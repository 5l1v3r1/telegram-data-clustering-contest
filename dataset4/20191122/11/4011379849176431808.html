<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rtva.nl/2019/11/vvd-amstelveen-wil-dat-bosrandbrug-gesloten-blijft-gedurende-de-spitsuren/"/>
    <meta property="og:site_name" content="RTVA"/>
    <meta property="article:published_time" content="2019-11-22T11:38:44+00:00"/>
    <meta property="og:title" content="VVD Amstelveen wil dat Bosrandbrug gesloten blijft gedurende de spitsuren"/>
    <meta property="og:description" content="AMSTELVEEN – Het openen en sluiten van de Bosrandbrug leidt tot veel files vanuit alle richtingen en dit baart de VVD in Amstelveen zorgen. De partij vindt dat de brug aan de Bosrandweg (N231) gedurende de ochtend- en avondspits niet meer geopend mag worden voor beroepsvaart. Ze vragen het college van B en W een …"/>
  </head>
  <body>
    <article>
      <h1>VVD Amstelveen wil dat Bosrandbrug gesloten blijft gedurende de spitsuren</h1>
      <address><time datetime="2019-11-22T11:38:44+00:00">22 Nov 2019, 11:38</time> by <a rel="author" href="https://rtva.nl/author/jennifer/" target="_blank">Jennifer Kapoen</a></address>
      <p>
        <b>AMSTELVEEN – Het openen en sluiten van de Bosrandbrug leidt tot veel files vanuit alle richtingen en dit baart de VVD in Amstelveen zorgen. De partij vindt dat de brug aan de Bosrandweg (N231) gedurende de ochtend- en avondspits niet meer geopend mag worden voor beroepsvaart. Ze vragen het college van B en W een brief te sturen aan de verantwoordelijke: de provincie Noord-Holland.</b>
      </p>
      <p>Op de Amstelveense wegen is het druk in het verkeer. Volgens raadslid Arjan Gerritsen (VVD) slaat de file soms terug tot op de kruising Legmeerdijk met de Beneluxbaan. ,,Er zijn momenten dat de brug in de spits tot zes minuten open staat. Dat is nog exclusief de tijd die de brug nodig heeft om te openen en sluiten. Dat is echt veel te lang en funest voor de doorstroming en bereikbaarheid,” aldus Gerritsen.</p>
      <p>De gemeente Amstelveen heeft drie aansluitingen op de A9. Eén aansluiting richting Aalsmeer is vanuit Amstelveen te bereiken via de Bosrandweg. Na de recente opknapbeurt en de uitbreiding van de bestaande rotonde vlak voor de brug, wordt de route weer veelvuldig gebruikt door forenzen.</p>
    </article>
  </body>
</html>