<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/743069"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T11:52:00+00:00"/>
    <meta property="og:title" content="'สกอตแลนด์' ดวล 'อิสราเอล' เพลย์ออฟยูโร 2020"/>
    <meta property="og:description" content="สกอตแลนด์ เปิดบ้านดวล อิสราเอล ในรอบตัดเชือกเพลย์ออฟชิงตั๋วรอบสุดท้าย ยูโร 2020 หากเข้ารอบชิงต้องบุกไปเยือนผู้ชนะคู่ระหว่าง นอร์เวย์ ที่รอบรองฯ จะเปิดบ้านรับมือ เซอร์เบีย "/>
  </head>
  <body>
    <article>
      <h1>'สกอตแลนด์' ดวล 'อิสราเอล' เพลย์ออฟยูโร 2020</h1>
      <address>
        <time datetime="2019-11-22T11:52:00+00:00">22 Nov 2019, 11:52</time>
      </address>
      <p>
        <b>สกอตแลนด์ เปิดบ้านดวล อิสราเอล ในรอบตัดเชือกเพลย์ออฟชิงตั๋วรอบสุดท้าย ยูโร 2020 หากเข้ารอบชิงต้องบุกไปเยือนผู้ชนะคู่ระหว่าง นอร์เวย์ ที่รอบรองฯ จะเปิดบ้านรับมือ เซอร์เบีย </b>
      </p>
      <p>ผลการจับสลากประกบคู่ฟุตบอลยูโร 2020 รอบเพลย์ออฟ เมื่อวันศุกร์ที่ผ่านมา ซึ่งแบ่งออกเป็น 4 กลุ่ม กลุ่มละ 4 ทีม แบ่งคู่เตะรอบรองชนะเลิศนัดเดียวเพื่อหา 2 ทีมเข้าไปดวลกันในรอบชิงชนะเลิศ ซึ่งจะเล่นกันเกมเดียวและมีตั๋วลงเล่นรอบสุดท้ายกลางปีหน้าเป็นเดิมพัน ผลปรากฏว่าในกลุ่ม A ไอซ์แลนด์ จะเปิดบ้านรับมือ โรมาเนีย ส่วนอีกคู่ บัลแกเรีย เล่นในบ้านตัวเองพบกับ ฮังการี (ผู้ชนะคู่นี้ได้เป็นเจ้าบ้านในรอบชิงชนะเลิศ) กลุ่ม B บอสเนีย เปิดบ้านรับมือ ไอร์แลนด์เหนือ (ผู้ชนะคู่นี้ได้เป็นเจ้าบ้านในรอบชิงชนะเลิศ) ส่วนอีกคู่ สโลวาเกีย เล่นในถิ่นตัวเองเจอกับ ไอร์แลนด์ <br/>    <br/>กลุ่ม C สกอตแลนด์ เปิดรังรับมือ อิสราเอล ส่วนอีกคู่ นอร์เวย์ เล่นในถิ่นตัวเองเจอกับ เซอร์เบีย (ผู้ชนะคู่นี้ได้เป็นเจ้าบ้านในรอบชิงชนะเลิศ) ส่วนกลุ่ม D จอร์เจีย เล่นในบ้านเจอกับ เบลารุส (ผู้ชนะคู่นี้ได้เป็นเจ้าบ้านในรอบชิงชนะเลิศ) และ นอร์ธ มาเซโดเนีย เปิดบ้านรับการมาเยือนของ โคโซโว โดยเกมรอบรองชนะเลิศจะเล่นกันในวันที่ 26 มี.ค. ศกหน้า ขณะที่รอบชิงชนะเลิศจะเล่นกันในวันที่ 31 มี.ค.     <br/><br/>เครดิตภาพ : ทวิตเตอร์ @UEFAEURO</p>
    </article>
  </body>
</html>