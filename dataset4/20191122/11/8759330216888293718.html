<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904704/-ik-kreeg-twee-telefoons-om-mazzu-op-te-volgen-bij-krc-genk-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T11:00:00+00:00"/>
    <meta property="og:title" content="&quot;Ik kreeg twee telefoons om Mazzu op te volgen bij KRC Genk&quot;"/>
    <meta property="og:description" content="Felice Mazzu verdween twee weken geleden van het toneel bij KRC Genk. Hannes Wolf is zijn opvolger. Ook Francky Dury geeft nu aan dat hij gecontacteerd werd."/>
  </head>
  <body>
    <article>
      <h1>"Ik kreeg twee telefoons om Mazzu op te volgen bij KRC Genk"</h1>
      <address>
        <time datetime="2019-11-22T11:00:00+00:00">22 Nov 2019, 11:00</time>
      </address>
      <p>
        <b>Felice Mazzu verdween twee weken geleden van het toneel bij KRC Genk. Hannes Wolf is zijn opvolger. Ook Francky Dury geeft nu aan dat hij gecontacteerd werd.</b>
      </p>
      <p>Dury spreekt daarover bij <i>Krant Van West-Vlaanderen. </i>"Ik kreeg twee telefoons van agenten die vroegen of ik interesse had om Mazzu op te volgen. Ik heb meteen gezegd: neen! Focus op het project Zulte Waregem. Punt aan de lijn!", geeft Dury aan.</p>
      <p>Dury is verdeeld over twee periodes inmiddels zeventien jaar actief bij Zulte Waregem. Hij probeerde het ook even bij KAA Gent, maar dat werd geen succes. Naast Dury waren naar verluidt ook Marc Brys en Besnik Hasi kandidaten om Mazzu op te volgen, maar zij liggen allemaal nog elders onder contract.</p>
      <p>Nieuwbakken coach Wolf maakt zaterdagavond al zijn debuut met een verplaatsing naar Moeskroen.</p>
      <aside>Lees meer<br/><a href="https://www.voetbalprimeur.be/nieuws/904589/krc-genk-haalt-verloren-zoon-bij-de-staf-ik-heb-niet-geaarzeld-.html?itm_source=www.voetbalprimeur.be&amp;itm_medium=highlighted-content">KRC Genk haalt verloren zoon terug bij de staf: "Ik heb niet geaarzeld"</a></aside>
    </article>
  </body>
</html>