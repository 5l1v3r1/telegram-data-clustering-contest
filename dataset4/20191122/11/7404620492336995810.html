<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mig.com.ua/bk-zaporizhzhja-u-chvertfinali-kubka-ukraini-zigraie-z-dniprom/"/>
    <meta property="og:site_name" content="МИГ"/>
    <meta property="article:published_time" content="2019-11-22T11:48:40+00:00"/>
    <meta property="og:title" content="БК “Запоріжжя” у чвертьфіналі Кубка України зіграє з “Дніпром”"/>
    <meta property="og:description" content="На стадії 1/8 фіналу запоріжці двічі проекзаменували молодіжку “Київ-Баскета” Очікувано матчі з дублем “Київ-Баскета” пройшли без сюрпризів. Щоправда, участь в іграх не зумів узяти Андрій Кожемякін, який напередодні отримав травму. Втім, є низка і приємних фактів. Уболівальники “Запоріжжя” н"/>
  </head>
  <body>
    <article>
      <h1>БК “Запоріжжя” у чвертьфіналі Кубка України зіграє з “Дніпром”</h1>
      <address><time datetime="2019-11-22T11:48:40+00:00">22 Nov 2019, 11:48</time> by <a rel="author" href="https://mig.com.ua/author/stomko/" target="_blank">Сергей Томко</a></address>
      <p>На стадії 1/8 фіналу запоріжці двічі проекзаменували молодіжку “Київ-Баскета”</p>
      <p>Очікувано матчі з дублем “Київ-Баскета” пройшли без сюрпризів. Щоправда, участь в іграх не зумів узяти Андрій Кожемякін, який напередодні отримав травму. Втім, є низка і приємних фактів. Уболівальники “Запоріжжя” нарешті дочекалися відновлення капітана улюбленої команди. Вихід Андрія Мироненка на паркет після довготривалої травми не минув безрезультатно. У першому матчі Миронеко набрав 8 очок. Стосовно інших – як українці, так і легіонери виглядали свіжими, повними сил, і головне – такими, хто справді скучив за баскетболом. Усі максимально вкладалися до процесу і вже за підсумком першого матчу БК “Запоріжжя” визначив формальне питання стосовно чвертьфіналіста – 97:40</p>
      <p>20.11.2019. БК “КСЛІ-Київ-Баскет” – БК “Запоріжжя” 40:97 (10:29, 6:23, 13:26, 11:19)</p>
      <figure>
        <img src="https://mig.com.ua/wp-content/uploads/2019/11/76726119_2772617186111375_8619736468123811840_o.jpg"/>
      </figure>
      <p>“Київ-Баскет-2”: Пошабля (6), Швець (11 + 3 підбирання — 3 втрати), Ковальчук (8 + 7 підбирань + 3 передачі), Іванов (6 + 6 підбирань + 3 передачі — 4 втрати), Попов (9 + 4 підбирання) – старт; Плясов (3 підбирання – 3 втрати), Безима, Гарлінський, Костенко, Тітко, Пирак, Власенко</p>
      <p>Головний тренер: Андрій Харчинський</p>
      <p>“Запоріжжя”: Столлворт (8 + 7 підбирань), Рендольф, Мироненко (8 + 3 передачі), Шевченко (13 + 3 підбирання), Сіммонс (11 + 4 підбирання) – старт; Нємцу (21 + 4 підбирання), Тітов (15 + 6 підбирань + 4 передачі + 2 перехоплення), Міхєєв (3 + 10 підбирань + 3 передачі + 3 перехоплення), Буц (13 + 4 підбирання + 3 передачі), Соколенко (5), Морозов</p>
      <p>Головний тренер: Валерій Плеханов</p>
      <p>У другому раунді кубкової дуелі з резервістами “Київ-Баскета” Валерій Плеханов у рівній мірі розподілив ігровий час серед усіх гравців “Запоріжжя”, які були в заявці. Єдиний, кого вирішили поберегти – це Брендон Рендольф. Американець відновлюється після травми, тому ризикувати його здоров’ям напередодні насиченого ігрового періоду сенсу не було. Запоріжці з користю використали цей поєдинок задля відпрацювання власних атакувальних схем і захисних варіацій. Уже за підсумком шести з половиною хвилин господарі мали переконливі “+17”. Коли було потрібно, підопічні Валерія Плеханова вмикали пресинг, коли надходила тренерська установка – зонний захист. Командні старання призвели до того, що в середині другої чверті рахунок був 50:19 на користь “Запоріжжя”. Після цього тренерський штаб більше ігрового часу надав для наймолодших представників свого ростеру. Ті каші не зіпсували і довели справу до переконливої перемоги – 101:49.</p>
      <p>21.11.2019. БК “Запоріжжя” – БК “КСЛІ-Київ-Баскет” 101:49 (37:10, 24:15, 17:15, 23:9)</p>
      <p>“Запоріжжя”: Столлворт (12 + 5 підбирань + 8 передач), Міхєєв (14 + 7 підбирань + 4 передачі — 4 втрати), Мироненко (3 підбирання), Шевченко (12 + 7 підбирань), Сіммонс (14 + 8 підбирань) – старт; Липовцев (8 + 7 підбирань + 4 передачі), Нємцу (8), Тітов (13 + 3 підбирання + 5 передач + 4 перехоплення — 4 втрати), Буц (6), Соколенко (2 + 5 підбирань + 4 передачі), Морозов (12 + 6 підбирань + 3 передачі)</p>
      <p>“Київ-Баскет-2”: Пошабля (6), Швець (11 + 3 підбирання — 3 втрати), Ковальчук (8 + 7 підбирань + 3 передачі), Іванов (6 + 6 підбирань + 3 передачі — 4 втрати), Попов (9 + 4 підбирання) – старт; Плясов (3 підбирання – 3 втрати), Безима, Гарлінський, Костенко, Тітко, Пирак, Власенко</p>
      <p>Суперником “Запоріжжя” в 1/4 фіналу Кубка України стане “Дніпро”. Перший матч команда Валерія Плеханова зіграє в гостях 29 грудня.</p>
      <p>Валерій Плеханов, головний тренер БК «Запоріжжя»: — Коментувати особливо нічого. Ми десь в ігровому ритмі потренувалися. Спасибі молоді з Києва за бажання і прагнення. Ми намагалися відпрацьовувати наші моменти. Далі ми потрапляємо на «Дніпро». За наявною у мене інформацією перша гра буде в «Дніпрі» 29 грудня. Дати гри-відповіді поки немає. Це пов’язано із завантаженістю «Дніпра», Якщо вони вийдуть з групи Кубка Європи ФІБА, буде ще складніше знайти вікно для цієї гри. Хочу нагадати нашим уболівальникам, що в грудні ми дуже багато ігор проводимо вдома. Всіх хочу запросити. Ми будемо намагатися і намагатися налагодити наші захисні схеми. Ми дуже хочемо вийти з цієї кризи, яка намітилася в останніх матчах. Зараз ми з посиленою енергією починаємо готуватися до дуже важливого виїзду до Миколаєва. Зал важкий. Ми завжди там граємо погано. Щоб розраховувати на позитивний результат, треба дуже багато працювати. З завтрашнього дня починаємо цілеспрямовано готуватися до «Миколаєву». Ще раз хочу подякувати всім за підтримку.</p>
      <p>Баскетбольний клуб</p>
      <p>«ЗАПОРІЖЖЯ»</p>
    </article>
  </body>
</html>