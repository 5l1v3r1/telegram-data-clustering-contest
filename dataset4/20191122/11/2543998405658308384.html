<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/svet/region/170509/lose-prognoze-mnoge-kraja-veka-sve-cesce-poplave-pozari"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T11:08:00+00:00"/>
    <meta property="og:title" content="Loše prognoze za mnoge: Do kraja veka sve češće poplave i požari?"/>
    <meta property="og:description" content="Nivo Jadranskog mora mogao bi se do kraja ovog veka povećati i do jednog metra, što se može negativno odraziti na priobalna područja, istaknuto na tribini u Splitu s temom &quot;Klimatske promene: Šta se događa s Jadranskim morem?&quot;"/>
  </head>
  <body>
    <article>
      <h1>Loše prognoze za mnoge: Do kraja veka sve češće poplave i požari?</h1>
      <h2>Nivo Jadranskog mora mogao bi se do kraja ovog veka povećati i do jednog metra, što se može negativno odraziti na priobalna područja, istaknuto na tribini u Splitu s temom "Klimatske promene: Šta se događa s Jadranskim morem?"</h2>
      <address><time datetime="2019-11-22T11:08:00+00:00">22 Nov 2019, 11:08</time> by <a rel="author">Tanjug, Republika</a></address>
      <p>- Postoji procena da bi se do 2100. mogao za pola metra do metra podići nivo mora u svetu, a tako i Jadrana. Porast nivoa mora mogao bi ugroziti neka naselja. Zamislite u Splitu more više za metar ili pola metra - rekao je na tribini Ivica Vilibić, naučni savetnik s Instituta za okeanografiju i ribarstvo.</p>
      <p>Prema tim procenama, u Splitu bi, na primer, bile učestalije poplave Rive i Dioklecijanovih podruma.</p>
      <p>Uticaj klimatskih promena, pojasnio je on, može se predviđati u decenijama, a u budućim decenijama udari talasa prouzrokovace veće štete, jer će se događati na višem nivou mora.</p>
      <p>- Klimatske promene ce se razvijati na celom Sredozemlju, nivo mora će lagano ići gore pa će nevreme imati jači uticaj na obalu koja nije prilagođena tome i onda se dogadaju štete - kazao je Vilibić.</p>
      <p>Ocenio je pritom da su obale "preizgrađene". Smatra da bi procene takvih klimatskih promena mogle uticati na gradnju u priobalnim područjima pa će se ubuduće graditi "malo dalje od obale."</p>
      <p>- Međutim, klimatske promene mogle bi pozitivno uticati na turizam u Hrvatskoj jer će se zbog porasta temperature produžiti kupališna sezona - rekao je Vilibić.</p>
      <p>Po njegovim rečima, zbog porasta temperature požari će biti učestaliji, posebno priobalnim područjima.</p>
      <related>
        <h4>Pročitajte još:</h4>
        <a href="http://republika.rs/vesti/drustvo/167657/Vraca-opasan-klimatski-fenomen-koji-donosi-kataklizmu-Prete-nam-KATASTROFALNE-suse-oluje-poplave"/>
        <a href="http://republika.rs/svet/svet/169435/Naucnici-pozivaju-hitnu-akciju-Zemljistu-Evropi-preti-isusivanje"/>
        <a href="http://republika.rs/svet/svet/167407/NAUCNICI-PROGLASILI-VANREDNO-STANJE-ZEMLJI-Poslali-ozbiljno-upozorenje-PRETI-NAM-NECUVENA-PATNJA"/>
        <a href="http://republika.rs/svet/region/169016/Linta-Izjava-Penave-izmisljotina-budalastina"/>
        <a href="http://republika.rs/svet/svet/166045/Greta-dobila-nagradu-doprinos-zastiti-zivotne-sredine-ali-ODBILA-PRIMI"/>
      </related>
    </article>
  </body>
</html>