<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/iron-man-zirhinda-doctor-strange-konsept-calismasi/"/>
    <meta property="og:site_name" content="LOG"/>
    <meta property="article:published_time" content="2019-11-22T11:30:31+00:00"/>
    <meta property="og:title" content="Iron Man zırhında Doctor Strange konsept çalışması"/>
    <meta property="og:description" content="Avengers Infinity War'da Iron Man ve Doctor Strange karakterlerinin yer değiştirdiği bir sahne planlanıyordu. Bu sahnenin konsept tasarımı ortaya çıktı."/>
  </head>
  <body>
    <article>
      <h1>Iron Man zırhında Doctor Strange konsept çalışması</h1>
      <address><time datetime="2019-11-22T11:30:31+00:00">22 Nov 2019, 11:30</time> by <a rel="author">Billur YASA</a></address>
      <p>Avengers Infinity War’da<b> Iron Man</b> ve <b>Doctor Strange</b> karakterlerinin yer değiştirdiği bir sahne planlanıyordu. Bu sahnede Doctor Strange’in Iron Man zırhını giydiği konsept çalışmaları sonunda gün yüzüne çıktı.</p>
      <p>Avengers Endgame’in vizyona girmesinin üzerinden aylar geçti ve perde arkasını hayranlarla paylaşan <b>Avengers: Endgame – The Art of the Movie</b> kitabı gün yüzüne çıktı. Bu kitapta<b> Avengers Infinity War</b> ve Avengers Endgame filmleri için hazırlanan ancak kullanılmasından vazgeçilen konsept çalışmaları yer alıyor. Bunlardan biri ise <b>Benedict Cumberbatch</b>‘in hayat verdiği Doctor Strange karakteriyle ilgili. Bu konsept çalışmasında görüyoruz ki Stephen Strange Iron Man’in zırhını <a href="https://www.cinemablend.com/news/2485411/what-avengers-infinity-wars-doctor-strange-would-have-looked-like-in-iron-mans-armor">giyiyor</a>!</p>
      <figure>
        <img src="https://www.log.com.tr/wp-content/uploads/2019/11/EJ6etTPWoAE-k0D.jpg"/>
      </figure>
      <h3>Doctor Strange Iron Man’in zırhını giyerse</h3>
      <p>Bu konsept çalışmasının Avengers Infinity War’da Doctor Strange’in kaçırılmasından sonra yaşandığı anlaşılıyor. Hatırlarsanız Tony Stark ve Peter Parker onu kurtarmak için uzay gemisine sızmıştı. Kahramanlarımız Thanos için çalışan <b>Maw</b>‘a karşı mücadele vermişti. Bu sahnede Peter Parker’ın fikri kullanılmış ve kahramanlarımız Maw’dan kurtulmuştu. Sahnenin alternatif versiyonunda Tony Stark ve Stephen Strange kıyafetlerini değiştiriyordu. Böylece Doctor Strange ‘i Iron Man zırhında görüyorduk.</p>
      <p>Paylaşılan konsept çalışmasına bakarak yorum yaparsak, Benedict Cumberbatch’in Iron Man’in zırhına fazlasıyla yakıştığını söyleyebiliriz. Tam tersinin de Robert Downey Jr için söz konusu olduğuna şüphemiz yok. Üstelik böyle bir sahne Marvel hayranlarını fazlasıyla mutlu ederdi diye düşünüyoruz. Siz ne diyorsunuz?</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/soylentiler-sonrasi-todd-phillipsin-en-net-joker-2-aciklamasi/"/>
      </related>
    </article>
  </body>
</html>