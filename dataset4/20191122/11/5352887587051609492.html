<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sveikata/sveikata/arbatu-zinove-sios-lietuviu-neatrastos-arbatos-pades-greitai-susilti-zvarbu-rudeni-1751820/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-22T11:49:00+00:00"/>
    <meta property="og:title" content="Arbatų žinovė: šios lietuvių neatrastos arbatos padės greitai sušilti žvarbų rudenį"/>
    <meta property="og:description" content="Reklama"/>
  </head>
  <body>
    <article>
      <h1>Arbatų žinovė: šios lietuvių neatrastos arbatos padės greitai sušilti žvarbų rudenį</h1>
      <address><time datetime="2019-11-22T11:49:00+00:00">22 Nov 2019, 11:49</time> by <a rel="author">Tautvydas Padgurskas</a></address>
      <p>Reklama</p>
      <p>
        <b>Prasidėjus šaltajam sezonui žmonės vis dažniau į rankas ima karštos arbatos puodelį. Vieni siekia stiprinti imunitetą ir išvengti peršalimo ligų, kiti nori tiesiog sušilti ir pasimėgauti skoniu bei aromatu. Didelę patirtį turinti prekiautoja arbatomis Aldona Glinskienė sako, kad rudenį visada išauga tradicinių arbatų paklausa. Tačiau ji siūlo išbandyti ir lietuviams mažiau žinomų, bet ne mažiau naudingų arbatų.</b>
      </p>
      <p>
        <b>Nepelnytai primirštas šalavijas</b>
      </p>
      <p>Prekybos miestelyje „Urmas“ sveriamomis arbatomis prekiaujanti Aldona Glinskienė teigia, kad rudens ir žiemos sezonais žmonės dažniausiai ieško arbatų, kurios duotų kuo didesnę naudą organizmui.</p>
      <p>„Peršalimui gydyti žmonės perka visiems gerai žinomas aviečių, ramunėlių, liepžiedžių arbatas. Taip pat dažnai domisi arbatomis, kurios padėtų sustiprinti imunitetą. Tam pasirenka šaltalankių ar erškėtrožių arbatas“, - teigia pašnekovė.</p>
      <p>Moteris pastebi, kad paskutiniu metu mažesnio populiarumo sulaukia šalavijų arbata. „Šalavijas yra nepelnytai pamirštas. Tai labai daug vitaminų ir gydomųjų savybių turintis augalas. Šalavijo arbata padeda palengvinti kosulį, mažina sinusito, bronchito simptomus. Taip pat turi dezinfekcinių savybių, todėl gelbsti esant uždegimui“, - gerąsias augalo savybes vardijo pašnekovė.</p>
      <p>
        <b>Geriausiai šildo cinamonas ir kardamonas</b>
      </p>
      <p>Reklama</p>
      <p>Karšta arbata labai gerai padeda sušilti pabuvus ilgesnį laiką šaltame ore. Tačiau yra tam tikros arbatos, kurios tą funkciją atlieką ypatingai gerai. Bet, pasak A. Glinskienės, jų lietuviai nelabai žino ir vartoja.</p>
      <p>„Iš tų, kurias lietuviai gana plačiai vartoja gerai šildo arbatos su imbieru ir medumi. Pavyzdžiui, imbiero, medaus ir citrinos arbata. Taip pat yra medaus arbata, kuri išsiskiria tuo, jog arbatos pagrindą sudaro ne žolelės, o medus. Į šildančių arbatų sąrašą patenka ir visiems gerai žinoma aviečių arbata“, - teigia pardavėja.</p>
      <p>Kai reikia gerai ir greitai sušilti, ji pataria gerti kardamono ir cinamono arbatą. „Kardamonas dedamas į stiprią juodą arbatą ir arbata paskaninama pienu. Dėl skonio dar galima įdėti cinamono ar gvazdikėlių. Kita mažai kam žinoma yra cinamono arbata, kuria pasidaryti galima paprasčiausiai cinamono lazdelę sulaužius ir užpylus verdančiu vandeniu“, - pasakoja pašnekovė.</p>
      <p>„Dar viena mažai kam girdėta, tačiau ypatingu skoniu išsiskirianti yra medaus krūmo arbata. Arbata visiškai neturi kofeino, todėl tiks gerti prieš miegą. Dažniausiai ji yra geriama su pienu. Jos skonis yra išskirtinis, todėl bent paragauti turėtų kiekvienas“, - sako pardavėja.</p>
      <p>
        <b>Arbata, užkursianti pirtį namuose</b>
      </p>
      <p>Pašnekovė rekomenduoja išbandyti ir dar vieną labai gerai šildantį mišinuką – pirties arbatą.</p>
      <p>Reklama</p>
      <p>Jame yra daugybė sudedamųjų dalių, tarp kurių – ir mėtų, beržų, šalavijų, šalpusnių, juodųjų serbentų lapai, medetkų žiedai, pušų spygliai.</p>
      <p>„Ją labai gerai gerti pirtyje, taip pat užpilti ant akmenų ir kvėpuoti. Tačiau puikiai tinka ir neišeinant iš namų. Tada pirties aromatas pasklis namuose, o ypatingas skonis padės greitai ir maloniai sušilti ir nusiraminti“, - pasakojo arbatų žinovė.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/laisvalaikis/ivairybes/populiaresnis---tik-grynas-vanduo-kokia-arbata-renkasi-lietuviai-1744141/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sveikata/sveikata/arbata-gali-apsaugoti-nuo-vezio-sirdies-ligu-ar-padeti-suliekneti-kokia-pasirinkti-1679108/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/britanijos-virtuve-apie-kornvalio-grietinele-ir-ponios-dikens-pietus-1441957/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/nyksta-simtamete-britu-tradicija-1395493/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sveikata/sveikata/produktai-sveikatai-ir-groziui-1232949/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sveikata/sveikata/tyrimas-sokoladas-uogos-ir-arbata-apsaugo-nuo-sunkios-ligos/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sveikata/sveikata/kas-naujo-arbatos-pasaulyje/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sveikata/sveikata/patarimai-is-viso-pasaulio-kaip-kovoti-su-persalimu/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>