<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/mohly-shche-voseny-zavershyty-spravu-shchodo-yanukovycha-lutsenko-pro-neobkhidnist-vidnovyty-zaochne-zasudzhennia-203272.html"/>
    <meta property="og:site_name" content="5 канал"/>
    <meta property="article:published_time" content="2019-11-22T11:08:00+00:00"/>
    <meta property="og:title" content="Могли ще восени завершити справу щодо Януковича: Луценко про необхідність відновити заочне засудження"/>
    <meta property="og:description" content="У річницю Майдану потрібно ставити питання перед новим парламентом – повернути право заочного засудження"/>
  </head>
  <body>
    <article>
      <h1>Могли ще восени завершити справу щодо Януковича: Луценко про необхідність відновити заочне засудження</h1>
      <address>
        <time datetime="2019-11-22T11:08:00+00:00">22 Nov 2019, 11:08</time>
      </address>
      <p>Ключовим питанням є те, чи відновлять в Україні заочне засудження. На цьому наголосив колишній генпрокурор Юрій Луценко у своєму зверненні з нагоди 6-ї річниці початку Революції Гідності.</p>
      <blockquote>"Адже всім зрозуміло, що злочинні накази розстрілювати та бити майданівців давали ті, хто втік з нашої країни. і засудити їх по звичайних процедурах неможливо. Так само як ми засудили президента Януковича за держзраду за європейським правилом судочинства, заочно, так само Генпрокуратура була готова ще восени цього року завершити справу щодо Януковича, Захарченка та інших організаторів розстрілів Майдану. На жаль, не дивлячись на мої неодноразові спроби, старий парламент не дав такого права", – говорить Луценко.</blockquote>
      <p>За його словами, в річницю Майдану потрібно ставити питання перед новим парламентом – повернути право заочного засудження, що дасть можливість засудити за закінченою вже справою.</p>
      <p>"Також це дасть можливість засудити заочно за тероризм, в тому числі керівництво збройних сил РФ, які вчинили злочини проти людяності в ході російсько-української війни. І дасть можливість засудити тих, хто з награбованими мільярдами втік за межі країни", – пояснив він.</p>
      <figure>
        <iframe src="https://www.youtube.com/embed/2S2NxbcdwiY" width="745" height="451" data-service="Youtube" scrolling="no"/>
      </figure>
      <p>Нагадаємо, 16 листопада Верховна Рада не проголосувала за необхідні поправки до закону про ДБР, які б дозволили продовжити розслідування, слідство в справах Майдану зупиниться з 20 листопада.</p>
      <p> </p>
    </article>
  </body>
</html>