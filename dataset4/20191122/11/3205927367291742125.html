<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/mpasket/294129-diarkeia-statherothta-beltiwsh-diarkeia-hellip"/>
    <meta property="og:site_name" content="gavros.gr"/>
    <meta property="article:published_time" content="2019-11-22T11:17:00+00:00"/>
    <meta property="og:title" content="Διάρκεια, σταθερότητα, βελτίωση, διάρκεια…"/>
    <meta property="og:description" content="Το στοίχημα του Κεμζούρα και των παικτών, μετά από κάθε νίκη του Ολυμπιακού στην Ευρωλίγκα…"/>
  </head>
  <body>
    <article>
      <h1>Διάρκεια, σταθερότητα, βελτίωση, διάρκεια…</h1>
      <address>
        <time datetime="2019-11-22T11:17:00+00:00">22 Nov 2019, 11:17</time>
      </address>
      <p>Καλώς ή κακώς ο Ολυμπιακός είναι μία ομάδα, η οποία κρίνεται… ματς με το ματς. Τα σκαμπανεβάσματα, τα οποία έχει εμφανίσει φέτος, στις εμφανίσεις της, ωθούν όλους όσοι παρακολουθούν τον Ολυμπιακό, στο μπάσκετ, να είναι επιφυλακτικοί, μετά από μία νίκη. Η χαρά δεν λείπει, ο ενθουσιασμός, όμως, είναι περιορισμένος. Περιορισμένος, αλλά… έτοιμος να εκραγεί, όταν η ομάδα κάνει ένα ωραίο σερί, δύο-τριών νικηφόρων αγώνων!</p>
      <p>Το μεγάλο στοίχημα, πλέον, για τον Κεστούτις Κεμζούρα και τους μπασκετμπολίστες του, είναι η διάρκεια. Η σταθερότητα. Η βελτίωση, φυσικά… Και πάλι η διάρκεια… Ο Ολυμπιακός έχει ποιότητα, ο Κεμζούρα είναι ένας καλός προπονητής, σοβαρός και μπορεί η ομάδα να μετατραπεί σε μία σταθερά και για την εφετινή Ευρωλίγκα. Το μόνο που χρειάζεται είναι αυτό ακριβώς: Διάρκεια.</p>
      <p>Ο Θρύλος επιστρέφει στο ΣΕΦ, για το ματς με την Αρμάνι, στις 29/11. Ένα ματς τρομερά κρίσιμο, πλέον, απέναντι σε μία πολύ δυνατή ομάδα, ικανή να φτάσει πολύ ψηλά. Ο Ολυμπιακός πρέπει να κεφαλαιοποιήσει το «διπλό» στο Βερολίνο, με μία καλή νίκη, απέναντι σε έναν από τους πιο δυνατούς αντιπάλους της φετινής Ευρωλίγκας. Ειδικά, δε, όταν το ματς αυτό, έρχεται ακριβώς πριν τη «μάχη» στο ΟΑΚΑ με τον Παναθηναϊκό…</p>
      <related>
        <h4>Διαβάστε επίσης</h4>
        <a href="https://www.gavros.gr/article/mpasket/294131-oloi-sef-gia-to-mats-me-thn-armani"/>
        <a href="https://www.gavros.gr/article/mpasket/294135-h-texnh-ths-pasas-vid"/>
        <a href="https://www.gavros.gr/article/mpasket/294122-astamathtos-roympit-vid"/>
        <a href="https://www.gavros.gr/article/mpasket/294109-mplat-mporei-na-epistrepsw"/>
      </related>
    </article>
  </body>
</html>