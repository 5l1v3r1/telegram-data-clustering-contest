<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/nie-ustapil-pierwszenstwa-doszlo-do-zderzenia-jedna-osoba-w-szpitalu-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-22T11:16:00+00:00"/>
    <meta property="og:title" content="Nie ustąpił pierwszeństwa, doszło do zderzenia. Jedna osoba w szpitalu (zdjęcia)"/>
    <meta property="og:description" content="W czwartek po południu na drodze krajowej nr 2 doszło do zderzenia dwóch pojazdów. Jedna osoba trafiła do szpitala."/>
  </head>
  <body>
    <article>
      <h1>Nie ustąpił pierwszeństwa, doszło do zderzenia. Jedna osoba w szpitalu (zdjęcia)</h1>
      <address>
        <time datetime="2019-11-22T11:16:00+00:00">22 Nov 2019, 11:16</time>
      </address>
      <p>
        <b>W czwartek po południu na drodze krajowej nr 2 doszło do zderzenia dwóch pojazdów. Jedna osoba trafiła do szpitala.</b>
      </p>
      <p>Do zdarzenia doszło wczoraj około godziny 16:30 na skrzyżowaniu ul. Warszawskiej z drogą krajową nr 2 w Białej Podlaskiej. Służby ratunkowe otrzymały zgłoszenie o zderzeniu dwóch pojazdów.</p>
      <p>Policjanci ustalili wstępnie, że 48-latek kierujący samochodem marki Volkswagen, doprowadził do zderzenia z samochodem marki Citroen. Mężczyzna wykonując manewr skrętu w lewo nie ustąpił pierwszeństwa przejazdu 34-letniemu kierowcy poruszającemu się citroenem.</p>
      <p>Kierujący pojazdami byli trzeźwi. W wyniku zdarzenia obrażeń ciała doznał kierowca citroena. Policjanci ustalają wszystkie okoliczności zdarzenia.</p>
      <figure>
        <img src="https://www.lublin112.pl/wp-content/uploads/2019/11/68-158638.jpg"/>
      </figure>
      <p>(fot. Policja Biała Podlaska)</p>
    </article>
  </body>
</html>