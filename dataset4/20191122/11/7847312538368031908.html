<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474185-ruszaja-prawybory-w-po-jaskowiak-zaczyna-ostro"/>
    <meta property="og:site_name" content="wPolityce.pl"/>
    <meta property="article:published_time" content="2019-11-22T11:24:46+00:00"/>
    <meta property="og:title" content="Ruszają prawybory w PO. Ostry start Jaśkowiaka: &quot;Tak, jak obroniłem Poznań przed Macierewiczem, tak obronię Polskę przed Dudą&quot;"/>
    <meta property="og:description" content="&quot;Od dzisiaj nasi kandydaci mogą ruszać w Polskę i przekonywać nasze środowisko polityczne przed ostateczną decyzją 14 grudnia&quot;."/>
  </head>
  <body>
    <article>
      <h1>Ruszają prawybory w PO. Ostry start Jaśkowiaka: "Tak, jak obroniłem Poznań przed Macierewiczem, tak obronię Polskę przed Dudą"</h1>
      <address><time datetime="2019-11-22T11:24:46+00:00">22 Nov 2019, 11:24</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Podczas konferencji prasowej Grzegorz Schetyna zaprezentował kandydatów w prawyborach prezydenckich w Platformie Obywatelskiej - Małgorzatę Kidawę-Błońską i Jacka Jaśkowiaka. Szefem komisji wyborczej został Rafał Grupiński.</b>
      </p>
      <p>CZYTAJ RÓWNIEŻ: <a href="https://wpolityce.pl/polityka/474180-budka-zarzad-po-zatwierdzil-dwoje-kandydatow-w-prawyborach">Budka: Zarząd PO zatwierdził dwoje kandydatów w prawyborach prezydenckich. Wiarygodność podpisów Jaśkowiaka zbada komisja</a></p>
      <blockquote>Jestem dumny, że mogę ogłosić, że zarząd krajowy zatwierdził zgłoszenia dwojga kandydatów w prawyborach prezydenckich Platformy Obywatelskiej: Małgorzaty Kidawy-Błońskiej i Jacka Jaśkowiaka</blockquote>
      <p>— mówił szef PO.</p>
      <blockquote>Jestem szczęśliwy i głęboko wierzę, że decyzja o tych wyborach 14 grudnia zaowocuje zwycięstwem w maju</blockquote>
      <p>— dodał.</p>
      <p>Następnie głos zabrali Małgorzata Kidawa-Błońska i Jacek Jaśkowiak.</p>
      <blockquote>Jestem bardzo zadowolona, że możemy rozpocząć kampanię. Bardzo lubię kampanię, bardzo lubię jeździć po Polsce. Dziękuję wszystkim Polkom i Polakom, którzy mówili mi: „proszę startować i zadbać o to, żebyśmy mogli być dumni ze swojego Prezydenta”. Platforma jest wyjątkową partią. Proszę zobaczyć jaki parytet. Tylko PO się na to zdecydowała</blockquote>
      <p>— podkreślała wicemarszałek Sejmu.</p>
      <blockquote>Chciałem powiedzieć, że 11 listopada obchody mogą wyglądać w całej Polsce tak, jak w Poznaniu. Bez nacjonalistycznych haseł. Tak jak Poznań jest dla wszystkich, tak Polska może być dla wszystkich</blockquote>
      <p>— zaczął prezydent Poznania.</p>
      <blockquote>Tak, jak obroniłem Poznań przed Macierewiczem, tak obronię Polskę przed Dudą, który ośmiesza ten urząd. Możemy zapewnić, że u nas będzie inaczej. Ta prekampania pokazuje, że u nas obowiązuje demokracja. Wyrazy szacunku dla pani marszałek</blockquote>
      <p>— mówił.</p>
      <p>Jaśkowiak podziękował również za poparcie Aleksandrze Dulkiewicz i Magdalenie Adamowicz.</p>
      <blockquote>Od dzisiaj nasi kandydaci mogą ruszać w Polskę i przekonywać nasze środowisko polityczne przed ostateczną decyzją 14 grudnia</blockquote>
      <p>— powiedział z kolei Rafał Grupiński, który został szefem komisji wyborczej nadzorującej przebieg prawyborów.</p>
      <p>kb</p>
    </article>
  </body>
</html>