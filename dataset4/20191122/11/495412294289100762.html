<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/mes-vertice-governo-pd-m5s-leu-iv-salvini-vs-conte-alto-tradimento-merita-carcere/1952181/"/>
    <meta property="og:site_name" content="IlSussidiario"/>
    <meta property="article:published_time" content="2019-11-22T11:58:12+00:00"/>
    <meta property="og:title" content="MES, GOVERNO “NON C’È ACCORDO”/ Salva-Stati, Salvini “carcere per Conte”"/>
    <meta property="og:description" content="Riforma Mes, nessun accordo nel vertice di Governo Pd-M5s-LeU-Renzi. Salvini attacca il Premier &quot;alto tradimento punibile con il carcere&quot;"/>
  </head>
  <body>
    <article>
      <h1>MES, GOVERNO “NON C’È ACCORDO”/ Salva-Stati, Salvini “carcere per Conte”</h1>
      <h2>Riforma Mes, nessun accordo nel vertice di Governo Pd-M5s-LeU-Renzi. Salvini attacca il Premier “alto tradimento punibile con il carcere”</h2>
      <address><time datetime="2019-11-22T11:58:12+00:00">22 Nov 2019, 11:58</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p><b>Fumata nera al vertice di Governo</b> andato in scena sulla riforma Mes: da quanto trapela da Palazzo Chigi, l’incontro con diversi esponenti del Conte-2 è stato molto tecnico e si sarebbe svolto «<i>in una atmosfera costruttiva e positiva</i>», fanno sapere le fonti del Governo. Come spiega poi il Sole 24 ore, il <b>Ministro Gualtieri</b> avrebbe illustrato la bontà dell’accordo sulla riforma voluta da Parigi e Berlino, «<i>pur sottolineando la posizione paradossale in cui si è trovato, ossia dover difendere un’intesa attaccata dalla Lega, che invece l’ha negoziata</i>». <b>Salvini</b> è ovviamente di parere del tutto contrario, continuando a spiegare come quella riforma non l’abbia mai avallata, anzi pesantemente contrastata in sede di Governo Conte-1. Le fonti del Governo rassicurano sul clima costruttivo, anche se sul Salva-Stati il rappresentante di Italia Viva <b>Luigi Marattin</b> rivela «<i>Ancora la maggioranza non ha raggiunto una “soluzione” sul caso Mes, ma si continua a ragionare</i>». Secondo il renziano, sentito dall’Adnkronos, «<i>C’è stata una buona discussione sul merito anche se è evidente che ci sono ancora valutazioni diverse</i>». Marattin poi spiega che vi sono <b>problemi tecnici importanti</b> anche appassionanti «<i>su cui la maggioranza sta ragionando bene sul merito, continuiamo a ragionare e troveremo sicuramente una linea comune</i>»; davanti agli altri cronisti poi il deputato di Italia Viva specifica «<i>Sicuramente continuiamo a discutere sia a livello politico che a livello di interlocuzioni tecniche con le strutture del Mef per comprendere bene questa vicenda e quelle altre legate al cosiddetto pacchetto di riforma della governance europea. Quello ci preoccupa è la questione del possibile <b>abbandono della ponderazione zero su titoli di Stato</b>, è una è il vero pericolo per il nostro paese</i>».</p>
      <h4>VERTCE DI MAGGIORANZA SUL MES</h4>
      <p>Dopo il <a href="https://www.ilsussidiario.net/news/caos-m5s-sconfessato-di-maio-conte-prende-il-suo-posto-e-il-pd-ne-approfitta/1952053/"><b>Consiglio dei Ministri</b></a> con relativa cena successiva andati in scena fino a tarda notte ieri, il <a href="https://www.ilsussidiario.net/news/ue-mes-le-spinte-a-mattarella-per-staccare-la-spina-al-governo/1951536/"><b>Premier Conte</b></a> ha aperto la giornata politica con un urgente <a href="https://www.ilsussidiario.net/news/dietro-le-quinte-conte-e-gualtieri-intendono-liberarsi-del-mes-col-piano-merkel/1951681/"><b>vertice di Governo sul caso-Mes</b></a>, il <b>Meccanismo Europeo di Stabilità</b> che così tante polemiche sta alzando tanto in Italia quanto in Ue dopo il <a href="https://www.ilsussidiario.net/news/caso-mes-cosi-leuropa-grazie-a-conte-fara-fuori-le-nostre-banche/1950836/"><b>tentativo di riforma progettata da Francia e Germania</b></a> con il presunto “via libera” dato dal Presidente del Consiglio italiano lo scorso luglio. In attesa che il <b>Ministro Gualtieri</b> riferirà in Senato il 27 novembre prossimo in merito, seguito poi dallo stesso <b>Giuseppe Conte il 10 dicembre prossimo</b>, il Governo prova a fare il punto per rinsaldare il CdM contro l’accusa del Centrodestra compatto di “alto tradimento” per una modifica al Mes che potrebbe portare <a href="https://www.ilsussidiario.net/news/caso-mes-ecco-le-mosse-per-tutelare-i-nostri-risparmi/1951242/"><b>meccanismi assai più “stretti” per ricevere gli aiuti di Stato</b></a> e con forte determinazione di Bruxelles sulle condizioni da imporre, assai più di quelle già viste con la Grecia. Al vertice di oggi a Palazzo Chigi stanno partecipando il ministro dell’Economia Roberto Gualtieri, il titolare degli Esteri <b>Luigi Di Maio</b>, il capo delegazione del Pd e ministro della Cultura <b>Dario Franceschini,</b> il ministro degli Affari Ue <b>Enzo Amendola</b>, il ministro per i Rapporti con il Parlamento <b>Federico D’Incà</b>. Per il fronte renziano di Italia Viva, presente <b>Luigi Marattin</b> mentre è <b>Fassina</b> il rappresentante di LeU-Sinistra.</p>
      <h4>SALVINI ATTACCA CONTE “SÌ AL MES? VADA IN CARCERE”</h4>
      <p>Dopo che due giorni fa <a href="https://www.ilsussidiario.net/news/mes-scontro-conte-salvini-lega-delirio-salva-stati-premier-bugiardo-smemorato/1951544/"><b>Conte aveva definito «<i>sovranismo da operetta</i></b></a>» l’attacco di <b>Salvini</b> sul <a href="https://www.ilsussidiario.net/news/spy-finanza-e-se-la-riforma-del-mes-fosse-una-salvezza-per-litalia/1951794/"><b>caso-Mes</b></a>, l’affondo di replica oggi del leader leghista a Unomattina è di quelli assai più duri che creeranno certamente indignazione e reazione nel mare della maggioranza di Governo: «<i>Non vorrei che Conte avesse venduto la nostra sovranità per tenersi la poltrona. Se fosse andata così, allora saremmo di fronte ad alto tradimento. E, in pace come in guerra, è un <b>reato punibile con la galera</b></i>». Durissimo il leader della Lega contro il Presidente del Consiglio che sul <b>Fondo Salva-Stati</b> aggiunge in diretta Rai1 «<i>Tutti noi lo abbiamo sempre detto che non andava modificato. Oggi togliamo pure l’opinione di Salvini che è un pericoloso sovranista, anche l’Abi dice che questo trattato è pericoloso per i risparmi degli italiani. Il dubbio è che per salvare la sua faccia abbia dato la sua parola che l’Italia avrebbe approvato il trattato, che in realtà, serve a salvare le banche tedesche coi soldi degli italiani</i>», spiega Salvini facendo suo quel rischio sottolineato ieri <a href="https://www.ilsussidiario.net/news/mes-tremonti-germania-in-crisi-come-grecia-juncker-chiese-di-salvare-loro-banche/1952010/"><b>dall’ex Ministro dell’Economia Giulio Tremonti</b></a>. Il leader della Lega proprio sul Mes, ma non solo, ha chiesto un confronto in diretta tv col premier Conte sulla scia del “<a href="https://www.ilsussidiario.net/news/duello-renzi-salvini-il-doppio-favore-che-un-matteo-ha-fatto-allaltro/1937620/"><b>Matteo vs Matteo”</b> </a>andato in scena contro Renzi a Porta a Porta nelle scorse settimane.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/beppe-grillo-di-maio-resta-capo-politico-m5s-video-non-rompete-le-palle/1952669/"/>
        <a href="https://www.ilsussidiario.net/news/come-si-vota-elezioni-comunali-2019-ballottaggio-lamezia-terme-e-isola-capo-rizzuto/1952023/"/>
        <a href="https://www.ilsussidiario.net/news/sondaggi-politici-lega-scende-al-31-centrodestra-al-50-pd-21-e-m5s/1952605/"/>
        <a href="https://www.ilsussidiario.net/news/salvini-spara-a-migranti-zombie-scultura-choc-e-lui-arte-e-istigazione-allodio/1952690/"/>
        <a href="https://www.ilsussidiario.net/news/spillo-loperazione-segre-e-la-resistenza-milanese/1952539/"/>
        <a href="https://www.ilsussidiario.net/news/caos-mes-ecco-come-funziona-il-mostro-che-colpira-litalia/1952239/"/>
      </related>
    </article>
  </body>
</html>