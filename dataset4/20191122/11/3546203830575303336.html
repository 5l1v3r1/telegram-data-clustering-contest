<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_568146046_Novo_5_za_malki_i_golemi"/>
    <meta property="og:site_name" content="webcafé"/>
    <meta property="article:published_time" content="2019-11-22T11:14:00+00:00"/>
    <meta property="og:title" content="Ново 5 за малки и големи"/>
    <meta property="og:description" content="Как да се заредим с още по-хубави емоции преди декември"/>
  </head>
  <body>
    <article>
      <h1>Ново 5 за малки и големи</h1>
      <address><time datetime="2019-11-22T11:14:00+00:00">22 Nov 2019, 11:14</time> by <a rel="author" href="https://www.webcafe.bg/author/id_9_Lifecafe" target="_blank">Lifecafe</a></address>
      <figure>
        <img src="https://images.webcafe.bg/2019/11/22/novo5-22noemvri/1170x743.jpg"/>
        <figcaption>Как да се заредим с още по-хубави емоции преди декември<cite>Снимка: © Ирена Игнатова, Webcafe.bg</cite></figcaption>
      </figure>
      <p>"Зимата идва", както се казваше в един култов сериал. Ние обаче сме наблюдателни и нямаме нужда от Джон Сноу и Нед Старк, за да разберем, че се задава времето на хубавото червено вино, уютните вечери в празничното настроение, което зимният вятър и ниските температури не могат да съсипят.</p>
      <p>В този прекрасен период от годината вече предвкусваме идването на декември, а с него и всички приятни поводи, които само нас чакат.</p>
      <p>Затова отвътре ни идва да направим това и онова, за да се настроим на декемврийска вълна и да се заредим с още повече хубави емоции, а защо не и да изглеждаме по-добре.</p>
      <p>Ето пет начина това да се случи, като сме помислили и за най-малките, и за по-порасналите.</p>
      <p>
        <b>Какво да използваме?</b>
      </p>
      <p>
        <a href="https://egosbaby.com/produkt/krem-za-lice-za-ezhednevna-grizha-s-ekstrakt-ot-edelvajs-arise-care/">
          <b>Крем за лице и ежедневна грижа Arise Care</b>
        </a>
      </p>
      <figure>
        <a href="https://egosbaby.com/produkt/krem-za-lice-za-ezhednevna-grizha-s-ekstrakt-ot-edelvajs-arise-care/">
          <img src="https://images.webcafe.bg/2019/11/22/novo5-22noemvri1/618x467.jpg"/>
        </a>
      </figure>
      <p>Времето е все по-студено, а това означава, че фината детска и бебешка кожа има нужда от силна хидратация и допълнителна защита. Добре е и тази грижа да е внимателна към кожата и да бъда с естествен произход и съставки, които да осигурят необходимата хидратация на нежното детско лице.</p>
      <p>А кой може да намери по-добро решение на въпроса от швейцарците с техните сурови зими, които обаче не ги спират да се впускат към снега и към планините?</p>
      <p>Швейцарската фирма Arise създава <a href="https://egosbaby.com/produkt/krem-za-lice-za-ezhednevna-grizha-s-ekstrakt-ot-edelvajs-arise-care/">крем за деца и бебета</a> от серията Swiss Baby Care, който комбинира висококачествени съставки като екстракт от еделвайс, лайка, невен, масло от карите и масло от сладък бадем.</p>
      <p>Естествените компоненти се събират в лек и ефирен крем за ежедневна грижа за детската кожа, която едновременно е предпазена от неблагоприятните климатични условия и я прави по бебешки мека и гладка.</p>
      <p>
        <b>Какво да носим?</b>
      </p>
      <p>
        <a href="https://kitna.bg/bg/">
          <b>Аксесоари от Китна</b>
        </a>
      </p>
      <figure>
        <img src="https://images.webcafe.bg/2019/11/22/novo5-22noemvri2/618x402.jpg"/>
      </figure>
      <p>Легенди се носят за българските шевици и магията, заключена в техните правилни, геометрично подредени шарки. И неведнъж сме се чудили как можем да ги носим в ежедневието си, без да прекрачим границата на добрия вкус и стил.</p>
      <p><a href="https://kitna.bg/bg/">Аксесоарите на Китна</a> са перфектният отговор на подобна дилема. Фирмата вдъхва изцяло нов живот на шевиците и ги пренася на неочаквани допреди известно време места като ръкавели, обеци и дори аксесоари за яка на риза, от които ни иде да поръчаме цял куп и да си ги сменяме всеки ден.</p>
      <p>Бижутата са ръчно изработени от естествени материали, за да запазят и положителната енергия, която българските шевици носят, и тяхната автентичност.</p>
      <p>
        <b>Какво да четем?</b>
      </p>
      <p>
        <a href="https://ciela.com/granichen-post.html">
          <b>Дмитрий Глухосвски - "Граничен пост"</b>
        </a>
      </p>
      <figure>
        <img src="https://images.webcafe.bg/2019/11/22/novo5-22noemvri3/618x904.jpg"/>
      </figure>
      <p>Читателите, които харесват постапокалиптичните сюжети, обожават Глуховски и мрачните светове, които той описва в книгите си.</p>
      <p>На повечето той е познат с трилогията "Метро", а не по-малко зловещият "Граничен пост" до момента беше наличен като <a href="https://www.storytel.com/bg/bg/%D1%82%D1%8A%D1%80%D1%81%D0%B5%D0%BD%D0%B5-%D0%B3%D1%80%D0%B0%D0%BD%D0%B8%D1%87%D0%B5%D0%BD+%D0%BF%D0%BE%D1%81%D1%82">аудиороман в платформата на Storytel</a>. Последният роман на Глуховски се пренася и на книжен носител за тези, които си падат по доброто старо четене.</p>
      <p>Тук отново Русия е погубена, този път след кратка, но ожесточена гражданска война, в която са използвани всички налични бойни средства и техники.</p>
      <p>Малцината оцелели живеят на територията на Московската империя, която отдавна е просто отломка от бляскаво минало. Граничният пост се намира над единствения мост над река Волга, а оттам с години никой не е минавал, докато един ден...</p>
      <p>Останалото ще разберем в романа <a href="https://ciela.com/granichen-post.html">"Граничен пост" от издателство Ciela</a>.</p>
      <p>
        <b>Къде да отидем?</b>
      </p>
      <p>
        <a href="https://www.facebook.com/TheLittleThingsHouse">
          <b>Ресторант The Little Things</b>
        </a>
      </p>
      <figure>
        <img src="https://images.webcafe.bg/2019/11/22/novo5-22noemvri4/618x411.jpg"/>
      </figure>
      <p>Колкото и приятна да е една разходка из центъра на София, винаги идва време за почивка и приятен обяд или вечеря някъде наблизо. А една от любимите"спирки" за целта е ресторант <a href="https://www.facebook.com/TheLittleThingsHouse">"The Little Things"</a> на ул. "Цар Иван Шишман", зад градинката на "Свети Седмочисленици".</p>
      <p>Мястото предлага уютна атмосфера, в която да се чувстваме комфортно като у дома си. За нея допринасят детайлите като вази със свежи цветя, картини по стените и куп други акценти. Важното се крие в малките неща, както подсказва и името на ресторанта.</p>
      <p>Приятният интериор се допълва от разнообразно меню със сезонни предложения. Кухнята залага на изпитани рецепти като свинско бон филе с червено вино и зеленчуци, пълнени чушки и печена сьомга с лек цитрусов вкус.</p>
      <p>Ако спазвате Коледните пости, няма да останете разочаровани, защото ще откриете за себе си веган бургери, зеленчукови кюфтенца и за десерт - ябълки с канела.</p>
      <p>
        <b>Какво да не пропускаме?</b>
      </p>
      <p>
        <a href="https://taste.divino.bg/">
          <b>DiVino Taste 2019</b>
        </a>
      </p>
      <figure>
        <img src="https://images.webcafe.bg/2019/11/22/novo5-22noemvri5/618x309.jpg"/>
      </figure>
      <p>DiVino Taste се определя като форум на българското вино, но събитието е много повече от това. Освен дегустациите то включва майсторски класове, лекции и срещи с български и световни експерти в областта на сомелиерството.</p>
      <p>Там имате шанса да се запознаете както със специалисти на тема вино, така и с любители на този еликсир, които споделят вашата страст към виното.</p>
      <p>Самото изложение ще включи 84 български производители, които ще представят вината си на посетителите на феста. На разположение на гостите ще са повече от 500 невероятни български вина, като всеки ще намери по нещо за своя вкус, независимо дали харесва леки бели вина, розе, или плътно червено вино.</p>
      <p>За да не пропускате това изобилие от качествен вина, можете <a href="https://taste.divino.bg/#!/bileti">да си купите билет за DiVino</a> тук или на място в Inter Expo Center.</p>
    </article>
  </body>
</html>