<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/alaru-tot-sprijinul-pe-care-ni-l-a-dat-romania-a-fost-scuipat-pentru-ca-chicu-a-plecat-la-moscova-148807.html"/>
    <meta property="og:site_name" content="Timpul.md"/>
    <meta property="article:published_time" content="2019-11-22T11:16:00+00:00"/>
    <meta property="og:title" content="Șalaru: Tot sprijinul pe care ni l-a dat România a fost scuipat, pentru că Chicu a plecat la Moscova"/>
    <meta property="og:description" content="Prima vizită a premierului Ion Chicu trebuia să aibă loc la Bucureşti, şi nu la Moscova. De această părere este preşedintele Partidului Unităţii Naţionale, Anatol Şalaru, dar şi..."/>
  </head>
  <body>
    <article>
      <h1>Șalaru: Tot sprijinul pe care ni l-a dat România a fost scuipat, pentru că Chicu a plecat la Moscova</h1>
      <address>
        <time datetime="2019-11-22T11:16:00+00:00">22 Nov 2019, 11:16</time>
      </address>
      <p>Prima vizită a premierului Ion Chicu trebuia să aibă loc la Bucureşti, şi nu la Moscova. De această părere este preşedintele Partidului Unităţii Naţionale, Anatol Şalaru, dar şi preşedintele Organizaţiei PSD România în Republica Moldova, Victor Alexeev, invitaţi ai emisiunii Punctul pe AZi de la TVR Moldova.</p>
      <p>„Prima vizită ar fi trebuit să fie la Bucureşti. Partenerul principal al Republicii Moldova, România, a depăşit Rusia de câteva ori, din punct de vedere comercial. Vizita lui Chicu au demascat intenţiile lor, nu că ar fi mascat foarte mult acest lucru. Va fi un Guvern deschis tuturor aspiraţiilor ruse pe acest teritoriu”, a declarat Victor Alexeev.</p>
      <p>De aceeaşi părere este şi Anatol Şalaru: „Orice prim-ministru al României făcea prima vizită la Chişinău. Orice prim-ministru al Republicii Moldova făcea prima vizită la Bucureşti, apoi la Bruxelles. Tot sprijinul pe care l-a dat România până acum, în toţi aceşti ani, a fost şters, a fost scuipat, pentru că Chicu a fost în prima vizită la Moscova”.</p>
      <p>Prima vizită externă, efectuată de către noul prim-ministru Ion Chicu, a avut loc la Moscova.</p>
      <p>TVR Moldova</p>
    </article>
  </body>
</html>