<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/dancila-acuzata-ca-foloseste-o-fotografie-inquamphotos-fara-drepturi-de-autor-nerespectarea-dreptului-fotojurnalistilor-tocmai-din-partea-politicienilor-are-un-impact-negativ-asupra-industr.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-22T11:01:36+00:00"/>
    <meta property="og:title" content="Dăncilă, acuzată că folosește o fotografie InquamPhotos fără drepturi de autor. Octav Ganea: ”Nerespectarea dreptului fotojurnaliștilor tocmai din partea politicienilor are un impact negativ asupra industriei de publishing”"/>
    <meta property="og:description" content="Viorica Dăncilă a ilustrat ultima postare de pe Facebook, în care îl provoacă pe Iohannis la o dezbatere, cu o fotografie realizată de agenția Inquam"/>
  </head>
  <body>
    <article>
      <h1> Dăncilă, acuzată că folosește o fotografie InquamPhotos fără drepturi de autor. Octav Ganea: ”Nerespectarea dreptului fotojurnaliștilor tocmai din partea politicienilor are un impact negativ asupra industriei de publishing” </h1>
      <address><time datetime="2019-11-22T11:01:36+00:00">22 Nov 2019, 11:01</time> by <a rel="author">Alexandru Mihăescu</a></address>
      <p>Viorica Dăncilă a ilustrat ultima postare de pe Facebook, în care îl provoacă pe Iohannis la o dezbatere, cu o fotografie realizată de agenția Inquam Photos fără să aibă dreptul de a o folosi, potrivit reprezentanților agenției.</p>
      <p>Fotografia îl arată pe Klaus Iohannis ieșind de la cabina de vot.</p>
      <p>”Observăm cu amărăciune, dar nu cu o reală surprindere, faptul că partidele politice au ignorat apelul agenției foto InquamPhotos pentru respectarea dreptului de autor. Cel mai recent exemplu este folosirea de către un candidat intrat în turul 2 a unei fotografii în scopul de a-l invita pe contracandidat la o dezbatere. Considerăm că nerespectarea dreptului fotojurnaliștilor tocmai din partea politicienilor, care ar trebui să fie primii care respectă legea, are un impact negativ asupra industriei de publishing. Reiterăm solicitarea formulată la începutul campaniei și solocităm stafurilor să respecte fotoreporterii și legea dreptului de autor”, a declarat pentru G4Media.ro Octav Ganea, fotojurnalistul InquamPhotos.</p>
      <p>
        <i>Foto: Captură Facebook / Viorica Dăncilă</i>
      </p>
    </article>
  </body>
</html>