<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/22/Tre-demonstranter-drept-i-Irak-20454926.ece"/>
    <meta property="og:site_name" content="adressa.no"/>
    <meta property="article:published_time" content="2019-11-22T11:52:29+00:00"/>
    <meta property="og:title" content="Tre demonstranter drept i Irak"/>
    <meta property="og:description" content="Tre demonstranter er drept og 25 såret i sammenstøt med sikkerhetsstyrker ved en strategisk viktig bro i sentrum av Bagdad, opplyser tjenestemenn."/>
  </head>
  <body>
    <article>
      <h1>Tre demonstranter drept i Irak</h1>
      <address><time datetime="2019-11-22T11:52:29+00:00">22 Nov 2019, 11:52</time> by <a rel="author">(NTB) NTB-AP</a></address>
      <p>Tre demonstranter er drept og 25 såret i sammenstøt med sikkerhetsstyrker ved en strategisk viktig bro i sentrum av Bagdad, opplyser tjenestemenn.</p>
      <aside><a href="https://www.adressa.no/nyheter/utenriks/2019/11/22/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/22/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/22/javascript:void(0);">Del denne artikkelen på e-post</a></aside>
      <p>To av demonstrantene døde etter at sikkerhetsstyrkene brukte tåregass, mens en person døde etter at det ble skutt med skarp ammunisjon, opplyser anonyme kilder i helsevesenet og sikkerhetstjenesten.</p>
      <p>På torsdag ble ti personer drept og minst 90 skadd under demonstrasjoner i samme gate. Demonstrantene har blokkert flere viktige broer i Bagdad som leder over til den grønne sonen, som huser blant annet regjeringsbygg og ambassader.</p>
      <p>Dødsfallene som knyttes til bruk av tåregass, skyldes at sikkerhetsstyrkene bruker svært kraftige tåregassgranater.</p>
      <p>Demonstrantene krever blant annet at det blir ryddet opp i den omfattende korrupsjonen og høye arbeidsledigheten i landet.</p>
      <p>(©NTB)</p>
    </article>
  </body>
</html>