<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/politiki/arthro/mitsotakis_h_ellada_exei_tis_antoxes_tis_alla_ksefrago_ampeli_den_einai-588914/"/>
    <meta property="og:site_name" content="Real.gr"/>
    <meta property="article:published_time" content="2019-11-22T11:02:00+00:00"/>
    <meta property="og:title" content="Γεννηματά: Εμείς θα φωνάζουμε για το προσφυγικό, δεν θα μείνουμε με σταυρωμένα χέρια"/>
    <meta property="og:description" content="Το σχέδιο για το προσφυγικό περιέγραψε ο πρωθυπουργός απαντώντας στην επίκαιρη ερώτηση της προέδρυ του Κινήματος Αλλαγής."/>
  </head>
  <body>
    <article>
      <h1>
        <a href="https://www.real.gr/politiki/arthro/gennimata_emeis_tha_fonazoume_gia_to_prosfygiko_den_tha_meinoume_me_stauromena_xeria-588911/">Γεννηματά: Εμείς θα φωνάζουμε για το προσφυγικό, δεν θα μείνουμε με σταυρωμένα χέρια</a>
      </h1>
      <address><time datetime="2019-11-22T11:02:00+00:00">22 Nov 2019, 11:02</time> by <a rel="author">Real.gr</a></address>
      <p>
        <b>Το σχέδιο για το προσφυγικό περιέγραψε ο πρωθυπουργός απαντώντας στην επίκαιρη ερώτηση της προέδρυ του Κινήματος Αλλαγής.</b>
      </p>
      <p>«Στο ΕΛΚ αφιέρωσα το σύνολο της ομιλίας μου, αλλά και σε όλες τις παρεμβάσεις μου τονίζω την ευρωπαϊκή διάσταση του ζητήματος, θέτοντας με επιτακτικό τρόπο την ανάγκη να προχωρήσει η Ευρώπη στην αναμόρφωση του Δουβλίνου, το οποίο το χαρακτήρισα άκρως προβληματικό και ξεπερασμένο. Έθεσα, επίσης, και κόμματα τα οποία ανήκουν στη δική μας πολιτική οικογένεια προ των ευθυνών τους και επανέλαβα ότι δεν γίνεται η Ευρώπη της αλληλεγγύης να αποδέχεται χώρες που από τη μία μπορούν να απολαμβάνουν τα οφέλη της ΕΕ και από την άλλη να αρνούνται πεισματικά έστω και τον ελάχιστο επιμερισμό του προβλήματος σε ευρωπαϊκή βάση» τόνισε ο πρωθυπουργός Κυριάκος, απαντώντας σε ερώτηση της προέδρου του ΚΙΝΑΛ για το Μεταναστευτικό - Προσφυγικό «Τα νησιά μας και όλη η Ελληνική Κoινωνία εκπέμπουν SOS».</p>
      <p>«Το πρόβλημα είναι ευρωπαϊκό δεν είναι διμερές με την Τουρκία. Η χώρα, όμως, χρειάζεται μια εθνική στρατηγική διαχείρισης ενός οξύτατου προβλήματος που δεν γνωρίζουμε αν θα γίνει χειρότερο ή καλύτερο και πρέπει να είμαστε έτοιμοι για όλα τα ενδεχόμενα. Η πολιτική μας είναι άλλη από αυτή που εφάρμοζε η κυβέρνηση του ΣΥΡΙΖΑ. Τα σύνορά μας φυλάσσονται και θα φυλάσσονται και προφανώς η χώρα έχει σύνορα και στην ξηρά και στη θάλασσα. Οι έλεγχοι εντάθηκαν και ο νέος νόμος επιταχύνει τις διαδικασίες ασύλου και τις επιστροφές. Σταδιακά, τα ακριτικά νησιά ανακουφίζονται με αναλογική μεταφορά προσφύγων-μεταναστών σε άλλες περιοχές» επισήμανε ο πρωθυπουργός.</p>
      <p>«Το μήνυμά μας είναι ξεκάθαρο, η Ελλάδα έχει τις αντοχές της αλλά ξέφραγο αμπέλι δεν είναι. Αυτή η εποχή πέρασε» υπογράμμισε ο κ. Μητσοτάκης.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fkyriakosmitsotakis%2Fvideos%2F705865856568412%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
    </article>
  </body>
</html>