<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474159-gazeta-wyborcza-jaskowiak-przyszedl-z-pomoca-schetynie"/>
    <meta property="og:site_name" content="wPolityce.pl"/>
    <meta property="article:published_time" content="2019-11-22T11:05:44+00:00"/>
    <meta property="og:title" content="Totalna wojna w PO! &quot;Gazeta Wyborcza&quot;: Jaśkowiak przyszedł z pomocą Schetynie. Chce on zasypać temat kolejnych porażek wyborczych"/>
    <meta property="og:description" content="&quot;Debata nad kandydatem na prezydenta ma zająć członków PO na tyle, by nie spiskowali przeciw liderowi&quot; - podkreśla &quot;GW&quot;."/>
  </head>
  <body>
    <article>
      <h1>Totalna wojna w PO! "Gazeta Wyborcza": Jaśkowiak przyszedł z pomocą Schetynie. Chce on zasypać temat kolejnych porażek wyborczych</h1>
      <address><time datetime="2019-11-22T11:05:44+00:00">22 Nov 2019, 11:05</time> by <a rel="author" href="https://wpolityce.pl/autorzy/815-co-tam-w-wyborczej" target="_blank">Co tam w Wyborczej?</a></address>
      <p>
        <b>Dziennikarka „Gazety Wyborczej” Iwona Szpala pisze, że prezydent Poznania Jacek Jaśkowiak startując w prawyborach uratował Grzegorza Schetynę przed kolejną porażką.</b>
      </p>
      <blockquote>Politycy PO (…) nie mają wątpliwości, że to kandydat, który przyszedł z pomocą Schetynie. Chce on zasypać temat kolejnych porażek wyborczych, z których zamierza go rozliczyć wewnętrzna opozycja. Debata nad kandydatem na prezydenta ma zająć członków PO na tyle, by nie spiskowali przeciw liderowi</blockquote>
      <p>— podkreśla.</p>
      <p>Jeden z rozmówców „GW” z PO przyznaje, że atmosfera w partii jest fatalna.</p>
      <blockquote>Cała atmosfera, tajemnice, koperty w ostatnim momencie pokazują, jak fatalna jest atmosfera w partii. Prawybory wyglądają jak farsa. Jak można ogłaszać taką konkurencję, gdy w kierownictwie panuje generalna ekstaza dla Małgorzaty Kidawy-Błońskiej? To jest wybór bez wyboru, stylem przypomina to PiS</blockquote>
      <p>— pisze.</p>
      <blockquote>Schetyna na razie ograł stronę przeciwną. Ale zagrał ryzykownie. Przyjął, że Jaśkowiak będzie zającem, ale on mi raczej wygląda na lwa, może zdobyć teren</blockquote>
      <p>— dodaje.</p>
      <p>Przeciwnicy Schetyny zapewniają, że staną z nim do boju o fotel szefa PO, bez względu na wynik prawyborów.</p>
      <blockquote>Będzie miał kontrkandydatów w ubieganiu się o fotel przewodniczącego, to jest przesądzone na 100 proc. W naszym obozie nikt zdania nie zmienił, z niczego się nie wycofał</blockquote>
      <p>— podkreśla.</p>
      <p>niektórzy w PO uważają jednak, że Schetyna może utrzymać fotel szefa partii, a do ostatecznych rozliczeń dojdzie w Platformie dojdzie po przegranych wyborach prezydenckich.</p>
      <blockquote>Kandydat Platformy może je przegrać. Chociażby dlatego, że w partii, którą drąży tak poważny konflikt, nie da się zrobić dobrej kampanii. Nie da się przekonać działaczy, by uwierzyli w zwycięstwo – mówią niektórzy politycy PO</blockquote>
      <p>— pisze.</p>
      <p>
        <b>Z tekstu dziennikarki „GW” wynika, że w Platformie ma miejsce totalna wojna wewnętrzna. Jacek Jaśkowiak, być może nieświadomie, pomógł w tej walce Grzegorzowi Schetynie.</b>
      </p>
      <p>as/wyborcza.pl</p>
    </article>
  </body>
</html>