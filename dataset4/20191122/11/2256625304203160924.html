<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159092_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-22T11:41:00+00:00"/>
    <meta property="og:title" content="Дерменджиев: Шанс има, но нека не изпадаме в еуфория"/>
    <meta property="og:description" content="&quot;Ще подходим много отговорно&quot;, заяви националният селекционер"/>
  </head>
  <body>
    <article>
      <h1>Дерменджиев: Шанс има, но нека не изпадаме в еуфория</h1>
      <address><time datetime="2019-11-22T11:41:00+00:00">22 Nov 2019, 11:41</time> by <a rel="author">Христо Иванов</a></address>
      <p> Селекционерът на България Георги Дерменджиев коментира изтегления преди минути жребий за баражите за класиране на Евро 2020, който отреди „трикольорите” да се изправят срещу Унгария.</p>
      <p> <br/>„Един мач, който е изключително сериозен. Ще подходим много отговорно. Насочваме се към мача и работим. Ние винаги трябва да сме доволни от съдбата. Футболът си е футбол. Няма добър и лош жребий. Предварително не съм мислил за схеми, с кой ще играем, кога и къде. Всичко си зависи от нас”, коментира Дерменджиев пред БНТ 3.<br/> <br/>„Нека не изпадаме в еуфория и да говорим за исторически неща. Ние се насочваме към първия мам.. Ще направим анализи, играчите ще бъдат запознати. Вярно е, че имаме шанс. Ще се опитаме максимално да го оползотворим. Унгарският футбол е във възход, играят добре,но с подробности и индивидуалности ще се занимаваме тепърва. Ще се опитаме да се предпазим от излишна еуфория. Не трябва да прегаряме. Трябва да бъдем здраво стъпили на земята и да се опитаме да си свършим работата”, допълни той.</p>
    </article>
  </body>
</html>