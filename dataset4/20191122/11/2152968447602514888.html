<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/22/resheno-ot-deputatite-pensiiata-na-lili-ivanova-skacha-sys-700-lv.430447"/>
    <meta property="og:site_name" content="Dnes.bg"/>
    <meta property="article:published_time" content="2019-11-22T11:05:00+00:00"/>
    <meta property="og:title" content="Решено от депутатите: Пенсията на Лили Иванова скача със 700 лв."/>
    <meta property="og:description" content="Парламентът одобри предложението | Dnes.bg"/>
  </head>
  <body>
    <article>
      <h1>Решено от депутатите: Пенсията на Лили Иванова скача със 700 лв.</h1>
      <h2>Парламентът одобри предложението</h2>
      <address><time datetime="2019-11-22T11:05:00+00:00">22 Nov 2019, 11:05</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Парламентът одобри предложението на Министерския съвет за отпускането на пожизнени парични награди на осем творци за особени заслуги към българската държава и нацията.</p>
      <p>Предложението беше внесено от министъра на културата Боил Банов на основание на членове от Закона за награждаване на лица за особени заслуги към българската държава и нацията.<br/><br/>Другите наградени освен Лили Иванова са проф. Анатоли Кръстев - музикант и педагог, Анжел Вагенщайн - режисьор и сценарист, Андрей Дреников - композитор и музикант, Георги Дюлгеров - режисьор и сценарист, Иван Стайков - музикант и поет, Иван Иванов - поет, Христо Ганев - режисьор и сценарист.<br/><br/>Идеята на отличието е да осигури старините на десетките изпълнители, актьори, творци и спортисти, които получават малки пенсии или изобщо нямат такива. Пожизнената награда е до 700 лева.</p>
    </article>
  </body>
</html>