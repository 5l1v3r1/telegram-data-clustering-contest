<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.300.html:831680-Deca-u-modricama-i-ranama-vezana-za-radijatore-Vlada-FBiH-smenila-direktora-Upravni-i-Nadzorni-odbor-Zavoda-Pazaric"/>
    <meta property="og:site_name" content="Вечерње новости"/>
    <meta property="article:published_time" content="2019-11-22T11:03:00+00:00"/>
    <meta property="og:title" content="Deca u modricama i ranama, vezana za radijatore: Vlada FBiH smenila direktora, Upravni i Nadzorni odbor Zavoda Pazarić"/>
    <meta property="og:description" content="Reagovale su brojne organizacije, institucije, a obavešteno je i Tužilaštvo Kantona Sarajevo"/>
  </head>
  <body>
    <article>
      <h6 class="kicker">POSLE PRITISKA JAVNOSTI</h6>
      <h1>Deca u modricama i ranama, vezana za radijatore: Vlada FBiH smenila direktora, Upravni i Nadzorni odbor Zavoda Pazarić</h1>
      <address><time datetime="2019-11-22T11:03:00+00:00">22 Nov 2019, 11:03</time> by <a rel="author">Novosti Online</a></address>
      <p>
        <b>Reagovale su brojne organizacije, institucije, a obavešteno je i Tužilaštvo Kantona Sarajevo</b>
      </p>
      <p>VLADA FBiH je na današnjoj sednici u Sarajevu donela odluku o smeni direktora, kao i Upravnog i Nadzornog odbora Zavoda Pazarić. Ova odluka usledila je posle velikog pritiska javnosti i jučerašnjih protesta posle objavljivanja spornih fotografija na kojima se vidi da su deca štićenici Zavoda Pazarić vezana za krevete i radijatore.</p>
      <p>Ministri su razmatrali nekoliko zaključaka o stanju u Zavodu Pazarić, među kojima su vanredni nadzor o stanju u toj ustanovi, inspekcijski nadzor Porezne uprave, stručni nadzor o zbrinjavanju te zaključci o poduzetim merama.</p>
      <p>Na kraju je jedan od zaključaka smena kompletne uprave Zavoda Pazarić, na čelu s direktorom Redžepom Salićem (SBB). Smenjen je i Upravni odbor Zavoda koji čini pet članova i to: Janja Milinković (predsednica), Anes Kaleta, Saida Kastrat, Džana Kilić i Enisa Hodžić.</p>
      <p>Takođe, smenjeni su i članovi Nadzornog odbora, a to su: Dalila Efendić (predsednica), Mevlida Bandić i Ivana Bago.</p>
      <related>
        <a href="http://www.novosti.rs/vesti/planeta.300.html:831315-Deca-vezana-za-krevete-i-radijatore-provode-veci-deo-dana-i-citavu-noc-Sokantni-snimci-iz-zavoda-za-mentalno-obolele-UZNEMIRUJUCI-VIDEO"/>
      </related>
      <p>Podsetimo, pre dva dana zastupnica Naše stranke u Parlamentu FBiH Sabina Ćudić predstavila je šokantne detalje o tretmanu štićenika, a posebno dece u Zavodu za zbrinjavanje mentalno invalidne dece i omladine Pazarić.</p>
      <p>Nakon toga reagovale su brojne organizacije, institucije, a obavešteno je i Tužilaštvo Kantona Sarajevo. Teško stanje i brojni problemi u funkcioniranju Zavoda Pazarić poslednjih nekoliko godina privukli su pažnju javnosti pre nekoliko meseci, kada je danas smenjeni direktor Redžep Salić u Parlamentu FBiH obznanio brojne detalje.</p>
      <p>Autor: <a href="https://www.klix.ba/vijesti/bih/vlada-fbih-smijenila-direktora-upravni-i-nadzorni-odbor-zavoda-pazaric/191122049">Kliks.ba</a></p>
      <related>
        <h4>Srodne vesti</h4>
        <a href="http://www.novosti.rs/vesti/beograd.74.html:821305-U-Lazarevcu-dnevni-boravak-za-decu-sa-hendikepom"/>
        <a href="http://www.novosti.rs/vesti/srbija.73.html:802500-ZAHVALjUJUCI-HUMANOSTI-Adaptirane-nove-prostorije-udruzenja-Otvoreno-srce-sveta"/>
        <a href="http://www.novosti.rs/vesti/naslovna/reportaze/aktuelno.293.html:801987-I-vecita-deca-su-samo-ljudi"/>
        <a href="http://www.novosti.rs/vesti/naslovna/republika_srpska/aktuelno.655.html:795248-EKSPLICITNE-FOTOGRAFIJE-KRUZE-MREZAMA-Selfiji-sa-nagom-devojkom-ometenom-u-razvoju"/>
      </related>
    </article>
  </body>
</html>