<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/22/pensione-cosa-cambia-assegno-quota-100-ape-social/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-22T11:02:17+00:00"/>
    <meta property="og:title" content="Pensione, cosa cambia: assegno, anzianità, quota 100 e ape social"/>
    <meta property="og:description" content="La Manovra 2020 prevede numerose novità per quanto riguarda la pensione: vediamo cosa è cambiato in materia previdenziale per il prossimo anno. Nella Manovra 2020 sono state previste dal governo diverse novità in materia pensionistica. La prima riguarda la soglia di anzianità che, a differenza di quanto si pensava, rimarrà invariata anche per il biennio …"/>
  </head>
  <body>
    <article>
      <h1>Pensione, cosa cambia: assegno, anzianità, quota 100 e ape social</h1>
      <address><time datetime="2019-11-22T11:02:17+00:00">22 Nov 2019, 11:02</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/10/Pensioni.jpg"/>
      </figure>
      <p>La Manovra 2020 prevede numerose novità per quanto riguarda la pensione: vediamo cosa è cambiato in materia previdenziale per il prossimo anno.</p>
      <p>Nella <b><a href="https://www.viagginews.com/2019/10/16/legge-bilancio-2020-cosa-contiene-cosa-cambia/">Manovra 2020</a></b> sono state previste dal governo diverse novità in materia pensionistica. La prima riguarda la <b>soglia di anzianità</b> che, a differenza di quanto si pensava, rimarrà invariata anche per il biennio 2021-2022. A comunicarlo è stato il ministro dell’Economica con una nota sulla ‘<b>Gazzetta Ufficiale</b>‘. A quanto pare le aspettative di vita degli italiani per il prossimo biennio non sono cresciute al punto tale da giustificare un aumento della soglia di anzianità. I lavoratori dunque potranno andare in pensione a partire dai 67 anni per i prossimi 3 anni.</p>
      <p>Differente il discorso per i <b>30enn</b>i. I giovani che si sono appena affacciati sul mondo del lavoro dovranno lavorare più di quelli che sono a fine ciclo. Se le aspettative di vita dovessero crescere in maniera positiva la soglia di anzianità si potrebbe alzare <b><a href="https://www.viagginews.com/2019/11/12/pensione-senza-quota-100-30enni-72-anni/">addirittura a 72 anni</a></b> (cinque in più di quella attuale). In caso di una crescita dell’aspettativa di vita moderata invece la soglia si alzerebbe a<b> 68 anni e 7 mesi</b> (19 mesi più di adesso).</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Pensione, cosa cambia: assegno, quota 100, ape social e opzione donna</h3>
      <figure>
        <img src="https://www.viagginews.com/wp-content/uploads/2019/09/pensione-quota-100-cos-e-requisiti-domanda-inps-online.jpg"/>
      </figure>
      <p>Per quanto riguarda le opzioni di accesso al <b>pensionamento anticipato</b>, il governo ha lasciato quasi tutto invariato. <b><a href="https://www.viagginews.com/2019/08/20/riforma-pensioni-quota-100-ultime-notizie/">Quota 100 rimarrà in vigore</a></b> per tutto il 2020 (probabilmente anche per il 2021), dunque i lavoratori con 62 anni di età e 38 di contributi potranno fare richiesta per il pensionamento. La riforma sperimentale non è stata modificata in nulla, dunque rimarranno le finestre d’uscita a 3 mesi per i lavoratori privati e 6 mesi per quelli pubblici. Confermata anche l’<b>Ape social</b> che permette il pensionamento anticipato a 63 anni e 30 di contributi e l’<b>Opzione donna</b> che prevede il pensionamento a partire dai 58 anni con 35 anni di contributi alle spalle.</p>
      <p>Eliminata invece l’<b>Ape volontaria</b> sia per i privati che per le aziende. L’opzione permetteva ai lavoratori di andare in pensione a 63 anni con 20 anni di contributi grazie all’ottenimento di un <b>finanziamento</b>. Questo forniva un prestito al lavoratore per coprire i contributi mancanti che veniva riscattato tramite rate mensili detratte dall’assegno pensionistico per 20 anni. Infine, novità più sostanziosa, ci sarà un ricalcolo dell’assegno pensionistico.</p>
      <p>A partire da gennaio tutti i trattamenti pensionistici verranno aumentati dello 0,4% per pareggiare l’effetto dell’inflazione. Nel 2020 non ci sarà nessun conguaglio: l’Istat ha confermato la variazione dell’indice <b>Fois</b> all’1,1%. Viene confermato anche che la rivalutazione degli assegni non sarà uguale per tutti e che quelli superiori alla quota minima rimarranno indicizzati al 100%. Mentre scende al 77% per quelli 4-5 volte superiore, al 52% per quelli 5-6 volte superiori, al 47% per quelli 6-8 volte superiori e al 40% quelli ancora maggiori.</p>
      <figure>
        <img src="https://www.viagginews.com/wp-content/uploads/2018/11/pensioni.jpg"/>
        <figcaption>(Websource / archivio)</figcaption>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/22/cosa-ce-stasera-in-tv/"/>
        <a href="https://www.viagginews.com/2019/11/22/chi-e-mirna-casadei-eta-vita-carriera-home-stager-detto-fatto/"/>
        <a href="https://www.viagginews.com/2019/11/22/emma-marrone-annuncio-sorpresa/"/>
      </related>
    </article>
  </body>
</html>