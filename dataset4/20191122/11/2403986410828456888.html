<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/pasazhir_vidavav_sebe_za_pilota_shhob_proslavitis_u_sotsmerezhah_n1237783"/>
    <meta property="og:site_name" content="24 Канал"/>
    <meta property="article:published_time" content="2019-11-22T11:33:00+00:00"/>
    <meta property="og:title" content="Пасажир видавав себе за пілота, щоб прославитись у соцмережах"/>
    <meta property="og:description" content="У міжнародному аеропорту в індійському Далі затримали 48-річного місцевого жителя. Він видавав себе за пілота, аби пройти на рейс за пришвидшеною процедурою, та знімав відео для ютубу та тік-току."/>
  </head>
  <body>
    <article>
      <h1>Пасажир видавав себе за пілота, щоб прославитись у соцмережах</h1>
      <address><time datetime="2019-11-22T11:33:00+00:00">22 Nov 2019, 11:33</time> by <a rel="author" href="https://24tv.ua/irina_burtik_tag6668/" target="_blank">Ірина Буртик</a></address>
      <p>
        <b>У міжнародному аеропорту в індійському Далі затримали 48-річного місцевого жителя. Він видавав себе за пілота, аби пройти на рейс за пришвидшеною процедурою, та знімав відео для ютубу та тік-току.</b>
      </p>
      <p>Для цього скористався фейковим посвідченням та уніформою авіакомпанії Lufthansa, повідомляє <a href="https://www.washingtonpost.com/">The Washington Post</a>.</p>
      <blockquote>Читайте також:<a href="https://24tv.ua/pilot_pereplutav_kiyiv_z_moskvoyu_kuryozne_video_reaktsiyi_pasazhiriv_n1237796"> Пілот переплутав Київ з Москвою – курйозне відео реакції пасажирів</a></blockquote>
      <p>Йому майже вдалося здійснити задумане. Проте чоловік здався підозрілим охоронцям аеропорту. Представники німецького перевізника запевнили, що такого пілота у них немає. Тож шахрая затримали правоохоронці.</p>
      <figure>
        <img src="https://24tv.ua/resources/photos/news/620_DIR/201911/1237783_10193089.jpg?201911111750"/>
        <figcaption>Затримання шахрая в аеропорту Індії</figcaption>
      </figure>
      <p>Раджан Махбубані сам зізнався у шахрайстві і розповів, що посвідчення пілота отримав у Бангкоку під час зйомок фільму про авіацію. З'ясувалося, що чоловік вже не вперше перевдягався в уніформу працівника авіакомпанії. Тепер найближчі місяці він може провести у в'язниці.</p>
      <p>Раніше в аеропорту китайського міста Тяньхе пасажирка <a href="https://24tv.ua/pasazhirka_vidkrila_avariyni_dveri_litaka_bo_yiy_stalo_spekotno__video_n1211187">відкрила аварійні двері</a> літака, бо їй стало спекотно. Літак саме готувався до вильоту.</p>
    </article>
  </body>
</html>