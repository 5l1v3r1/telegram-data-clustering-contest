<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/iohannis-a-postat-pe-facebook-un-clip-video-in-care-apare-in-geaca-rosie-in-piata-universitatii-si-mesajul-hai-la-vot-miza-e-clara-ori-eu-ori-psd-voteaza-video-1922405622382019111119177418"/>
    <meta property="og:site_name" content="News.ro"/>
    <meta property="article:published_time" content="2019-11-22T11:56:38+00:00"/>
    <meta property="og:title" content="Iohannis a postat pe Facebook un clip video în care apare în geaca roşie, în Piaţa Universităţii şi mesajul &quot;HAI LA VOT! MIZA E CLARĂ - ORI EU ORI PSD. VOTEAZĂ!&quot; - VIDEO"/>
    <meta property="og:description" content="Preşedintele Klaus Iohannis a postat, vineri, pe pagina sa de Facebook, un clip video care îl înfăţişează, cu geaca roşie, în Piaţa Universităţii şi cu mesajul &quot;HAI LA VOT! MIZA E CLARĂ - ORI EU ORI PSD. VOTEAZĂ!&quot;."/>
  </head>
  <body>
    <article>
      <h1>Iohannis a postat pe Facebook un clip video în care apare în geaca roşie, în Piaţa Universităţii şi mesajul "HAI LA VOT! MIZA E CLARĂ - ORI EU ORI PSD. VOTEAZĂ!" - VIDEO</h1>
      <address><time datetime="2019-11-22T11:56:38+00:00">22 Nov 2019, 11:56</time> by <a rel="author">News.ro</a></address>
      <p>
        <b>Preşedintele Klaus Iohannis a postat, vineri, pe pagina sa de Facebook, un clip video care îl înfăţişează, cu geaca roşie, în Piaţa Universităţii şi cu mesajul "HAI LA VOT! MIZA E CLARĂ - ORI EU ORI PSD. VOTEAZĂ!".</b>
      </p>
      <p>Clipul video are sub zece secunde şi în acesta apare Klaus Iohannis îmbrăcat în geaca roşie, la protestele din Piaţa Universităţii.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fklausiohannis%2Fvideos%2F783854692058380%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Mesajul este scris cu majuscule: "HAI LA VOT! MIZA E CLARĂ - ORI EU ORI PSD. VOTEAZĂ!", lăsând la latitudinea persoanelor care vizionează clipul dacă "EU" se referă la Uniunea Europeană (E.U.) sau la propria persoană.</p>
      <p>În 22 ianuarie 2017, preşedintele Klaus Iohannis a mers, îmbrăcat cu o geacă roşie, la protestul din centrul Capitalei, din Piaţa Universităţii, la care participau mii de oameni, faţă de legile privind graţierea şi codurile penale.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>