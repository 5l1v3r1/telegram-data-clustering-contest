<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/microsoft-surface-earbuds-kablosuz-kulaklik-modelinden-kotu-haber/"/>
    <meta property="og:site_name" content="LOG"/>
    <meta property="article:published_time" content="2019-11-22T11:00:03+00:00"/>
    <meta property="og:title" content="Microsoft Surface Earbuds kablosuz kulaklık modelinden kötü haber"/>
    <meta property="og:description" content="Kablosuz kulaklık Microsoft Surface Earbuds modelini bekleyenler için kötü haber geldi. Kulaklık için biraz daha beklenmesi gerekecek."/>
  </head>
  <body>
    <article>
      <h1>Microsoft Surface Earbuds kablosuz kulaklık modelinden kötü haber</h1>
      <address><time datetime="2019-11-22T11:00:03+00:00">22 Nov 2019, 11:00</time> by <a rel="author">Can TUNÇER</a></address>
      <p>Kablosuz kulaklık <b>Microsoft</b><b>Surface Earbuds</b> modelini bekleyenler için kötü haber geldi. Kulaklık için biraz daha beklenmesi <a href="https://twitter.com/panos_panay/status/1197575990194520065">gerekecek</a>.</p>
      <p><b>249 dolar</b> fiyat etiketi bulunan kablosuz kulaklık <b>Microsoft</b><b>Surface Earbuds, </b>ilk sunumda 2019 sonunda satışa çıkacak denilmişti. Ancak işler pratikte istenildiği gibi gitmemiş gibi görünüyor. Microsoft’un donanımdan sorumlu en önemli ismi Panos Panay’a göre kulaklık 2020 bahar aylarında raflardaki yerini alacak. Olabilecek en iyi deneyimi sunmak adına bu erteleme kararını aldıklarını aktaran Panay, modeli bekleyenleri biraz üzüyor. Firmanın her zaman taşınabilecek formda hazırladığı yeni modeli, biliyorsunuz gerçekten <b>çok garip ve çoğu kişi için kötü duran bir tasarıma</b> sahip. Üst kısmı inanılmaz oranda <b>büyük</b> olan bu tasarımı gelişmiş özellikler ile kapatmaya / unutturmaya çalışıyor.</p>
      <h3>Microsoft Surface Earbuds kablosuz kulaklık için kısa bir özet yaparsak</h3>
      <p>Üst seviye ses kalitesi için özel olarak hazırlanan kulaklık, bünyesinde iki adet mikrofon taşıyor yani telefon görüşmesi için de aktif olarak kullanılabiliyor. Şarj özellikli bir hazne ile gelen kulaklık, mikrofonları ile <b>gürültü engelleme</b> de yapabiliyor. Şarj haznesiyle beraber <b>24 saatlik bir kullanım ömrü sunan</b> ürün, geniş üst kısmında yapılacak <b>kaydırma hareketleriyle</b> yönetilebiliyor. Microsoft Office odağında <b>60 dile anlık çeviri yapabilme</b> gibi çok güzel bir özelliği bulunan<b> Earbuds, </b>söylendiği kadarıyla tüm gün boyunca takılabilecek kadar hafif. Bağlantı tarafında <b>Bluetooth</b> kullanan <b>kablosuz kulaklık</b>, yakında daha da detaylandırılacak deniyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/redmi-k30-hakkinda-netlesen-cok-sevindiren-ekran-detayi/"/>
      </related>
    </article>
  </body>
</html>