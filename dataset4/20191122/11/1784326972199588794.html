<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/11/22/chris-hemsworth-felesege-durvan-beszolt-miley-cyrusnak/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-22T11:11:00+00:00"/>
    <meta property="og:title" content="Chris Hemsworth felesége durván beszólt Miley Cyrusnak"/>
    <meta property="og:description" content="Pedig elvileg barátnők voltak…"/>
  </head>
  <body>
    <article>
      <h1>Chris Hemsworth felesége durván beszólt Miley Cyrusnak</h1>
      <h2>Pedig elvileg barátnők voltak…</h2>
      <address><time datetime="2019-11-22T11:11:00+00:00">22 Nov 2019, 11:11</time> by <a rel="author">Barna Bori</a></address>
      <p>Amikor<b> Miley Cyrus és Liam Hemsworth</b><a href="https://cosmopolitan.hu/sztarhirek/2019/08/22/hivatalos-liam-hemsworth-beadta-a-valasi-kerelmet/"> bejelentették a szakításukat</a>, még azt ígérték, hogy szeretnék barátokként, békés úton rendezni ezt – de az énekesnő végül mégsem így zárta le a dolgokat. A házasságuk végét éréséről szóló dalában például arra célozgatott, hogy <a href="https://cosmopolitan.hu/sztarhirek/2019/09/09/miley-cyrus-szakitos-videoja-mindent-elarul/">Liam bulizási szokásai miatt fejezte be a kapcsolatukat</a>, ráadásul Instán <a href="https://cosmopolitan.hu/sztarhirek/2019/08/23/miley-cyrus-brutal-oszinten-nyilatkozott-szakitasarol/">többször is posztolt arról, mit gondol a válásáról.</a></p>
      <p><b>Liam viszont csak egyszer írt erről a közösségi oldalán</b>, és akkor is mindössze annyit, hogy nem szeretne nyilatkozni a témában, és csakis boldogságot és egészséget kíván exének. Azonban a színész családjából végre valaki megszólalt, és<b> kommentelte az eseményeket</b> – méghozzá <a href="https://cosmopolitan.hu/sztarhirek/2019/11/14/liam-hemsworth-valas-chris-hemsworth-hazassag/">Chris Hemsworth felesége, Elsa Pataky</a>. <i>„A sógorom… Nos, egy olyan kapcsolat után, amire 10 évet áldozott az életéből, természetesen egy kicsit le van törve, de jól kezeli a dolgokat. Erős srác, és a legjobbat érdemli, sokkal jobbat érdemel”</i> – mondta Elsa.</p>
      <p>Azért ez elég egyértelmű kritika, igaz? Pedig a két csaj régen tök sokat bulizott együtt… De <b>ezek szerint a Hemsworth család abszolút nem tartotta elég jónak az énekesnőt Liamhez</b> – és azzal sem értettek egyet, ahogy lezárta a házasságukat. <a href="https://cosmopolitan.hu/sztarhirek/2019/09/13/liam-hemsworth-ujra-boldog/">A színész egyébként rengeteg időt tölt a tesóival a szakítás óta</a>, szóval egyértelműek ők a támaszai ebben a nehéz időszakban.<i> „Azokkal az emberekkel van, akiket szeret. Mindenki nagyon támogató vele és próbálják elterelni a figyelmét. Nem erőlteti, hogy kitalálja, merre haladjon tovább”</i> – mesélte egy bennfentes.</p>
      <h3>Nagyon szurkolunk neki, hogy minél hamarabb tovább tudjon lépni a válásán!</h3>
    </article>
  </body>
</html>