<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3362439/kurir-ekskluzivno-saznaje-republika-nauru-povukla-priznanje-kosova-i-metohije"/>
    <meta property="og:site_name" content="kurir.rs"/>
    <meta property="article:published_time" content="2019-11-22T11:17:00+00:00"/>
    <meta property="og:title" content="KURIR EKSKLUZIVNO SAZNAJE: Republika Nauru povukla priznanje lažne države Kosovo!"/>
    <meta property="og:description" content="Republika Nauru sa Pacifika je 17. država koja je povukla priznanje Kosova i Metoghije, saznaje Kurir.Od ukupno 193 suverenih država koje su članice Ujedinjenih nacija, sada su na spisku onih koje su priznale nezavisno Kosovo 93 države, dok je 95 zemalja protiv ..."/>
  </head>
  <body>
    <article>
      <h6 class="kicker">DIPLOMATSKI USPEH</h6>
      <h1>KURIR EKSKLUZIVNO SAZNAJE: Republika Nauru povukla priznanje lažne države Kosovo!</h1>
      <address>
        <time datetime="2019-11-22T11:17:00+00:00">22 Nov 2019, 11:17</time>
      </address>
      <p>Republika Nauru sa Pacifika je 17. država koja je povukla priznanje Kosova i Metoghije, saznaje Kurir.</p>
      <p>Od ukupno 193 suverenih država koje su članice Ujedinjenih nacija, sada su na spisku onih koje su priznale nezavisno Kosovo 93 države, dok je 95 zemalja protiv jednostrane nezavisnosti, dok je pet uzdržanih. U proteklih 10 dana ovo je druga država koja je povukla priznanje Kosova. Naime, 11. novembra je objavljeno da je to učinila Gana.</p>
      <p>Republika Nauru je sa najmanja nezavisna republika na svetu sa površinom od 21,3 kilometara kvadranih, ali su oni pod uticajem Australije među prvima priznali Kosovo već u aprilu 2008.</p>
      <p>Na ostrvu Nauru tradicionalno živi 12 plemena, što je simbolično predstavljeno zvezdom sa 12 krakova na zastavi. Ostrvo je otkrio britanski pomorac, kapetan Džon Fern, 1798. i nazvao ga je Prijatno ostrvo. Nemci su postali kolonijalni vladari ostrva krajem 19. veka. Kasnije su ostrvima zajednički administrirali Australija, Novi Zeland i Ujedinjeno Kraljevstvo. Nauru je stekao nezavisnost 1968. godine.</p>
      <p>
        <b>(Kurir.rs/K.Blagović)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3362429/resen-slucaj-otrovnih-koverti-na-kosmetu-bivsi-prevodilac-kfora-otkriva-glasovi-iz-srbije-otrovani-su-u-pristini"/>
        <a href="https://www.kurir.rs/vesti/politika/3362231/sledi-udar-na-spijune-vucic-najavio-akcije-protiv-pripadnika-obavestajnih-agencija-koji-dokazano-rade-protiv-srbije"/>
        <a href="https://www.kurir.rs/vesti/politika/3362219/kakvo-kosovo-ne-dolazi-u-obzir-da-se-sa-mnom-zajeavaju-tih-dana-je-bilo-svega-od-gadjanja-u-glavu-do-potezanja-rakije"/>
        <a href="https://www.kurir.rs/vesti/politika/3362277/od-srbije-dobio-sve-sad-podilazi-kurtiju-djuric-ugljaninovo-poklonjenje-pristini-najdublje-ljudsko-i-moralno-posrnuce"/>
      </related>
    </article>
  </body>
</html>