<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/hon-vantas-bli-den-tredje-drottning-elisabeth-i-the-crown/"/>
    <meta property="og:site_name" content="DN.SE"/>
    <meta property="article:published_time" content="2019-11-22T11:05:22+00:00"/>
    <meta property="og:title" content="Hon väntas bli den tredje drottning Elisabeth i ”The crown”"/>
    <meta property="og:description" content="Imelda Staunton kommer enligt uppgifter spela rollen som den brittiska drottningen i Netflixserien femte och sjätte säsongen av ”The crown”."/>
  </head>
  <body>
    <article>
      <h1>Hon väntas bli den tredje drottning Elisabeth i ”The crown”</h1>
      <address><time datetime="2019-11-22T11:05:22+00:00">22 Nov 2019, 11:05</time> by <a rel="author" href="https://www.dn.se/av/mohamed-yussuf/" target="_blank">Mohamed Yussuf</a></address>
      <p>
        <b>63-åriga Imelda Staunton kommer enligt uppgifter att ikläda sig rollen som <a href="https://www.theguardian.com/tv-and-radio/2019/nov/22/imelda-staunton-set-to-replace-olivia-colman-in-netflixs-the-crown">den brittiska drottningen i Netflixseriens femte och sjätte säsong</a>, enligt Guardian.</b>
      </p>
      <p>Dramaserien från 2016 skildrar Elisabeth II och hennes tid som brittiskt statsöverhuvud, från hennes bröllopsdag 1947 och fram till nutid.</p>
      <p>Seriens tredje säsong hade nyligen premiär och utspelar sig mellan åren 1964 och 1977. Rollen som den brittiska regenten spelas av Olivia Colman, som i år tilldelades en Oscar i kategorin bästa kvinnliga huvudroll för sin medverkan i Yorgos Lanthimos ”The favourite”. </p>
      <p><b>Men redan nu</b> rapporteras det att Colman i den femte och sjätte säsongen ersätts av den brittiska skådespelerskan Imelda Staunton. Hon Oscarsnominerades 2004 för sin roll i ”Vera Drake” och är även känd som rektor Dolores Umbridge i filmerna om ”Harry Potter”.</p>
      <p>De två aktuella säsongerna kommer, enligt Guardian, troligtvis beröra flera kungliga kriser, bland annat Prins Charles och prinsessan Dianas skilsmässa. </p>
      <p>I de två första säsongerna av ”The crown” spelades drottningen av Claire Foy.</p>
      <p>
        <b>Läs mer:</b>
      </p>
      <p>
        <a href="https://www.dn.se/nyheter/varlden/darfor-visar-den-brittiska-drottningen-aldrig-kanslor/">Därför visar den brittiska drottningen aldrig några känslor</a>
      </p>
      <p><a href="https://www.dn.se/kultur-noje/kulturkommissionen-varfor-har-de-aldrig-sex-i-the-crown/">Kulturkommissionen: Varför har de aldrig sex i ”The crown”? </a> </p>
    </article>
  </body>
</html>