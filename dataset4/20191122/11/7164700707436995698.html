<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/regional-news/news_538627/"/>
    <meta property="og:site_name" content="INNnews"/>
    <meta property="article:published_time" content="2019-11-22T11:39:25+00:00"/>
    <meta property="og:title" content="ตร.พัทลุงจับคนร้ายลักสายส่งสัญญาณ"/>
    <meta property="og:description" content="ที่กองบังคับการตำรวจภูธรจังหวัดพัทลุง พล.ต.ต.กฤษฎา แก้ว…"/>
  </head>
  <body>
    <article>
      <h1>ตร.พัทลุงจับคนร้ายลักสายส่งสัญญาณ</h1>
      <h2>ตำรวจพัทลุงแถลงข่าวจับคนร้ายลักสายส่งสัญญาณจำนวน 7 จุดค่าเสียหายหลายแสน บาท</h2>
      <address>
        <time datetime="2019-11-22T11:39:25+00:00">22 Nov 2019, 11:39</time>
      </address>
      <p>ที่กองบังคับการตำรวจภูธรจังหวัดพัทลุง พล.ต.ต.กฤษฎา แก้วจันดี ผบก.ภ.จว.พัทลุง พร้อมเจ้าหน้าที่ตำรวจชุดจับกุม และเจ้าหน้าที่ฝ่ายปกครอง ร่วมแถลงข่าวกรณีคนร้ายลักลอบตัดสายส่งสัญญาณเคเบิล ของบริษัท ที.โอ.ที.จำกัดมหาชน เมื่อวันที่ 20 วันที่ 21 พฤศจิกายน ที่ผ่านมา บริเวณถนนบ้านแร่ – ควนกุฏิ จำนวน 7 จุด ความยาวเกือบ 300 เมตร หลังเกิดเหตุเจ้าหน้าที่เจ้าหน้าที่บริษัท ที.โอ.ที.จำกัดมหาชน จังหวัดพัทลุง ได้เข้าแจ้งความต่อพนักงานสอยสวน สภ.เมืองพัทลุง</p>
      <p>หลังจากเจ้าหน้าที่ตำรวจ สภ.เมืองพัทลุง ได้แจ้งเหตุเจ้าหน้าที่ชุดสืบสวนสอบสวน สภ.เมืองพัทลุง ลงพื้นที่ติดตามคนร้าย โดยได้ตรวจกล้องวงจรปิดถนนสายบ้านแร่ – ควนกุฏิ พบว่าคนร้ายมีอยู่จำนวน 3 คน ใช้รถยนต์กระบะยี่ห้ออีซูซู หมายเลขทะเบียน ผท.1718 สุราษร์ธานี เจ้าหน้าที่ตำรวจจึงเก็กรอยตามกล้องวรจรปิดพบว่าพบคนร้าย ได้เช่าบ้านหลบซ่อนอยู่ที่บ้านนาพรุ อำเภอพระพรหม นครศรีธรรมราช เจ้าหน้าที่จึงได้เข้าจับกุมตัวคนร้ายลักลอบตัดสายส่งสัญญาณเคเบิล นายสุรศักดิ์ นายชำนาญ และนายณัฐพัฒน์ ขณะที่ของกลางมีสายส่งสัญญาณเคเบิลจำนวน 4 ท่อน ส่วนที่เหลือคนร้ายได้เผาเพื่อเอานำลวดทองแดงขายร้านค้ารับซื้อของเก่า เจ้าหน้าที่ตำรวจจึงพาผู้ต้องหาติดตามตรวจยึดลวดทองแดง และแถลงข่าวจับกุมนายพยงค์ อายุ 34 ปี ผู้ต้องหาตามหมายจับศาล จว.พัทลุง ที่ 378/2561 ลงวันที่ 12 ธันวาคม 2561 ซึ่งต้องหาว่ากระทำผิดฐาน ร่วมกันมียาเสพติดให้โทษประเภท 1 (เมทแอมเฟตามีนหรือยาบ้าและยาไอซ์) ไว้ในครอบครองเพื่อจำหน่ายโดยผิดกฎหมาย</p>
      <p>เป็นผลสืบเนื่องมาจาก เมื่อวันที่ 7 ธันวาคม 2561 เจ้าหน้าที่ตำรวจจังหวัดพัทลุงร่วมกับเจ้าหน้าที่ตำรวจตระเวนชายแดนที่ 434 พัทลุง และกำลังเจ้าหน้าที่ตำรวจจาก ภาค 8 จังหวัดนครศรีธรรมราช ขยายผลเข้าตรวจค้นที่บ้านของนายสำเริง อายุ 45 ปี อดีต สท.เทศบาลตำบลชะรัด เจ้าของบ้าน แต่ขณะเจ้าหน้าที่เข้าตรวจค้น นายสำเริง ฯ ได้ไหวตัวหลบหนีไปก่อนหน้า ทิ้งเพียงรถยนต์เก๋งโตโยต้าวีออส์ สีดำหมายเลขทะเบียน ขท 8431 นครราชสีมา ไว้ เจ้าหน้าที่ตำรวจค้นรถ พบบริเวณกระโปรงหลังมียาบ้าซุกซ่อนอยู่จำนวน 1 ล้าน 6 หมื่นเม็ด พร้อมไอซ์บรรจุในถุงพลาสติกที่ถูกดัดแปลงเป็นถุงบรรจุชาอีกจำนวน 27 กก</p>
      <p>ต่อมาพนักงานสอบสวนได้รวบรวมพยานหลักฐานและสอบขยายผลจนสามารถออกหมายจับนายพยงค์ หรือโอ เป็น 1 ในผู้ร่วมขบวนการ และเจ้าหน้าที่ตำรวจสามารถจับคุมได้ขณะหลบหนีกบดานในพื้นที่ อ.รัตภูมิ ดังกล่าว เบื้องต้น นายพยงค์ฯ ให้การปฏิเสธว่า ยาบ้าทั้งหมดไม่ใช่ของตนเองแต่เป็นของนายสำเริง ฯ แต่ยอมรับว่าตนอยู่ร่วมในขบวนการค้ายาเสพติด โดยทำหน้าที่ ทำหน้าที่ติดตามทวงหนี้ค่ายาเสพติด และคอนดูแลความปลอดภัยให้กับลูกค้าที่มารับยาเสพติด ตามการสั่งการของนายสำเริง เท่านั้น</p>
      <p>ขณะที่คนร้ายเข้าไปงัดแงะลักทรัพย์ บ้านพักอัยการ จำนวน 2 หลัง ในเขตอำเภอเมือง พัทลุง โดยได้ทั้งอาวุธปืนไป3 กระบอก และเงินสด นับล้านบาท เมื่อช่วงกลางเดือนที่ผ่านมา ล่าสุดคดียังไม่มีความคืบหน้า</p>
      <p>พล.ต.ต.กฤษฎา แก้วจันดี ผบก.ภ.จว.พัทลุง กล่าวว่าขณะนี้พื้นที่จังหวัดพัทลุงมีเหตุลักเล็กขโมยน้อย ของกลุ่มมิจฉาชีพหลายพื้นที่จึงได้กำชับเจ้าหน้าที่ตำรวจทุก สภ.ออกตรวจอย่างเข้มงวด เพื่อปกป้องทรัพย์สินของประชาชน</p>
    </article>
  </body>
</html>