<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apoel/apoel-den-epapse-pote-na-endiaferei"/>
    <meta property="og:site_name" content="24sports.com.cy"/>
    <meta property="article:published_time" content="2019-11-22T11:25:00+00:00"/>
    <meta property="og:title" content="ΑΠΟΕΛ: Δεν έπαψε ποτέ να ενδιαφέρει"/>
    <meta property="og:description" content="Το καλοκαίρι το ΑΠΟΕΛ «πάλεψε» αρκετά για να εντάξει στο δυναμικό του τον Λέο Νατέλ απ’ την Σάο Πάολο, με την Βραζιλιάνικη ομάδα να έχει απαγορευτικές απαιτήσεις. Έτσι η υπόθεση ναυάγησε και ο Νατέλ έμεινε στην Βραζιλία."/>
  </head>
  <body>
    <article>
      <h1>ΑΠΟΕΛ: Δεν έπαψε ποτέ να ενδιαφέρει</h1>
      <h2>Δεν είναι μόνο οι «Γαλαζοκίτρινοι» που χτύπησαν την πόρτα για τον Βραζιλιάνο</h2>
      <address>
        <time datetime="2019-11-22T11:25:00+00:00">22 Nov 2019, 11:25</time>
      </address>
      <p>
        <b>Το καλοκαίρι το ΑΠΟΕΛ «πάλεψε» αρκετά για να εντάξει στο δυναμικό του τον Λέο Νατέλ απ’ την Σάο Πάολο, με την Βραζιλιάνικη ομάδα να έχει απαγορευτικές απαιτήσεις. Έτσι η υπόθεση ναυάγησε και ο Νατέλ έμεινε στην Βραζιλία.</b>
      </p>
      <p>Όμως ο ποδοσφαιριστής δεν δηλώθηκε στο ρόστερ και δεν υπολογίζεται ενόψει και της συνέχειας. Με το συμβόλαιο του να λήγει το ερχόμενο καλοκαίρι η Σάο Πάολο θέλει να τον πουλήσει τον Γενάρη, ώστε να έχει κάποιο κέρδος. Έτσι στο παιχνίδι μπαίνει και το ΑΠΟΕΛ, μιας και πρόκειται για ποδοσφαιριστή που γνωρίζουν πολύ καλά απ’ την περσινή του παρουσία, ενώ έχει όλα τα στοιχεία που θέλουν οι «Γαλαζοκίτρινοι». Νεαρός, με μπόλικο ταλέντο, που μπορεί να βοηθήσει ουσιαστικα και να εξελιχθεί, ενώ έχει και προοπτικές μεταπώλησης.</p>
      <p>Στο πλαίσιο αυτό ο εκπρόσωπος τύπου του ΑΠΟΕΛ, Νεκτάριος Πετεβίνος, σε δηλώσεις του στον ΣΠΟΡ FM 95.0 σχολίασε το θέμα Νατέλ.</p>
      <p>«Απ’ τη στιγμή που μας ενδιέφερε το καλοκαίρι, μας ενδιαφέρει και σήμερα. Δεν υπάρχει κάποια επίσημη εξέλιξη στο θέμα. Το συμβόλαιο του Νατέλ τελειώνει σε ένα εξάμηνο και θα δούμε. Δεν είναι μόνο το ΑΠΟΕΛ που ενδιαφέρθηκε για τον Νατέλ αλλά και άλλες».</p>
      <p> </p>
    </article>
  </body>
</html>