<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/psicologia/bastano-78-minuti-al-giorno-di-musica-per-essere-felici/658500/"/>
    <meta property="og:site_name" content="DiLei"/>
    <meta property="article:published_time" content="2019-11-22T11:15:50+00:00"/>
    <meta property="og:title" content="Bastano 78 minuti al giorno, di musica, per essere felici"/>
    <meta property="og:description" content="La musica fa bene al cuore, all’anima. La scienza conferma che i benefici dell’ascolto influiscono anche al benessere fisico e mentale. Ecco come."/>
  </head>
  <body>
    <article>
      <h1>Bastano 78 minuti al giorno, di musica, per essere felici</h1>
      <h2>Ascoltare la musica, ogni giorno, tutti i giorni, fa bene alla salute. Lo conferma la scienza</h2>
      <address>
        <time datetime="2019-11-22T11:15:50+00:00">22 Nov 2019, 11:15</time>
      </address>
      <p>La musica <b>suscita in noi tantissime emozioni,</b> quasi tutte intense e positive. Ascoltarla ogni giorno fa bene alla salute e al nostro umore, <b>lo conferma anche la scienza.</b></p>
      <p>Il potere della musica è tutt’altro che intangibile, del resto lo sappiamo tutti che ascoltare le nostre canzoni preferite, ci fa stare bene. Sono loro a farci <b>viaggiare con la mente,</b> a farci sognare e innamorare e a volte anche piangere.</p>
      <p>Si tratta di una componente fondamentale nella vita di tutti noi e la conferma da parte della scienza, di quanto ascoltare musica tutti i giorni possa fare bene, non è poi così tanto una sorpresa. Del resto i <a href="https://dilei.it/benessere/benefici-musicoterapia-bambini/426768/">benefici della musicoterapia</a> per grandi e piccini, sono conosciuti in tutto il mondo. Ma scoprirlo, nn può che farci piacere.</p>
      <p>La ricerca sugli <a href="https://dilei.it/benessere/la-pressione-alta-si-abbassa-ascoltando-questa-musica/453003/">effetti benefici</a> che ha la musica sulle nostre vite, è stata condotta dalla piattaforma<i> Deezer</i>: ascoltarla per almeno 78 minuti al giorno contribuisce al <b>benessere mentale</b> e fisico.</p>
      <p>Lo studio ha preso in considerazione un <b>campione di 7500 persone</b>, analizzando come la musica avesse influito sul benessere dei singoli individui e i risultati sono stati sorprendenti. Quello che è emerso è che la musica può davvero essere <b>fonte di motivazione e di serenità,</b> può infatti rivelarsi un’ottima alleata contro lo <b>stress, l’ansia e il nervosismo.</b></p>
      <p>La ricerca ha anche confermato che in realtà bastano poco più di 10 minuti per avvertire i <a href="https://dilei.it/psicologia/suonare-strumento-musicale-fa-bene-soprattutto-bambini/527696/">primi benefici</a> che si hanno dall’ascolto della musica e soltanto 5′ per <b>sentirsi più felici,</b> rispetto a quello che si provava prima di premere <i>play.</i></p>
      <p>Chiaramente non si tratta di una questione di gusti, quella resta soggettiva. È scontato però che le canzoni tristi e nostalgiche possono amplificare gli <a href="https://dilei.it/psicologia/fotonotizia/felicita-dare-ricevere/656923/">stati d’animo</a> di per sé già malinconici.</p>
      <p>Indipendentemente dai gusti personali, una cosa è certa, ascoltare musica ha un<b> impatto estremamente positivo</b> sul benessere del corpo e della mente. Inoltre, l’ascolto di <b>canzoni felici e positive</b>, aumenta il flusso sanguigno verso le aree del cervello che sono associate alla gratificazione.</p>
      <p>Se quindi vi è successo di sentirvi immediatamente meglio accendendo la vostra<b> playlist del cuore</b>, ora avete la conferma che è davvero così. Il cervello infatti risponde positivamente all’ascolto della musica e inevitabilmente ci fa stare meglio, con noi stessi e con gli altri.</p>
      <related>
        <h4>Leggi anche</h4>
        <a href="https://dilei.it/psicologia/gli-effetti-sulla-nostra-mente-dei-diversi-generi-musicali/447973/"/>
        <a href="https://dilei.it/mamma/musica-in-gravidanza-il-rock-rende-i-bambini-piu-stupidi/437279/"/>
        <a href="https://dilei.it/benessere/come-togliersi-una-canzone-dalla-testa/429185/"/>
        <a href="https://dilei.it/benessere/la-pressione-alta-si-abbassa-ascoltando-questa-musica/453003/"/>
        <a href="https://dilei.it/benessere/la-musica-di-mozart-fa-bene-a-pressione-alta-ed-epilessia/425569/"/>
      </related>
    </article>
  </body>
</html>