<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33169/yamaha-milano-solidarieta-sweet-for-kids"/>
    <meta property="og:site_name" content="DDay.it"/>
    <meta property="article:published_time" content="2019-11-22T11:00:00+00:00"/>
    <meta property="og:title" content="Yamaha a Milano per il concerto rock solidale a favore dei giovanissimi"/>
    <meta property="og:description" content="“Sweet for Kids” è alla sua terza edizione. Il concerto rock organizzato da Dolcitalia per la Fondazione di Don Gino Rigoldi raccoglierà fondi da destinare al benessere dei giovanissimi. Yamaha terrà dei laboratori musicali per i più piccoli."/>
  </head>
  <body>
    <article>
      <h1>Yamaha a Milano per il concerto rock solidale a favore dei giovanissimi</h1>
      <h2>“Sweet for Kids” è alla sua terza edizione. Il concerto rock organizzato da Dolcitalia per la Fondazione di Don Gino Rigoldi raccoglierà fondi da destinare al benessere dei giovanissimi. Yamaha terrà dei laboratori musicali per i più piccoli.</h2>
      <address><time datetime="2019-11-22T11:00:00+00:00">22 Nov 2019, 11:00</time> by <a rel="author">Sergio Donato</a></address>
      <p>Yamaha partecipa anche quest’anno all’evento “Sweet for Kids” di Milano organizzato da Dolcitalia a favore della Fondazione Don Gino Rigoldi Onlus: <b>un concerto rock di solidarietà che desidera promuovere il benessere dei giovani con l’aiuto della musica</b>.</p>
      <p>Il concerto è già alla terza edizione. Nato dall’idea dell’azienda di distribuzione dolciaria Dolcitalia, che nel 2016 ha voluto dedicare una serata benefica di musica dal vivo ai giovanissimi in difficoltà, <b>“Sweet for Kids” ha già raccolto oltre 50.000 euro </b>che sono stati destinati alla costruzione e all’ampliamento del parco giochi della onlus.</p>
      <p>L’edizione del 2019 vuole promuovere progetti per ridurre il tasso di abbandono scolastico, aumentare la qualità del tempo libero, favorire l’emersione dei talenti e aumentare la consapevolezza delle abilità dei giovanissimi. <b>L’intero incasso della serata sarà destinato allo sviluppo dei progetti musicali della Fondazione</b>.</p>
      <figure>
        <img src="https://cdn.dday.it/system/uploads/picture/image/58926/content_small_bottega-1.jpg"/>
        <figcaption>Una foto dell'edizione 2018 di "Sweet for Kids"</figcaption>
      </figure>
      <p>Ad aiutare la Onlus Don Gino Rigoldi ci saranno alcuni nomi di prestigio, tra cui Bottega, Ducati, Emerson, Tartarini e Yamaha Music, <b>tutti con company band che suoneranno il 5 dicembre a partire dalle 20,30 presso il CN l’HUB a Milano</b>, sede delle organizzazioni di Don Gino.</p>
      <p>A parte il rock, a movimentare la serata ci saranno anche Edoardo Stoppa e Juliana Moreira, mentre Yamaha Music renderà i bambini protagonisti di un momento speciale. <b>I più piccoli potranno partecipare ai laboratori musicali organizzati da Yamaha Music Education System con i quali si vuole valorizzare la creatività dei bambini</b>.</p>
      <p><b>I Laboratori Musicali di Yamaha prenderanno il via alle 18 del 5 dicembre e subito dopo, alle 20,30, sarà lasciato spazio al concerto rock</b>. L’ingresso presso il CN l’HUB di Milano prevede una donazione liberale minima di 15 euro che include buffet e bevande.</p>
    </article>
  </body>
</html>