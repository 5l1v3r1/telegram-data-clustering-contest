<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/lifestyle/news/593141/%E0%A6%B0%E0%A7%87%E0%A6%B8%E0%A6%BF%E0%A6%AA%E0%A6%BF-%E0%A6%87%E0%A6%B2%E0%A6%BF%E0%A6%B6-%E0%A6%AA%E0%A7%87%E0%A6%9F%E0%A6%BF-%E0%A6%B8%E0%A6%A8%E0%A7%8D%E0%A6%A6%E0%A7%87%E0%A6%B6"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-22T11:16:00+00:00"/>
    <meta property="og:title" content="রেসিপি: ইলিশ পেটি সন্দেশ"/>
    <meta property="og:description" content="দেখতে আকর্ষণীয় ইলিশ পেটি সন্দেশ কিন্তু খেতেও দারুণ। খুব সহজে এটি বানিয়ে ফেলা যায়। জেনে নিন রেসিপি।"/>
  </head>
  <body>
    <article>
      <h1>রেসিপি: ইলিশ পেটি সন্দেশ</h1>
      <address><time datetime="2019-11-22T11:16:00+00:00">22 Nov 2019, 11:16</time> by <a rel="author">লাইফস্টাইল ডেস্ক</a></address>
      <h3>দেখতে আকর্ষণীয় ইলিশ পেটি সন্দেশ কিন্তু খেতেও দারুণ। খুব সহজে এটি বানিয়ে ফেলা যায়। জেনে নিন রেসিপি।</h3>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/22/b925ed885270bcf2ba60ea04423d46ba-5dd7b0a8e6630.jpg"/>
      </figure>
      <p><b>উপকরণ</b><br/>ছানা- ১ কাপ <br/>গুঁড়া দুধ- ১ কাপ <br/>মাখন- ১ টেবিল চামচ<br/>খেজুরের গুড় বা নলেন গুড়- ১/৩ কাপ  <br/><b>প্রস্তুত প্রণালি</b> <br/>ছানা ভালো করে মথে নিন হাত দিয়ে। যখন একদম মসৃণ হয়ে তেল বেরিয়ে আসবে তখন গুঁড়া দুধ দিয়ে আবার মথে নিন। এক পাশে রেখে দিন কিছুক্ষণ। <br/>চুলায় মৃদু আঁচে প্যান বসিয়ে মাখন দিয়ে দিন। মাখন গলে গেলে গুড় দিয়ে নাড়তে থাকুন। এবার মথে রাখা ছানা দিয়ে দিন। সবকিছু ভালো করে মিশিয়ে নিন। শুকিয়ে আসার আগ পর্যন্ত কম আঁচে অনবরত নাড়তে হবে। মিশ্রণটি যখন প্যান ছেড়ে উঠে আসবে, তখন নামিয়ে নিন আধা ঘণ্টার জন্য ঠাণ্ডা করুন। আবারও মথে নিন ছানা। একটি বাটার পেপার বিছিয়ে ছানার ডো রাখুন। উপরে আরেকটি বাটার পেপার বিছিয়ে দিন। এবার রুটি বেলার বেলুন দিয়ে আধা ইঞ্চি পুরু করে রুটি বেলে নিন ছানার। একটি হার্ট শেপের কুকি কাটার দিয়ে ছানার রুটি কেটে নিন। পেটের অংশের জন্য একটি ছোট গোল কুকি কাটার হাত দিয়ে চ্যাপ্টা করে লম্বাটে শেপ করে নিন। এবার পেটের অংশ কেটে মাঝে সামান্য গুড় লাগিয়ে নিন। ছোট একটি ছানার বল পেটের অংশে লাগিয়ে দিন। ব্যস! হয়ে গেল ইলিশ পেটি সন্দেশ।   </p>
      <p><b>রেসিপি ও ছবি</b>:<b> ফারজানা পাটওয়ারি</b></p>
      <footer>/এনএ/</footer>
    </article>
  </body>
</html>