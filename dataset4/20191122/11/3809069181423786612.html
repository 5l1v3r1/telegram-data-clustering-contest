<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/basket-league/article/1417366/panionios-horis-pasalits-stin-patra"/>
    <meta property="og:site_name" content="gazzetta.gr"/>
    <meta property="article:published_time" content="2019-11-22T11:39:00+00:00"/>
    <meta property="og:title" content="Πανιώνιος: Χωρίς Πάσαλιτς στην Πάτρα"/>
    <meta property="og:description" content="Για έναν ευχάριστο λόγο θα απουσιάζει ο Μοχάμεντ Πάσαλιτς από την αναμέτρηση με τον Προμηθέα στην Πάτρα (23/11, 15:45), για την 8η αγωνιστική της ΕΚΟ Basket League."/>
  </head>
  <body>
    <article>
      <h1>Πανιώνιος: Χωρίς Πάσαλιτς στην Πάτρα</h1>
      <h2>Για έναν ευχάριστο λόγο θα απουσιάζει ο Μοχάμεντ Πάσαλιτς από την αναμέτρηση με τον Προμηθέα στην Πάτρα (23/11, 15:45), για την 8η αγωνιστική της ΕΚΟ Basket League.</h2>
      <address><time datetime="2019-11-22T11:39:00+00:00">22 Nov 2019, 11:39</time> by <a rel="author" href="http://www.gazzetta.gr/dimosiografos/katia-petropoulou" target="_blank">Κάτια Πετροπούλου</a></address>
      <p>Ο 32χρονος Βόσνιος ταξίδεψε για την πατρίδα του, καθώς η γυναίκα του, Άλμα, έφερε στον κόσμο το δεύτερό τους παιδί.</p>
      <p>Συνεπώς, δεν θα ενισχύσει τους «κυανέρυθρους» στο εκτός έδρας παιχνίδι με την ομάδα του Μάκη Γιατρά.</p>
      <p><b>Η ενημέρωση του Πανιωνίου Su Casa αναφέρει: </b>«<i>Για την πατρίδα του την Βοσνία αναχώρησε σήμερα (22/11) ο Muhamed Pasalic, προκειμένου να βρεθεί στο πλευρό της γυναίκας του, Άλμα, που έφερε στον κόσμο το δεύτερο παιδί της οικογένειας.</i></p>
      <p>
        <i>Ο guard του Πανιωνίου Su Casa, όπως είναι λογικό, έλαβε ειδική άδεια από την ΚΑΕ για να ταξιδέψει στην χώρα του γι αυτό το χαρμόσυνο γεγονός.</i>
      </p>
      <p>
        <i>Ως εκ τούτου δεν θα βρίσκεται στην αποστολή της ομάδας μας, που θα αναχωρήσει το απόγευμα για την Πάτρα ενόψει της αυριανής (23/11, 15.45) αναμέτρησης με τον Προμηθέα για την 8η αγωνιστική της EKO Basket League.</i>
      </p>
      <p><i>Ευχόμαστε στον Muha και την Άλμα υγεία και κάθε ευτυχία στην οικογένεια τους!</i>».</p>
    </article>
  </body>
</html>