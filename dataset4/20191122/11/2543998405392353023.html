<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/170520/jos-jedna-zemlja-povukla-priznanje-kosova"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T11:57:00+00:00"/>
    <meta property="og:title" content="JOŠ JEDNA ZEMLJA POVUKLA PRIZNANJE KOSOVA!"/>
    <meta property="og:description" content="Republika Nauru sa Pacifika je 17. država koja je povukla priznanje Kosova i Metohije."/>
  </head>
  <body>
    <article>
      <h1>JOŠ JEDNA ZEMLJA POVUKLA PRIZNANJE KOSOVA!</h1>
      <h2>Republika Nauru sa Pacifika je 17. država koja je povukla priznanje Kosova i Metohije.</h2>
      <address><time datetime="2019-11-22T11:57:00+00:00">22 Nov 2019, 11:57</time> by <a rel="author">kurir.rs</a></address>
      <p>- Danas mi je zamenik ministra spoljnih poslova Naurua uručio primerak note koju su uputili našoj Ambasadi u Australiji. U noti se kaže da je Republika Nauru preispitala svoju odluku o priznanju tzv. Kosova, da je odlučila da povuče priznanje Kosova kao nezavisne države i da će prekinuti sve diplomatske kontakte koje su do sada imali sa Kosovom. Zaključili su da je odluka bila preuranjena i da je protivrečila principima Rezolucije SB UN 1244. To je za nas od velikog značaja jer je to još jedna, 17. zemlja, koja je povukla priznanje od ukupno 193 članice Ujedinjenih nacija.</p>
      <p>Nastavićemo sa ovim aktivnostima, u skladu sa instrukcijama predsednika Vučića, u cilju zaštite naših državnih i nacionalnih interesa i zaštite našeg teritorijalnog integriteta - izjavio je prvi potpredsednik Vlade Srbije i ministar spoljnih poslova Ivica Dačić.</p>
      <figure>
        <img src="https://www.republika.rs/data/images/2019-11-22/124548_nota1_f.jpg?1574424118"/>
        <figcaption>Dačić i zamenik ministra spoljnih poslova Naurua<cite>Ministarstvo spoljnih poslova</cite></figcaption>
      </figure>
      <p>Republika Nauru je najmanja nezavisna republika na svetu sa površinom od 21,3 kilometara kvadranih, ali su oni pod uticajem Australije među prvima priznali Kosovo već u aprilu 2008.</p>
      <p>Na ostrvu Nauru tradicionalno živi 12 plemena, što je simbolično predstavljeno zvezdom sa 12 krakova na zastavi. Ostrvo je otkrio britanski pomorac, kapetan Džon Fern, 1798. i nazvao ga je Prijatno ostrvo. Nemci su postali kolonijalni vladari ostrva krajem 19. veka. Kasnije su ostrvima zajednički administrirali Australija, Novi Zeland i Ujedinjeno Kraljevstvo. Nauru je stekao nezavisnost 1968. godine.</p>
      <figure>
        <iframe src="https://www.youtube.com/embed/bzeaO3PdAec" width="660" height="400" data-service="Youtube" scrolling="no"/>
      </figure>
      <related>
        <h4>Pročitajte još:</h4>
        <a href="http://republika.rs/vesti/srbija/170435/Merkelova-nam-udara-kontru-zbog-Kosova-Sad-Hrvatima-nudi-Folksvagen"/>
        <a href="http://republika.rs/vesti/srbija/170462/DJuric-reagovao-Suljinu-provokaciju-Siguran-sam-Bosnjaci-Srbije-stide-Ugljaninovog-podilazenja-Kurtiju"/>
        <a href="http://republika.rs/vesti/srbija/170352/Rat-Kosovu-oko-glasova-Potukli-pripadnici-Samoopredeljenja-Socijaldemokratske-inicijative"/>
        <a href="http://republika.rs/vesti/srbija/170243/Evo-kako-Pacoli-izgurao-nezavisnost-Siptari-kupili-priznanje-dva-miliona-dolara"/>
      </related>
    </article>
  </body>
</html>