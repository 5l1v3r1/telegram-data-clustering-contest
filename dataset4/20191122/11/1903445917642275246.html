<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.playdome.hu/hirek/53210/cross-platform-jatek-a-world-of-warships-legendsben"/>
    <meta property="og:site_name" content="PlayDome"/>
    <meta property="article:published_time" content="2019-11-22T11:32:00+00:00"/>
    <meta property="og:title" content="Cross-platform játék a World of Warships: Legendsben"/>
    <meta property="og:description" content="Hamarosan összecsaphatnak az Xbox One és a PlayStation 4 legjobb foteladmirálisai."/>
  </head>
  <body>
    <article>
      <h1>Cross-platform játék a World of Warships: Legendsben</h1>
      <h2>Hamarosan összecsaphatnak az Xbox One és a PlayStation 4 legjobb foteladmirálisai.</h2>
      <address><time datetime="2019-11-22T11:32:00+00:00">22 Nov 2019, 11:32</time> by <a rel="author">GeryG</a></address>
      <p>A <i>Wargaming</i> hamarosan hasznos és izgalmas új funkcióval ruházza fel a <b>World of Warships: Legends</b>et, vagyis a csatahajós MMO-juk konzolos változatát. Jön ugyanis a cross-platform játék.</p>
      <figure>
        <iframe src="https://www.youtube.com/embed/gZmLx0RaY4I" width="640" height="360" data-service="Youtube" scrolling="no"/>
      </figure>
      <p>Ez azt jelenti, hogy a november 25-én érkezik frissítés telepítése után az Xbox One és a PlayStation 4 játékosai már egymás ellen (vagy egymás oldalán) is megmérkőzhetnek. A funkció egyelőre csak a matchmakingre vonatkozik, vagyis a játékosok nem léphetnek interakcióba egymással a különböző konzolokon.</p>
      <figure>
        <iframe src="https://www.youtube.com/embed/hafKXvAikXI" width="640" height="360" data-service="Youtube" scrolling="no"/>
      </figure>
      <p>A frissítéssel új ranglista összecsapásokra is sor kerülhet, ezeket két szezonra bontják majd. Emellett új térképek is kerülnek a játékba (Land of Fire, The Atlantic és Trap), illetve csiszolnak a kezelőfelületen is itt-ott. A frissítésről bővebben <a href="https://www.facebook.com/notes/world-of-warships-legends/update-november-2019/920038458390832/?__tn__=HH-R">a játék Facebook oldalán</a> olvashattok. ■</p>
      <p>
        <b>További hírekért és cikkekért ugorj a játék adatlapjára:</b>
        <br/>
        <a href="https://www.playdome.hu/jatek/7000/world-of-warships-legends">World of Warships: Legends</a>
      </p>
    </article>
  </body>
</html>