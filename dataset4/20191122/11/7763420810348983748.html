<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/entertain/578429"/>
    <meta property="og:site_name" content="Spring News"/>
    <meta property="article:published_time" content="2019-11-22T11:06:23+00:00"/>
    <meta property="og:title" content="‘แต้ว’ เผยยังรักกันดีกับ ‘ต้น’"/>
    <meta property="og:description" content="แต้ว ณฐพร เข้าใจคนเดาเลิก ต้น อาชว์ ไหลสกุล เผยยังรักกันดีรับเจอกันน้อยเพราะต่างคนต่างทำงาน เผยเตรียมทัวร์ทริปกระชับรักที่ นิเซโกะ กับแก๊งค์เพื่อนกลุ่มเดิม"/>
  </head>
  <body>
    <article>
      <h1>‘แต้ว’ เผยยังรักกันดีกับ ‘ต้น’</h1>
      <h2>แต้ว ณฐพร เข้าใจคนเดาเลิก ต้น อาชว์ ไหลสกุล เผยยังรักกันดีรับเจอกันน้อยเพราะต่างคนต่างทำงาน เผยเตรียมทัวร์ทริปกระชับรักที่ นิเซโกะ กับแก๊งค์เพื่อนกลุ่มเดิม</h2>
      <address>
        <time datetime="2019-11-22T11:06:23+00:00">22 Nov 2019, 11:06</time>
      </address>
      <p>อยู่ดีๆก็เป็นข่าวหลังมีเพจปล่อยข่าวเมาท์ว่าดาราอีโมจิรูปงูเลิกกับแฟนที่คบกนมานาน งานนี้ทำเอาใครหลายคนโยงไปว่าอาจจะหมายถึง “แต้ว” ณฐพร เตมีรักษ์ ที่เคยแสดงในบทเจ้าแม่นาคี กับแฟนหนุ่มนอกวงการ “ต้น” อาชว์ ไหลสกุล เพราะล่าสุดนักแสดงสาวได้โพสต์ข้อความในอินสตาแกรมว่า “Sometimes it’s hard to be a woman” (บางครั้งมันก็ยากนะในการเป็นผู้หญิงคนหนึ่ง) ได้สอบถามถึงกระแสข่าวลือกับนางเอกสาวในงานอีเวนท์เพื่อการกุศล “MCM Christmas Charity” ต้อนรับเทศกาลแห่งความสุขส่งท้ายปี ณ ธารา ฮอลล์ ชั้น M ไอคอนสยามได้ความว่า</p>
      <p>“อ๋อ…  ไม่น่าใช่แต้วนะ อาจจะเป็นงูตัวอื่น ไม่ใช่ตัวนี้(หัวเราะ) ความสัมพันธ์กับพี่ต้นก็ยังดีอยู่ (ยิ้ม) ไม่ค่อยลงรูปคู่เลยเพราะช่วงนี้เหมือนไม่ค่อยได้เจอกัน เราเองก็ทำงาน พี่ต้นเองก็ทำงาน ก็เลยไม่ค่อยได้เจอ แต่ว่าเมื่อวานก็เพิ่งไปทานข้าวกันมาอยู่เลย</p>
      <figure>
        <img src="https://spcdn.springnews.co.th/wp-content/uploads/2019/11/2-117.jpg"/>
      </figure>
      <p>(ยืนยันว่าความรักเรายังหวานอยู่) จริงๆ ก็ไม่ได้หวานขนาดนั้นอยู่แล้ว ก็เป็นแบบเรื่อยๆมาเรียงๆ ถามว่าแอบงงกับข่าวไหม คือถ้าจะเป็นรูปงูขนาดนั้น ก็ไม่งง ก็คงเป็นใครไปไม่ได้เนอะ (ยิ้ม) แล้วก็เป็นไปได้ที่คนจะคิด เพราะอย่างที่บอก ก็ไม่ค่อยได้ลงรูปกัน ซึ่งมันก็เป็นเหตุเป็นผล เพราะว่าไม่ค่อยได้เจอกันด้วย (ได้คุยกับพี่ต้นเรื่องนี้ไหม) ยังไม่ได้คุยเลย</p>
      <figure>
        <img src="https://spcdn.springnews.co.th/wp-content/uploads/2019/11/5-52.jpg"/>
      </figure>
      <p>(จะนัดเจอกันแล้วลงรูปคู่สักรูปไหม) ไม่ต้องขนาดนั้นก็ได้ ทุกคนก็น่าจะได้ดูสัมภาษณ์นี้อยู่แล้ว (ยิ้ม) ก็ยืนยันว่าพี่ต้นก็ยังน่ารักเหมือนเดิม เขาก็น่ารักของเขาอยู่แล้ว” แต้ว กล่าวยิ้มๆ</p>
      <figure>
        <img src="https://spcdn.springnews.co.th/wp-content/uploads/2019/11/3-96.jpg"/>
      </figure>
      <p>เมื่อถามต่อว่าคบกันมานาน มีเคล็ดลับในการประคองความรักอย่างไร นักแสดงสาวกล่าวว่า</p>
      <p>“ก็ความเข้าใจแหละ จริงๆก็ไม่ได้มีเคล็ดลับอะไร ที่ผ่านมาเรางานเยอะ เขาก็เข้าใจตลอด (เขามีเรียกร้องเวลาจากเราบ้างไหม) ไม่นะ เหมือนมันไม่จำเป็นต้องเจอตลอด เราก็มีเทคโนโลยีที่โทรคุยกันง่ายมาก (ทำงานหนักตลอด จะมีทริปไปกระชับรักกันบ้างไหม) มันไม่เชิงทริปกระชับรัก (หัวเราะ) ไม่เคยมีทริปกระชับรัก 10 กว่าปีไม่เคยมี ส่วนใหญ่จะเป็นทริปไปเที่ยวกับแก๊งค์เพื่อนๆ หลายๆคนมากกว่า ก็จะไปที่เดิม นิเซโกะ ที่เคยไปกับเจมส์จิ, อาเล็ก ไปกับแก๊งค์เดิม เรารู้สึกว่าไปหลายๆ คน มันสนุกดี ไปสองคนมันเหงา ก็ไปที่เดิม เพราะกิจกรรมเราเหมือนเดิม</p>
      <figure>
        <img src="https://spcdn.springnews.co.th/wp-content/uploads/2019/11/4-75.jpg"/>
      </figure>
      <p>แต่ว่าครั้งที่แล้วไม่หนำใจ ครั้งนี้ก็เลยอาจจะอยู่นานหน่อย เพราะคราวที่แล้วเรามีย้ายที่ เข้าโตเกียวด้วย เพราะเราคิดว่าเราจะไปช้อปปิ้ง แต่ว่าเอาจริงๆแล้ว ทุกคนพอไปอยู่ในโมเมนต์นั้น ก็อยากเล่นให้เต็มที่ เพราะตลอดทั้งปีเราก็รออยากจะเล่น (ใครเป็นคนแพลนทริป) ก็ทุกคน พอมีคนหนึ่งพูดมา ก็ไปๆ ระบุวันกันข้ามปีเลย เรื่องเที่ยวคือพร้อมตลอด (คู่จิ้น ต้น-เจมส์จิ จะเหมือนเดิมไหม) ไม่รู้ (ยิ้ม) แต่พี่ต้นก็ไป ไปกัน 10 กว่าวันค่ะ เอาให้หนำใจ รอคอย”</p>
    </article>
  </body>
</html>