<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904714/fraaie-rol-bij-oranje-je-bent-de-enige-op-de-bank-die-daar-vol-vertrouwen-zit-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T11:59:00+00:00"/>
    <meta property="og:title" content="Fraaie rol bij Oranje: &quot;Je bent de enige op de bank die daar vol vertrouwen zit&quot;"/>
    <meta property="og:description" content="Luuk de Jong lijkt bij Oranje de pinchhitter voor het EK te gaan worden, een rol waar volgens Youri Mulder helemaal niets mis mee is. De oud-voetballer fungeerde zelf ook als breekijzer achter Patrick Kluivert en Dennis Bergkamp, en denkt dat De Jong zich prettig gaat voelen in deze rol. &quot;Je bent de enige op de reservebank die daar vol vertrouwen zit, omdat je iets specifieks kunt brengen. Dat geeft aanzien&quot;, zegt Mulder in gesprek met Voetbal International. &quot;Als reservespeler heb je dat normaal gesproken niet. Zolang je bij je club altijd speelt, is dat in de nationale ploeg goed te doen, met een betere spits dan jij in de basis.&quot; 'De goal van Luuk de Jong tegen Noord-Ierland verzekert hem van de EK-selectie'"/>
  </head>
  <body>
    <article>
      <h1>Fraaie rol bij Oranje: "Je bent de enige op de bank die daar vol vertrouwen zit"</h1>
      <address>
        <time datetime="2019-11-22T11:59:00+00:00">22 Nov 2019, 11:59</time>
      </address>
      <p>
        <b>Luuk de Jong lijkt bij Oranje de pinchhitter voor het EK te gaan worden, een rol waar volgens Youri Mulder helemaal niets mis mee is. De oud-voetballer fungeerde zelf ook als breekijzer achter Patrick Kluivert en Dennis Bergkamp, en denkt dat De Jong zich prettig gaat voelen in deze rol.</b>
      </p>
      <p>"Je bent de enige op de reservebank die daar vol vertrouwen zit, omdat je iets specifieks kunt brengen. Dat geeft aanzien", zegt Mulder in gesprek met <a href="https://www.vi.nl/nieuws/de-magie-van-de-invalbeurten-van-luuk-de-jong-moet-intact-blijven">Voetbal International</a>. "Als reservespeler heb je dat normaal gesproken niet. Zolang je bij je club altijd speelt, is dat in de nationale ploeg goed te doen, met een betere spits dan jij in de basis."</p>
      <p>Wout Weghorst komt ook in aanmerking voor de rol als pinchhitter, maar volgens Mulder is het verstandig een duidelijke keuze te maken tussen Weghorst en De Jong. "Je moet geen hiÃ«rarchie hebben bij pinchhitters. Dat leidt tot onzekerheid, ook bij de coach. Die gaat zich afvragen wie van de twee hij moet inbrengen bij een achterstand. Over een pinchhitter mag nooit onzekerheid bestaan. Hij komt erin en forceert een doelpunt. Klaar. Door te gaan twijfelen, haal je het magische eraf. Dus als je zowel Luuk als Wout selecteert, moet Wout in de basis. Hoe lullig het ook is voor Luuk, de magie van zijn invalbeurten moet intact blijven."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904561/-de-goal-van-luuk-de-jong-tegen-noord-ierland-verzekert-hem-van-de-ek-selectie-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>