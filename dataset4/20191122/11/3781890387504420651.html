<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/743064"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T11:04:00+00:00"/>
    <meta property="og:title" content="คลินิกหัวเฉียวแพทย์แผนจีนขยายสาขาภาคตะวันออก"/>
    <meta property="og:description" content="คลินิกหัวเฉียวแพทย์แผนจีนขยายสาขารองรับลูกค้าภาคตะวันออก เพิ่มช่องทางความสะดวกสบายให้ผู้ป่วยในภาคตะวันออก"/>
  </head>
  <body>
    <article>
      <h1>คลินิกหัวเฉียวแพทย์แผนจีนขยายสาขาภาคตะวันออก</h1>
      <address>
        <time datetime="2019-11-22T11:04:00+00:00">22 Nov 2019, 11:04</time>
      </address>
      <p>
        <b>คลินิกหัวเฉียวแพทย์แผนจีนขยายสาขารองรับลูกค้าภาคตะวันออก เพิ่มช่องทางความสะดวกสบายให้ผู้ป่วยในภาคตะวันออก</b>
      </p>
      <p>เมื่อเร็วๆ นี้  นายหลี่ ชุน หลิน อุปทูตที่ปรึกษาและกงสุลใหญ่สาธารณรัฐประชาชนจีนประจำประเทศไทย เป็นประธานกล่าวเปิดตัวอย่างเป็นทางการของคลินิกหัวเฉียวแพทย์แผนจีน มูลนิธิป่อเต็กตึ๊ง สาขาศรีราชา จ.ชลบุรี โดยมี นายวิเชียร เตชะไพบูลย์ ประธานกรรมการมูลนิธิป่อเต็กตึ๊ง  พร้อมด้วย ดร.สุทัศน์ เตชะวิบูลย์ รองประธานกรรมการ นายสัก กอแสงเรือง กรรมการตรวจสอบ  นายอร่าม เอี่ยมสุรีย์ กรรมการมูลนิธิป่อเต็กตึ๊ง และผู้อำนวยการคลินิกการประกอบโรคศิลปะ สาขาการแพทย์แผนจีนหัวเฉียว และนายนิติ วิวัฒน์วานิช นายอำเภอศรีราชา ตลอดจนคณะผู้บริหาร และแขกผู้มีเกียรติร่วมในพิธี</p>
      <figure>
        <img src="https://www.dailynews.co.th/admin/upload/20191122/news_KFSsFLesvD183545_533.jpg?v=20191122189?v=7645"/>
      </figure>
      <p>สำหรับคลินิกหัวเฉียวแพทย์แผนจีน สาขาศรีราชา เปิดให้บริการเพื่ออำนวยความสะดวกให้กับผู้ที่อยู่ในพื้นที่ภาคตะวันออก เพื่อที่จะไม่ต้องเสียเวลาฝ่ารถติดและประหยัดค่าใช้จ่ายในการเดินทางไปทำการรักษาที่กรุงเทพฯ โดยสาขานี้เปิดให้บริการตั้งแต่ การรับปรึกษาปัญหาสุขภาพด้านอายุรกรรมให้บริการรักษาโรคต่างๆ ทั้งโรคผู้สูงอายุ โรคระบบทางเดินอาหาร โรคระบบทางเดินหายใจ ระบบต่อมไร้ท่อ โรคผิวหนัง สิว ฝ้า ลมพิษ ผิวหนังอักเสบ กรดไหลย้อน ท้องอืด ไทรอยด์ โรคทางนารีเวช อาทิ ประจำเดือนผิดปกติ นอนไม่หลับ วัยทอง รักษาอาการปวดต่างๆ ไมเกรน โรคภูมิแพ้ ฝังเข็มเพื่อความงาม ลดความอ้วนและการนวดทุยหนา ที่ใช้ศาสตร์ของการนวดจีนเพื่อรักษาอาการ นอกจากนี้ยังมีบริการตรวจสุขภาพ ปรับสมดุลในร่างกายด้วยสมุนไพรจีน เพื่อสุขภาพที่ดีต่อร่างกายอีกด้วย</p>
      <figure>
        <img src="https://www.dailynews.co.th/admin/upload/20191122/news_SShttgIXpi183545_533.jpg?v=20191122189?v=3636"/>
      </figure>
      <p>คลินิกหัวเฉียวแพทย์แผนจีน สาขาศรีราชา จะเปิดให้บริการทุกวันอังคารถึงวันอาทิตย์ ตั้งแต่เวลา 08.00 -16.00 น. หยุดทุกวันจันทร์และวันนักขัตฤกษ์ สถานที่ตั้ง อยู่ในโครงการสนามไดร์ฟกอล์ฟ BSC ฝั่งตรงข้าม J-Park ศรีราชา โทรปรึกษาปัญหาสุขภาพหรือสอบถามถึงแนวทางการรักษาเบื้องต้นได้ที่หมายเลขโทรศัพท์ 038-199 000 หรือ 098-163 9898</p>
    </article>
  </body>
</html>