<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/social/trecerea-cu-bacul-peste-dunare-oprita-temporar-la-turnu-magurele-din-cauza-conditiilor-meteorologice-nefavorabile-1922400422432019111119177374"/>
    <meta property="og:site_name" content="News.ro"/>
    <meta property="article:published_time" content="2019-11-22T11:04:43+00:00"/>
    <meta property="og:title" content="Trecerea cu bacul peste Dunăre, oprită temporar la Turnu Măgurele, din cauza condiţiilor meteorologice nefavorabile"/>
    <meta property="og:description" content="Trecerea cu bacul peste Dunăre este oprită temporar, vineri, la Punctul de Trecere a Frontierei Turnu Măgurele, din cauza condiţiilor meteorologice nefavorabile."/>
  </head>
  <body>
    <article>
      <h1>Trecerea cu bacul peste Dunăre, oprită temporar la Turnu Măgurele, din cauza condiţiilor meteorologice nefavorabile</h1>
      <address><time datetime="2019-11-22T11:04:43+00:00">22 Nov 2019, 11:04</time> by <a rel="author">News.ro</a></address>
      <p>
        <b>Trecerea cu bacul peste Dunăre este oprită temporar, vineri, la Punctul de Trecere a Frontierei Turnu Măgurele, din cauza condiţiilor meteorologice nefavorabile.</b>
      </p>
      <p>Potrivit Poliţiei de Frontieră, autorităţile de frontieră bulgare au informat Inspectoratul Teritorial al Poliţiei de Frontieră Giurgiu că s-a decis sistarea temporară a tranzitării cu bacul peste Dunăre prin Punctul de Trecere a Frontierei Turnu Măgurele, din cauza condiţiilor meteorologice nefavorabile.</p>
      <p>"Vă informăm că Inspectoratul Teritorial al Poliţiei de Frontieră Giurgiu ţine permanent legătura cu autorităţile bulgare şi va dispune toate măsurile aflate în competenţă, astfel încât, imediat ce condiţiile meteorologice se vor îmbunătăţii şi traficul va fi reluat, controlul de frontieră să se desfăşoare fluent şi operativ", arată sursa citată.</p>
      <p>Totodată, Poliţia de Frontieră recomandă participanţilor la trafic tranzitarea celorlalte puncte de frontieră de la graniţa cu Bulgaria, precum şi consultarea aplicaţiei "Trafic Online”, care este disponibilă pe site-ul www.politiadefrontiera.ro.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>