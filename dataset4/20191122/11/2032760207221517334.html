<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90277"/>
    <meta property="og:site_name" content="Denník politika"/>
    <meta property="article:published_time" content="2019-11-22T11:35:18+00:00"/>
    <meta property="og:title" content="Maďarič nebude kandidovať v parlamentných voľbách, ale angažovanie v politike nevylúčil"/>
    <meta property="og:description" content="22.11.2019 (Webnoviny.sk) – Bývalý minister kultúry a niekdajší podpredseda vládnej strany Smer-SD Marek Maďarič nebude v budúcoročných parlamentných kandidovať za žiadnu politickú stranu. Potvrdil to pre agentúru SITA. Zároveň však nevylúčil, že sa v budúcnosti nebude v politike opätovne angažovať."/>
  </head>
  <body>
    <article>
      <h1>Maďarič nebude kandidovať v parlamentných voľbách, ale angažovanie v politike nevylúčil</h1>
      <address><time datetime="2019-11-22T11:35:18+00:00">22 Nov 2019, 11:35</time> by <a rel="author">Webnoviny</a></address>
      <p>22.11.2019 (Webnoviny.sk) – Bývalý minister kultúry a niekdajší podpredseda vládnej strany Smer-SD Marek Maďarič nebude v budúcoročných parlamentných kandidovať za žiadnu politickú stranu. Potvrdil to pre agentúru SITA. Zároveň však nevylúčil, že sa v budúcnosti nebude v politike opätovne angažovať.</p>
      <p>Maďaričovo meno sa po odchode zo Smeru-SD spájalo predovšetkým s politickou stranou Dobrá voľba exministra zdravotníctva a vnútra Tomáša Druckera. Maďarič sa ako hosť zúčastnil aj na ustanovujúcom sneme strany.</p>
      <p>Post ministra kultúry zastával v rokoch 2006 až 2010 a následne v rokoch 2012 až 2016. Po voľbách v roku 2016 sa do kresla ministra kultúry opätovne vrátil.</p>
      <p>Po vražde investigatívneho novinára Jána Kuciaka a jeho snúbenice však 7. marca 2018 zo svojho postu odstúpil. Odôvodňoval to tým, že cítil istú politickú zodpovednosť.</p>
      <p>Viac k témam: <a href="https://www.webnoviny.sk/tag/parlamentne-volby-na-slovensku/"><u>Parlamentné voľby do NRSR na Slovensku 2020</u></a><br/>Zdroj: Webnoviny.sk – <a href="https://www.webnoviny.sk/madaric-nebude-kandidovat-v-parlamentnych-volbach-ale-angazovanie-v-politike-nevylucil/"><u>Maďarič nebude kandidovať v parlamentných voľbách, ale angažovanie v politike nevylúčil</u></a> © SITA Všetky práva vyhradené.</p>
    </article>
  </body>
</html>