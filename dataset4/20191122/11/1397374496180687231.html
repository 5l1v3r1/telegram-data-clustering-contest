<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/sta-se-desava-sa-markecom-kad-se-vraca-scekic-se-vec-oporavio-393420.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-22T11:23:00+00:00"/>
    <meta property="og:title" content="Šta se dešava sa ''Markecom'', kad se vraća? Šćekić se već oporavio"/>
    <meta property="og:description" content="Ima li ikakve šanse da se Lazar Marković pre zime priključi ekipi?"/>
  </head>
  <body>
    <article>
      <h1>Šta se dešava sa ''Markecom'', kad se vraća? Šćekić se već oporavio</h1>
      <h2>Ima li ikakve šanse da se Lazar Marković pre zime priključi ekipi?</h2>
      <address><time datetime="2019-11-22T11:23:00+00:00">22 Nov 2019, 11:23</time> by <a rel="author">Darko Mitrović</a></address>
      <p>Popularni <b>''Markec''</b> je, između ostalog, i na tu temu razgovarao sa Biljanom Obradović u najnovijoj epizodi ''<anchor name=""/><a href="https://www.youtube.com/watch?v=JjLKGEmvF9w">Partizan News</a>'' na TV Partizan. <br/><br/>Ima dobrih vesti, ali Marković još uvek nije mogao da potvrdi kada će se vratiti na teren.<br/><br/><i>''Dobro je, ide na bolje, očekujem da se vratim u najskorijem mogućem roku.<br/></i><i><br/></i><i>Ne boli me, radim vežbe, sad sam počeo sa trčanjem, ide na bolje.<br/></i><i><br/></i><i>Ovih dana ću da pričam sa doktorom, pa ćemo da vidimo. Srećom, nije bila potrebna operacija'',</i> ističe Marković. <br/><br/>Usledilo je još jedno konkretno pitanje - Kako ti je u Partizanu?<br/><i><br/></i><i>''Prija mi, stvarno mi prija atmosfera u ekipi, osim te povrede stvarno sam se osećao dobro i baš mi nekako prija povratak i u Partizan, Beograd, Srbiju...'',</i> potvrdio je Marković.<br/><br/>Probleme sa povredom imao je i <b>Aleksandar Šćekić</b>, koji je u meču sa Inđijom povredio koleno, na nosilima je iznet sa terena, ali srećom, povreda ipak nije bila teže prirode i on već trenira sa ostatkom ekipe.<br/><br/><i>''Nezgodno sam stao, dobio sam udarac u koleno i ono se malo uvrnulo. U prvom trenutku nije izgledalo dobro, ali posle snimanja dobro se završilo.<br/></i><i><br/></i><i>Želeo sam da igram u Engleskoj sa reprezentacijom, ali nikad ne znaš zašto je to dobro. Ostao sam ovde dase malo odmorim.<br/></i><i><br/></i><i>Nedelju dana sam odmarao, radio terapije ovde i počeo sam pre dva dana da radim sa ekipom, dobro sam, ne boli me ništa'',</i> poručio je crnogorski vezista.</p>
      <p>Izvor: Sportske.net, TV Partizan</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/tri-opcije-za-sejdubu-sumu-pred-prelazni-rok-za-pocetak-promenio-je-frizuru-393417.html"/>
        <a href="https://www.sportske.net/vest/domaci-fudbal/pare-vise-nisu-problem-u-humskoj-se-spremaju-dva-velika-pojacanja-393404.html"/>
        <a href="https://www.sportske.net/vest/domaci-fudbal/nastavlja-se-lsl-sve-pocinje-u-humskoj-ali-je-glavni-dogadjaj-u-nisu-dolazi-zvezda-393403.html"/>
        <a href="https://www.sportske.net/vest/domaci-fudbal/partizanov-rival-u-ogromnom-problemu-393400.html"/>
        <a href="https://www.sportske.net/vest/domaci-fudbal/rajkovic-u-crno-belom-393390.html"/>
      </related>
    </article>
  </body>
</html>