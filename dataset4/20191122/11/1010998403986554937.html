<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/sled-narkoakcijata-v-sofija-osem-dushi-sa-v-aresta-i-sedem-na-svoboda-sreshtu-5000-hil-lv.html"/>
    <meta property="og:site_name" content="bTV Новините"/>
    <meta property="article:published_time" content="2019-11-22T11:48:00+00:00"/>
    <meta property="og:title" content="След наркоакцията в София: Осем души са в ареста и седем на свобода срещу 5000 хил. лв."/>
    <meta property="og:description" content="За международно издирване е обявен 16-ия участник в групата"/>
  </head>
  <body>
    <article>
      <h1>След наркоакцията в София: Осем души са в ареста и седем на свобода срещу 5000 хил. лв.</h1>
      <h2>За международно издирване е обявен 16-ия участник в групата</h2>
      <address><time datetime="2019-11-22T11:48:00+00:00">22 Nov 2019, 11:48</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Специализираният наказателен съд остави в ареста осем от обвинените за участие в група за наркоразпространение в София, съобщават от държавното обвинение.</p>
      <p>На останалите седем от тях съдът наложи парични гаранции от по 5000 лв. с мотива, че не са осъждани и са на младежка възраст – родени са между 1991 г. и 1999 г.</p>
      <p>Те бяха заловени при спецакция на 18 ноември в столицата. При задържането им у всеки от тях бяха намерени наркотици, подготвени за продажба на черния пазар – общо 10,5 килограма.</p>
      <p>Бяха открити и 240 хил. лв., електронни везни, машинки за нарязване на марихуана и множество други доказателства за престъпната им дейност.</p>
      <p>Обявен за международно издирване е 16-и участник в групата, на когото е повдигнато задочно обвинение, което предстои да му бъде предявено.</p>
      <p>Специализираната прокуратура ще протестира решението на съда за „Парична гаранция“ на седемте участници в групата.</p>
    </article>
  </body>
</html>