<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/22/leggi-notizia/argomenti/eventi/articolo/si-conclude-ad-alba-il-tour-nazionale-della-legalita-con-la-cooperativa-esperanto.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-22T11:01:00+00:00"/>
    <meta property="og:title" content="Si conclude ad Alba il tour nazionale della legalità con la Cooperativa Sociale Esperanto"/>
    <meta property="og:description" content="L'appuntamento è in programma domenica 15 dicembre, alle 20, nell'oratorio del quartiere Mussotto"/>
  </head>
  <body>
    <article>
      <h1>Si conclude ad Alba il tour nazionale della legalità con la Cooperativa Sociale Esperanto</h1>
      <h2>L'appuntamento è in programma domenica 15 dicembre, alle 20, nell'oratorio del quartiere Mussotto</h2>
      <address><time datetime="2019-11-22T11:01:00+00:00">22 Nov 2019, 11:01</time> by <a rel="author">comunicato stampa</a></address>
      <p>Toccherà sette regioni diverse la seconda edizione del tour della Cooperativa Sociale Esperanto di Castel Volturno che si occupa principalmente di agricoltura sociale. Coltivano un bene confiscato, un terreno di dieci ettari, in provincia di Caserta, confiscati al boss Michele Zagaria e intitolati alla memoria di Michele Landa, vittima innocente di camorra.</p>
      <p>Saranno duemilaquattrocento i chilometri che alcuni soci e collaboratori della cooperativa percorreranno, effettuando otto tappe nel proprio percorso, tra cui anche Alba, il 15 dicembre, alla chiesa del Mussotto. La serata, che concluderà il tour, avrà lo scopo di far assaporare i prodotti coltivati su beni confiscati e raccontare le storie di persone che con fatica e impegno hanno intrapreso una strada di riscatto.</p>
      <p><b>Alessandro Buffardi</b>, presidente della Cooperativa Sociale Esperanto dichiara: <i>"Abbiamo conosciuto, due anni fa, in un campo di Libera, Luigi Gilardetti e Chiara Sacchetto di San Damiano d’Asti. Da allora lavoriamo assieme e le province di Asti e Cuneo rappresentano la nostra seconda casa. Non a caso abbiamo deciso di concludere ad Alba il nostro tour".</i></p>
      <p>Prosegue <b>Buffardi</b>: <i>"Il legame con queste terre è l’esempio eclatante del nostro obiettivo: fare rete tra più realtà sparse su tutto il territorio nazionale. Portiamo, però, con noi, la determinazione e la voglia di riscatto rimanendo fedeli alle nostre radici".</i></p>
      <p>Prenderà parte alla serata anche il mondo dell’associazione Libera rappresentata dal presidio di <b>Alba “Mauro Rostagno”</b> che avrà il piacere di raccontarsi e raccontare il territorio.</p>
      <p>Il costo della cena, con un menù a più portate, è di 20 euro per gli adulti, mentre per i bambini fino a 12 anni il costo è di 10 euro. L’occasione è di trascorrere una serata alternativa, all’insegna della legalità e toccando con mano realtà sane e concrete. Appuntamento quindi domenica 15 dicembre alle 20,00 nell’oratorio del quartiere Mussotto.  </p>
      <p>Contatti utili: Sito web: <a href="http://www.retelabuonaterra.com/">www.retelabuonaterra.com</a></p>
      <p>Facebook: @LaBuonaTerraats</p>
      <p>E-mail ufficiali: <a href="mailto:info@retelabuonaterra.com">info@retelabuonaterra.com</a> - <a href="mailto:coopesperato@gmail.com">coopesperato@gmail.com</a></p>
      <p>Per maggiori informazioni e prenotazioni: Alice 338 257 3736 / Miriam 338 708 6973</p>
      <figure>
        <img src="http://www.targatocn.it/typo3temp/pics/c_dd6b3f323b.jpg"/>
      </figure>
    </article>
  </body>
</html>