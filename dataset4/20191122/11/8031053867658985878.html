<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b7-%ce%bc%cf%85%ce%b8%ce%b9%cf%83%cf%84%ce%bf%cf%81%ce%b7%ce%bc%ce%b1%cf%84%ce%b9%ce%ba%ce%ae-%ce%b6%cf%89%ce%ae-%ce%bf%ce%b9-%ce%af%ce%bd%cf%84%cf%81%ce%b9%ce%b3%ce%ba%ce%b5%cf%82-%ce%ba%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-22T11:23:18+00:00"/>
    <meta property="og:title" content="Η μυθιστορηματική ζωή, οι ίντριγκες και το «ανάκτορο» του Έλληνα εμπόρου όπλων"/>
    <meta property="og:description" content="Η πανάκριβη βίλα με την θερμαινόμενη πισίνα και την μαγική θέα στο Προεδρικό Μέγαρο και την Ακρόπολη."/>
  </head>
  <body>
    <article>
      <h1>Η μυθιστορηματική ζωή, οι ίντριγκες και το «ανάκτορο» του Έλληνα εμπόρου όπλων</h1>
      <address>
        <time datetime="2019-11-22T11:23:18+00:00">22 Nov 2019, 11:23</time>
      </address>
      <p>
        <b>Η πανάκριβη βίλα με την θερμαινόμενη πισίνα και την μαγική θέα στο Προεδρικό Μέγαρο και την Ακρόπολη.</b>
      </p>
      <p>Έφυγε από τη ζωή σε ηλικία 75 ετών ο άλλοτε πανίσχυρός έμπορος όπλων, Κωνσταντίνος Δαφέρμος. Το όνομα του είχε εμπλακεί στο σκάνδαλο με τις μίζες για την αγορά οπλικών συστημάτων επί υπουργίας Άκη Τσοχατζόπουλου.</p>
      <figure>
        <img src="https://www.pentapostagma.gr/wp-content/uploads/2019/11/anaktoro-710x401.jpg"/>
      </figure>
      <p>Σύμφωνα με δημοσίευμα της εφημερίδας Espresso, άφησε την τελευταία του πνοή στο δωμάτιο του στο νοσοκομείο «Ελπίς» όπου νοσηλευόταν τις τελευταίες ημέρες με αναπνευστικά προβλήματα. Όσοι τον ήξεραν λένε ότι κάπνιζε τέσσερα πακέτα τσιγάρα την ημέρα. Έζησε μια μυθιστορηματική ζωή από την οποία δεν έλειψαν η χλιδή, οι ίντριγκες αλλά και τα παιχνίδια εξουσίας.</p>
      <p>Ο επιχειρηματίας βρέθηκε στο στόχαστρο της ελληνικής Δικαιοσύνης όταν κατηγορήθηκε ότι έδωσε μίζα 3.000.000 ευρώ στον τότε αναπληρωτή διευθυντή Εξοπλισμών για τα ρωσικά αντιαρματικά Κορνέτ.</p>
      <figure>
        <img src="https://www.pentapostagma.gr/wp-content/uploads/2019/11/2382255_b.jpg"/>
      </figure>
      <h3>Η βίλα «ανάκτορο» που ήταν για λίγους και εκλεκτούς</h3>
      <p>Ο Κωνσταντίνος Δαφέρμος ήταν λάτρης της χλιδής κι αυτό φαινόταν στις επιλογές του. Η ακριβότερη έπαυλη της Αθήνας, γνωστή και ως «ανάκτορο Δαφέρμου» με την θερμαινόμενη πισίνα και την μαγική θέα στο Προεδρικό Μέγαρο και την Ακρόπολη, βγήκε σε πλειστηριασμό δύο φορές χωρίς ωστόσο να έχει καμία τύχη μέχρι στιγμής. Η αστρονομική αξία της που προσδιορίζεται στα 35.000.000 ευρώ φαίνεται πως απομακρύνει κάθε ενδιαφέρον για αγορά της.</p>
      <p>Η εντυπωσιακή βίλα ήταν το απόρθητο φρούριο του το οποίο άνοιγε μόνο για λίγους. Η κηδεία του έγινε την Τετάρτη το μεσημέρι στο Α’ Νεκροταφείο Αθηνών.</p>
    </article>
  </body>
</html>