<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904708/-topschutter-haaland-oedkoper-dan-gedacht-vier-topclubs-in-de-race-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T11:12:00+00:00"/>
    <meta property="og:title" content="'Topschutter Haaland goedkoper dan gedacht: vier topclubs in de race'"/>
    <meta property="og:description" content="Dé rijzende ster van Europa dit seizoen is Erling Haaland en dat is de grootmachten natuurlijk niet ontgaan. De Red Bull Salzburg-aanvaller wordt begeerd door FC Bayern München, Borussia Dortmund, RB Leipzig en Manchester United en is relatief voor een 'prikkie' op te halen."/>
  </head>
  <body>
    <article>
      <h1>'Topschutter Haaland goedkoper dan gedacht: vier topclubs in de race'</h1>
      <address>
        <time datetime="2019-11-22T11:12:00+00:00">22 Nov 2019, 11:12</time>
      </address>
      <p>
        <b>Dé rijzende ster van Europa dit seizoen is Erling Haaland en dat is de grootmachten natuurlijk niet ontgaan. De Red Bull Salzburg-aanvaller wordt begeerd door FC Bayern München, Borussia Dortmund, RB Leipzig en Manchester United en is relatief voor een 'prikkie' op te halen.</b>
      </p>
      <p>Volgens <a href="https://sportbild.bild.de/bundesliga/vereine/rb-leipzig/erling-haaland-red-bull-salzburg-poker-transfer-66134768.sport.html">SPORT BILD</a> heeft Haaland tot medio 2023 een afkoopsom van 30 miljoen euro in zijn contract vastgelegd. Dat maakt de Noor nog aantrekkelijker voor topclubs. Eerder werd namelijk nog gesproken van een transfersom van minstens honderd miljoen euro voor de man die vijftien goals maakte in twaalf competitiewedstrijden in Oostenrijk en ook in de Champions League op dreef is: hij maakte zeven treffers in slechts vier duels.</p>
      <p>Volgens Alf-Inge Haaland, de vader van Erling, zal Salzburg zich soepel opstellen bij een eventueel vertrek van zijn zoon. "Red Bull heeft zich de afgelopen jaren als een down-to-earth club gemanifisteerd, en als ze nieuwe spelers willen aantrekken in de toekomst, kunnen ze geen idiote prijzen vragen voor spelers die willen vertrekken. Anders komt er niemand meer", aldus Alf-Inge in BILD.</p>
    </article>
  </body>
</html>