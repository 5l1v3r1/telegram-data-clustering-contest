<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/ukrayinskiy_bokser_postol_ofitsiyno_bitimetsya_za_tituli_wbc_y_wbo_n1237802"/>
    <meta property="og:site_name" content="24 Канал"/>
    <meta property="article:published_time" content="2019-11-22T11:13:00+00:00"/>
    <meta property="og:title" content="Український боксер Постол офіційно битиметься за титули WBC й WBO"/>
    <meta property="og:description" content="Чемпіон світу за версіями WBC та WBO в першій напівсередній вазі Хосе Рамірес проведе захист титулів проти Віктора Постола. Українець – обов'язковий претендент по лінії WBC."/>
  </head>
  <body>
    <article>
      <h1>Український боксер Постол офіційно битиметься за титули WBC й WBO</h1>
      <address><time datetime="2019-11-22T11:13:00+00:00">22 Nov 2019, 11:13</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Чемпіон світу за версіями WBC та WBO в першій напівсередній вазі Хосе Рамірес проведе захист титулів проти Віктора Постола. Українець – обов'язковий претендент по лінії WBC.</b>
      </p>
      <p>Про бій Раміреса з Постолом офіційно повідомила промоутерська компанія Top Rank. Бій відбудеться 1 лютого в Китаї.</p>
      <blockquote>Читайте також: <a href="https://24tv.ua/sport/viktor_postol_rozpoviv_chim_nezruchniy_hose_ramires_z_yakim_vin_bitimetsya_za_chempionskiy_poyas_n1234718">Віктор Постол розповів чим незручний Хосе Рамірес, з яким він битиметься за чемпіонський пояс</a></blockquote>
      <p>Поєдинок очолить кард Top Rank, який буде транслюватися на телеканалі ESPN.</p>
      <figure>
        <iframe data-src="https://twitter.com/trboxing/status/1197605835674796032?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Обидва боксери вже встигли прокоментувати майбутній бій.</p>
      <aside>Для мене це велика можливість і честь – ділити ринг з одним з кращих у дивізіоні. Я знаю Раміреса, ми в минулому спарингували. Чекаю класний бій у Китаї,<cite>– сказав українець.</cite></aside>
      <p>Водночас Рамірес заявив, що радий провести захист проти Постола. "Честь – зробити це в Китаї. Класний досвід. Голодний, як ніколи раніше!", – резюмував американець.</p>
      <p>Що відомо про Хосе Раміреса?Чемпіон світу за версіями WBC і WBO в першій напівсередній вазі. 27-річний американець провів 25 боїв на професійному ринзі й всі виграв.<br/><br/>В активі Хосе 17 перемог нокаутом. Останній бій Рамірес провів 27 липня проти Моріса Хукера. Це був третій захист титулів для американця й він переміг технічним нокаутом у 6 раунді.</p>
      <p>Для Постола бій з Раміресом – це шанс знову заволодіти поясом WBC. Віктор завоював чемпіонський титул 3 жовтня 2015 року, здолавши Лукаса Мартіна Матіссе.</p>
      <p>Уже в наступному поєдинку українець програв свій титул. В об'єднавчому поєдинку проти чемпіона WBO Теренса Кроуфорда Постол поступився рішенням суддів.</p>
    </article>
  </body>
</html>