<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/politist-batut-pentru-ca-nu-a-facut-loc-unui-sofer-in-trafic-la-galati-18605113"/>
    <meta property="og:site_name" content="Gândul"/>
    <meta property="article:published_time" content="2019-11-22T11:17:06+00:00"/>
    <meta property="og:title" content="Poliţist bătut pentru că nu a făcut loc unui şofer în trafic la Galaţi"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Poliţist bătut pentru că nu a făcut loc unui şofer în trafic la Galaţi</h1>
      <h2>Un poliţist aflat în timpul liber a fost implicat într-o altercaţie violentă pe o stradă din oraşul Galaţi. Atenţionat cu flashuri de un alt şofer să se dea la o parte, poliţistul şi-a continuat drumul. Maşina i-a fost apoi blocată, iar poliţistul a primit un pumn în faţă.</h2>
      <address><time datetime="2019-11-22T11:17:06+00:00">22 Nov 2019, 11:17</time> by <a rel="author" href="https://www.gandul.info/autor/petre-mazilu" target="_blank">Petre Mazilu</a></address>
      <p>Scandalul din Galaţi a izbucnit în momentul în care poliţistul în civil a fost blocat în trafic de un şofer supărat că nu i s-a lăsat cale liberă.</p>
      <p>Surse apropiate anchetei susţin că poliţistul se afla la volanul maşinii personale, când a fost atenţionat cu flashuri, de celălalt şofer să se dea la o parte.</p>
      <p>Deoarece maşina din faţa lui şi-a continuat drumul, şoferul grăbit a făcut depăşire şi a blocat circulaţia. După un schimb de replici, poliţistul a fost lovit cu pumnul în faţă.</p>
      <p>Incidentul a fost anunţat la 112, iar la faţa locului s-au deplasat o maşină de Poliţie şi o ambulanţă. Poliţistul agresat a fost transportat la spital, cu traumatism cranio-facial.</p>
      <p>Ulterior, şoferul agresiv a fost identificat şi dus la Poliţie pentru audieri, iar în prezent este cercetat penal pentru loviri şi alte violenţe.</p>
    </article>
  </body>
</html>