<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/kek-hirek/helyi-kek-hirek/kemenybe-epitett-gerenda-egett-kisszentmartonban-2137506/"/>
    <meta property="og:site_name" content="BAMA"/>
    <meta property="article:published_time" content="2019-11-22T11:05:00+00:00"/>
    <meta property="og:title" content="Kéménybe épített gerenda égett Kisszentmártonban"/>
    <meta property="og:description" content="A tűz a tetőszerkezetet veszélyeztette."/>
  </head>
  <body>
    <article>
      <h6 class="kicker">TŰZ</h6>
      <h1>Kéménybe épített gerenda égett Kisszentmártonban</h1>
      <address>
        <time datetime="2019-11-22T11:05:00+00:00">22 Nov 2019, 11:05</time>
      </address>
      <h4>Csütörtökön Kisszentmártonban egy családi ház kéményébe épített gerenda gyulladt meg, ami elsősorban a tetőszerkezetet veszélyeztette.</h4>
      <p>A siklósi és sellyei hivatásos tűzoltók sugár fedezete mellett megbontották a tetőt és átvizsgálták az épületet, áramtalanítottak. Mivel a kémény életveszélyes állapotban volt, ezért az egység lebontotta.</p>
      <p>A tűz más épületrészre nem terjedt át. Az épületben négyen éltek életvitelszerűen, ők elköltöztek az ingatlan helyreállításáig. Az eset során személyi sérülés nem történt, lakosságvédelmi intézkedésre nem került sor.</p>
      <p>
        <i>(Képünk illusztráció)</i>
      </p>
    </article>
  </body>
</html>