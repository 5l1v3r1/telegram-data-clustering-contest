<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/punjab/amritsar/news/bank-atm-robbery-in-amritsar-262949"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-22T11:15:23+00:00"/>
    <meta property="og:title" content="बैंक के ATM को लुटेरों ने बनाया निशाना, उड़ाए 13 लाख रुपए"/>
    <meta property="og:description" content="अमृतसरः जीटी रोड पर न्यू अमृतसर के नजदीक लुटेरों ने एस.बी.आई. का ए.टी.एम. काटकर 13 लाख रुपए लूट लिए। पुलिस द्वारा केस दर्ज कर लुटेरों की तलाश की जा रही है। जी.टी. रोड पर स्थित गांव दुबुर्जी में स्टेट बैंक ऑफ इंडिया का ए.टी.एम. है। वीरवार सुबह कुछ लोग जब ए.टी.एम. में पहुंचे तो देखा कि ए.टी.एम. का दरवाजा खुला हुआ था। ए.टी.एम. मशीन पूरी तरह से खुली हुई थी। लोगों ने तुरंत बैंक अधिकारियों को सूचित किया। "/>
  </head>
  <body>
    <article>
      <h1>बैंक के ATM को लुटेरों ने बनाया निशाना, उड़ाए 13 लाख रुपए</h1>
      <address><time datetime="2019-11-22T11:15:23+00:00">22 Nov 2019, 11:15</time> by <a rel="author">manpreet</a></address>
      <p>अमृतसरः जीटी रोड पर न्यू अमृतसर के नजदीक लुटेरों ने एस.बी.आई. का ए.टी.एम. काटकर 13 लाख रुपए लूट लिए। पुलिस द्वारा केस दर्ज कर लुटेरों की तलाश की जा रही है। जी.टी. रोड पर स्थित गांव दुबुर्जी में स्टेट बैंक ऑफ इंडिया का ए.टी.एम. है। वीरवार सुबह कुछ लोग जब ए.टी.एम. में पहुंचे तो देखा कि ए.टी.एम. का दरवाजा खुला हुआ था। ए.टी.एम. मशीन पूरी तरह से खुली हुई थी। लोगों ने तुरंत बैंक अधिकारियों को सूचित किया। </p>
      <p>बैंक अधिकारी मौके पर पहुंचे तो ए.टी.एम. की हालत देख उनके होश उड़ गए। ए.टी.एम. में लूट की वारदात हो चुकी थी। उन्होंने पुलिस में सूचना दी। थाना मकबूलपुरा और चौंकी न्यू अमृतसर की पुलिस मौके पर पहुंची। जांच में पाया गया कि आधी रात को लुटेरों ने पहले मेन शटर के ताले काटे। फिर शीशे वाले दरवाजे का ताला तोड़ा। ए.टी.एम. में दाखिल होकर लुटरों ने ए.टी.एम. मशीन को खोला, जिस हिस्से में कैश पड़ा होता है। उस हिस्से को गैस कटर के साथ काटा। </p>
      <p>गैस कटर के साथ ए.टी.एम. मशीन को काटने के बाद कैश निकालकर फरार हो गए। बैंक अधिकारियों ने पुलिस को बताया कि उन्होंने ए.टी.एम. में कैश डालने का जिम्मा एक निजी कंपनी को दिया है। प्राथमिक जांच में सामने आया है कि एक दिन पहले कंपनी द्वारा ए.टी.एम. मशीन में 14 लाख रुपए डाले गए हैं। कुछ रकम लोगों द्वारा निकलवाई गई है जबकि लगभग 13 लाख रुपए लुटेरे ए.टी.एम. से निकाल कर ले गए हैं। ए.टी.एम. के अंदर लगे सी.सी.टी.वी.कैमरे के साथ भी छेड़छाड़ की गई है। पुलिस द्वारा बैंक अधिकारियों से सी.सी.टी.वी. फुटेज मांगी गई है। <br/> </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Bank ATM Robbery in Amritsar</p>
    </article>
  </body>
</html>