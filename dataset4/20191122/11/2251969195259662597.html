<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/22/un-documento-per-la-nuova-citta-associazioni-degli-ultimi-trasversalmente-in-campo/1325624/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-22T11:05:36+00:00"/>
    <meta property="og:title" content="Un documento per la nuova città, associazioni “degli ultimi” trasversalmente in campo"/>
    <meta property="og:description" content="MACERATA - Un impegno raccolto da molte realtà del territorio laiche e cattoliche rivolto ai prossimi candidati su povertà, solitudine, anziani, infanzia e disabilità"/>
  </head>
  <body>
    <article>
      <h1>Un documento per la nuova città, associazioni “degli ultimi” trasversalmente in campo</h1>
      <h2>MACERATA - Un impegno raccolto da molte realtà del territorio laiche e cattoliche rivolto ai prossimi candidati su povertà, solitudine, anziani, infanzia e disabilità</h2>
      <address><time datetime="2019-11-22T11:05:36+00:00">22 Nov 2019, 11:05</time> by <a rel="author">Gabriele Censi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F22%2Fun-documento-per-la-nuova-citta-associazioni-degli-ultimi-trasversalmente-in-campo%2F1325624%2F">Condividi10</a><a href="https://twitter.com/intent/tweet?text=Un+documento+per+la+nuova+citt%C3%A0%2C++associazioni+%22degli+ultimi%22+trasversalmente+in+campo&amp;url=https%3A%2F%2Fwww.cronachemaceratesi.it%2F2019%2F11%2F22%2Fun-documento-per-la-nuova-citta-associazioni-degli-ultimi-trasversalmente-in-campo%2F1325624%2F">Tweet</a>Email10 Condivisioni</p>
      <p> </p>
      <p> </p>
      <p>
        <b>Insieme per una città attenta ai più deboli, è l’intento di tante associazioni laiche e cattoliche che l’associazione Agorà ha riunito per discutere e realizzare un documento da presentare ai prossimi candidati alle elezioni comunali di Macerata. C’è stata una larga partecipazione all’incontro di lunedì scorso nella sede Anffas. Erano presenti Agorà, Azione Cattolica, Acli, Anteas Cisl, Anffas, Avulls, Croce Rossa, Caritas, Nuovi Amici, La Goccia, La Tenda, Reteviva, Vincenziani, Palestra Giò Vita, Fondazione Piombini Sensini, Banco Solidarietà, Auser e Afam. </b>
      </p>
      <p><b>Mario Sperandini di Agorà ha spiegato il senso dell’iniziativa: «</b>Dare un contributo senza divisioni partitiche per fornire una tessera della nuova città che verrà. Lo scopo è superare la visione di parte e controparte tra cittadini e amministrazione. Con il contributo di ognuno per i propri settori di attività. Non una visione teorica della città ma ognuno porta la propria esperienza e ciò che quotidianamente incontra nel proprio settore di attività. Stasera all’ex seminario ci sarà un nuovo incontro con La Tenda e si discute sulla cultura e i giovani, le Acli faranno un focus sul lavoro, ecc. Poi a fine dicembre offriremo il documento di sintesi alla città, alle forze politiche e sociali e agli eventuali candidati che vorranno tenerne conto per il bene comune della polis. In itinere per stabilire un patto tra eletti ed elettori. Vogliamo che l’iniziativa non sia finalizzata solo al momento elettorale ma sia un percorso di accompagnamento. In questa varietà di appartenenze, ognuno con la sua visione e le sue scelte elettorali.  Rispetto all’idea di accoglienza ognuno ha una propria visione ma ci riconosciamo nelle motivazioni statutarie di dare un contributo per una buona convivenza in città partendo dalle fasce deboli un programma che parte dagli ultimi. L’ascolto attivo del grido della città su povertà, solitudine anziani, infanzia e disabilità<b>»</b>.</p>
      <p>(g.c.)</p>
    </article>
  </body>
</html>