<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/tech/1273548/oeps-bij-presentatie-van-onverwoestbare-truck-van-tesla-breekt-het-raam.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-22T11:08:37+00:00"/>
    <meta property="og:title" content="Oeps: bij presentatie van ‘onverwoestbare’ truck van Tesla breekt het raam"/>
    <meta property="og:description" content="Elon Musk presenteerde donderdag de nieuwe 'onverwoestbare' Cybertruck van Tesla. De futuristische pick-uptruck is gemaakt van gepantserd metaal en gehard glas. Om te bewijzen..."/>
  </head>
  <body>
    <article>
      <h1>Oeps: bij presentatie van ‘onverwoestbare’ truck van Tesla breekt het raam</h1>
      <address><time datetime="2019-11-22T11:08:37+00:00">22 Nov 2019, 11:08</time> by <a rel="author" href="https://www.welingelichtekringen.nl/author/jkras" target="_blank">Jeannette Kras</a></address>
      <p>Elon Musk presenteerde donderdag de nieuwe ‘onverwoestbare’ Cybertruck van Tesla. De futuristische pick-uptruck is gemaakt van gepantserd metaal en gehard glas. Om te bewijzen dat de wagen tegen een stootje kan komen er een sloophamer en een metalen kogel aan te pas.</p>
      <p>Eerst gaat het nog goed: de sloophamer slaat op de deur van de auto en laat geen krasje of deukje achter. Minder gelukkig verloopt de test met de kogel tegen het glas: er ontstaat direct een flinke barst. Een wat zachtere slag op een ander raam veroorzaakt hetzelfde probleem. Dat, terwijl Musk van tevoren nog sprak van glas dat ‘zo sterk is als doorzichtig staal’. “Oh my fucking god”, roept de uitvinder dan ook verbaasd. “Daar hebben we een verbeterpuntje”, zegt hij even later.</p>
      <p>De pick-uptruck kan in 2,9 seconden optrekken naar 100 kilometer per uur en is vanaf eind 2021 beschikbaar in drie varianten. De goedkoopste kost ongeveer 36.000 euro en kan 400 kilometer rijden op een volle accu. De duurst haalt de 800 kilometer maar kost dan ook 63.000 euro.</p>
      <figure>
        <iframe src="https://www.youtube.com/embed/m7atGkba-Z8" width="560" height="315" data-service="Youtube" scrolling="no"/>
      </figure>
      <p><b>Bron(nen):   </b><a href="https://www.bbc.com/news/technology-50513294">BBC</a>      </p>
    </article>
  </body>
</html>