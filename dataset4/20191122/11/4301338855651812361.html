<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/tragodia-18chroni-skotothike-apo-treno-eno-epeze-me-to-kinito-tis-foto/"/>
    <meta property="og:site_name" content="irafina"/>
    <meta property="article:published_time" content="2019-11-22T11:00:33+00:00"/>
    <meta property="og:title" content="Τραγωδία: 18χρονη σκοτώθηκε από τρένο ενώ έπαιζε με το κινητό της! (φωτό)"/>
    <meta property="og:description" content="Κινητό και ακουστικά… Η απόλυτη παγίδα θανάτου. Ένα ακόμη τραγικό περιστατικό προστέθηκε στη μεγάλη λίστα των νεαρών -κυρίως- ατόμων που έχουν χάσει τη ζωή τους είτε για να βγάλουν μία selfie, είτε γιατί είχαν… βγει εκτός πραγματικότητας, χαζεύοντας στο κινητό τους και ακούγοντας με ακουστικά μουσική. Αυτή τη φορά, θύμα αυτής της σύγχρονης παράνοιας, ήταν […]"/>
  </head>
  <body>
    <article>
      <h1>Τραγωδία: 18χρονη σκοτώθηκε από τρένο ενώ έπαιζε με το κινητό της! (φωτό)</h1>
      <address>
        <time datetime="2019-11-22T11:00:33+00:00">22 Nov 2019, 11:00</time>
      </address>
      <p>Κινητό και ακουστικά… Η απόλυτη παγίδα θανάτου. Ένα ακόμη τραγικό περιστατικό προστέθηκε στη μεγάλη λίστα των νεαρών -κυρίως- ατόμων που έχουν χάσει τη ζωή τους είτε για να βγάλουν μία selfie, είτε γιατί είχαν… βγει εκτός πραγματικότητας, χαζεύοντας στο κινητό τους και ακούγοντας με ακουστικά μουσική. Αυτή τη φορά, θύμα αυτής της σύγχρονης παράνοιας, ήταν η 18χρονη Amina Bulakh, μία πολλά υποσχόμενη έφηβη, πρωταθλήτρια του μποξ από την Ουκρανία.</p>
      <p>Η πανέμορφη Amina είχε φορέσει ακουστικά και έπαιζε με το κινητό της καθώς περπατούσε, όταν κτυπήθηκε θανάσιμα από τρένο, σε διάβαση στην πόλη που διέμενε, Τarasivka.</p>
      <p>Η Amina είχε κερδίσει μετάλλιο στους διεθνείς αγώνες της Βουλγαρίας, τον Σεπτέμβριο και ήταν από τις αθλήτριες με πολύ μέλλον στον αθλητισμό. Ο θάνατος την περίμενε καθώς επέστρεφε στο σπίτι της από ένα φαρμακείο, στις 14 Νοεμβρίου.</p>
      <figure>
        <img src="https://i1.prth.gr/images/w880/files/2019-11-22/ukraine_box2.jpg"/>
      </figure>
      <p>Καθώς πήγε να περάσει τη διάβαση, δεν άκουσε το σφύριγμα του τρένου, καθώς φορούσε ακουστικά και έπαιζε με το κινητό της. Όταν το αντιλήφθηκε, ήταν αργά.</p>
      <p>Ο προπονητής της το έμαθε λίγες ημέρες αργότερα, όταν επικοινώνησε μαζί του η μητέρα της. Τη στιγμή εκείνη, μάλιστα, από το σοκ, δεν αντιλήφθηκε τι του είπε. «Της απάντησα, όλα θα πάνε καλά», δήλωσε συγκλονισμένος ο Victor Fesechko και τότε συνειδητοποίησε την τραγωδία, λέγοντας: «Η Amin έφυγε».</p>
      <p>Η Αμίνα ξεκίνησε στα 10 της να κάνει μποξ, στο οποίο έκανε διεθνή καριέρα. Παράλληλα είχε ξεκινήσει να σπουδάσει οικονομικά στην Πολωνία, για να ασχοληθεί με επιχειρήσεις. Από την Πολωνία επέστρεψε στη γενέτειρά της για λίγες ημέρες διακοπών και ξεκούρασης, χάνοντας τόσο ανούσια τη ζωή της.</p>
      <p>Την τραγωδία ανακοίνωσε η Ουκρανική Ομοσπονδία Μποξ, εκφράζοντας τη βαθιά της λύπη.</p>
      <figure>
        <img src="https://i1.prth.gr/images/w880/files/2019-11-22/ukraine3.png"/>
      </figure>
      <p>protothema.gr</p>
    </article>
  </body>
</html>