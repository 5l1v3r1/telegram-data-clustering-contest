<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/economia/bce-lagarde-servono-nuovi-investimenti-pubblici-comuni-638797.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-22T11:17:00+00:00"/>
    <meta property="og:title" content="Bce, Lagarde: servono nuovi investimenti pubblici comuni"/>
    <meta property="og:description" content="Bce, Lagarde: &quot;Avanti con politica monetaria, ma i governi facciano investimenti&quot;"/>
  </head>
  <body>
    <article>
      <h1>Bce, Lagarde: servono nuovi investimenti pubblici comuni</h1>
      <h2>Bce, Lagarde: "Avanti con politica monetaria, ma i governi facciano investimenti"</h2>
      <address>
        <time datetime="2019-11-22T11:17:00+00:00">22 Nov 2019, 11:17</time>
      </address>
      <p>"​Mentre le esigenze di investimento sono ovviamente specifiche per ciascun paese, oggi esiste un caso trasversale per gli investimenti in un futuro comune più produttivo, più digitale e più verde". Lo ha detto il presidente della Bce, Christine Lagarde, intervenendo a un convegno a Francoforte sul futuro dell'area euro, in cui chiede ai paesi europei di impegnarsi in nuovi investimenti pubblici. ​"Anche quando i governi devono consolidare le proprie finanze, abbiamo un interesse comune a mantenere livelli sufficienti di investimenti pubblici". "​Gli investimenti pubblici nell'area dell'euro rimangono leggermente al di sotto dei livelli pre-crisi - sostiene Lagarde - La quota della spesa produttiva sulla spesa primaria totale - che oltre alle infrastrutture comprende R&amp;S e istruzione - è diminuita in quasi tutte le economie dell'area dell'euro dopo la crisi. E stanno emergendo nuove esigenze di investimento". "Sia le politiche nazionali che i programmi europei come InvestEU hanno un ruolo da svolgere. E anche lo strumento di bilancio per la convergenza e la competitività è un buon inizio. Questo strumento riconosce che, anche quando i governi devono consolidare le proprie finanze, abbiamo un interesse comune a mantenere livelli sufficienti di investimenti pubblici. Ma un'economia domestica più forte si basa anche su maggiori investimenti delle imprese e per questo aumentare la produttività è altrettanto importante. Le imprese devono avere fiducia nella crescita futura se vogliono impegnare capitali a lungo termine".</p>
    </article>
  </body>
</html>