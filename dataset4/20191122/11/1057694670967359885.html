<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2048653/skotose-ti-gineka-tou-ke-tin-perase-apo-michani-tou-kima.html"/>
    <meta property="og:site_name" content="News.gr"/>
    <meta property="article:published_time" content="2019-11-22T11:48:04+00:00"/>
    <meta property="og:title" content="Σκότωσε τη γυναίκα του και την πέρασε από μηχανή του κιμά"/>
    <meta property="og:description" content="Ένα μέρος του πτώματος το έριξε στα σκουπίδια και άλλο το έθαψε στο κοιμητήριο της πόλης"/>
  </head>
  <body>
    <article>
      <h1>Σκότωσε τη γυναίκα του και την πέρασε από μηχανή του κιμά</h1>
      <address>
        <time datetime="2019-11-22T11:48:04+00:00">22 Nov 2019, 11:48</time>
      </address>
      <h3>Ένα μέρος του πτώματος το έριξε στα σκουπίδια και άλλο το έθαψε στο κοιμητήριο της πόλης</h3>
      <p>Έκπληκτη έμεινε η αίθουσα Δικαστηρίου στην <b><a href="https://www.news.gr/tag/toyrkia">Τουρκία</a></b> όταν ο ύποπτος Μουσταφά Ερτούρκογλου, εξήγησε με κάθε λεπτομέρεια και απόλυτη ψυχραιμία πώς <b><a href="https://www.news.gr/tag/dolofonia">σκότωσε</a></b> τη σύζυγό του και την πέρασε από μηχανή του κιμά.</p>
      <p>Όπως<a href="https://www.sigmalive.com/news/international/598598/tourkia-skotose-ti-gynaika-tou-kai-tin-perase-apo-mixani-kima"> αναφέρει το sigmalive</a>, η δίκη για τη δολοφονία πέρσι στις 28 Νοεμβρίου της Τζεμιλέ Ερτούρκογλου, η οποία βρισκόταν σε διάσταση με τον σύζυγό της, ξεκίνησε στη Μερσίνα σήμερα.</p>
      <p>Πάγωσε το δικαστήριο όταν ο ύποπτος δήλωσε πως μετά που σκότωσε την γυναίκα του την τεμάχισε και την πέρασε από μηχανή κιμά.</p>
      <p>Με απόλυτη ψυχραιμία ανέφερε στο δικαστήριο όλες τις λεπτομέρειες, υποστηρίζοντας ότι η σύζυγός του τον απάτησε, στη συνέχεια την κάλεσε στο σπίτι με την ευκαιρία της επετείου του γάμου τους για να της δώσει δώρο, της έκοψε τον λαιμό με μαχαίρι, την τεμάχισε και την έριξε σε μηχανή του κιμά. Ένα μέρος του πτώματος το έριξε στα σκουπίδια και άλλο το έθαψε στο κοιμητήριο της πόλης, όπως είπε.</p>
      <p>Ο δικαστής δήλωσε πως και εκείνος ενοχλήθηκε από αυτά που άκουσε, ενώ η αδελφή του θύματος είπε πως ζητά να επιβληθεί η πιο βαριά ποινή στον δράστη. Φίλη της Τζεμιλέ κατέθεσε ότι η άτυχη γυναίκα ήθελε να χωρίσει επειδή ο σύζυγός της ασκούσε βία εναντίον της, αλλά και λόγω χρεών. Στη δίκη συμμετείχαν 40 γυναίκες δικηγόροι, εκπροσωπώντας δικηγορικά γραφεία που στηρίζουν τα δικαιώματα γυναικών. Η σημερινή ακροαματική διαδικασία κράτησε τέσσερις ώρες και θα συνεχιστεί στις 4 Δεκεμβρίου.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/2048353/skotose-tin-17chroni-arravoniastikia-tou-epidi-edine-perissoteri-simasia-ston-gio-tous.html"/>
        <a href="https://www.news.gr/kosmos/article/2048131/enochos-27chronos-pou-strangalise-fititria-pou-gnorise-meso-tou-tinder.html"/>
        <a href="https://www.news.gr/ellada/article/2047829/ellines-ke-amerikani-komanto-akonizoun-tin-sinergasia-tous.html"/>
      </related>
    </article>
  </body>
</html>