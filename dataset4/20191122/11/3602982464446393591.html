<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/loting-laatste-ek-plaatsen-ijsland-vs-roemenie/"/>
    <meta property="og:site_name" content="Sportnieuws"/>
    <meta property="article:published_time" content="2019-11-22T11:29:40+00:00"/>
    <meta property="og:title" content="Loting voor laatste EK-plaatsen: IJsland vs. Roemenië"/>
    <meta property="og:description" content="Als Roemenië zich plaatst voor het EK, is het een tegenstander van Oranje. Wel zullen de Oost-Europeanen daarvoor eerst moeten afrekenen met IJsland. Dat blijkt uit de loting voor de play-offs voor 16 landen die om de 4 laatste tickets voor het EK strijden. Eigenlijk stond er niet zo veel op het spel tijdens de…"/>
  </head>
  <body>
    <article>
      <h1>Loting voor laatste EK-plaatsen: IJsland vs. Roemenië</h1>
      <address>
        <time datetime="2019-11-22T11:29:40+00:00">22 Nov 2019, 11:29</time>
      </address>
      <p>
        <b>Als Roemenië zich plaatst voor het EK, is het een tegenstander van Oranje. Wel zullen de Oost-Europeanen daarvoor eerst moeten afrekenen met IJsland. Dat blijkt uit de loting voor de play-offs voor 16 landen die om de 4 laatste tickets voor het EK strijden.</b>
      </p>
      <p>Eigenlijk stond er niet zo veel op het spel tijdens de loting. Er werd slechts geloot om te kijken waar Bulgarije, Israël, Hongarije en Roemenië terecht zouden komen qua 'paden', ofwel de groepen waarin gespeeld wordt.<br/><br/><b>De paden<br/></b>IJsland zit bij Bulgarije, Hongarije en Roemenië in pad A, Israël in pad C met Schotland, Noorwegen en Servië. Pad B was al bekend met Bosnië-Herzegovina, Noord-Ierland, Slowakije en Ierland. In pad D zitten de 'kleintjes', namelijk Georgië, Wit-Rusland, Noord-Macedonië en Kosovo.<br/><br/>Er wordt gespeeld op 26 maart, 5 dagen later is gelijk de finale voor een EK-ticket tussen de winnaars in elk pad.</p>
    </article>
  </body>
</html>