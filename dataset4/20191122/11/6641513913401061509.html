<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/turkiye-ve-kktc-arasina-kurulacak-calismalar-tam-gaz-turkiye-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-22T11:05:00+00:00"/>
    <meta property="og:title" content="Türkiye ve KKTC arasına kurulacak... Çalışmalar tam gaz"/>
    <meta property="og:description" content="Türkiye ve KKTC arasına kurulacak... Çalışmalar tam gaz | aydinlik.com.tr"/>
  </head>
  <body>
    <article>
      <h1>Türkiye ve KKTC arasına kurulacak... Çalışmalar tam gaz</h1>
      <address>
        <time datetime="2019-11-22T11:05:00+00:00">22 Nov 2019, 11:05</time>
      </address>
      <p>
        <b>Enerji ve Tabii Kaynaklar Bakanı Fatih Dönmez, Türkiye ile Kuzey Kıbrıs Türk Cumhuriyeti (KKTC) arasında bir elektrik ve doğalgaz hattı kurulması için çalışmaların devam ettiğini bildirdi.</b>
      </p>
      <p>Dönmez, TBMM'de Plan ve Bütçe Komisyonu öncesinde gazetecilerin sorularını yanıtladı.</p>
      <p>Türkiye ile KKTC arasında kurulması planlanan doğal gaz ve elektrik hatlarına ilişkin soruya Dönmez, "Çalışmalar devam ediyor. Ada'nın enerji ihtiyacı ile ilgili hem kablo hem boru hattı ile ilgili çalışmalar devam ediyor. Takvim belli değil henüz." karşılığını verdi.</p>
      <p>Dönmez, Trakya'da Norveçli Equinor ve Kanadalı Valeura'nın ortak devam eden çalışmalarına ilişkin de "Keşif çalışmaları devam ediyor ama miktar ve rezerve ilişkin çıkan rakamlar henüz teyit edilmiş değil. Biz söylemeden kimse itibar etmesin" değerlendirmesinde bulundu.</p>
      <related>
        <h4>Benzer Haberler</h4>
        <a href="https://www.aydinlik.com.tr/kktc-de-feto-borsasi-mi-kurulacak-dunya-temmuz-2018-1"/>
        <a href="https://www.aydinlik.com.tr/iki-tarihi-kilisenin-koruma-calismalari-tamamlandi-kultur-sanat-mayis-2018-6"/>
        <a href="https://www.aydinlik.com.tr/turkiye-suriye-de-3-fakulte-kuruyor-egitim-ekim-2019"/>
        <a href="https://www.aydinlik.com.tr/turkiye-nin-farkli-yerlerine-13-muze-kurulacak-kultur-sanat-ocak-2018"/>
      </related>
    </article>
  </body>
</html>