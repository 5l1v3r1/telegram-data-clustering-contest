<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1070238/xiaomi-mi-mix-alpha-w-polsce/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-22T11:20:46+00:00"/>
    <meta property="og:title" content="Spektakularny Xiaomi Mi MIX Alpha pojawi w Polsce! Sprawdź, gdzie i kiedy go zobaczysz"/>
    <meta property="og:description" content="Mam ciekawą wiadomość dla osób zachwyconych Xiaomi Mi MIX Alpha, czyli koncepcyjnego, zjawiskowego i piekielnie drogiego smartfona z ekranem zagiętym w 360º. Xiaomi Mi MIX Alpha pojawi się w Polsce już w przyszłym tygodniu i każdy chętny będzie mógł go zobaczyć (ale nie kupić). Gdzie trzeba się udać?"/>
  </head>
  <body>
    <article>
      <h1>Spektakularny Xiaomi Mi MIX Alpha pojawi w Polsce! Sprawdź, gdzie i kiedy go zobaczysz</h1>
      <address><time datetime="2019-11-22T11:20:46+00:00">22 Nov 2019, 11:20</time> by <a rel="author" href="https://www.gsmmaniak.pl/author/damiank/" target="_blank">Damian Kucharski</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/11/Mi-MIX-Alpha-2.jpg"/>
        <figcaption>Xiaomi Mi MIX Alpha / fot. producenta</figcaption>
      </figure>
      <p>Mam ciekawą wiadomość dla osób zachwyconych Xiaomi Mi MIX Alpha, czyli koncepcyjnego, zjawiskowego i piekielnie drogiego smartfona z ekranem zagiętym w 360º. Xiaomi Mi MIX Alpha pojawi się w Polsce już w przyszłym tygodniu i każdy chętny będzie mógł go zobaczyć (ale nie kupić). Gdzie trzeba się udać?</p>
      <h3>Xiaomi Mi MIX Alpha – niezwykły, trudno dostępny i drogi</h3>
      <p><b>Xiaomi Mi MIX Alpha</b> to bez wątpienia wyjatkowy smartfon, którego konstrukcja zapiera dech w piersiach. To właśnie on „cały jest ekranem”, w przeciwieństwie do iPhone’a X, który był promowany przez Apple właśnie tą frazą. Wyświetlacz został zagięty na każdej krawędzi i zajmuje nie tylko niemal cały front i boczne krawędzie, ale także znaczną większość tylnego panelu, bo ok. 80%. Tak to wygląda (kliknij, żeby powiększyć):</p>
      <figure>
        <a href="https://www.gsmmaniak.pl/gallery/xiaomi-mi-mix-alpha-w-polsce/attachment/mi-mix-alpha-5/">
          <img src="https://cdn2.techmaniak.pl/wp-content/uploads/gsmmaniak/2019/11/mi-mix-alpha-5-medium.jpg"/>
        </a>
        <figcaption>Xiaomi Mi MIX Alpha / fot. producenta</figcaption>
      </figure>
      <p>Niestety, niezwykłość Xiaomi Mi Mix Alpha ma swoje negatywne konsekwencje dla jego dostępności i ceny. Smartfon ma trafić do sprzedaży dopiero w 2020 roku, a liczba dostępnych egzemplarzy ma być bardzo, bardzo, bardzo ograniczona. Zresztą, nawet gdyby Mi Mix Alpha był szerzej dostępny, to i tak mało kto kupiłby go za <b>równowartość ponad 11 tys. złotych netto</b>!</p>
      <p>Podejrzewam, że o ile nie każdy maniaK mógłby kupić Xiaomi Mi Mix Alpha, jestem jestem w 100% pewien, że na pewno każdy chciałby go chociaż zobaczyć na własne oczy. Mam świetną wiadomość – będzie to możliwe i to w Polsce!</p>
      <h3>Xiaomi Mi MIX Alpha pojawi się w Polsce. Gdzie i kiedy?</h3>
      <figure>
        <a href="https://www.gsmmaniak.pl/gallery/xiaomi-mi-mix-alpha-w-polsce/attachment/mi-mix-alpha/">
          <img src="https://cdn2.techmaniak.pl/wp-content/uploads/gsmmaniak/2019/11/Mi-MIX-Alpha-medium.jpg"/>
        </a>
        <figcaption>Xiaomi Mi MIX Alpha / fot. producenta</figcaption>
      </figure>
      <p><b>29 listopada</b> odbędzie się oficjalne otwarcie Mi Store na parterze Galerii Mokotów w Warszawie, mniej więcej w okolicach południa. Podczas otwarcia, pierwszy raz w Polsce, <b>wyeksponowany zostanie smartfon Mi MIX Alpha</b>. Niestety, nie ma gwarancji, że każdy zainteresowany będzie mógł go wziąć do ręki, ale samo zobaczenie tego niezwykłego sprzętu z bliska może być wystarczająco ekscytujące.</p>
      <p>Na otwarciu nowego Mi Store nie powinno zabraknąć ciekawych promocji, ale szczegóły nie zostały jeszcze ujawnione.</p>
      <h4>Ja będę uczestniczył w otwarciu Mi Store w Galerii Mokotów. Widzimy się na miejscu? 🙂</h4>
      <h3>Polecamy:</h3>
      <related>
        <a href="https://www.gsmmaniak.pl/1051236/xiaomi-mi-mix-alfa-oficjalnie-cena-specyfikacja/"/>
      </related>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1070478/xiaomi-patent-smartfon-niczym-iphone/"/>
        <a href="https://www.gsmmaniak.pl/1069774/xiaomi-mi-band-3i-oficjalnie-cena-specyfikacja/"/>
        <a href="https://www.gsmmaniak.pl/1069362/redmi-note-8-pro-nowy-wariant/"/>
        <a href="https://www.gsmmaniak.pl/1069204/xiaomi-mi-reader-czytnik-ebook/"/>
      </related>
    </article>
  </body>
</html>