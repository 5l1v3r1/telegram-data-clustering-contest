<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/societat/article/5-societat/1700159-detingut-a-barcelona-un-home-buscat-per-alemanya-acusat-de-matar-un-home-a-cops-de-destral.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-22T11:00:02+00:00"/>
    <meta property="og:title" content="Detingut a Barcelona un home buscat per Alemanya acusat de matar un home a cops de destral"/>
    <meta property="og:description" content="El detingut treballava en un restaurant a la ciutat amb una identitat falsa"/>
  </head>
  <body>
    <article>
      <h1>Detingut a Barcelona un home buscat per Alemanya acusat de matar un home a cops de destral</h1>
      <address><time datetime="2019-11-22T11:00:02+00:00">22 Nov 2019, 11:00</time> by <a rel="author">ACN</a></address>
      <ul>
        <li>
          <b>El detingut treballava en un restaurant a la ciutat amb una identitat falsa</b>
        </li>
      </ul>
      <p>La Policia Nacional ha detingut a Barcelona un home sobre el qui constava una euroordre emesa per la Fiscalia de Frankfurt per un delicte d’homicidi.</p>
      <p>Segons ha informat el cos policial a través d’un comunicat, el detingut era buscat per colpejar diverses vegades amb una destral al cap i al coll d’un compatriota en un alberg de la ciutat alemanya de Ban Homburg vor der Höhe l’any passat.</p>
      <p>L’home s’enfronta a 15 anys de presó. La detenció va tenir la col·laboració de la Guàrdia Urbana.</p>
      <p>La policia va descobrir que treballava en un restaurant de Barcelona amb una identitat falsa i el van localitzar amagat al fons del magatzem del local.</p>
    </article>
  </body>
</html>