<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/ergenlik-doneminde-alinan-kilolardan-kurtulmanin-yollar-ergenlikte-ideal-kilo-kac-olmali-2221156"/>
    <meta property="og:site_name" content="Posta"/>
    <meta property="article:published_time" content="2019-11-22T11:04:54+00:00"/>
    <meta property="og:title" content="Ergenlik dönemindeki gençleri bekleyen büyük tehlike!"/>
    <meta property="og:description" content="Ergenlik, her çocuk için benzersiz dönemeçlerden biridir. Çocukluktan ergenliğe geçiş döneminde vücut yetişkin formuna geçmeye başlar ve vücut kilo almaya meyille hale gelir. Günümüzde en önemli sağlık sorunlarının başında gelen fazla kilolar 18 yaş altı gençlerde sık karşılaşılan durumların başında geliyor. Araştırmalar ergenlikte şişmanlığın arttığını gösteriyor. Diyetisyen Melda Demiröz, hem gençlere hem de anne babalara ergenlik döneminde alınan kilolar ile ilgili kritik uyarılar yaptı."/>
  </head>
  <body>
    <article>
      <h1>Ergenlik dönemindeki gençleri bekleyen büyük tehlike!</h1>
      <address>
        <time datetime="2019-11-22T11:04:54+00:00">22 Nov 2019, 11:04</time>
      </address>
      <h3>Ergenlik, her çocuk için benzersiz dönemeçlerden biridir. Çocukluktan ergenliğe geçiş döneminde vücut yetişkin formuna geçmeye başlar ve vücut kilo almaya meyille hale gelir. Günümüzde en önemli sağlık sorunlarının başında gelen fazla kilolar 18 yaş altı gençlerde sık karşılaşılan durumların başında geliyor. Araştırmalar ergenlikte şişmanlığın arttığını gösteriyor. Diyetisyen Melda Demiröz, hem gençlere hem de anne babalara ergenlik döneminde alınan kilolar ile ilgili kritik uyarılar yaptı.</h3>
      <p>Gelişmiş ve gelişmekte olan ülkelerde en büyük sağlık problemlerinden biri fazla kilolar. 18 yaş altı gençlerde sağlıksız gıdalar yüzünden kilo problemi yaşanıyor. Sağlık Bakanlığı'nın tüm ortaokul ve liselerde yaptığı araştırmaya göre, 10-14 yaş grubu erkek öğrencilerin yüzde 20'si fazla kilolu, yüzde 13'ü ise şişman. Kız öğrencilerin ise yüzde 19'u fazla kilolu, yüzde 7,8'i şişman bulundu. 15-18 yaş aralığındaki gençlerin yüzde 10'luk kısmı şişman olarak belirlendi.</p>
      <p>Gençlerdeki düzensiz beslenme ve abur cubur alışkanlıklarının şişmanlık düzeyini artırdığını söyleyen Diyetisyen Melda Demiröz, çok basit yöntemlerle kilo alımının önüne geçileceğini söyleyerek 18 yaş altı gençlerin spor aktivitelerine ağırlık vermesi gerektiğini belirtti.</p>
      <figure>
        <img src="https://i.pstimaj.com/img/75/640x0/5dd7bfd6ae298bcf7f5d892b"/>
      </figure>
      <h3>Ergenlikte spor alışkanlığı edinilmeli</h3>
      <p>Spor yapma alışkanlığı genç yaşta edinilmeli. Gençler yüzme, basketbol, tenis, zumba, pilates, bisiklet gibi spor dallarından mutlaka sevdikleri bir veya birkaçını bulup onun peşinden gitmeliler. Sporsuz bir zayıflama düşünülemez.</p>
      <h3>Popüler ve şok diyetler vücut gelişimini etkiler</h3>
      <p>Diyetlerin kişiye özel olduğu unutulmaması gerekir. Özellikle de bu yaşlarda yapılan çok düşük kalorili diyetler, kas oranının azalmasına, hızlı-kilo alıp vermeye, metabolizmanın yavaşlamasına, yeme bozukluklarına, vücut gelişiminin durmasına ve daha pek çok soruna sebep olabilir. Dikkat edilmesi gerekir.</p>
      <figure>
        <img src="https://i.pstimaj.com/img/75/640x0/5dd7c004ae298bcf09344135"/>
      </figure>
      <h3>Beslenme alışkanlıklarını düzeltin!</h3>
      <p>Genç yaşta edinilen iyi alışkanlıklar da, kötü alışkanlıklar da hayatın geri kalanında bireylere eşlik eder. Aşırı tatlı, abur cubur, hamur işleri, kızartma ve fast food türü yiyecekler tüketiliyorsa bu alışkanlıkları olabildiğince azaltmayı ve ızgara-ev yemekleri tüketimine, tam tahıllı karbonhidrat tüketimine geçilmelidir. Birey nasıl alışırsa öyle gider.</p>
      <h3>Kahvaltısız güne başlamak metabolizmayı yavaşlatır</h3>
      <p>Kahvaltı günün en önemli öğünü ve bu öğünü tüketmemek, metabolizmanın yavaşlamasına, günün ilerleyen saatlerinde daha fazla miktarda besin tüketimine sebep olur. Bu yüzden kahvaltısız güne başlamamak gerekir.</p>
      <h3>Ergenlikte beslenme düzeni belirlenmeli</h3>
      <p>Her gün düzenli olarak sağlıklı yiyeceklerden oluşan kahvaltı, öğle yemeği, akşam yemeği ve ara öğünler tüketilmesi gerekir. Yeterli ve dengeli beslenildiğinde abur cubur tatlı gibi sağlıksız şeyler tüketme eğilimi azalır ve zaten kilo problemi ortadan kalkar.</p>
      <h3>Beslenme günlüğü tutmak kontrollü olmayı sağlar</h3>
      <p>Gençler internet üzerinden blog olarak veya bir ajanda edinerek düzenli olarak günlük ne yediklerini yazmalılar. Bunları görmek, nerede yanlış yapıldığını ve daha kontrollü olmayı sağlar.</p>
      <h3>İdeal kilo için bir uzmandan destek alın!</h3>
      <p>Sağlıklı beslenme başlı başına eğitim gerektiren bir konu. Bu doğrultuda beslenme uzmanlarına başvurulması gerektiğini hatırlatan Diyetisyen Melda Demiröz,</p>
      <p>"Kilo vermeyi hedefleyen gençlerin ideal kilo aralığını öğrenmeleri, bulundukları yaşa göre günlük minimum tüketmeleri gereken süt ürünü, et ürünü, ekmek grubu, meyve-sebze grubu, maksimum tüketmeleri gereken şeker-tuz miktarını öğrenmeleri gerekiyor. Buna göre hareket etmeleri gençlerin sağlığı açısından çok önemli. Bu noktada aileyle beraber bir beslenme uzmanından destek almak işi oldukça kolaylaştıracak. Unutmasınlar, gelişme çağındalar. İdeal kiloya ulaşmak ve korumak için zorlayıcı zayıflama diyetlerine değil, hareketli bir yaşamla desteklenen dengeli-düzenli beslenmeye ihtiyaçları var" ifadelerini kullandı.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/kurbaga-olaf-tup-bebek-yontemiyle-dunyaya-geldi-2221467">
          <img src="https://i.pstimaj.com/img/100/180x95/5dda257e66a97cc3e8b8cd06"/>
        </a>
      </figure>
      <p>
        <a href="https://www.posta.com.tr/kurbaga-olaf-tup-bebek-yontemiyle-dunyaya-geldi-2221467">1 Kurbağa Olaf tüp bebek yöntemiyle dünyaya geldi</a>
      </p>
      <figure>
        <a href="https://www.posta.com.tr/dunyayi-saran-uzay-savaslari-korkusu-2221443">
          <img src="https://i.pstimaj.com/img/100/180x95/5dda155dae298b384a1c0508"/>
        </a>
      </figure>
      <p>
        <a href="https://www.posta.com.tr/dunyayi-saran-uzay-savaslari-korkusu-2221443">2 Dünyayı saran uzay savaşları korkusu</a>
      </p>
      <figure>
        <a href="https://www.posta.com.tr/tulay-gunal-tiyatro-ugruna-ac-susuz-kaldim-ama-onurumu-satmadim-2221426">
          <img src="https://i.pstimaj.com/img/100/180x95/5dd995a6ae298b1c45c81939"/>
        </a>
      </figure>
      <p>
        <a href="https://www.posta.com.tr/tulay-gunal-tiyatro-ugruna-ac-susuz-kaldim-ama-onurumu-satmadim-2221426">3 Tülay Günal: Tiyatro uğruna aç, susuz kaldım ama onuru...</a>
      </p>
      <figure>
        <a href="https://www.posta.com.tr/turkiyenin-sifasi-en-iyi-termal-ve-kaplica-merkezleri-2221428">
          <img src="https://i.pstimaj.com/img/100/180x95/5dd996de66a97ca9554020a7"/>
        </a>
      </figure>
      <p>
        <a href="https://www.posta.com.tr/turkiyenin-sifasi-en-iyi-termal-ve-kaplica-merkezleri-2221428">4 Türkiye'nin şifası, en iyi termal ve kaplıca merkezler...</a>
      </p>
      <figure>
        <a href="https://www.posta.com.tr/ozcan-deniz-yeni-dizisi-icin-oyuncu-ariyor-2221425">
          <img src="https://i.pstimaj.com/img/100/180x95/5dd9936cae298b1d1c8c4772"/>
        </a>
      </figure>
      <p>
        <a href="https://www.posta.com.tr/ozcan-deniz-yeni-dizisi-icin-oyuncu-ariyor-2221425">5 Özcan Deniz yeni dizisi için oyuncu arıyor</a>
      </p>
      <figure>
        <a href="https://www.posta.com.tr/hamile-bir-kadina-ne-kadar-kilo-almissin-demek-bir-siddettir-2221423">
          <img src="https://i.pstimaj.com/img/100/180x95/5dd9906266a97ca95618a668"/>
        </a>
      </figure>
      <p>
        <a href="https://www.posta.com.tr/hamile-bir-kadina-ne-kadar-kilo-almissin-demek-bir-siddettir-2221423">6 Hamile bir kadına "Ne kadar kilo almışsın" demek bir ş...</a>
      </p>
      <figure>
        <a href="https://www.posta.com.tr/evlilik-krizi-alina-boz-ne-diyecegini-sasirdi-2221439">
          <img src="https://i.pstimaj.com/img/100/180x95/5dd9b3d3ae298b261bebef84"/>
        </a>
      </figure>
      <p>
        <a href="https://www.posta.com.tr/evlilik-krizi-alina-boz-ne-diyecegini-sasirdi-2221439">7 Evlilik krizi! Alina Boz ne diyeceğini şaşırdı</a>
      </p>
      <figure>
        <a href="https://www.posta.com.tr/demet-akalindan-hadiseye-zeytin-dali-2221429">
          <img src="https://i.pstimaj.com/img/100/180x95/5dd9a0d0ae298b1c44c39ee6"/>
        </a>
      </figure>
      <p>
        <a href="https://www.posta.com.tr/demet-akalindan-hadiseye-zeytin-dali-2221429">8 Demet Akalın'dan Hadise'ye zeytin dalı!</a>
      </p>
      <figure>
        <a href="https://www.posta.com.tr/nilufer-kizi-ayse-nazli-ile-hasret-giderdi-2221420">
          <img src="https://i.pstimaj.com/img/100/180x95/5dd98c01ae298b1d1d4a9ad1"/>
        </a>
      </figure>
      <p>
        <a href="https://www.posta.com.tr/nilufer-kizi-ayse-nazli-ile-hasret-giderdi-2221420">9 Nilüfer, kızı Ayşe Nazlı ile hasret giderdi</a>
      </p>
      <figure>
        <a href="https://www.posta.com.tr/azize-2-bolum-fragmani-azize-2-bolum-fragmani-izle-2221419">
          <img src="https://i.pstimaj.com/img/100/180x95/5dd9863b66a97ca88a348e7b"/>
        </a>
      </figure>
      <p>
        <a href="https://www.posta.com.tr/azize-2-bolum-fragmani-azize-2-bolum-fragmani-izle-2221419">10 Azize 2. bölüm fragmanı! Azize 2. bölüm fragmanı izle</a>
      </p>
      <figure>
        <img src="https://i.pstimaj.com/img/78/90x50/5dd6906dae298ba082ccde25"/>
      </figure>
      <p>SIRADAKİ HABER Bebeğim bu hafta ne kadar büyüdü? Hafta hafta büyüme rehberi</p>
    </article>
  </body>
</html>