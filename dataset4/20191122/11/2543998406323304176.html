<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/tenis/170497/filip-kasno-upalio-rubljev-rutinski-uzeo-prvi-poen-rusiju"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T11:43:00+00:00"/>
    <meta property="og:title" content="Filip kasno upalio, Rubljev rutinski uzeo prvi poen za Rusiju!"/>
    <meta property="og:description" content="Dejvis kup reprezentacija Rusije uzela je prvi poen u četvrtfinalnom meču sa Srbijom, pošto je 22-godišnji Andrej Rubljov savladao Filipa Krajinovića 6:1, 6:2."/>
  </head>
  <body>
    <article>
      <h1>Filip kasno upalio, Rubljev rutinski uzeo prvi poen za Rusiju!</h1>
      <h2>Dejvis kup reprezentacija Rusije uzela je prvi poen u četvrtfinalnom meču sa Srbijom, pošto je 22-godišnji Andrej Rubljov savladao Filipa Krajinovića 6:1, 6:2.</h2>
      <address><time datetime="2019-11-22T11:43:00+00:00">22 Nov 2019, 11:43</time> by <a rel="author">Republika</a></address>
      <p>Rus je u meč ušao mnogo agresivnije i presekao je 40. igrača sveta sa dva uvodna brejka, tako da je vrlo brzo uzeo prvi set.</p>
      <p>Osvojio je i prvi gem na Krajinovićev servis u drugom setu, a srpski teniser je kasno ušao u ovaj meč i nije na vreme uspeo da se vrati u meč.</p>
      <p>Naredni meč igraju Novak Đoković i Karem Hačanov.</p>
      <p>
        <b>II SET:</b>
      </p>
      <p><b>6:2 </b>Atomski servisi Rubljova su možda i odlučili ovaj meč. Imao je dva dobra riterna Filip ovde, ali nije uspeo da dođe do prvog brejk.</p>
      <p><b>5:2 </b>Krajinović prvi put u meču uzima gem na svoj servis sa nulom protivnika. Deluje da je kasno "upalio".</p>
      <p><b>5:1</b> Konačno dobar gem Krajinovića na servis protivnika. Uspeo je da se domogne dve brejk-lopte, ali je sjajnim servisom uspeo da izjednači Rubljov.</p>
      <p>Sa tri asa zaredom i jednoim servis vinerom Rubljev brani svoj servis.</p>
      <p><b>4:1</b>. Nestvaran tenis igra 22-godišnji Rubljov danas. Neverovatno precizni i brzi udarci donose mu još jednu brejk-loptu. Ipak spasava to Krajinović i konačno osvaja prvi gem u drugom setu.</p>
      <p><b>4:0 </b>Fantastičan tenis mladog Rusa. Počistio je Filipa i u ovom gemu i na korak je od pobede.</p>
      <p><b>3:0</b> I u ovom gemu Rubljov je došao do brejk lopte. Izašao je na mrežu Rus i izgleda da je ovaj meč gotov.</p>
      <p><b>2:0</b> U ogromnom problemu je Filip, pošto je još jedan gem na svoj servis Rubljov uzeo vrlo rutinski.</p>
      <p><b>1:0 </b>Opet očajan start Krajinovića. Filip Krajinović nastavlja da pravi neiznuđene greške, a Rus to ne prašta i odmah pravi brejk.</p>
      <p>
        <b>I SET:</b>
      </p>
      <p><b>6:1.</b> Napao je Krajinović na startu ovog gema, ali je Rubljov odbio napade preciznim i snažnim udarcima. Završava ubedljivo ovaj set Rus za samo 21 minut igre.</p>
      <p><b>5:1</b> Konačno! Prvi gem osvojio je Krajinović u ovom setu, ali i ovde je njegov servis bio jako upitan. Nadamo se da polako diže nivo igre.</p>
      <p><b>5:0</b> Prvi put je poveo na ovom meču naš teniser, ali Rubljov je preokrenuo 15:30 i za samo 16 minuta igre naš teniser je u situaciji da servira za ostanak u setu.</p>
      <p><b>4:0</b> Opet agresivni Rubljov pritiska našeg tenisera i dolazi do dve brejk lopte. Izlazi na mrežu, koristi već prvu i deluje da je prvi set već u njegovim rukama.</p>
      <p><b>3:0 </b>Konačno poeni za Filipa! Potrajao je nešto duže ovaj gem, uzeo je tri poena Krajinović, ali Rus vodi 3:0.</p>
      <p><b>2:0</b> Rus dobija prva tri poena na Filipov servis, a onda Krajinović šalje loptu u aut i poklanja brejk protivniku.</p>
      <p><b>1:0 </b>Rubljev vrlo sigurno bez izgubljenog poena dobija prvi gem na oivom meču i sigurno započinje duel.</p>
    </article>
  </body>
</html>