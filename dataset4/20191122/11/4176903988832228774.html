<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/srbija/ilic-odloziti-izmene-ustava-iz-oblasti-pravosudja/"/>
    <meta property="og:site_name" content="Krstarica"/>
    <meta property="article:published_time" content="2019-11-22T11:55:06+00:00"/>
    <meta property="og:title" content="Ilić: Odložiti izmene Ustava iz oblasti pravosudja"/>
    <meta property="og:description" content="Poverenik za samostalnost tužilac Goran Ilić ocenio je danas za agenciju Beta da izveštaj Evropske komisije o reformama u oblasti pravosudja, na"/>
  </head>
  <body>
    <article>
      <h1>Ilić: Odložiti izmene Ustava iz oblasti pravosudja</h1>
      <address><time datetime="2019-11-22T11:55:06+00:00">22 Nov 2019, 11:55</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/Beta-gcz0b7sqoj.640x360_rss-750x430.jpg"/>
        <figcaption>Foto: Beta</figcaption>
      </figure>
      <p>Poverenik za samostalnost tužilac Goran Ilić ocenio je danas za agenciju Beta da izveštaj Evropske komisije o reformama u oblasti pravosudja, na uravnotežen način sagledava prilike u pravosudju Srbije.</p>
      <p>On navodi da se u dokumentu označavaju zakonodavne i  sistemske reforme u kojima je Srbija ostvarila napredak, ali u oblasti u kojima se reforme odložene, odnosno u kojima se zaostaje.</p>
      <p>„Uočeno je da se zastalo sa izmenama odredbi  Ustava o pravosudju, ali se u vezi sa ustavnim izmenama ne bih mogao saglasiti sa ocenom o kvalitetu teksta koji su naše vlasti dostavile Venecijanskoj komisiji. Kada je reč o izmenama Ustava iz oblasti pravosudja, mislim da ukoliko ne postoji društvena saglasnost o njima, da je bolje odložiti izmene od toga da brzopletno donesemo Ustav koji ćemo za par godina opet menjati“, rekao je Ilić.  </p>
      <p>On je naveo i da je pozitivno što je u izveštaju uočena aktivnost Državnog veća tužilaca na jačanju odgovornosti  i zaštiti samostalnosti nosilaca funkcije u javnom tužilaštvu.</p>
      <p>(Beta)</p>
    </article>
  </body>
</html>