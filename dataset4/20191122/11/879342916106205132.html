<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/22/novyna/pravo/yespl-postanovyv-vyplatyty-kompensacziyi-dvom-ukrayincyam"/>
    <meta property="og:site_name" content="Слово і Діло"/>
    <meta property="article:published_time" content="2019-11-22T11:31:09+00:00"/>
    <meta property="og:title" content="ЄСПЛ постановив виплатити компенсації двом українцям"/>
    <meta property="og:description" content="Європейський суд з прав людини, розглянувши позови двох українських громадян, ухвалив рішення про виплату їм компенсації понад 20 тисяч євро."/>
  </head>
  <body>
    <article>
      <h1>ЄСПЛ постановив виплатити компенсації двом українцям</h1>
      <address>
        <time datetime="2019-11-22T11:31:09+00:00">22 Nov 2019, 11:31</time>
      </address>
      <p>
        <b><a href="https://www.slovoidilo.ua/2019/03/13/novyna/suspilstvo/yespl-vyznav-porushennyam-prav-lyudyny-dovichni-vyroky-ukrayini">Європейський суд з прав людини</a>, розглянувши позови двох українських громадян, ухвалив рішення про виплату їм компенсації понад 20 тисяч євро.</b>
      </p>
      <p>Відповідні постанови оприлюднив ЄСПЛ, повідомляє в п'ятницю, 22 листопада, <a href="https://www.ukrinform.ru/rubric-society/2823135-espc-obazal-ukrainu-vyplatit-dvum-byvsim-zaklucennym-pocti-25-tysac.html">Укрінформ</a>.</p>
      <p>Зокрема, у справі «Смілянська проти України» визнав порушення Європейської конвенції з прав людини щодо умов утримання в СІЗО, достатності підстав тримання під вартою та ненадання необхідного медичного забезпечення.</p>
      <p>У лютому 2011 року проти Вікторії Смілянської було порушено кримінальне провадження за підозрою в нелегальному придбанні, зберіганні та розповсюдженні наркотиків. З січня до листопада 2011 року вона перебувала в Харківському СІЗО.</p>
      <p>Справу нині продовжує розглядати суд.</p>
      <p>ЄСПЛ постановив, що держава Україна повинна виплатити позивачеві 10 тисяч євро за нематеріальні збитки.</p>
      <p>У другій справі «Мельник проти України» ЄСПЛ визнав порушення Європейської конвенції з прав людини в частині неналежного поводження з особою у відділенні міліції і неефективного розслідування в Україні цього факту. Крім цього, визнано порушенням погані умови тримання заявника під вартою в колоніях, а також примушування його до визнання в злочині.</p>
      <p>Заявник Микола Мельник отримав судовий вирок за звинуваченням в участі у пограбуванні, яке сталося в Києві в січні 2007 року.</p>
      <p>У червні 2018 року заявник звільнився з місць позбавлення волі після відбуття ув'язнення.</p>
      <p>ЄСПЛ зобов'язав Україну виплатити на користь заявника 12 тисяч євро за нематеріальні збитки, 2760 євро судових витрат і 30 євро компенсації за поштові відправлення.</p>
      <p>Раніше Європейський суд з прав людини <a href="https://www.slovoidilo.ua/2019/10/24/novyna/polityka/shtepa-vyhrala-spravu-yespl-proty-ukrayiny">визнав порушення з боку України у справі ексмера Слов'янська Нелі Штепи.</a></p>
      <p>Також <a href="https://www.slovoidilo.ua/2019/10/17/novyna/polityka/zakon-pro-lyustracziyu-yespl-uxvalyv-rishennya-koryst-chynovnykiv-chasiv-yanukovycha">ЄСПЛ ухвалив рішення на користь чиновників часів Януковича</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/24/novyna/polityka/shtepa-vyhrala-spravu-yespl-proty-ukrayiny"/>
        <a href="https://www.slovoidilo.ua/2019/10/17/novyna/polityka/zakon-pro-lyustracziyu-yespl-uxvalyv-rishennya-koryst-chynovnykiv-chasiv-yanukovycha"/>
      </related>
    </article>
  </body>
</html>