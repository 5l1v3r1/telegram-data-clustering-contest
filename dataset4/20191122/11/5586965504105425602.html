<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/magazin/cat-de-stresati-sunt-angajatii-romani-cauzele-si-solutii-sugerate-de-respondenti-18605018"/>
    <meta property="og:site_name" content="Gândul"/>
    <meta property="article:published_time" content="2019-11-22T11:03:04+00:00"/>
    <meta property="og:title" content="Cât de stresaţi sunt angajaţii români: Cauzele şi soluţii sugerate de respondenţi"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>Cât de stresaţi sunt angajaţii români: Cauzele şi soluţii sugerate de respondenţi</h1>
      <h2>Unele dintre cele mai frecvente manifestări ale stresului sunt tensiunea şi încordarea, care la rândul lor pot genera reacţii nu tocmai pozitive.</h2>
      <address><time datetime="2019-11-22T11:03:04+00:00">22 Nov 2019, 11:03</time> by <a rel="author" href="https://www.gandul.info/autor/alexandra-mortu" target="_blank">Alexandra Mortu</a></address>
      <p>Potrivit unui studiu recent realizat de BestJobs, în ciuda faptului că oamenii sunt mai deschişi în ceea ce priveşte consultarea unui psiholog, stresul îşi pune din ce în ce mai mult amprenta asupra angajaţilor.</p>
      <p>Astfel, 8 din 10 angajaţi consideră că în ultimii 3 ani nivelul de stres a crescut, în timp ce mai mult de jumătate din ei consideră că acesta s-a dublat.</p>
      <p>În topul manifestărilor comportamentale cauzate de stresul profesional se regăsesc insomniile şi tensiunile în relaţiile interpersonale de tipul „am refulat în familie sau cu prietenii”.</p>
      <p>Câteva dintre întrebările adresate angajaţilor români au fost următoarele:</p>
      <p>- Cum se ajunge în situaţia asta?</p>
      <p>- Care sunt principalii factori de stres?</p>
      <p>- Ce îi doar pe angajaţii români?</p>
      <p>Cei mai mulţi dintre respondenţi consideră că mediul dezorganizat şi haotic este cel care îi determină să se simtă stresaţi. Un alt factor declanşator este supraîncărcarea: primirea responsabilităţilor din afara ariei jobului lor, preluarea responsabilităţilor colegilor sau comunicarea slabă spre deloc cu managerii.</p>
      <p>Îngrijorător este faptul că mai bine de 90% dintre angajaţi fie sunt convinşi că organizaţia din care fac parte nu acţionează în ceea ce privete nivelul de stres resimţit de angajaţi, fie nu au vreo certitudine că organizaţia acţionează în acest sens.</p>
      <p>Unele dintre cele mai bune soluţii susţinute de majoritata angajaţilor este comunicarea mai eficientă cu superiorii, angajarea de personal care să preia surplusul de muncă la care ei sunt supuşi, precum şi o atmosferă mai relaxată.</p>
      <p>
        <i>Foto: Pixabay</i>
      </p>
    </article>
  </body>
</html>