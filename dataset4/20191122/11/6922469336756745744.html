<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/mercati/614635/bg-private-counseling-corso-banca-generali-sda-bocconi"/>
    <meta property="og:site_name" content="bluerating"/>
    <meta property="article:published_time" content="2019-11-22T11:49:21+00:00"/>
    <meta property="og:title" content="A lezione da Banca Generali"/>
    <meta property="og:description" content="Banca Generali e SDA Bocconi School of Management hanno creato il primo corso in Italia dedicato al counseling patrimoniale: BG Private Counseling"/>
  </head>
  <body>
    <article>
      <h1>A lezione da Banca Generali</h1>
      <h2>La banca del Leone e SDA Bocconi School of Management hanno realizzato un corso interamente dedicato al counseling patrimoniale</h2>
      <address><time datetime="2019-11-22T11:49:21+00:00">22 Nov 2019, 11:49</time> by <a rel="author">Redazione</a></address>
      <p><b>Banca Generali </b>e <b>SDA Bocconi School of Management </b>hanno creato il primo corso in Italia dedicato al counseling patrimoniale per avvicinare i giovani a scelte di risparmio consapevoli lavorando su competenze e capacità decisionale.</p>
      <p>Il nuovo corso, chiamato BG Private Counseling, si sviluppa all’interno di un percorso di formazione elaborato da SDA Bocconi School of Management in collaborazione con il top management di Banca Generali.  “Nel prossimo futuro, i nostri giovani saranno chiamati ad affrontare sfide globali con un livello di complessità sempre maggiore. Per questo motivo crediamo sia fondamentale aiutarli fin da subito, fornendo loro tutti gli elementi necessari per capirle e sviluppando un forte patto tra generazioni che è l’unica strada verso il successo” dice <b>Andrea Ragaini (nella foto), vice direttore Generale di Banca Generali</b>.</p>
      <figure>
        <img src="https://www.bluerating.com/wp-content/uploads/2019/11/Andrea_Ragaini1-768x512.jpg"/>
      </figure>
      <p>Il corso si espliciterà in una serie di lezioni e un ciclo di 4 incontri a Milano, con i docenti della SDA Bocconi</p>
      <p>School of Management che affronteranno le caratteristiche del contesto macroeconomico e le peculiarità dei servizi finanziari. Gli studenti passeranno quindi all’applicazione pratica nei singoli ambiti di approfondimento grazie a incontri mirati con i manager di Banca Generali nella nuova sede del Gruppo Generali a Milano Citylife.</p>
      <p>Al termine del corso, gli studenti saranno poi i primi a inaugurare <b>l’Innovation and Training Hub di Banca Generali in Corso Italia</b>, il nuovo spazio dedicato all’innovazione dove potranno analizzare le dinamiche dal mondo delle start up in compagnia di alcuni tra i casi di eccellenza a livello nazionale.</p>
      <p>Con BG Private Counseling, prosegue dunque la collaborazione tra Banca Generali e la SDA Bocconi School of Management che già nella scorsa primavera aveva dato vita al “Corporate Governance LAB”, il primo osservatorio permanente dedicato all’analisi della governance e del passaggio generazionale nel mondo delle piccole e medie imprese  italiane.</p>
      <related>
        <a href="https://www.bluerating.com/banche-e-reti/614658/banca-generali-e-fineco-sotto-la-lente-di-ubs"/>
        <a href="https://www.bluerating.com/banche-e-reti/613880/banca-generali-mette-il-turbo-sulla-consulenza-evoluta"/>
        <a href="https://www.bluerating.com/banche-e-reti/613612/banca-generali-sfonda-il-muro-dei-4-miliardi"/>
      </related>
    </article>
  </body>
</html>