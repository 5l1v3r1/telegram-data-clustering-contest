<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/rinok-zemli-komentar-slugi-narodu-novini-ukrajini-50055101.html"/>
    <meta property="og:site_name" content="НВ"/>
    <meta property="article:published_time" content="2019-11-22T11:17:00+00:00"/>
    <meta property="og:title" content="У Слузі народу розповіли, коли приймуть ринок землі і проведуть референдум"/>
    <meta property="og:description" content="Ринок землі проголосують у другому читанні до Нового року, а з датою референдуму визначаться в січні-лютому 2020 року, розповів Олександр Корнієнко"/>
  </head>
  <body>
    <article>
      <h1>У Слузі народу розповіли, коли приймуть ринок землі і проведуть референдум</h1>
      <h2>Ринок землі проголосують у другому читанні до Нового року, а з датою референдуму визначаться в січні-лютому 2020 року, розповів Олександр Корнієнко</h2>
      <address><time datetime="2019-11-22T11:17:00+00:00">22 Nov 2019, 11:17</time> by <a rel="author">Дмитро Бобрицький</a></address>
      <p>Глава партії Слуга народу Олександр Корнієнко заявив, що заключний розгляд земельної реформи з запуском ринку сільгоспземлі залежить від швидкості роботи агропромислового комітету ВР. Воно повинно потрапити в залу до депутатів з 2-го, або з 16-го грудня.</p>
      <p>Про це політик заявив в <a href="https://nv.ua/ukr/ukraine/politics/glava-partiji-sluga-narodu-korniyenko-pro-anonimni-telegram-kanali-novini-ukrajini-50055039.html">інтерв'ю НВ</a> .</p>
      <p>«Залежно від того, як комітет встигне внести всі правки. 2-го, або з 16 грудня. Є такий план. Будемо дивитися», - зазначив глава президентської політсили.</p>
      <p>Крім того, за інформацією Корнієнка, з датою проведення референдуму про дозвіл іноземцям купувати землю в Україні, влада ще не визначилася. «Спочатку треба прийняти пакет законів про народовладдя. Тому - приблизно січень-лютий наступного року. Тоді заплануємо», - розповів глава правлячої політсили.</p>
      <p>Також Корнієнко поділився цікавими деталями, як влада готувалася до прийняття земельної реформи в першому читанні: «Земельна реформа обговорювалася десятки разів в будь-якому з будинків в урядовому кварталі. Є робоча група комунікативно-смислова і організаційна. Туди входять люди з Кабміну, починаючи від Гончарука і закінчуючи заступниками Милованова [міністра економрозвитку], депутати з профільного комітету і керівництво фракції, - наприклад, я. Ось цей весь хорал в 20 людей обговорює, як комунікувати реформу з депутатами і стейкхолдерами: що робити [у відповідь] на закиди, що йдуть від політичних опонентів », - розповів Корнієнко.</p>
      <p>Нагадаємо, раніше глава агропромислового комітету Верховної Ради Микола Сольський <a href="https://nv.ua/ukr/ukraine/politics/rinok-zemli-golovne-novini-ukrajini-50053210.html">поінформував</a>, що після схвалення земельної реформи у другому читанні, вона запуститься з кінця 2020 року.</p>
      <p>Повну версію інтерв'ю з головою партії Слуга народу Олександром Корнієнком <a href="https://nv.ua/ukr/ukraine/politics/glava-partiji-sluga-narodu-korniyenko-pro-anonimni-telegram-kanali-novini-ukrajini-50055039.html">можна прочитати тут</a></p>
    </article>
  </body>
</html>