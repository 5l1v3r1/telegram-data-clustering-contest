<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/shehla-sherin-father-about-daughter-death-343.html"/>
    <meta property="og:site_name" content="DoolNews"/>
    <meta property="article:published_time" content="2019-11-22T11:31:00+00:00"/>
    <meta property="og:title" content="'സര്‍ക്കാര്‍ സ്‌കൂളുകളില്‍ നല്ല അധ്യാപകര്‍ ഉണ്ടാകുമെന്ന് കരുതിയാണ് മകളെ അവിടെ ചേര്‍ത്തത്': പിതാവ്"/>
    <meta property="og:description" content="Shehla Sherin Death Case Kerala വയനാട്: പാമ്പു കടിയേറ്റ് മരിച്ച ഷെഹ്‌ല ഷെറിന്‍ ബത്തേരി സര്‍വ്വജന സ്‌കൂളില്‍ എത്തിയത് കഴിഞ്ഞ വര്‍ഷം. മകളെ സര്‍ക്കാര്‍ സ്‌കൂളിലേക്ക് മാറ്റിയ"/>
  </head>
  <body>
    <article>
      <h1>'സര്‍ക്കാര്‍ സ്‌കൂളുകളില്‍ നല്ല അധ്യാപകര്‍ ഉണ്ടാകുമെന്ന് കരുതിയാണ് മകളെ അവിടെ ചേര്‍ത്തത്': പിതാവ്</h1>
      <address><time datetime="2019-11-22T11:31:00+00:00">22 Nov 2019, 11:31</time> by <a rel="author">ന്യൂസ് ഡെസ്‌ക്</a></address>
      <p>വയനാട്: പാമ്പു കടിയേറ്റ് മരിച്ച ഷെഹ്‌ല ഷെറിന്‍ ബത്തേരി സര്‍വ്വജന സ്‌കൂളില്‍ എത്തിയത് കഴിഞ്ഞ വര്‍ഷം. മകളെ സര്‍ക്കാര്‍ സ്‌കൂളിലേക്ക് മാറ്റിയത് നല്ല അധ്യാപകര്‍ ഉണ്ടാകുമെന്ന വിശ്വാസത്തിലായിരുന്നെന്ന് ഷെഹ്‌ലയുടെ പിതാവ് അഡ്വ. അസീസ് മാതൃഭൂമി ന്യൂസിനോട് പറഞ്ഞു.</p>
      <p>”നല്ല അധ്യാപകര്‍ സര്‍ക്കാര്‍ സ്‌കൂളുകളില്‍ ഉണ്ടാകുമെന്ന് കരുതിയാണ് മകളെ അവിടെ ചേര്‍ത്തത്. കഴിഞ്ഞ വര്‍ഷം വരെ പ്രൈവറ്റ് സ്‌കൂളിലായിരുന്നു. ഈ വര്‍ഷം സര്‍ക്കാര്‍ സ്‌കൂളിലേക്ക് മാറ്റിയതായിരുന്നു. കഴിഞ്ഞ വര്‍ഷം വരെ സെന്റ് ജോസഫ് ഇംഗ്ലീഷ് മീഡിയം സ്‌കൂളിലായിരുന്നു പഠിച്ചത്.</p>
      <p>സര്‍ക്കാര്‍ സ്‌കൂളില്‍ പഠിപ്പിക്കാനുള്ള താത്പര്യം കൊണ്ടാണ് ഞാന്‍ അത് ചെയ്തത്. സര്‍ക്കാര്‍ ഈകാര്യത്തില്‍ സത്വരമായ നടപടി സ്വീകരിക്കണം”- അസീസ് പറഞ്ഞു.</p>
      <related>
        <a href="https://www.doolnews.com/district-magistrate-against-batheri-government-higher-secondary-school-147.html?utm_source=doolnews&amp;utm_medium=related"/>
      </related>
      <p>ബുധനാഴ്ച വൈകീട്ട് മൂന്നരയോടെയാണ് ഷെഹ്ല ഷെറിന്‍ പാമ്പുകടിയേറ്റ് മരിച്ചത്. കുട്ടിയെ ആശുപത്രിയിലെത്തിക്കാന്‍ വൈകിയതും ക്ലാസ് മുറികള്‍ വേണ്ടവിധത്തില്‍ പരിപാലിക്കാത്തതുമാണ് വിദ്യാര്‍ഥിയുടെ മരണത്തിന് കാരണമായതെന്ന് സ്‌കൂളിലെ മറ്റു വിദ്യാര്‍ഥികള്‍ പറഞ്ഞിരുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>പാമ്പുകടിയേറ്റു വിദ്യാര്‍ത്ഥി മരിച്ച സംഭവത്തില്‍ വയനാട്ടിലെ സ്‌കൂളുകളില്‍ കര്‍ശന നടപടികളുമായി പൊതു വിദ്യാഭ്യാസ ഉപഡയറക്ടറും വയനാട് ജില്ലാ കലക്ടറും രംഗത്തെത്തിയിട്ടുണ്ട്.</p>
      <p>ജില്ലാ കലക്ടര്‍, പൊലീസ് മേധാവി, വിദ്യാഭ്യാസ ഉപഡയറക്ടര്‍ എന്നിവര്‍ അന്വേഷണം നടത്തണമെന്നും 15 ദിവസത്തിനകം റിപ്പോര്‍ട്ട് നല്‍കണമെന്നും ബാലവാകാശ കമ്മീഷന്‍ ഉത്തരവിട്ടിരുന്നു. ഇതിനെ തുടര്‍ന്നാണ് നടപടി. ബാലാവകാശ കമ്മീഷനും മനുഷ്യാവകാശ കമ്മീഷനും സംഭവത്തില്‍ സ്വമേധയാ കേസെടുത്തിട്ടുണ്ട്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/JTERZRrOduc" width="500" height="281" data-service="Youtube" scrolling="no"/>
      </figure>
    </article>
  </body>
</html>