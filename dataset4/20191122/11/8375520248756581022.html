<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/pomichnik-slugi-narodu-ocholiv-hmelnicku-obladministraciyu-641711.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T11:55:38+00:00"/>
    <meta property="og:title" content="Помічник «слуги народу» очолив Хмельницьку обладміністрацію"/>
    <meta property="og:description" content="Згідно з декларацією чиновник має авто «Москвич» 1983 року випуску"/>
  </head>
  <body>
    <article>
      <h1>Помічник «слуги народу» очолив Хмельницьку обладміністрацію</h1>
      <address>
        <time datetime="2019-11-22T11:55:38+00:00">22 Nov 2019, 11:55</time>
      </address>
      <h4>Згідно з декларацією чиновник має авто «Москвич» 1983 року випуску</h4>
      <p>Президент Володимир Зеленський указом від 21 листопада призначив губернатором Хмельницької області Дмитра Габінета, повідомляється на сайті глави держави.</p>
      <p>Іншим указом Зеленський звільнив Володимира Кальніченка від тимчасового виконання обов'язків голови Хмельницької ОДА.</p>
      <p>Габінет є керівником громадської організації «Форпост народовладдя», а також помічником на громадських засадах нардепа від «Слуги народу» Миколи Стефанчука.</p>
      <p>Президент Володимир Зеленський указом від 21 листопада призначив губернатором Хмельницької області Дмитра Габінета, повідомляється на сайті глави держави.</p>
      <p>Іншим указом Зеленський звільнив Володимира Кальніченка від тимчасового виконання обов'язків голови Хмельницької ОДА.</p>
      <p>Габінет є керівником громадської організації «Форпост народовладдя», а також помічником на громадських засадах нардепа від «Слуги народу» Миколи Стефанчука.</p>
      <p>37-и річний чиновник – уродженець та мешканець Хмельницького. Кандидат юридичних наук, викладав в Україні та в одному з університетів Польщі.</p>
      <p>У біографії Габінета прослідковується зв’язок із чинним нардепом Сергієм Лабазюком. Зокрема, Габінет був спостерігачем на останніх виборах від громадської організації «Завжди поруч! За Хмельниччину!», якою керує Віолета Лабазюк – дружина депутата.</p>
      <p>А ще в 2014 році Габінет представляв інтереси Сергія Тігіпка та його партії Сильна Україна в одномандатних виборчих округах на позачергових виборах.</p>
      <p>Згідно з декларацією Габінета за 2018 рік, він має земельну ділянку в Новоушицькому районі площею 470 квадратних метрів. Разом з матір’ю Габінет володіє квартирою на 61,8 квадратних метра та гаражем на 21,9 квадратних метра. Чиновник має авто «Москвич» 1983 року випуску.</p>
      <p>Основним своїм місцем роботи Габінет вказав Хмельницький кооперативний торговельно-економічний інститут. Там він за рік заробив 51 тисячу 841 гривню. Габінет також у готівці зберігає 8 тисяч євро.</p>
      <p>Габінет працював також за сумісництво та отримував гонорари у таких установах:</p>
      <ul>
        <li>військова частина А 2339 – 33 тисячі 932 гривні;</li>
        <li>Університет Марії Кюрі-Склодовської в Любліні (Польща) – 161 тисяча 574 гривні (гонорар);</li>
        <li>Вінницький регіональний центр оцінювання якості освіти – 1440 гривень (гонорар).</li>
      </ul>
      <p>Зазначимо, що нардеп від «Слуги народу» Микола Стефанчук наразі є адвокатом, членом Комітету Верховної Ради України з питань правової політики і начальником юридичного відділу державної організації «Національний офіс інтелектуальної власності». У минулому – гравець КВН. Один із авторів телевізійної команди КВН «Три товстуни» (Хмельницький). В її складі став чемпіоном Асоціації команд КВН (1998), чемпіоном «Інтерліга» команд КВН (1998).</p>
      <related>
        <a href="https://glavcom.ua/news/nelyud-u-hmelnickomu-privyazav-sobaku-do-mashini-i-protyagnuv-pivtora-kilometra--640845.html"/>
      </related>
    </article>
  </body>
</html>