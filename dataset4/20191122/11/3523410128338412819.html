<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641326/%D9%85%D8%A7%D8%B1%D8%A7%D8%AF%D9%88%D9%86%D8%A7-%D8%A7%D8%B2-%D8%A7%D8%B3%D8%AA%D8%B9%D9%81%D8%A7%DB%8C%D8%B4-%D9%85%D9%86%D8%B5%D8%B1%D9%81-%D8%B4%D8%AF-%D9%88-%D8%B3%D8%B1%D9%85%D8%B1%D8%A8%DB%8C-%D8%AE%DB%8C%D9%85%D9%86%D8%A7%D8%B3%DB%8C%D8%A7-%D9%85%D8%A7%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T11:51:00+00:00"/>
    <meta property="og:title" content="مارادونا از استعفایش منصرف شد و سرمربی «خیمناسیا» ماند!"/>
    <meta property="og:description" content="اسطوره فوتبال آرژانتین از تصمیم اخیرش برای ترک کادر فنی تیم فوتبال خینماسیا لاپلاتای آرژانتین پشیمان شده و قصد دارد به کارش در این تیم ادامه دهد."/>
  </head>
  <body>
    <article>
      <h1>
        <a href="https://www.bultannews.com/fa/news/641326/%D9%85%D8%A7%D8%B1%D8%A7%D8%AF%D9%88%D9%86%D8%A7-%D8%A7%D8%B2-%D8%A7%D8%B3%D8%AA%D8%B9%D9%81%D8%A7%DB%8C%D8%B4-%D9%85%D9%86%D8%B5%D8%B1%D9%81-%D8%B4%D8%AF-%D9%88-%D8%B3%D8%B1%D9%85%D8%B1%D8%A8%DB%8C-%D8%AE%DB%8C%D9%85%D9%86%D8%A7%D8%B3%DB%8C%D8%A7-%D9%85%D8%A7%D9%86%D8%AF">مارادونا از استعفایش منصرف شد و سرمربی «خیمناسیا» ماند!</a>
      </h1>
      <h2>اسطوره فوتبال آرژانتین از تصمیم اخیرش برای ترک کادر فنی تیم فوتبال خینماسیا لاپلاتای آرژانتین پشیمان شده و قصد دارد به کارش در این تیم ادامه دهد.</h2>
      <address><time datetime="2019-11-22T11:51:00+00:00">22 Nov 2019, 11:51</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، دیه‌گو مارادونا که اخیراً تصمیم گرفته بود دست از هدایت تیم فوتبال خیمناسیا لاپلاتا بکشد، اکنون در تغییر موضعی 180 درجه‌ای تصمیم گرفته که به کارش در این تیم آرژانیتنی ادامه دهد.</p>
      <p>مارادونا به دلیل پایان دوران کاری رئیس باشگاه خیمناسیا و شرکت نکردن او در انتخابات بعدی ریاست این باشگاه، سه روز پیش اعلام کرد که دیگر در کادر فنی این تیم نمی‌ماند. اکنون اما ماتیاس مورلا، وکیل اسطوره فوتبال آرژانتین اعلام کرده که به کارش ادامه دهد و دلیل آن هم توافق کاندیداهای انتخابات ریاست باشگاه برای حل اختلافات‌شان در آستانه انتخاباتی است که فردا (شنبه) برگزار می‌شود.</p>
      <p>پس از آنکه مارادونا اعلام کرد دست از هدایت تیم بحران زده خیمناسیا کشید، بسیاری از هواداران این تیم واکنش‌‌های احساسی نشان دادند و از باشگاه خواستار تلاش برای حفظ شماره 10 سابق تیم ملی آرژانتین شدند.</p>
      <p>مارادونا در پیام ویدئویی در صفحه شخصی‌اش در یکی از شبکه‌های اجتماعی نوشت: بسیار خوشحالم که می‌توانم بگویم من به کارم به عنوان سرمربی خیمناسیا ادامه می‌دهم. می‌خواهم از هواداران و بازیکنان تیم تشکر کنم چون سرانجام میان اعضای باشگاه ما یک اتحاد فکری به وجود آمده است. امیدوارم که باشگاه به وعده‌هایش برای تقویت تیم هم عمل کند.</p>
      <p>مارادونا ماه سپتامبر به این شرط که گابریل پیگرینو رئیس باشگاه بماند، هدایت تیم خیمناسیا را برعهده گرفت و به همین دلیل زمانی که پیگرینو اعلام کرد نمی‌خواهد به کارش ادامه دهد، مارادونا هم به شیوه‌ای غافلگیر کننده استعفا کرد. البته مشخص نیست بعد از توافقات صورت گرفته میان کاندیداها و اعضای باشگاه، پیگرینو تصمیم به بازگشت به جمع کاندیداها بگیرد یا نه.</p>
    </article>
  </body>
</html>