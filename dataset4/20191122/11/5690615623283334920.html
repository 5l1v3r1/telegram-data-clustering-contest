<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837216-informatsiyu-temnomu-litsaryu-mozhlivo-zlivaye-grupa-deputativ-korniyenko"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T11:48:00+00:00"/>
    <meta property="og:title" content="Інформацію &quot;Темному лицарю&quot; можливо зливає група депутатів - Корнієнко"/>
    <meta property="og:description" content="КИЇВ. 22 листопада. УНН. Інформацію про народних депутатів із фракції &quot;Слуга народу&quot; в Telegram-канал &quot;Темний лицар&quot;, можливо, зливає група депутатів. Про це …"/>
  </head>
  <body>
    <article>
      <h1>Інформацію "Темному лицарю" можливо зливає група депутатів - Корнієнко</h1>
      <address><time datetime="2019-11-22T11:48:00+00:00">22 Nov 2019, 11:48</time> by <a rel="author">Антоніна Карташева</a></address>
      <p><b>КИЇВ. 22 листопада. УНН.</b> Інформацію про народних депутатів із фракції "Слуга народу" в Telegram-канал "Темний лицар", можливо, зливає група депутатів. Про це в інтерв’ю "Новому времени" повідомив голова партії "Слуга народу", перший заступник голови однойменної фракції Олександр Корнієнко, передає <b>УНН</b>.</p>
      <p>"У "Темного лицаря" багато інформації відповідає дійсності. Але акценти часто змінені. Простежується лінія: нічого у них не вийде, гибла справа. Ще потрібно з'ясувати, - це один депутат робить або хтось із наших колег зливає інформацію із загального чату, а "Темний лицар" на її основі створює контент. Можливо, це група авторів або група депутатів", - повідомив Корнієнко.</p>
      <p>За його словами, якщо фракція дізнається, хто зливає інформацію, то будуть вирішувати, виганяти цих людей із фракції чи ні.</p>
      <p>"При цьому у "Темного лицаря" присутній мотив – розвалити все. Можливо, це маневр, щоб тримати нас у тонусі", - зазначив Корнієнко.</p>
      <p>Нагадаємо, голова фракції “Слуга народу” <a href="https://www.unn.com.ua/uk/news/1835202-arakhamiya-pro-temnogo-litsarya-tse-vidomiy-bloger-nashoyi-partiyi">Давид Арахамія</a> повідомив, що “Темний лицар”, який "зливає" інформацію в своєму Telegram-каналі про членів партії “Слуга народу”, - це один із відомих блогерів і член партії.</p>
    </article>
  </body>
</html>