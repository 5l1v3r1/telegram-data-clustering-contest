<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204771-mitnicya-pochala-prijmati-skargi-onlajn-poki-shcho-u-testovomu-rezhimi"/>
    <meta property="og:site_name" content="Mind UA"/>
    <meta property="article:published_time" content="2019-11-22T11:06:00+00:00"/>
    <meta property="og:title" content="Митниця почала приймати скарги онлайн, поки що у тестовому режимі"/>
    <meta property="og:description" content="Розглядати скарги на роботу Нової митниці обіцяють за 5 днів, вся комунікація здійснюватиметься в електронному вигляді"/>
  </head>
  <body>
    <article>
      <h1>Митниця почала приймати скарги онлайн, поки що у тестовому режимі</h1>
      <h2>Розглядати скарги на роботу Нової митниці обіцяють за 5 днів, вся комунікація здійснюватиметься в електронному вигляді</h2>
      <address>
        <time datetime="2019-11-22T11:06:00+00:00">22 Nov 2019, 11:06</time>
      </address>
      <p>Українські митники тестують онлайн-сервіс для прийому звернень і скарг, вже в грудні планують включити систему до Контактного центру Кабміну.</p>
      <p>Про це <a href="https://www.facebook.com/photo.php?fbid=2589603621087731&amp;set=a.357818284266287&amp;type=3&amp;theater">повідомив</a> голова Державної митної служби України Максим Нефьодов на своїй сторінці у Facebook. </p>
      <p>Поскаржитися на роботу Нової митниці тепер можна <a href="https://cc.customs.gov.ua/">тут. </a></p>
      <p>Нефьодов наголошує, що уся комунікація з відомства відбуватиметься виключно в  електронній формі.<br/>В регіональних представництвах митниці уже виділили людей, які працюватимуть над розглядом звернень, на центральному рівні будуть контролювати загальну статистику та об’єктивність наданої відповіді.</p>
      <p>Обіцяють відповідати «людською мовою».</p>
      <p>Також очільник митниці проанонсував включення сервісу в систему Контакт центру Кабміну та попросив не спамити:</p>
      <p>«З грудня плануємо інтегрувати цей же інтерфейс в спільний Контактний Центр Кабміну, який будує Дмитро Дубілет… Але одразу кажу – це інструмент реакції на проблеми, а не спаму на кшталт «знизьте мита» чи «розкажіть, як імпортувати білих ведмедей». На таке відповідати не будемо» – попередив Нефьодов.</p>
      <p>Нагадаємо, на початку листопада <a href="https://mind.ua/news/20204100-mitnicya-zapustila-kalkulyator-orientovnoyi-vartosti-pri-oformlenni-avto-nefodov">Митниця анонсувала</a> ще один онлайн-сервіс – калькулятор орієнтовної митної вартості та платежів при оформленні авто згідно існуючого законодавства. </p>
      <related>
        <h4>Також читайте</h4>
        <a href="https://mind.ua/news/20204401-mitnicya-zmozhe-pereviryati-ta-utilizuvati-posilki"/>
        <a href="https://mind.ua/news/20204100-mitnicya-zapustila-kalkulyator-orientovnoyi-vartosti-pri-oformlenni-avto-nefodov"/>
        <a href="https://mind.ua/news/20203923-ofis-prezidenta-koristuetsya-poslugami-horoshkovskogo-yak-konsultanta-bogdan"/>
      </related>
    </article>
  </body>
</html>