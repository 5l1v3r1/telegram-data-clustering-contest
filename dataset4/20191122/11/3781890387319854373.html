<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/743060"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T11:05:00+00:00"/>
    <meta property="og:title" content="'เสี่ยร้านลาบ'วอนอย่าระราน เรื่องร้านไม่เอี่ยวตื้บลุง!"/>
    <meta property="og:description" content="'เสี่ยร้านลาบ' โพสต์เฟซบุ๊กขอเป็นเรื่องของกฎหมาย วอนชาวเน็ตอย่าระรานถึงร้านอาหาร หลังชาวเน็ตสุดทนพฤติกรรม 'รุมกระทืมชายสูงวัย' แห่คอมเม้นท์ไล่จวก จ่อรวมตัวจัดทัวร์ลงไปหาถึงที่!"/>
  </head>
  <body>
    <article>
      <h1>'เสี่ยร้านลาบ'วอนอย่าระราน เรื่องร้านไม่เอี่ยวตื้บลุง!</h1>
      <address>
        <time datetime="2019-11-22T11:05:00+00:00">22 Nov 2019, 11:05</time>
      </address>
      <p>
        <b>"เสี่ยร้านลาบ" โพสต์เฟซบุ๊กขอเป็นเรื่องของกฎหมาย วอนชาวเน็ตอย่าระรานถึงร้านอาหาร หลังชาวเน็ตสุดทนพฤติกรรม "รุมกระทืมชายสูงวัย" แห่คอมเม้นท์ไล่จวก จ่อรวมตัวจัดทัวร์ลงไปหาถึงที่!</b>
      </p>
      <p>จากกรณีเกิดเหตุการณ์ชายรูปร่างเตี้ยล่ำใส่เสื้อสีดำ และชายรูปร่างผอมสูงใส่กางเกงขาสั้น ก่อเหตุลงมือชกต่อย "ลุงสูงอายุ" กลางถนนใกล้ทางแยกแห่งหนึ่ง โดยชายผอมสูง ได้ล็อกแขนชายสูงอายุ ส่วนหนุ่มเตี้ยล่ำ ได้ระดมประเคนทั้งหมัดและเท้า ใส่ใบหน้าลุงอย่างไม่ยั้ง โดยที่ลุงไม่สามารถต่อสู้ได้จนล้มฟุบลงข้างรถยนต์ ก็ยังตามเข้าไปเตะเสยศีรษะผู้สูงอายุอย่างต่อเนื่องไม่ยั้ง ตามที่ได้นำเสนอไปแล้วนั้น<br/><br/>โดยล่าสุดเมื่อวันที่ 22 พ.ย. ผู้สื่อข่าว <b>"เดลินิวส์ออนไลน์" </b>รายงานว่า โลกออนไลน์เกิดกระแสแชร์เรื่องราวที่เกิดขึ้นพร้อมวิพากษ์วิจารณ์การกระทำของ <b>"กลุ่มชายใจตูบ" </b>กันเป็นจำนวนมาก โดยเฉพาะในเฟซบุ๊กของร้านอีสานชื่อดัง ของหนุ่มผู้ที่เป็นคนเตะ ต่อยชายสูงอย่างไม่ยั้ง ทำให้ล่าสุดที่เฟซบุ๊กส่วนตัวของชายคนดังกล่าว ซึ่งเป็นเจ้าของร้านอาหารอีสาน ได้โพสต์ข้อความระบุ <b><i>"ให้เป็นหน้าที่ของกฎหมาย อย่ามายุ่งหน้าร้านผม เรื่องอื่นๆไว้รอขั้นตอนทางกฎหมายนะครับ อย่าไประรานหน้าร้านอาหารของผม" </i></b>แต่ภายหลังจากที่โพสต์ดังกล่าวเผยแพร่ไปไม่นาน ต่างมีชาวเน็ตเข้ามาคอมเม้นท์อย่างรุนแรง ทำให้เสี่ยร้านลาบต้องลบโพสต์ดังกล่าวออกไป พร้อมทั้งได้เปลี่ยนชื่อเฟซบุ๊ก ป้องกันชาวเน็ตสืบหาตัวจนเจอ แต่ก็มีชาวเน็ตหลายรายสามารถแคปเจอร์เอาไว้ได้...</p>
      <figure>
        <img src="https://www.dailynews.co.th/admin/upload/20191122/news_UrpTzSXKMQ181117_533.jpg?v=201911230510?v=6913"/>
      </figure>
      <p>
        <b>ข่าวที่เกี่ยวข้อง..<br/><a href="https://www.dailynews.co.th/regional/743046">-ชาวเน็ตแห่จัดทัวร์รุมจวก 'เสี่ยร้านลาบ'รีบชิ่งปิดเฟซฯ!</a><br/><a href="https://www.dailynews.co.th/regional/743057">-อารมณ์เหนือเหตุผล จุดจบคนชอบรับบท'ชายใจตูบ'</a></b>
      </p>
      <figure>
        <img src="https://www.dailynews.co.th/admin/upload/20191122/news_pntpvLLvYL181117_533.jpg?v=201911230510?v=1536"/>
      </figure>
    </article>
  </body>
</html>