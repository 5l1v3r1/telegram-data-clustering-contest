<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/22/tailandi-papas-zitise-prostasia-thymatwn-sexualikis-ekmetallefsis?utm_term=Autofeed&amp;utm_medium=Social&amp;utm_source=Twitter"/>
    <meta property="og:site_name" content="euronews"/>
    <meta property="article:published_time" content="2019-11-22T11:50:26+00:00"/>
    <meta property="og:title" content="Ταϊλάνδη: Ο Πάπας ζήτησε προστασία των θυμάτων σεξουαλικής εκμετάλλευσης"/>
    <meta property="og:description" content="Ο πάπας Φραγκίσκος ζήτησε την Πέμπτη από τις αρχές της Ταϊλάνδης να προστατεύσουν «την αξιοπρέπεια» των παιδιών που πέφτουν θύματα σεξουαλικής εκμετάλλευσης"/>
  </head>
  <body>
    <article>
      <h1>Ταϊλάνδη: Ο Πάπας ζήτησε προστασία των θυμάτων σεξουαλικής εκμετάλλευσης</h1>
      <address>
        <time datetime="2019-11-22T11:50:26+00:00">22 Nov 2019, 11:50</time>
      </address>
      <p>Ο πάπας Φραγκίσκος ζήτησε την Πέμπτη από τις αρχές της Ταϊλάνδης να προστατεύσουν «την αξιοπρέπεια» των παιδιών που πέφτουν θύματα σεξουαλικής εκμετάλλευσης και δουλείας στη νοτιοανατολική Ασία.</p>
      <p>Πρέπει να εγγυηθούμε «στα παιδιά μας ένα μέλλον με αξιοπρέπεια», υπογράμμισε ο πάπας κατά τη πρώτη του ομιλία σήμερα ενώπιον αξιωματούχων στην Ταϊλάνδη, την οποία επισκέπτεται από χθες Τετάρτη.</p>
      <p>Ο πάπας Φραγκίσκος αναφέρθηκε, χωρίς να υπεισέλθει σε λεπτομέρειες, «σε αυτές τις γυναίκες και σε όλα αυτά τα παιδιά που στις μέρες μας είναι ιδιαίτερα ευάλωτα, πέφτουν θύματα βίας και εκτίθενται σε κάθε είδους εκμετάλλευση, δουλεία και κακοποιήσεις».</p>
      <p>Στη νοτιοανατολική Ασία εξακολουθούν να καταγράφονται πολλές περιπτώσεις σεξουαλικής εκμετάλλευσης παιδιών. Στην περιοχή αυτή «σχεδόν το 70% των θυμάτων σωματεμπόρων με σκοπό τη σεξουαλική τους εκμετάλλευση είναι ανήλικα», ανέφερε το Γραφείο του ΟΗΕ για την Καταπολέμηση των Ναρκωτικών και του Εγκλήματος στην τελευταία του έκθεση το 2019.</p>
    </article>
  </body>
</html>