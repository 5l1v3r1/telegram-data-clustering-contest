<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/na-kijivshchini-zhinka-zaginula-pid-kolesami-vantazhivki-641709.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T11:48:04+00:00"/>
    <meta property="og:title" content="На Київщині жінка загинула під колесами вантажівки"/>
    <meta property="og:description" content="Жінка переходила дорогу у невстановленому місці і потрапила під КамАЗ"/>
  </head>
  <body>
    <article>
      <h1>На Київщині жінка загинула під колесами вантажівки</h1>
      <address>
        <time datetime="2019-11-22T11:48:04+00:00">22 Nov 2019, 11:48</time>
      </address>
      <h4>Жінка переходила дорогу у невстановленому місці і потрапила під КамАЗ</h4>
      <p>У місті Васильків на вул. Грушевського сталася смертельна аварія: місцева жителька потрапила під колеса вантажівки.</p>
      <p>На місці події працювали працівники Слідчого управління поліції Київщини, слідчо-оперативна група Васильківського відділу поліції. Про це <a href="https://kv.npu.gov.ua/news/dtp/dtp-na-kijivshhini-zaginula-zhinka-pishoxid-shhe-dvoje-travmovano/">повідомляє</a> пресслужба Головного управління Нацполіції в Київській області.</p>
      <p>Встановлено, що водій, керуючи автомобілем КамАЗ, здійснив наїзд на жінку, яка переходила проїжджу частину дороги у невстановленому місці. Від отриманих травм жителька Василькова, 1950 року народження, загинула на місці ДТП.</p>
      <p>У Києво-Святошинському районі на автодорозі Київ-Одеса поблизу с. Віта-Поштова водій, керуючи автомобілем Volkswagen, скоїв наїзд на пішохода, який ішов на проїжджій частині у попутному напрямку. Потерпілого чоловіка з травмою голови та переломом ноги доправлено до лікарні.   </p>
      <p>Ще одна аварія з потерпілим сталася на автодорозі Українка - Плюти, що на Обухівщині. Водій маршрутного автобусу УАЗ, об’їжджаючи дерево, що впало на проїжджу частину дороги, виїхав на зустрічну смугу. Там сталося зіткнення з автомобілем Peugeot під керуванням жительки м. Українка. В результаті ДТП жінку-водія легковика з переломом руки доставлено до лікарні. В автобусі на момент аварії знаходились 4 пасажири, вони не постраждали.</p>
      <p>За всіма фактами ДТП відкрито кримінальні провадження за ст. 286 Кримінального кодексу України.</p>
      <p>Як повідомлялося, 21 листопада ввечері напівпорожній Голосіївський проспект у столиці не поділили автомобілі Mercedes і Volkswagen служби таксі. Після невеликого зіткнення машина <a href="https://glavcom.ua/kyiv/news/u-kijevi-avtomobil-taksi-zbiv-derevo-i-vletiv-u-stovp-foto-video-641617.html">таксі злетіла з дороги, знесла дерево і зупинилася у стовпі.</a></p>
      <p>У четвер увечері на Окружній загинув пішохід: <a href="https://glavcom.ua/kyiv/news/smertelna-dtp-na-okruzhniy-u-kijevi-avtivka-znesla-pishohoda-foto-video-641607.html">чоловік потрапив під колеса автомобіля Skoda.</a></p>
      <related>
        <a href="https://glavcom.ua/world/observe/oskazheniliy-avtobus-u-nimechchini-protaraniv-shist-mashin-vbiv-lyudinu-i-poraniv-shche-23-osib--641663.html"/>
        <a href="https://glavcom.ua/kyiv/news/na-pechersku-porsche-pereletiv-cherez-vidbiynik-i-perekinuvsya-foto-641657.html"/>
        <a href="https://glavcom.ua/kyiv/news/smertelna-dtp-na-okruzhniy-u-kijevi-avtivka-znesla-pishohoda-foto-video-641607.html"/>
      </related>
    </article>
  </body>
</html>