<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/sport/halep-nu-mai-joaca-fed-cup-306728.html"/>
    <meta property="og:site_name" content="B1 TV"/>
    <meta property="article:published_time" content="2019-11-22T11:45:58+00:00"/>
    <meta property="og:title" content="Simona Halep nu va mai juca pentru România în Fed Cup: Ce a supărat-o pe sportivă de a lua această decizie drastică"/>
    <meta property="og:description" content="Schimbarea de format făcută de ITF pentru Fed Cup a făcut-o pe Simona Halep să ia o decizie dură! Ion Țiriac susține că sportiva a decis să nu se mai prezinte să joace pentru România pentru că nu îi place no..."/>
  </head>
  <body>
    <article>
      <h1>Simona Halep nu va mai juca pentru România în Fed Cup: Ce a supărat-o pe sportivă de a lua această decizie drastică</h1>
      <address><time datetime="2019-11-22T11:45:58+00:00">22 Nov 2019, 11:45</time> by <a rel="author">B1.ro</a></address>
      <p>Schimbarea de format făcută de ITF pentru Fed Cup a făcut-o pe <a href="https://www.b1.ro/tag/simona-halep-59927.html">Simona Halep</a> să ia o decizie dură! Ion Țiriac susține că sportiva a decis să nu se mai prezinte să joace pentru România pentru că nu îi place noul format și să se concentreze, în schimb, pe Jocurile Olimpice ce vor avea loc vara viitoare la Tokyo.</p>
      <p><i>"Simona mi-a zis că nu vrea să vină să joace la Fed Cup pentru că se concentrează pe Jocurile Olimpice"</i> - Ion Țiriac, la SportEd Talks.</p>
      <p>De altfel, <a href="https://www.b1.ro/tag/simona-halep-59927.html">Simona Halep</a> și-a exprimat și direct nemulțumirea față de schimbările făcute la formatul Fed Cup.</p>
      <p><i>"Îmi place modul în care este acum FedCup. Să joci acasă şi în deplasare este cel mai frumos sentiment. Dacă FedCup se va schimba, eu nu voi mai juca pentru că îmi place aşa cum este acum"</i>, a precizat Simona în urmă cu ceva timp.</p>
      <p>Pentru a ajunge la turneul final care va fi găzduit de Budapesta (în perioada 14-19 aprilie 2020), România (semifinalistă la ultima ediție) trebuie să treacă de Rusia într-un baraj de calificare. Se va juca la Cluj-Napoca, în Sala Polivalentă, în zilele de 7 și 8 februarie 2020.</p>
    </article>
  </body>
</html>