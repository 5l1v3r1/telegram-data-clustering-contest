<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/erdogandan-dipsiz-gol-tepkisi-22111924.html"/>
    <meta property="og:site_name" content="OdaTV"/>
    <meta property="article:published_time" content="2019-11-22T11:24:00+00:00"/>
    <meta property="og:title" content="Erdoğan'dan &quot;Dipsiz Göl&quot; tepkisi"/>
    <meta property="og:description" content="Recep Tayyip Erdoğan konuyla ilgili tepki göstererek, &quot;Bir daha da kimseye böyle bir yetki, böyle bir kazı izni verilmesin&quot; dedi."/>
  </head>
  <body>
    <article>
      <h1>Erdoğan'dan "Dipsiz Göl" tepkisi</h1>
      <h2>Recep Tayyip Erdoğan konuyla ilgili tepki göstererek, "Bir daha da kimseye böyle bir yetki, böyle bir kazı izni verilmesin" dedi.</h2>
      <address>
        <time datetime="2019-11-22T11:24:00+00:00">22 Nov 2019, 11:24</time>
      </address>
      <p>12 bin yıllık Dipsiz Göl'ün yok edilmesi olayını Çevre ve Şehircilik Bakanı Murat Kurum'a soran Cumhurbaşkanı Recep Tayyip Erdoğan konuyla ilgili tepki göstererek, <b>"Bir daha da kimseye böyle bir yetki, böyle bir kazı izni verilmesin"</b> diye belirtti.</p>
      <p>Cumhurbaşkanı Tayyip Erdoğan başkanlığında yapılan AKP Genişletilmiş İl Başkanları Toplantısı’nda illerin sorunları gündeme geldi.</p>
      <p>Hürriyet’ten Gizem Karakış’ın haberine göre; toplantıda Erdoğan, Çevre ve Şehircilik Bakanı Murat Kurum’a, Gümüşhane’nin Taşköprü Yaylası’nda yasal izinle yapılan define kazısında toprak doldurulup yok edilen 12 bin yıllık <b>"Dipsiz Göl"</b>le ilgili son durumu sordu.</p>
      <p>Kurum, bu konuda kazıya izin verme yetkisinin valilikte olduğunu söyledi. Kurum, bölgenin doğal SİT alanı kapsamına alındığını ve eski haline getirmek için çalışmaların başlatıldığını anlattı.</p>
      <p>
        <b>“KİMSEYE BÖYLE BİR YETKİ VERİLMESİN”</b>
      </p>
      <p>Cumhurbaşkanı Erdoğan, <b>“Bu kazılar nasıl yapılıyor, nasıl bu izinler veriliyor?</b> Böyle bir define kazısı izni nasıl verilir? Yetkili valilik bu konuda hassas olmalı. Bir daha da kimseye böyle bir yetki, böyle bir kazı izni verilmesin” talimatı verdi.</p>
      <p>
        <b>“BUYRUĞUMDUR”</b>
      </p>
      <p>Toplantıda bazı il başkanlarının kendi illerinin sorunlarını dile getirmeleri üzerine ilginç diyaloglar da yaşandı.</p>
      <p>AKP Kilis İl Başkanı Mehmet Murat Karataş söz alarak Erdoğan’a, kentteki yol yapımının yarıda bırakıldığını ve uzun süredir bitirilmediğini iletti.</p>
      <p>Ulaştırma ve Altyapı Bakanı Cahit Turhan bu şikâyeti, <b>“Yol yapımına başladık. Biz yolun engebeli olmayan tarafını yaptık. Ancak yolun diğer kısmı zor, engebeli ve dağlık olduğu için yarım kaldı. Çalışmalar devam ediyor” </b>diye yanıtladı.</p>
      <p>İl Başkanı Karataş’ın Bakan Turhan’a verdiği,<b> “Siz zor olanı yaptınız. Kalan kısım düz ve ova”</b> yanıtı Cumhurbaşkanı Erdoğan başta olmak üzere salondaki herkesi güldürdü. Erdoğan da, <b>“Buyruğumdur, o yol bitecek”</b> ifadelerini kullandı.</p>
      <p>
        <b>Odatv.com</b>
      </p>
      <figure>
        <a href="https://odatv.com/dipsiz-gol-sorusturmasinda-flas-gelisme-20111950.html">
          <img src="https://odatv.com/images2/2019_11/2019_11_22/.jpg"/>
        </a>
      </figure>
      <figure>
        <a href="https://odatv.com/rezilligin-mimarlari-ortaya-cikti-20111936.html">
          <img src="https://odatv.com/images2/2019_11/2019_11_22/rezilligin-mimarlari-ortaya-cikti-20111936_m2.jpg"/>
        </a>
      </figure>
      <figure>
        <a href="https://www.odakitap.com/turkiyenin-kultur-sorunlari-kitabi-ekrem-akurgal">
          <img src="https://odatv.com/images2/2018_06/2018_06_07/2(2).jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>33,694 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/12-bin-yillik-golun-son-hali-gorenleri-uzdu-15111905.html"/>
        <a href="https://odatv.com/s-400ler-10-gun-icerisinde-geliyor-01071951.html"/>
        <a href="https://odatv.com/gorus-farkliliklarimizin-dava-arkadasligimizin-onune-gecmesine-musaade-etmemeliyiz-11051924.html"/>
        <a href="https://odatv.com/duyuyorum-ki-partimizde...-19031948.html"/>
        <a href="https://odatv.com/baktilar-cilgin-turkler-geliyor...-14031946.html"/>
        <a href="https://odatv.com/hangi-unlu-ismin-memleketinde-erdogan-ne-kadar-oy-aldi-28061833.html"/>
        <a href="https://odatv.com/erdogan-icin-kritik-gun-carsamba-25061852.html"/>
        <a href="https://odatv.com/erdoganin-sandigindan-ne-cikti-24061809.html"/>
        <a href="https://odatv.com/ohali-secimden-sonra-kaldiracagiz-14061845.html"/>
        <a href="https://odatv.com/o-haberden-sonra-erdogan-bana-kustu-31051821.html"/>
        <a href="https://odatv.com/neden-3-cocuk-dedigimi-anliyorsunuz-degil-mi-19051839.html"/>
        <a href="https://odatv.com/kaosa-dogru-dortnala-1310141200.html"/>
        <a href="https://odatv.com/sali-gununden-sonra...-1110141200.html"/>
        <a href="https://odatv.com/teroristlere-kimyasal-silah-sagladi-yargilanmali-1110141200.html"/>
        <a href="https://odatv.com/boyle-olur-tarafsiz-cumhurbaskani-1010141200.html"/>
        <a href="https://odatv.com/erdogan-o-toplantiya-turk-gazetecileri-almadi-0310141200.html"/>
        <a href="https://odatv.com/bozuk-asilarla-15-cocugu-oldurduler-0310141200.html"/>
        <a href="https://odatv.com/meclisteki-resepsiyona-bu-goruntuler-damga-vurdu-0110141200.html"/>
        <a href="https://odatv.com/bm-turkiyeye-mudahale-etsin-0110141200.html"/>
        <a href="https://odatv.com/erdoganin-ceteleri-fabrikalari-yagmaladi-3009141200.html"/>
      </related>
    </article>
  </body>
</html>