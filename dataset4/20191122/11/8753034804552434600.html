<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/lokalt/i/50v6GE/regjeringen-omdisponerer-384-millioner-til-utdanning-av-fastleger"/>
    <meta property="og:site_name" content="Aftenbladet"/>
    <meta property="article:published_time" content="2019-11-22T11:27:14+00:00"/>
    <meta property="og:title" content="Regjeringen omdisponerer 38,4 millioner til utdanning av fastleger"/>
    <meta property="og:description" content="Regjeringen vil bruke 38,4 millioner kroner på dedikerte utdanningsstillinger for fastleger."/>
  </head>
  <body>
    <article>
      <h1>Regjeringen omdisponerer 38,4 millioner til utdanning av fastleger</h1>
      <h2>Regjeringen vil bruke 38,4 millioner kroner på dedikerte utdanningsstillinger for fastleger.</h2>
      <address><time datetime="2019-11-22T11:27:14+00:00">22 Nov 2019, 11:27</time> by <a rel="author">NTB</a></address>
      <p>Pengene skal gå til spesialtilpassede utdanningsstillinger som er ment å gi legene et best mulig utgangspunkt for jobben som fastlege.</p>
      <p>– Fastlegeordningen er bærebjelken i helsetjenesten. Vi ser at det er rekrutteringsutfordringer i hele landet, derfor øker vi tilskuddene ytterligere, skriver stortingsrepresentant Sveinung Stensland (H) i en epost til NTB.</p>
      <p>Bevilgningen er en videreføring av et pilotprosjekt kalt Alis, som startet i 2017.</p>
      <p>– Alis er en suksess og gir flere leger også i distriktene. Derfor styrker vi nå denne ordningen, skriver Stensland videre.</p>
      <aside>
        <a href="https://www.aftenbladet.no/article/sa-vQypkB.html">Fastlegekrisen: – Sykehusene kan få oppgaver i retur</a>
      </aside>
    </article>
  </body>
</html>