<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.playdome.hu/hirek/53211/nintendo-switchre-tart-az-alien-isolation"/>
    <meta property="og:site_name" content="PlayDome"/>
    <meta property="article:published_time" content="2019-11-22T11:46:00+00:00"/>
    <meta property="og:title" content="Nintendo Switchre tart az Alien: Isolation"/>
    <meta property="og:description" content="December elején új platformon bújócskázhatunk az idegennel."/>
  </head>
  <body>
    <article>
      <h1>Nintendo Switchre tart az Alien: Isolation</h1>
      <h2>December elején új platformon bújócskázhatunk az idegennel.</h2>
      <address><time datetime="2019-11-22T11:46:00+00:00">22 Nov 2019, 11:46</time> by <a rel="author">GeryG</a></address>
      <p>Durva belegondolni, hogy a zseniális <b>Alien: Isolation</b> már öt éves… pedig bizony, 2014 októberében bújhattunk bele Amanda Ripley bőrébe, hogy a Sevastopol állomáson élet-halál bújócskát játsszunk az idegennel.</p>
      <related>
        <h4>Cikkajánló</h4>
        <a href="https://www.playdome.hu/cikk/41204/alien-isolation"/>
      </related>
      <p>A játékot sok rajongó minden idők legjobb Alien-adaptációjaként tartja számon, hiszen remekül ötvözte a túlélőhorrorok stílusjegyeit a fejtörőkkel és ültette bele a hamisítatlan Alien-stílusba. És nem mellesleg az idegen is nagyon okosan viselkedett, nem volt könnyű túljárni az eszén.</p>
      <p>A <i>Creative Assembly</i> játéka most új platformra készül, a <i>Feral Interactive</i> gondozásában fog megjelenni Nintendo Switchre. Az új kiadás ki fogja használni a mozgásérzékelőket a célzáshoz, illetve a beépített precíz rezgőmotorokat is.</p>
      <figure>
        <iframe src="https://www.youtube.com/embed/C0oDupBznaE" width="640" height="360" data-service="Youtube" scrolling="no"/>
      </figure>
      <p>A premierre december 5-én kerül majd sor, addig is nézzétek meg a fenti új előzetest is! ■</p>
      <p>
        <b>További hírekért és cikkekért ugorj a játék adatlapjára:</b>
        <br/>
        <a href="https://www.playdome.hu/jatek/5082/alien-isolation">Alien: Isolation</a>
      </p>
    </article>
  </body>
</html>