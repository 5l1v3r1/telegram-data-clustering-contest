<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-maharastra-live-ncp-congress-and-shivsena-meeting-on-they-may-announce-alliance-soon-2862742.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T11:17:03+00:00"/>
    <meta property="og:title" content="LIVE: महाराष्ट्र में उद्धव ठाकरे होंगे सीएम, कांग्रेस-NCP-शिवसेना की बैठक के बाद बोले शरद पवार"/>
    <meta property="og:description" content="महाराष्ट्र में सरकार गठन पर कांग्रेस और एनसीपी के बीच सरकार बनाने के लिए गठबंधन को लेकर मुंबई के नेहरु सेंटर में बैठक खत्म हो चुकी है। यहां शरद पवार, उद्धव ठाकरे सहित कांग्रेस कई अन्य नेता मौजूद रहे।..."/>
  </head>
  <body>
    <article>
      <h1>LIVE: महाराष्ट्र में उद्धव ठाकरे होंगे सीएम, कांग्रेस-NCP-शिवसेना की बैठक के बाद बोले शरद पवार</h1>
      <address><time datetime="2019-11-22T11:17:03+00:00">22 Nov 2019, 11:17</time> by <a rel="author">लाइव हिन्दुस्तान टीम, नई दिल्ली</a></address>
      <p>महाराष्ट्र में सरकार गठन पर कांग्रेस और एनसीपी के बीच सरकार बनाने के लिए गठबंधन को लेकर मुंबई के नेहरु सेंटर में बैठक खत्म हो चुकी है। यहां शरद पवार, उद्धव ठाकरे सहित कांग्रेस कई अन्य नेता मौजूद रहे। बैठक से निकलकर शरद पवार ने कहा कि महाराष्ट्र में उद्धव ठाकरे के नेतृत्व में बनेगी सरकार। संभावना जताई जा रही है तीनों दल कर राज्यपाल के पास सरकार बनाने का दावा पेश कर सकते हैं।</p>
      <p>उधर, पृथ्वीराज चव्हाण ने मुख्यमंत्री पद को लेकर कोई भी जवाब देने से इनकार कर दिया। हालांकि, उन्होंने कहा कि सभी मद्दों पर सकारात्मक चर्चा हुई।</p>
      <p>इससे पहले कांग्रेस कार्यसमिति ने विचार-विमर्श के बाद राज्य में शिवसेना के साथ हाथ मिलाने को अपनी स्वीकृति दे दी। पार्टी महासचिव केसी वेणुगोपाल ने कहा कि शुक्रवार तक फैसला होने की उम्मीद है। इसके बाद कांग्रेस-एनसीपी नेताओं की बैठक हुई। कांग्रेस नेता और पूर्व मुख्यमंत्री पृथ्वीराज चव्हाण ने बताया कि दोनों दलों में सभी मुद्दों पर सहमति बन गई है। अब दोनों पार्टियां शुक्रवार को मुंबई में छोटे सहयोगी दलों और शिवसेना के साथ बातचीत करेंगी। उन्होंने कहा कि शुक्रवार को मुंबई में ही नई सरकार के स्वरूप पर विचार होगा। मुंबई में शाम चार बजे कांग्रेस विधायकों की बैठक होगी, जिसमें विधायक दल का नेता चुने जाने की संभावना है। इसमें पार्टी के महाराष्ट्र प्रभारी मल्लिकार्जुन खड़गे भी मौजूद रहेंगे। उधर, शिवसेना ने भी शुक्रवार को विधायकों की बैठक बुलाई है। इसमें विधायक दल का नेता चुना जा सकता है।</p>
      <figure>
        <iframe data-src="https://twitter.com/ANI/status/1197865548316430336?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/ANI/status/1197836456372273158?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>LIVE UPDATES-</b>
      </p>
      <p>-पृथ्वीराज चव्हाण ने मुख्यमंत्री पद को लेकर कोई भी जवाब देने से इनकार कर दिया। हालांकि, उन्होंने कहा कि सभी मद्दों पर सकारात्मक चर्चा हुई।</p>
      <p>-महाराष्ट्र में सरकार गठन पर कांग्रेस और एनसीपी की बैठक खत्म हो चुकी है। शरद पवार ने कहा कि महाराष्ट्र में उद्धव ठाकरे ही मुख्यमंत्री बनेंगे। संभावना जताई जा रही है तीनों दल कर राज्यपाल के पास सरकार बनाने का दावा पेश कर सकते हैं।</p>
      <p>-राष्ट्रवादी कांग्रेस (राकांपा) के मुख्य प्रवक्ता नवाब मलिक (Nawab Malik) ने कहा कि महाराष्ट्र (Maharashtra) में शिवसेना-राकांपा-कांग्रेस सरकार गठन के लिए शुक्रवार देर रात या शनिवार सुबह दावा पेश करेंगे। मलिक ने यह भी कहा कि तीन दल पांच साल सरकार चलाने को प्राथमिकता देंगे।</p>
      <p>-महाराष्ट्र में सरकार गठन पर कांग्रेस और एनसीपी के बीच सरकार बनाने के लिए गठबंधन को लेकर मुंबई के नेहरु सेंटर में बैठक शुरू हो चुकी है। संभावना जताई जा रही है कि इस बैठक के बाद गठबंधन का ऐलान हो सकता है। </p>
      <p>-महाराष्ट्र में राकांपा-शिवसेना-कांग्रेस के चुनाव बाद प्रस्तावित गठबंधन के खिलाफ सुप्रीम कोर्ट में याचिका दायर की गई है। याचिका में सुप्राम कोर्ट को से राज्यपाल को इस सरकार को बनने से रोकने का  निर्देश देने की मांग की गई है।</p>
    </article>
  </body>
</html>