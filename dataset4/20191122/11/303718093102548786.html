<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/opnieuw-actie-voor-aanleg-paddepoelsterbrug/"/>
    <meta property="og:site_name" content="OOG"/>
    <meta property="article:published_time" content="2019-11-22T11:38:00+00:00"/>
    <meta property="og:title" content="Opnieuw actie voor aanleg Paddepoelsterbrug"/>
    <meta property="og:description" content="Omwonenden en oud-gebruikers van de Paddepoelsterbrug, die vorig jaar stuk gevaren werd, gaan zaterdag ludiek actie voeren op de plek van de voormalige brug.Mensen die dat willen worden met een sl"/>
  </head>
  <body>
    <article>
      <h1>Opnieuw actie voor aanleg Paddepoelsterbrug</h1>
      <address><time datetime="2019-11-22T11:38:00+00:00">22 Nov 2019, 11:38</time> by <a rel="author">Andor Heij</a></address>
      <p>
        <b>Omwonenden en oud-gebruikers van de Paddepoelsterbrug, die vorig jaar stuk gevaren werd, gaan zaterdag ludiek actie voeren op de plek van de voormalige brug.</b>
      </p>
      <p>Mensen die dat willen worden met een sloep naar de andere kant van het Van Starkenborghkanaal gevaren en er is een tent waar activiteiten en versnaperingen zijn.</p>
      <p>De actiegroep Brug Terug wil dat de Paddepoelsterbrug terug geplaatst wordt, maar dat wil Rijkswaterstaat niet omdat het te gevaarlijk zou zijn.</p>
      <p>Er wordt gezocht naar een definitive oplossing. Tot die tijd komt er waarschijnlijk een negen meter hoge tijdelijke brug voor fietsers en voetgangers.</p>
    </article>
  </body>
</html>