<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2823518-abromavicus-priznaciv-sobi-zastupnika-iz-bronetankovoi-tehniki.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T11:36:00+00:00"/>
    <meta property="og:title" content="Абромавичус призначив собі заступника - із бронетанкової техніки"/>
    <meta property="og:description" content="Генеральний директор Укроборонпрому Айварас Абромавичус призначив Ігоря Фоменка своїм заступником із бронетанкової, радіолокаційної та спеціальної техніки."/>
  </head>
  <body>
    <article>
      <h1>Абромавичус призначив собі заступника - із бронетанкової техніки</h1>
      <h2>Генеральний директор Укроборонпрому Айварас Абромавичус призначив Ігоря Фоменка своїм заступником із бронетанкової, радіолокаційної та спеціальної техніки.</h2>
      <address>
        <time datetime="2019-11-22T11:36:00+00:00">22 Nov 2019, 11:36</time>
      </address>
      <p>Про це повідомляє <a href="https://ukroboronprom.com.ua/uk/media/igorya-fomenka-pryznacheno-na-posadu-zastupnykom-generalnogo-dyrektora-ukroboronpromu-z-bronetankovoyi-radiolokatsijnoyi-ta-spetsialnoyi-tehniky.html">пресслужба концерну</a>.</p>
      <p>“Генеральний директор <a href="https://www.ukrinform.ua/tag-ukroboronprom">Укроборонпрому</a> Айварас Абромавичус призначив Ігоря Фоменка заступником Генерального директора із бронетанкової, радіолокаційної та спеціальної техніки. Головним завданням у роботі Ігоря Фоменка є підвищення ефективності роботи підприємств галузі. Основними напрямками роботи визначені: планування, організація, управління, координація та контроль роботи підприємств галузі; забезпечення та задоволення потреб як внутрішніх, так і зовнішніх споживачів та замовників”, - йдеться в повідомленні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2823255-v-ukroboronprom-priihala-delegacia-na-coli-z-eksministrom-vms-ssa.html">В Укроборонпром приїхала делегація на чолі з ексміністром ВМС США</a>
      </blockquote>
      <p>Як зазначається, серед інших завдань - розширення номенклатури та географії продажу продукції та послуг; розвиток державно-приватного партнерства; формування позитивного впізнаваного світового бренду.</p>
      <p>В Укроборонпромі також повідомили, що Ігор Фоменко обіймав керівні посади на Луганському патронному заводі, у Холдинговій компанії АвтоКРаЗ, Corum Group, ICDI Group, здобув ступінь MBA в Institute of International Business Relations (Німеччина).</p>
    </article>
  </body>
</html>