<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/derzhmitnicya-zapustila-novu-onlayn-sistemu-skarg-z-rozglyadom-dokumentiv-do-5-dniv-330532_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T11:45:00+00:00"/>
    <meta property="og:title" content="Держмитниця запустила нову онлайн-систему скарг з розглядом документів до 5 днів"/>
    <meta property="og:description" content="У грудні систему планують інтегрувати в загальний контактний центр Кабміну."/>
  </head>
  <body>
    <article>
      <h1>Держмитниця запустила нову онлайн-систему скарг з розглядом документів до 5 днів</h1>
      <h2>У грудні систему планують інтегрувати в загальний контактний центр Кабміну.</h2>
      <address>
        <time datetime="2019-11-22T11:45:00+00:00">22 Nov 2019, 11:45</time>
      </address>
      <p>Нову онлайн-систему скарг <b><a href="https://zn.ua/ECONOMICS/v-gts-poobeschal-zapustit-16-tamozhen-i-laboratoriy-na-etoy-nedele-335245_.html">запустила Державна митна служба України</a></b>. Про це на своїй сторінці у Faceboоk написав глава служби Максим Нефьодов.</p>
      <p>Він зазначив, що система розпочала роботу в тестовому режимі.</p>
      <p>Планується оперативний розгляд скарг щодо роботи митниці - до 5 робочих днів.</p>
      <p>"Спробуємо відповідати по суті, людською мовою. Вся комунікація виключно в електронній формі", - уточнив він.</p>
      <p>При цьому в кожному регіоні є закріплені за системою люди, які будуть перенаправляти скарги, а на центральному рівні буде відслідковуватися статистика та об'єктивність відповіді.</p>
      <p>Він також додав, що з грудня цей інтерфейс планують інтегрувати в загальний контактний центр Кабміну, який будує Дмитро Дубілет.</p>
      <p>Раніше повідомлялося про те, що в Україні <b><a href="https://dt.ua/POLITICS/nefodov-zapustiv-16-regionalnih-mitnic-329873_.html">завершилася реєстрація всіх 16 регіональних митниць.</a></b></p>
      <p>В найближчі роки<b> <a href="https://dt.ua/ECONOMICS/ekspert-rozpoviv-yak-nova-mitnicya-bude-borotisya-z-kontrabandoyu-321316_.html">Державна митна служба (ДМС)</a></b> зосередить свою увагу на поштових, контейнерних, а також автомобільних перевезеннях на західному кордоні.</p>
      <p>Детальніше про реформу ДФС читайте у статті Костянтина Швабія та Ірини Петрової <b>"<a href="https://dt.ua/macrolevel/podatkovo-mitna-goydalka-to-zluka-to-rozluka-299334_.html">Податково-митні гойдалки: то злука, торозлука!</a></b>" у тижневику "Дзеркало тижня. Україна".</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>