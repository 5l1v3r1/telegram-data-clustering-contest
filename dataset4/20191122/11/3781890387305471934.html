<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/743066"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T11:33:00+00:00"/>
    <meta property="og:title" content="ปลัดกษ.ผงะงบเยียวยาสารพิษกว่า3หมื่นล้าน"/>
    <meta property="og:description" content="ปลัดเกษตรฯผงะ งบบาน กว่า3หมื่นล้านบาท เยียวยาเกษตรกรเกือบ6แสนครัวเรือน รับผลกระทบยกเลิก3สาร ตีกลับทำตัวเลขใหม่สรุปครั้งหน้า"/>
  </head>
  <body>
    <article>
      <h1>ปลัดกษ.ผงะงบเยียวยาสารพิษกว่า3หมื่นล้าน</h1>
      <address>
        <time datetime="2019-11-22T11:33:00+00:00">22 Nov 2019, 11:33</time>
      </address>
      <p>
        <b>ปลัดเกษตรฯผงะ งบบาน กว่า3หมื่นล้านบาท เยียวยาเกษตรกรเกือบ6แสนครัวเรือน รับผลกระทบยกเลิก3สาร ตีกลับทำตัวเลขใหม่สรุปครั้งหน้า</b>
      </p>
      <p>เมื่อวันที่ 22 พ.ย.นายอนันต์ สุวรรณรัตน์ ปลัดกระทรวงเกษตรและสหกรณ์  เปิดเผยภายหลังเป็นประธานประชุมคณะทำงานพิจารณาแนวทางช่วยเหลือเกษตรกรผู้ปลูกพืชเศรษฐกิจ 6ชนิด ที่ได้รับผลกระทบจากการยกเลิกการใช้3สารเคมี ว่าที่ประชุมได้ให้หน่วยงานที่เกี่ยวข้องไปทำข้อมูลมาใหม่ เพื่อเสนอการประชุมในสัปดาห์หน้า จึงจะได้สรุปมาตรการรองรับผลกระทบเยียวยาเกษตรกร เพราะในครั้งนี้เสนองบประมาณเยียวยามามากเกินไปกว่า 3 หมื่นล้านบาท เกษตรกรกว่า5.2แสนครัวเรือน ซึ่งขณะนี้ยังไม่รวมเกษตรกรชาวสวนยาง จึงได้ให้ไปรวบรวมมาด้วย คาดว่าจะมีเกือบ6แสนครัวเรือน ซึ่งงบเยียวยาอาจมากไปถึง4หมื่นล้านบาท <br/><br/>ทั้งนี้มาตรการจ่ายเงินเยียวยาให้ทำเป็นกลุ่มพืชไร่  ไม่ต้องลงเป็นรายชนิดพืช นอกจากนี้กรมวิชาการเกษตร ยังเสนอให้ยืดเวลาไปอีก 6เดือน ระยะเวลาเคลีรย์สารเคมี ที่อยู่มีปัจจบัน 2.8 หมื่นตันถ้าใช้เวลาการเก็บคืนให้หมด น่าจะต้องขอขยายเวลา6เดือน หลังจากที่มีประกาศแบน3สาร วันที่1ธ.ค.62 และให้บังคับใช้ออกไปอีก 6เดือน.</p>
    </article>
  </body>
</html>