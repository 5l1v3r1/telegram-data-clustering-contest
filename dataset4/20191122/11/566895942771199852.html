<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2581296/hto-z-ternopolan-moze-otrimati-dostupne-zitlo"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-22T11:32:00+00:00"/>
    <meta property="og:title" content="Хто з тернополян може отримати &quot;Доступне житло&quot;?"/>
    <meta property="og:description" content="В Україні запроваджено нову бюджету програму надання довгострокових іпотечних кредитів"/>
  </head>
  <body>
    <article>
      <h1>Хто з тернополян може отримати "Доступне житло"?</h1>
      <address><time datetime="2019-11-22T11:32:00+00:00">22 Nov 2019, 11:32</time> by <a rel="author">Антоніна Албул</a></address>
      <p>
        <i>Фінансування програми «Доступне житло» у 2019 році збільшили на 300 млн. грн. Ще 200 млн. грн. народні обранці передбачили на іпотеку для переселенців та учасників бойових дій. Такі зміни внесли до державного бюджету-2019.</i>
      </p>
      <p>За інформацією Мінрегіону, в Україні запроваджено нову бюджету програму надання довгострокових іпотечних кредитів переселенцям та учасникам російсько-української війни, пише <a href="https://zz.te.ua/komu-na-ternopil-shchyni-svityt-dostupne-zhytlo/">зз</a>.</p>
      <p>«Передбачено додатково 200 млн. гривень на фінансування програми, що спрямовується на надання довгострокових іпотечних кредитів на придбання житла внутрішньо переміщеним особам, учасникам проведення антитерористичної операції та/або учасникам проведення операції Об’єднаних сил. Розмір державної підтримки за програмою «Доступне житло» складає: 30% для громадян, які потребують поліпшення житлових умов та 50% для учасників проведення антитерористичної операції та/або учасників проведення операції Об’єднаних сил та внутрішньо переміщених осіб. Кредит буде надаватися на термін до 20 років, відсоткова ставка становитиме 3% річних».</p>
      <p>Додаткове фінансування дозволить збільшити кількість родин, які зможуть отримати житло за державними програми. Все ж фінансові аналітики називають такі суми, краплею в морі для вирішення житлових проблем українців.</p>
    </article>
  </body>
</html>