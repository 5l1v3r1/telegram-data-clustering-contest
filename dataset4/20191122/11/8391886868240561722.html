<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/spor/orgill-trabzonspor-u-yenmek-istiyoruz-h375092.html"/>
    <meta property="og:site_name" content="HABER 61"/>
    <meta property="article:published_time" content="2019-11-22T11:34:01+00:00"/>
    <meta property="og:title" content="Orgill: Trabzonspor'u yenmek istiyoruz"/>
    <meta property="og:description" content="Ankaragücü futbolcuları Trabzonspor maçı öncesi çok hırslı"/>
  </head>
  <body>
    <article>
      <h1>Orgill: Trabzonspor'u yenmek istiyoruz</h1>
      <h2>Ankaragücü futbolcuları Trabzonspor maçı öncesi çok hırslı</h2>
      <address>
        <time datetime="2019-11-22T11:34:01+00:00">22 Nov 2019, 11:34</time>
      </address>
      <p>MKE Ankaragücü'nün Jamaikalı golcüsü Dever Orgill, Süper Lig'de cumartesi karşılaşacakları Trabzonspor'u yenerek, alt sıralardan kurtulmak istediklerini söyledi.</p>
      <p>Gol sevinçlerini takla atarak yaşamasından dolayı "taklacı golcü" lakabı takılan 29 yaşındaki forvet, karşılaşma öncesi  açıklamada bulundu.</p>
      <p>Maça iyi hazırlandıklarını anlatan Orgill, "Takım olarak iyi bir oyun sergileyerek Trabzonspor maçını kazanmak istiyoruz." dedi.</p>
      <p>Ligdeki konumları nedeniyle puan kaybı yaşamak istemediklerini anlatan Orgill, "Bu haftayı takım olarak çok iyi geçirdik. Tamamen Trabzonspor maçına odaklanmış durumdayız. Taraftarımızın da desteğiyle galip gelmek istiyoruz." ifadelerini kullandı.</p>
      <p>Trabzonspor'un kaliteli oyunculardan kurulu iyi bir ekip olduğunu vurgulayan Orgill, karşılaşmada gol atmak için elinden geleni yapacağını kaydetti.<br/> </p>
    </article>
  </body>
</html>