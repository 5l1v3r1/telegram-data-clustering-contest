<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/eb-potselejtezok-bulgariaban-kezd-a-magyar-valogatott/187157"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-22T11:24:00+00:00"/>
    <meta property="og:title" content="Eb-pótselejtezők - Bulgáriában kezd a magyar válogatott"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Eb-pótselejtezők - Bulgáriában kezd a magyar válogatott</mark>
      </h1>
      <address><time datetime="2019-11-22T11:24:00+00:00">22 Nov 2019, 11:24</time> by <a rel="author">MTI</a></address>
      <p>A magyar labdarúgó-válogatottnak először Bulgáriában kell győznie a jövő évi Európa-bajnokság pótselejtezőinek pénteki sorsolása alapján, majd siker esetén az izlandi-román párharc nyertesével csaphatna össze az Eb-részvételért.</p>
      <p>A sorsoláson az is kiderült, hogy ha március 26-án Bulgáriában győz Marco Rossi együttese, akkor öt nappal később Budapesten fogadhatja következő ellenfelét a kijutásért.</p>
      <p>A magyar válogatott négy éve pótselejtezőn harcolta ki a részvételt. Amennyiben ez most is sikerül, akkor két csoportmérkőzését a múlt pénteken átadott Puskás Arénában játszhatja, a harmadikon pedig Németország vendége lesz Münchenben.</p>
    </article>
  </body>
</html>