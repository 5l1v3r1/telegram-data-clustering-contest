<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-gold-price-fall-again-on-friday-2862723.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T11:08:32+00:00"/>
    <meta property="og:title" content="सोने के दामों में आई बड़ी गिरावट, जानें आज का Gold रेट"/>
    <meta property="og:description" content="शादी के सीजन में सोने की मांग कम रहने से दिल्ली सर्राफा बाजार में सोने के दामों में गिरावट दर्ज की गई। शुक्रवार को सोने का दाम 85 रुपये टूटकर 39,485 रुपये प्रति दस ग्राम पर आ गया। वहीं, चांदी 135..."/>
  </head>
  <body>
    <article>
      <h1>सोने के दामों में आई बड़ी गिरावट, जानें आज का Gold रेट</h1>
      <address><time datetime="2019-11-22T11:08:32+00:00">22 Nov 2019, 11:08</time> by <a rel="author">लाइव हिन्दुस्तान टीम,नई दिल्ली</a></address>
      <p>शादी के सीजन में सोने की मांग कम रहने से दिल्ली सर्राफा बाजार में सोने के दामों में गिरावट दर्ज की गई। शुक्रवार को सोने का दाम 85 रुपये टूटकर 39,485 रुपये प्रति दस ग्राम पर आ गया। वहीं, चांदी 135 रुपये की मजबूती के साथ 46,285 रुपये प्रति किलाग्राम पर पहुंच गई। </p>
      <p>अंतरार्ष्ट्रीय बाजार में दोनों कीमती धातुओं में रही तेजी भी स्थानीय स्तर पर पीली धातु को टूटने से नहीं बचा सकी। लंदन एवं न्यूयॉर्क से मिली जानकारी के अनुसार  अमेरिका और चीन के बीच व्यापार युद्ध को लेकर अनिश्चितता कायम रहने से वहां सोने के दामों में तेजी आ रही है। </p>
      <p>वहां सोना हाजिर 6.75 डॉलर चढ़कर 1,471.60 डॉलर प्रति औंस पर पहुंच गया। चीन के राष्ट्रपति शी जिनपिंग ने कहा है कि चीन अमेरिका के साथ करीब साल भर से जारी व्यापार युद्ध समाप्त करने के लिए समझौते का इच्छुक तो है, लेकिन यदि अमेरिका टैक्स बढ़ाता है तो वह भी बदले की कार्रवाई करेगा। इससे प्रस्तावित समझौते को लेकर अनिश्चितता बढ़ गयी है।  </p>
      <p>दिसंबर का अमेरिकी सोना वायदा भी 7.30 डॉलर चमककर 1,470.90 डॉलर प्रति औंस बोला गया। चांदी हाजिर 0.10 डॉलर चढ़कर 17.19 डॉलर प्रति औंस पर पहुंचगयी। जसजस</p>
      <p>स्थानीय बाजार में सोना स्टैंडर्ड 85 रुपये फिसलकर 39,485 रुपये प्रति 10 ग्राम पर आ गया। सोना बिटुर भी इतनी ही गिरावट के साथ 39,315 रुपये प्रति दस ग्राम के भाव बिका। वहीं, आठ ग्राम वाली गिन्नी 30,300 रुपये प्रति किलोग्राम पर टिकी रही।</p>
      <p>सोने के विपरीत चांदी में तेजी रही। चांदी हाजिर 135 रुपये की चमककर 46,285 रुपये प्रति किलोग्राम पर रही। चांदी वायदा 49 रुपये की बढ़त के साथ 44,749 रुपये प्रति किलोग्राम बोली गयी। सिक्का लिवाली और बिकवाली गत दिवस के क्रमश: 910 रुपये और 920 रुपये प्रति इकाई पर टिके रहे।</p>
      <p><b>ये रहे आज के दाम</b><br/>सोना स्टैंडर्ड प्रति 10 ग्राम..... 39,485 रुपये<br/>सोना बिटुर प्रति 10 ग्राम .......39,315 रुपये<br/>चांदी हाजिर प्रति किलोग्राम.....46,285 रुपये<br/>चांदी वायदा प्रति किलोग्राम.....44,749 रुपये<br/>सिक्का लिवाली प्रति इकाई ......... 910 रुपये  <br/>सिक्का बिकवाली प्रति इकाई........ 920 रुपये<br/>गिन्नी प्रति आठ ग्राम............ 30,300 रुपये </p>
      <p>
        <a href="https://www.livehindustan.com/business/story-gold-and-silver-price-fall-on-thursday-2861246.html">सोने और चांदी के दामों में आई गिरावट, जानें आज का रेट</a>
      </p>
    </article>
  </body>
</html>