<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/22/aumenti-e-rimodulazioni-in-tim-wind-tre-e-vodafone-tutte-le-news-628265"/>
    <meta property="og:site_name" content="tecnoandroid"/>
    <meta property="article:published_time" content="2019-11-22T11:55:17+00:00"/>
    <meta property="og:title" content="Rimodulazioni Dicembre: Vodafone, Tiscali e Fastweb annunciano rincari"/>
    <meta property="og:description" content="Alcuni operatori stanno predisponendo aumenti nel prossimo mese, in aggiunta a quelli già avvenuti durante questa estate"/>
  </head>
  <body>
    <article>
      <h1>Rimodulazioni Dicembre: Vodafone, Tiscali e Fastweb annunciano rincari</h1>
      <h2>Alcuni operatori stanno predisponendo aumenti nel prossimo mese, in aggiunta a quelli già avvenuti durante questa estate</h2>
      <address><time datetime="2019-11-22T11:55:17+00:00">22 Nov 2019, 11:55</time> by <a rel="author">Monica Palmisano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Untitled-design-57.png"/>
      </figure>
      <p>Gli investimenti sulle <b>infrastrutture per il 5G</b> hanno portato molti operatori a dover <b>rivedere profondamente i costi dei bundle</b> proposti ai clienti. Le rimodulazioni, lo sappiamo bene, fanno ormai parte del modus operandi di quasi tutti gli operatori nazionali, a cominciare da <b>Tim, Vodafone, Wind-Tre </b>fino ad arrivare a <b>Fastweb e Tiscali.</b></p>
      <p>Una prima fase di rincari è già <a href="https://www.tecnoandroid.it/2019/06/29/rimodulazioni-gli-aumenti-di-vodafone-tim-wind-e-tre-per-lestate-547567">avvenuta durante questa estate</a>, quando a moltissimi clienti è stato notificato un <b>aumento del costo</b> da sostenere per il proprio piano telefonico. Ma chi pensava di essersi salvato da questa tornata iniziale, potrebbe non esserne più così certo andando a valutare le rimodulazioni che arriveranno per <b>Vodafone, Tiscali e Fastweb nel mese di Dicembre.</b></p>
      <p>Durante questo mese, infatti, sono arrivate già ai clienti le <b>prime comunicazioni</b> in merito ai <b>rincari</b> che si andranno ad applicare<b> a partire dalla seconda settimana di Dicembre.</b></p>
      <p>Ecco cosa accadrà.</p>
      <h3>Rimodulazioni Vodafone, Fastweb e Tiscali: ecco come aumenteranno i costi delle offerte</h3>
      <p>A partire da <b>Vodafone,</b> i clienti dell’operatore rosso hanno ricevuto <b>comunicazione del rincaro nelle ultime fatture</b>, dove risulta riportato che:</p>
      <p>“<i>A partire dall’8 Dicembre 2019, il costo della tua offerta <b>Internet Unlimited +</b> aumenterà di <b>2,99 euro al mese</b>, consentendoci di continuare a investire sulla rete per offrirti sempre la massima qualità dei nostri servizi. Per maggiori informazioni vai su voda.it/info. Ti ricordiamo che, ai sensi dell’articolo 70 comma 4 del Decreto legislativo 1° Agosto 2003 n. 259, della Delibera 519/15/CONS e delle Condizioni Generali di Contratto, se non accetti tale modifica hai diritto a recedere dal contratto o passare ad altro operatore mantenendo il tuo numero senza penali nè costi di disattivazione fino al 7 dicembre 2019, ossia fino all’ultimo giorno di validità delle precedenti condizioni, specificando come causale del recesso “modifica delle condizioni contrattuali</i>“.</p>
      <p>L’operatore <b>Fastweb,</b> invece, predisporrà rincari a partire <b>dall’11 dicembre, </b>ma non sono ancora disponibili informazioni precise sull’ammontare del rincaro. Senza dubbio, i clienti <b>hanno già ricevuto una notifica di tali aumenti</b>, per legge <b>obbligatoria con 30 giorni di preavviso.</b></p>
      <p>Infine, anche <b>Tiscali Mobile predisporrà alcuni aumenti. </b>I clienti con solo attivo un piano base a consumo vedranno l’attivazione automatica di una nuova offerta, chiamata <b>Mobile Smart,</b> che avrà un costo di <b>2,99 euro al mese</b> e prevedrà 60 minuti, 10 SMS e 1 Giga di internet.</p>
    </article>
  </body>
</html>