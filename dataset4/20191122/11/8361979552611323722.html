<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/poroshenko-dav-poradu-zelenskomu-pered-normandskim-samitom-ye-dvi-chervoni-liniji-video-novini-ukrajini-50055099.html"/>
    <meta property="og:site_name" content="НВ"/>
    <meta property="article:published_time" content="2019-11-22T11:02:00+00:00"/>
    <meta property="og:title" content="Порошенко дав пораду учасникам нормандського саміту: Є дві червоні лінії, які неприпустимо перетинати"/>
    <meta property="og:description" content="П’ятий президент України Петро Порошенко порадив учасникам саміту в нормандської форматі не «перетинати дві червоні лінії»."/>
  </head>
  <body>
    <article>
      <h1>Порошенко дав пораду учасникам нормандського саміту: Є дві червоні лінії, які неприпустимо перетинати</h1>
      <h2>П’ятий президент України Петро Порошенко порадив учасникам саміту в нормандської форматі не «перетинати дві червоні лінії».</h2>
      <address>
        <time datetime="2019-11-22T11:02:00+00:00">22 Nov 2019, 11:02</time>
      </address>
      <p>За словами Порошенка, є дві «червоні лінії», які неприпустимо перетинати.</p>
      <p>Перша «червона лінія» полягає в тому, що безпековий компонент має передувати компоненту політичному.</p>
      <p>«І не можуть проводитись на українській землі вибори під дулами автоматів. Це лише легітимізує окупантів і виводить Росію, чого вона, власне, і прагне, із зони дії санкцій, які є дуже ефективними», — заявив Порошенко.</p>
      <p>Друга «червона лінія» за Порошенком: ні на які компроміси, які обмежують рух України в ЄС і НАТО.</p>
      <p>«Бо це якраз у інтересах Путіна — зупинити рух України в НАТО і ЄС. Є лише один безпековий інструмент — це членство України в НАТО. Один демократичний і економічний інструмент — повномасштабне членство в ЄС. Інших альтернатив Україна не має. І ми мали достатньо аргументів для того, щоб в цьому переконатися», — стверджує Порошенко.</p>
      <p>У понеділок, 9 грудня, у Парижі запланована зустріч лідерів країн нормандської четвірки (Україна, Німеччина, Франція і РФ).</p>
      <p>Усі сторони перемовин вже підтвердили свою участь у зустрічі.</p>
      <p>Читайте також:<br/><a href="https://nv.ua/ukr/ukraine/politics/zelenskiy-pro-normandsku-zustrich-postavlyu-pitannya-pro-stroki-zavershennya-viyni-novini-ukrajini-50054382.html">&amp;nbspЗеленський про нормандську зустріч: Поставлю питання про терміни завершення війни на Донбасі</a></p>
      <p>Голова МЗС України Вадим <a href="https://nv.ua/ukr/ukraine/politics/ukrajina-mozhe-viyti-z-minskih-ugod-novini-ukrajini-50053453.html">Пристайко не виключив, що в разі провалу переговорів Київ вийде з Мінських угод.</a></p>
    </article>
  </body>
</html>