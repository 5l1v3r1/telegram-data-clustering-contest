<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215957/Buizenpost-UMCG-wordt-gerenoveerd-bodes-draaien-overuren"/>
    <meta property="og:site_name" content="RTV Noord"/>
    <meta property="article:published_time" content="2019-11-22T11:15:00+00:00"/>
    <meta property="og:title" content="Buizenpost UMCG wordt gerenoveerd; bodes draaien overuren"/>
    <meta property="og:description" content="Je zag het vroeger vooral in warenhuizen en bij banken. Maar wist je dat buizenpost nog steeds wordt gebruikt? Als je geregeld in het UMCG in Groningen komt, waarschijnlijk wel."/>
  </head>
  <body>
    <article>
      <h1>Buizenpost UMCG wordt gerenoveerd; bodes draaien overuren</h1>
      <address>
        <time datetime="2019-11-22T11:15:00+00:00">22 Nov 2019, 11:15</time>
      </address>
      <p>Het UMCG kent een uitgebreid buizenpoststelsel, van wel twaalf kilometer lang, om bijvoorbeeld buisjes bloed vlug van de prikpoli naar het laboratorium te vervoeren. Of om medicijnen snel van de ziekenhuisapotheek naar de verpleegafdelingen te krijgen. In totaal kent het UMCG 85 'stations' waar de capsules kunnen worden afgeleverd.</p>
      <h3>Bodes nemen het over</h3>
      <p>Op dit moment wordt de buizenpost echter gerenoveerd. De bodes van het ziekenhuis draaien daarom overuren. Op zogenaamde Easy Tigers - kleine elektrische trekkers voor personen- en goederenvervoer - zoeven ze door het ziekenhuis om bijvoorbeeld geneesmiddelen en bloedbuisjes van a naar b te brengen.</p>
      <p>Elk etmaal gaat het om zo'n duizend pakketjes. Het UMCG zet tijdens de renovatie van de buizenpost dan ook extra bodes in, 24 uur per dag.</p>
      <h3>Begin december klaar</h3>
      <p>De revisie van het buizenstelsel duurt in totaal acht weken. Begin december moet de buizenpost het weer doen.</p>
      <p>
        <i>Bekijk hieronder het filmpje dat het UMCG maakte over de buizenpost:</i>
      </p>
      <p>
        <i><i><b>Hyperloop<br/></b></i>Het principe van buizenpost zou ook op grote schaal kunnen worden toegepast voor het supersnel vervoeren van mensen en goederen, is het idee van Tesla-topman Elon Musk. Hij kwam in 2012 met het plan voor de <i>hyperloop</i>. <br/>Dat is een soort vacu√ºmtrein waarbij - net als bij buizenpost - gebruik wordt gemaakt van een luchtdrukbuis. Het vervoermiddel zou een snelheid van 1000 kilometer per uur kunnen halen. Musk startte een competitie waarin hij partijen uitdaagde om het idee in de praktijk te testen. In Nederland werken spoorbeheerder ProRail en de Technische Universiteit Delft momenteel aan een <a href="https://delfthyperloop.nl/nl/">hyperloop-testbuis in Delft</a>.</i>
      </p>
    </article>
  </body>
</html>