<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economie.hotnews.ro/stiri-finante_banci-23507151-primul-discurs-public-christinei-lagarde-bce-revizui-strategic-politica-monetara-viitorul-apropiat-monitoriza-continuu-efectele-secundare-ale-politicilor-sale.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T11:48:00+00:00"/>
    <meta property="og:title" content="Primul discurs public al Christinei Lagarde: BCE va revizui strategic politica monetară în „viitorul apropiat” și va monitoriza continuu ”efectele secundare” ale politicilor sale"/>
    <meta property="og:description" content="Noul președinte al BCE Christine Lagarde, care tocmai a susținut primul ei discurs oficial în cadrul unui eveniment de la Frankfurt, a lansat câteva mesaje-cheie: BCE va începe o"/>
  </head>
  <body>
    <article>
      <h1>Primul discurs public al Christinei Lagarde: BCE va revizui strategic politica monetară în „viitorul apropiat” și va monitoriza continuu ”efectele secundare” ale politicilor sale</h1>
      <address><time datetime="2019-11-22T11:48:00+00:00">22 Nov 2019, 11:48</time> by <a rel="author">DP</a></address>
      <p><b>​Noul președinte al BCE Christine Lagarde, care tocmai a susținut primul ei discurs oficial în cadrul unui eveniment de la Frankfurt, a lansat câteva mesaje-cheie: BCE va începe o revizuire strategică a politicii monetare în „viitorul apropiat”, va monitoriza continuu ”efectele secundare” ale politicilor sale și a reiterat apelul ca politicile fiscale să sprijine mai mult investițiile, scriu analiștii ING, într-o reacție la cald la <a href="https://www.ecb.europa.eu/press/key/date/2019/html/ecb.sp191122~0c1f115db0.en.html">discursul noului șef</a> al Băncii Centrale Europene.<br/></b><br/>Interesant este că Lagarde a avertizat că „o uniune monetară concentrată prea mult pe împărțirea riscurilor ar putea genera hazard moral și o încetinire a economisirii”. Această frază este, poate, o încercare de a elogia un public majoritar germanofon.<br/><br/>La fel de interesant este și faptul că Lagarde părea să își fi schimbat discursul chiar înainte de a urca la microfon, adăugând paragraful de introducere în ultima clipă. De asemenea, contrar lui Mario Draghi, Lagarde a părăsit pe alocuri textul speech-ului, ceea ce fostul președinte al BCE nu făcea niciodată. <br/><br/><a href="https://www.ecb.europa.eu/press/key/date/2019/html/ecb.sp191122~0c1f115db0.en.html">Vezi aici discursul Christinei Lagarde, președintele BCE</a>.</p>
    </article>
  </body>
</html>