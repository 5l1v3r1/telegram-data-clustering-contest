<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/gundem/664277.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-22T11:11:00+00:00"/>
    <meta property="og:title" content="Cumhurbaşkanı Erdoğan İzmir'de Bilal Saygılı Camii açılışına katıldı"/>
    <meta property="og:description" content="Cumhurbaşkanı Erdoğan İzmir'de Bilal Saygılı Camii ve Külliyesi'nin açılışında konuştu."/>
  </head>
  <body>
    <article>
      <h1>Cumhurbaşkanı Erdoğan İzmir'de Bilal Saygılı Camii açılışına katıldı</h1>
      <h2>Cumhurbaşkanı Erdoğan İzmir'de Bilal Saygılı Camii ve Külliyesi'nin açılışında konuştu.</h2>
      <address>
        <time datetime="2019-11-22T11:11:00+00:00">22 Nov 2019, 11:11</time>
      </address>
      <p>
        <b>
          <i>Cumhurbaşkanı Erdoğan'ın açıklamalarından öne çıkanlar şöyle:</i>
        </b>
      </p>
      <p>Şehrimize yakışan bir eser oldu. Bir hadiste, "Kim Allah'ın rızasını talep ederek bir mescit inşa ederse, Allah'ın da ona Cennet'te bir ev inşa edeceği" müjdeleniyor. </p>
      <p>Bizim inancımızda cami kullanılan ve iş bitince terk edilen mekan hiçbir zaman olmamıştır. Cami ibadethane olduğu kadar muhabbetin, dayanışmanın yeridir. Cami, öğrenmenin ve öğretmenin, istişarenin mekanıdır. </p>
      <p>Cemaati olmayan her cami, ne kadar ihtişamlı olursa olsun, yetim ve öksüz bir eserdir. Çocuk sesleriyle güzelleşmeyen, gençlerin heyecanıyla dolmayan camiler mahzun kalmaya mahkumdur. Üniversite öğrencilerimiz başta olmak üzere bu bölgede yaşayan bütün kardeşlerimizin Bilal Saygılı Camii'ni öksüz ve yetim bırakmayacağına inanıyorum. </p>
      <p>Asırlardır canlarını feda eden aziz şehitlerimize Cenab-ı Allah'tan rahmet niyaz ediyorum. Barış Pınarı Harekatı'nda şehit olan kardeşlerimize rahmet niyaz ediyorum. </p>
    </article>
  </body>
</html>