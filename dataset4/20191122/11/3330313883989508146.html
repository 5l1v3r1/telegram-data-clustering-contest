<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904707/nijland-keert-al-weer-terug-bij-fc-groningen-de-know-how-is-er-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T11:13:00+00:00"/>
    <meta property="og:title" content="Opvallende terugkeer Nijland bij FC Groningen slechts maanden na vertrek"/>
    <meta property="og:description" content="Hans Nijland is weer teruggekeerd bij FC Groningen. De voormalig algemeen directeur van de club gaat aan de slag als interim-manager van de mediatak van de Groningers, zo vertelt hij tegen RTV Noord. Nijland zegt dat zijn terugkeer een tijdelijke is. &quot;Ik ben al als adviseur bij de club betrokken en heb de mediatak ooit zelf opgezet. Dus de know-how is er&quot;, zegt Nijland. &quot;Maar laat ik benadrukken dat ik altijd op de achtergrond zou blijven. Ook wil ik benadrukken dat ik niks voor de commerciële afdeling ga doen, het is puur op de achtergrond. Hoewel een vliegende kraai altijd wat vangt, dus als ik wat interessants hoor dan tip ik de commerciële altijd. Maar dat deed ik als adviseur ook al.&quot; Nominatie Robben zorgt voor 'hoogopgelopen spanningen' in Groningen"/>
  </head>
  <body>
    <article>
      <h1>Opvallende terugkeer Nijland bij FC Groningen slechts maanden na vertrek</h1>
      <address>
        <time datetime="2019-11-22T11:13:00+00:00">22 Nov 2019, 11:13</time>
      </address>
      <p>
        <b>Hans Nijland is weer teruggekeerd bij FC Groningen. De voormalig algemeen directeur van de club gaat aan de slag als interim-manager van de mediatak van de Groningers, zo vertelt hij tegen RTV Noord.</b>
      </p>
      <p>Nijland zegt dat zijn terugkeer een tijdelijke is. "Ik ben al als adviseur bij de club betrokken en heb de mediatak ooit zelf opgezet. Dus de know-how is er", <a href="https://www.rtvnoord.nl/nieuws/215952/Hans-Nijland-keert-tijdelijk-terug-bij-FC-Groningen-En-Marieke-vond-het-ook-goed">zegt Nijland</a>. "Maar laat ik benadrukken dat ik altijd op de achtergrond zou blijven. Ook wil ik benadrukken dat ik niks voor de commerciële afdeling ga doen, het is puur op de achtergrond. Hoewel een vliegende kraai altijd wat vangt, dus als ik wat interessants hoor dan tip ik de commerciële altijd. Maar dat deed ik als adviseur ook al."</p>
      <p>Nijland vertrok afgelopen zomer nog als algemeen directeur van Groningen. Met zijn rol als interim-manager helpt hij de nieuwe directeur Wouter Gudde uit de brand. Gudde kreeg de mediatak onder zich na het vertrek van commercieel directeur Robbert Klaver. Gudde vindt de terugkeer van Nijland niet vreemd. "Nee, de buitenwereld vindt dit altijd heel interessant. Wie is de baas bij FC Groningen? Maar laat duidelijk zijn dat er een nieuwe directie is, met een eigen koers. Dat heb je denk ik in de afgelopen periode ook wel gezien."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904642/-hoogopgelopen-conflict-rond-genomineerde-robben-verrassend-en-niet-correct-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>