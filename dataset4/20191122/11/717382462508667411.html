<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/sarno-dopo-tre-anni-e-stata-revocata-la-cittadinanza-onoraria-a-benito-mussolini/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-22T11:46:19+00:00"/>
    <meta property="og:title" content="Sarno: dopo tre anni è stata revocata la cittadinanza onoraria a Benito Mussolini"/>
    <meta property="og:description" content="Revocata in consiglio comunale la cittadinanza onoraria di Sarno a Benito Mussolini. Un atto voluto fortemente dal sindaco Canfora. Come riportato dal sito de Il Mattino, il primo cittadino aveva dato l’ok per la revoca della delibera di giunta del 23 maggio 1923 già nello scorso mese di aprile. Secondo quanto scrive il quotidiano, la minoranza non […]"/>
  </head>
  <body>
    <article>
      <h1>Sarno: dopo tre anni è stata revocata la cittadinanza onoraria a Benito Mussolini</h1>
      <address><time datetime="2019-11-22T11:46:19+00:00">22 Nov 2019, 11:46</time> by <a rel="author" href="https://amalfinotizie.it/author/redazione-web/" target="_blank">Redazione Web</a></address>
      <p>Revocata in consiglio comunale la cittadinanza onoraria di <b>Sarno </b>a <b>Benito Mussolini</b>. Un atto voluto fortemente dal sindaco Canfora.</p>
      <p>Come riportato dal sito de Il Mattino, il primo cittadino aveva dato l’ok per la revoca della delibera di giunta del 23 maggio 1923 già nello scorso mese di aprile.</p>
      <p>Secondo quanto scrive il quotidiano, la minoranza non sarebbe d’accordo e sarebbe pronta anche ad uscire dall’aula consiliare all’atto della votazione.</p>
      <p>Nonostante l’opposizione di alcuni componenti del consiglio comunale la revoca della cittadinanza c’è stata.</p>
      <p>Il sindaco Canfora ha spiegato in maniera abbastanza chiara le motivazioni che l’hanno spinto a prendere questa decisione in merito alla cittadinanza onoraria a <b>Mussolini</b>:«Non possiamo essere la città di Giovanni Amendola e poi avere come cittadino onorario il mandante del suo assassinio – ha detto – La cittadinanza onoraria si conferisce quale manifestazione di riconoscimento onorifico, a chi, pur non essendo iscritto all’anagrafe comunale, o non sia originario per nascita, sia persona onorata ed esempio per i giovani e per la cittadinanza. È evidente che la figura di Mussolini, che pur appartiene alla storia della nostra nazione, sia stata oggetto di un generale e condiviso giudizio negativo».</p>
    </article>
  </body>
</html>