<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641311/%D9%85%D9%88%D8%B6%D8%B9-%DA%AF%DB%8C%D8%B1%DB%8C-%D9%85%D9%82%D8%A7%D9%85-%D8%A7%D8%B1%D8%B4%D8%AF-%D8%B3%D9%88%D8%AF%D8%A7%D9%86%DB%8C-%D8%AF%D8%B1%D8%A8%D8%A7%D8%B1%D9%87-%D9%86%DB%8C%D8%B1%D9%88%D9%87%D8%A7%DB%8C-%D8%B3%D9%88%D8%AF%D8%A7%D9%86%DB%8C-%D8%AF%D8%B1%DB%8C%D9%85%D9%86-%D9%88%D9%84%DB%8C%D8%A8%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T11:27:00+00:00"/>
    <meta property="og:title" content="موضع گیری مقام ارشد سودانی درباره نیروهای سودانی دریمن ولیبی"/>
    <meta property="og:description" content="رئیس شورای حاکمیتی سودان به موضع گیری درباره حضور نیروهای این کشور در یمن و لیبی پرداخت."/>
  </head>
  <body>
    <article>
      <h1>
        <a href="https://www.bultannews.com/fa/news/641311/%D9%85%D9%88%D8%B6%D8%B9-%DA%AF%DB%8C%D8%B1%DB%8C-%D9%85%D9%82%D8%A7%D9%85-%D8%A7%D8%B1%D8%B4%D8%AF-%D8%B3%D9%88%D8%AF%D8%A7%D9%86%DB%8C-%D8%AF%D8%B1%D8%A8%D8%A7%D8%B1%D9%87-%D9%86%DB%8C%D8%B1%D9%88%D9%87%D8%A7%DB%8C-%D8%B3%D9%88%D8%AF%D8%A7%D9%86%DB%8C-%D8%AF%D8%B1%DB%8C%D9%85%D9%86-%D9%88%D9%84%DB%8C%D8%A8%DB%8C">موضع گیری مقام ارشد سودانی درباره نیروهای سودانی دریمن ولیبی</a>
      </h1>
      <h2>رئیس شورای حاکمیتی سودان به موضع گیری درباره حضور نیروهای این کشور در یمن و لیبی پرداخت.</h2>
      <address><time datetime="2019-11-22T11:27:00+00:00">22 Nov 2019, 11:27</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، عبدالفتاح البرهان <b>رئیس</b> شورای حاکمیتی انتقالی <b>سودان</b> هر گونه اعزام نیرو به<b> لیبی</b> برای جنگ در کنار خلیفه حفتر یا هر گروه دیگری در لیبی را تکذیب کرد.</p>
      <p>وی گفت که عدم حذف کشورش از فهرست کشورهای حامی تروریسم با وجود تغییرات ایجاد شده در سودان(منظور برکناری عمر البشیر) برای مردم سودان ناخرسند است و اینکه عواملی که کشورش را در فهرست تروریسم قرار داده، برطرف شده است.</p>
      <p>درباره اخبار مربوط به اعزام نیروهای سودانی به لیبی هم گفت: این اخبار نادرست است وما نیرویی برای جنگ در لیبی اعزام نکرده ایم و هیچ کشوری یا احدی از ما تقاضا ارسال نظامی به آنجا نکرده است و ما طرفی در درگیری لیبی نیستیم.</p>
      <p>وی در عین حال اینکه گروههای مسلح سودانی خارج از سلطه دولت سودان در لیبی باشند را بعید ندانست و تاکید کرد: این ربطی به دولت ما ندارد.</p>
      <p>این در حالی است که برخی رسانه ها از اعزام هزار نظامی به لیبی در حمایت از خلیفه حفتر در ماه جولای گذشته خبر داده بودند.</p>
      <p>البرهان درباره نیروهای سودانی در یمن هم گفت: این نیروها ماموریت جنگی در آنجا ندارند وفقط برای حمایت هستند! این نیروها در یمن تا تحقق هدفی که به خاطر آن مشارکت کرده اند، می مانند.</p>
      <p>گفتنی است که سودان نیروهایی در یمن در کنار ائتلاف سعودی دارد و محمد حمدان حمیدتی معاون رئیس شورای حاکمیتی قبلا اعلام کرده بود که تعداد نیروهای سودانی در جنگ یمنی بالغ بر ۳۰ هزار نظامی می شود.</p>
    </article>
  </body>
</html>