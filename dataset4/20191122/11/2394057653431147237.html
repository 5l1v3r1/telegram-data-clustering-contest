<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/22/plotka-remake-resident-evil-3-trafi-na-rynek-w-2020-roku.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-22T11:30:00+00:00"/>
    <meta property="og:title" content="Plotka: Remake Resident Evil 3 trafi na rynek w 2020 roku"/>
    <meta property="og:description" content="Pamiętacie youtubera, który jako pierwszy ujawnił grę Elden Ring? Teraz ma ciekawe informacje z Capcomu."/>
  </head>
  <body>
    <article>
      <h1>Plotka: Remake Resident Evil 3 trafi na rynek w 2020 roku</h1>
      <h2>Pamiętacie youtubera, który jako pierwszy ujawnił grę Elden Ring? Teraz ma ciekawe informacje z Capcomu.</h2>
      <address><time datetime="2019-11-22T11:30:00+00:00">22 Nov 2019, 11:30</time> by <a rel="author">LM</a></address>
      <figure>
        <img src="https://img6.gram.pl/iwgw20191122112432876eyyr.jpg"/>
      </figure>
      <p>Sukces wydanego na początku roku Resident Evil 2 Remake niemal zagwarantował fanom to, że Capcom postara się w podobny sposób odświeżyć także kolejne odsłony serii. <b>Jednak jeśli zastanawiacie się nad tym, kiedy moglibyśmy otrzymać następny remake, to użytkownik serwisu YouTube znany jako Spawn Wave ma dla nas ciekawe doniesienia. Według niego Capcom już intensywnie pracuje nad Resident Evil 3 Remake, które ma zadebiutować w 2020 roku</b>. Niestety informacje, którymi dysponuje, nie wskazują, jakich poprawek możemy oczekiwać w mechanice Nemezis, ale całość ma być potraktowana z taką samą uwagą, jak przy odnowionym Resident Evil 2. Youtuber utrzymuje, że o<b>ficjalna zapowiedź projektu może odbyć się podczas tegorocznej gali The Game Awards</b>, aczkolwiek wszystko zależy też od tego, w którym punkcie 2020 roku Capcom zamierza wydać grę.<br/><br/>Oczywiście wszystko to, <b>to jedynie plotki, ale nawet jeśli podejdziemy do nich z dużym dystansem, to jest kilka powodów, dla których, mogą się potwierdzić</b>. Po pierwsze, Capcom wcale nie krył, że jest zainteresowany wyprodukowaniem remake’u Resident Evil 3: Nemesis, a <a href="https://www.gram.pl/news/2019/02/01/plotka-remake-resident-evil-3-moze-trafic-na-rynek-przed-resident-evil-8.shtml">wcześniejsze plotki sugerowały</a>, że jego premiera mogłaby odbyć się jeszcze przed debiutem nowej pełnoprawnej odsłony cyklu. Po drugie, przywołany tu Spawn Wave był <b>pierwszą osobą w sieci, która wyjawiła nam grę</b> <a href="https://www.gram.pl/news/2019/05/21/great-rune-nowe-plotki-o-grze-powstalej-przy-wspolpracy-from-software-i-georgea-rr-martina.shtml">Great Rune</a>, które później okazało się <a href="https://www.gram.pl/news/2019/06/09/e3-2019-duet-miyazaki-i-martin-juz-oficjalnie-zapowiedziano-elden-ring.shtml">Elden Ring od FromSoftware</a>.</p>
      <ul>
        <li>
          <a href="https://www.gram.pl/artykul/2019/01/22/resident-evil-2-2019-recenzja-wiecej-niz-remake.shtml">Resident Evil 2 2019 - recenzja. Więcej niż remake.</a>
        </li>
      </ul>
      <p>https://www.youtube.com/watch?v=ksBrLDX8SCM&amp;feature=emb_title</p>
      <hr/>
      <p>
        <a href="https://www.sferis.pl/szukaj?q=resident+evil">Kup gry z serii Resident Evil w Sferis.pl.</a>
      </p>
    </article>
  </body>
</html>