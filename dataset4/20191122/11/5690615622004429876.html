<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837206-arakhamiya-v-nabu-svidchitime-pro-khabari-narodnikh-deputativ"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T11:04:00+00:00"/>
    <meta property="og:title" content="Арахамія в НАБУ свідчитиме про хабарі народних депутатів"/>
    <meta property="og:description" content="КИЇВ. 22 листопада. УНН. Голова фракції &quot;Слуга народу&quot; Давид Арахамія заявив, що буде свідчити про хабарництво народних депутатів України в Національному …"/>
  </head>
  <body>
    <article>
      <h1>Арахамія в НАБУ свідчитиме про хабарі народних депутатів</h1>
      <address><time datetime="2019-11-22T11:04:00+00:00">22 Nov 2019, 11:04</time> by <a rel="author">Анна Мурашко</a></address>
      <p><b>КИЇВ. 22 листопада. УНН.</b> Голова фракції "Слуга народу" Давид Арахамія заявив, що буде свідчити про хабарництво народних депутатів України в Національному антикорупційному бюро. Про це він повідомив під час ток-шоу "Право на владу", передає <b>УНН</b>.</p>
      <p>Так, телеведуча Наталія Мосейчук нагадала, Давиду Арахамії, що він колись був першим народним депутатом і головою фракції, який сказав про те, що депутати беруть хабарі. На це Арахамія відповів:</p>
      <p>"Я до речі, вже йду в НАБУ. Мені вчора дорікали: "Арахамія щось сказав в ефірі, нікуди не пішов". В мене є повістка, я йду з адвокатом у НАБУ давати ці свідчення, тобто процес іде".</p>
      <p>Нагадаємо, Спеціалізованою антикорупційною прокуратурою, з метою перевірки викладеної в ЗМІ інформації, зареєстровано кримінальне провадження за фактом можливого <a href="https://www.unn.com.ua/uk/news/1831544-sap-vidkrila-provadzhennya-schodo-otrimannya-khabara-po-30-tis-dolariv-chinnimi-nardepami?fbclid=IwAR0utFiHfolWWINxNa5oMKpUzlbYpVi-sp_C3ZKwFFdmjvvq5nlgl7WOGT4">вчинення корупційного злочину</a> народними депутатами України.</p>
      <p>Як повідомлялося раніше, 15 листопада 2019 року “Слуги народу” <a href="https://www.unn.com.ua/uk/news/1835914-slugi-narodu-viklyuchili-z-fraktsiyi-skorokhod-ta-polyakova?fbclid=IwAR1BtvvLRV7K-xIcSbJg5ytChtguWHVMjhv6jcn74ng9cpsNX7dh7GF-gFs">виключили з фракції</a> Скороход та Полякова.</p>
    </article>
  </body>
</html>