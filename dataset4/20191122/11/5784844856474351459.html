<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/prvi-bralnik-elektronskih-knjig-xiaomi.html?RSS3dfb385b2b6fb003c348d4c6c46b5444"/>
    <meta property="og:site_name" content="Računalniške novice"/>
    <meta property="article:published_time" content="2019-11-22T11:37:00+00:00"/>
    <meta property="og:title" content="Prvi bralnik elektronskih knjig Xiaomi"/>
    <meta property="og:description" content="Ker prodaja elektronskih knjig še vedno narašča, bo v bližnji prihodnosti le še peščica ljudi uporabljala papirnate knjige za izobraževanje in kakovostno preživljanje časa."/>
  </head>
  <body>
    <article>
      <h1>Prvi bralnik elektronskih knjig Xiaomi</h1>
      <address>
        <time datetime="2019-11-22T11:37:00+00:00">22 Nov 2019, 11:37</time>
      </address>
      <p>Ker prodaja elektronskih knjig še vedno narašča, bo v bližnji prihodnosti le še peščica ljudi uporabljala papirnate knjige za izobraževanje in kakovostno preživljanje prostega časa. Zato so se pri podjetju Xiaomi odločili za pripravo njihovega prvega bralnika elektronskih knjig. Tu pričakovano gre za odličen in predvsem ne preveč drag izdelek, ki bo brez težav prepričal tudi običajne kot tudi najzahtevnejše uporabnike.</p>
      <p>Bralnik elektronskih knjig Xiaomi Mi Reader je opremljen s 15,24-centimetrskim zaslonom ločljivosti kar 1.024 x 768 slikovnih točk (212 ppi), pri čemer je tu seveda na voljo tudi osvetlitev LED. Za uravnavanje osvetlitve pa je na voljo kar 24 različnih stopenj osvetlitve. Tudi preostala strojna oprema ni od muh, saj v notranjosti elektronskega bralnika Xiaomi najdemo še štirijedrni procesor Allwinner B300 frekvence 1,8 gigahercev, vgrajeni pomnilnik s 16 gigabajti prostora in baterijo zmogljivosti 1.800 miliamper ur, ki jo je mogoče polniti preko vmesnika USB Type-U. Na pomnilniku pa je nameščen operacijski sistem Android 8.1 Oreo.</p>
      <p>Na vgrajeni pomnilnik elektronske knjige Xiaomi Mi Reader bomo lahko shranili do okoli 5.000 knjig, kar bo zagotovo dovolj prostora tudi za najbolj zavzete uporabnike. Poleg tega novost niti ni pretirano draga, saj je zanjo trenutno na kitajskem treba odšteti zgolj okoli preračunanih 75 evrov.</p>
      <figure>
        <iframe src="https://www.youtube.com/embed/G5YLMHDmSa4" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.mi.com/global">Mi</a></footer>
    </article>
  </body>
</html>