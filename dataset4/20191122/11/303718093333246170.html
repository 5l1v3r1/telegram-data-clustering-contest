<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/tunnel-onder-station-haren-wordt-feestelijk-geopend/"/>
    <meta property="og:site_name" content="OOG"/>
    <meta property="article:published_time" content="2019-11-22T11:12:00+00:00"/>
    <meta property="og:title" content="Tunnel onder station Haren wordt feestelijk geopend"/>
    <meta property="og:description" content="De tunnel onder het station van Haren wordt vandaag (vrijdag) officieel geopend. Dat gaat om 15.30 uur met de nodige toeters en bellen gebeuren. De onderdoorgang verbindt de wijk Oosterhaar met de res"/>
  </head>
  <body>
    <article>
      <h1>Tunnel onder station Haren wordt feestelijk geopend</h1>
      <address><time datetime="2019-11-22T11:12:00+00:00">22 Nov 2019, 11:12</time> by <a rel="author">Andor Heij</a></address>
      <p>
        <b>De tunnel onder het station van Haren wordt vandaag (vrijdag) officieel geopend. Dat gaat om 15.30 uur met de nodige toeters en bellen gebeuren. De onderdoorgang verbindt de wijk Oosterhaar met de rest van Haren.</b>
      </p>
      <p>De tunnel is in feite al bijna een maand open en de meeste gebruikers zijn erg tevreden over de nieuwe verbinding. De fietsers en voetgangers hoeven de spoorwegovergang even verder op niet meer te gebruiken. Voor veel mensen is het niet alleen sneller, maar ook veiliger.</p>
      <p>De onderdoorgang werd niet zonder slag of stoot aangelegd. Ruim een jaar geleden zouden drie tunneldelen geplaatst worden, maar dat lukte slechts deels. Een van de delen werd later aangelegd, waardoor het hele project vertraging op liep.</p>
    </article>
  </body>
</html>