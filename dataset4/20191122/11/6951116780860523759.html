<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/laura-pausini-conduttrice-sanremo-2020/"/>
    <meta property="og:site_name" content="Novella 2000"/>
    <meta property="article:published_time" content="2019-11-22T11:00:01+00:00"/>
    <meta property="og:title" content="Laura Pausini conduttrice di Sanremo 2020? Il gossip bomba"/>
    <meta property="og:description" content="Stando ad un gossip bomba, pare che Laura Pausini possa diventare conduttrice, al fianco di Amadeus, di Sanremo 2020. Ecco tutti i dettagli."/>
  </head>
  <body>
    <article>
      <h1>Laura Pausini conduttrice di Sanremo 2020? Il gossip bomba</h1>
      <address><time datetime="2019-11-22T11:00:01+00:00">22 Nov 2019, 11:00</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <h3>Stando ad un gossip bomba, pare che Laura Pausini possa diventare conduttrice, al fianco di Amadeus, di Sanremo 2020</h3>
      <p>Periodo d’oro, questo, per <b>Laura Pausini</b>. La cantante italiana più famosa al mondo è infatti tornata a lavorare, dopo una manciata di settimane di pausa. A seguito del tour di stadi con <b>Biagio Antonacci</b>, l’artista romagnola ha voluto staccare la spina per qualche giorno, recuperando così le energie. Solo pochissime settimane fa, così, la <b>Pausini</b> è stata confermata come giudice della nuova edizione di <b>La Voz Spagna</b>, le cui registrazioni sono appena iniziate. Adesso, a seguito della notizia, arriva un inedito gossip bomba, che se confermato potrebbe portare ulteriore gloria alla carriera della cantante. Pare infatti che <b>Laura</b> possa essere in lizza per diventare <b>conduttrice</b>, naturalmente al fianco di <b>Amadeus</b>, di <b>Sanremo 2020</b>. Scopriamo tutti i dettagli di questa indiscrezione, che sta già facendo discutere.</p>
      <p>Siamo nel pieno dei preparativi della prossima edizione del <i><a href="https://www.rai.it/programmi/sanremo/">Festival della canzone italiana</a></i>, e tutto inizia finalmente a prendere forma. Tante le novità previste quest’anno, e di certo <b>Amadeus</b> non deluderà le aspettative del pubblico. Nel mentre iniziano a girare le prime indiscrezioni sul volto che affiancherà il conduttore e direttore artistico di <b>Sanremo 2020</b>. <a href="https://www.novella2000.it/chiara-ferragni-sanremo-2020-haters/">Dopo i nomi di <b>Chiara Ferragni</b></a> e <a href="https://www.novella2000.it/tiziano-ferro-trattative-sanremo-2020/"><b>Tiziano Ferro</b>, che parteciperà alla manifestazione come super ospite</a>, adesso si parla di niente che meno che di <b>Laura Pausini</b>. La cantante romagnola già da diversi anni viene accostata al Festival. Tuttavia per un motivo o per l’altro, non è mai riuscita a salire sul palco dell’Ariston nelle vesti di <b>conduttrice</b>, nonostante questo rimanga uno dei suoi sogni più grandi.</p>
      <p>Ma cosa potrebbe accadere quest’anno? Senza dubbio la presenza di <b>Laura Pausini</b> a <b>Sanremo 2020</b> potrebbe significare un enorme colpo per <b>Amadeus</b> e per la manifestazione stessa. Scopriamo tutti i dettagli e il gossip che vede l’artista protagonista e <b>conduttrice</b> della kermesse musicale.</p>
      <h3>Conduttrice di Sanremo 2020, al fianco di Amadeus, sarà Laura Pausini?</h3>
      <p>Dopo la verità sulla partecipazione di <b>Tiziano Ferro</b> a <b>Sanremo 2020</b>, un altro grande nome della musica italiana viene accostato alla manifestazione: quello di <b>Laura Pausini</b>. Stando ai gossip, infatti, sembrerebbe che la cantante quest’anno abbia finalmente la possibilità di assumere il ruolo <b>conduttrice</b> del Festival, al fianco di <b>Amadeus</b>. A lanciare l’indiscrezione è il nuovo numero del settimanale <b>Vero</b>, che comunica però che l’artista potrebbe arrivare soltanto durante la serata finale di <b>Sanremo</b>, da sempre considerata la più importante. Questo quello che viene riportato sulla rivista:</p>
      <blockquote>“La cantante di origini romagnole Laura Pausini, che nel corso degli anni ha ottenuto uno straordinario successo in tutto il mondo, potrebbe tornare sul palco dell’Ariston, ma non per cantare. Sembra infatti che Amadeus voglia proprio lei alla conduzione dell’ultima serata della più importante kermesse canora italiana”</blockquote>
      <p>Che le voci dunque possano trovare un fondo di verità? <b>Laura Pausini</b> sarà davvero <b>conduttrice</b> dell’ultima serata di <b>Sanremo 2020</b> al fianco di <b>Amadeus</b>? Al momento nessun commento da parte della cantante è ancora giunto. L’artista romagnola dovrà infatti riuscire a conciliare gli impegni con <b>La Voz Spagna</b> per poter arrivare all’interno della manifestazione. Nonostante le registrazioni delle prime puntate del talent siano appena iniziate, non è detto che la <b>Pausini</b> non debba far fronte ai tempi e alle modalità della trasmissione. <b>Laura</b> riuscirà ad incastrare il tutto e a partecipare alla kermesse? Attendiamo aggiornamenti in merito.</p>
      <related>
        <a href="https://www.novella2000.it/miley-cyrus-attaccata-elsa-pataky-liam-hemsworth/"/>
        <a href="https://www.novella2000.it/nicole-mazzocato-frecciatina-violeta-mangrinan-colloricchio-instagram/"/>
        <a href="https://www.novella2000.it/amici-celebrities-2-si-fa-maria-de-filippi/"/>
      </related>
    </article>
  </body>
</html>