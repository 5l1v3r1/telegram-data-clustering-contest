<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2581507/lkp-lev-zaklikae-lvivan-ta-ihnih-ulublenciv-stati-donorami-krovi-dla-sobak"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-22T11:06:00+00:00"/>
    <meta property="og:title" content="ЛКП &quot;Лев&quot; закликає львів'ян та їхніх улюбленців стати донорами крові для собак"/>
    <meta property="og:description" content="У Львові закликають долучитися до собачого донорства крові"/>
  </head>
  <body>
    <article>
      <h1>ЛКП "Лев" закликає львів'ян та їхніх улюбленців стати донорами крові для собак</h1>
      <address><time datetime="2019-11-22T11:06:00+00:00">22 Nov 2019, 11:06</time> by <a rel="author">Даниїл Задорожний</a></address>
      <p>
        <i>Перша комунальна ветеринарна клініка шукає власників собак, які б погодилися, щоб їхні чотирилапі улюбленці також долучилися до порятунку тварин та стали донорами крові для своїх "видових братів". Це перший такий банк крові на Західній Україні.</i>
      </p>
      <p>Бути донором крові - стандартна людська практика, однак крові потрібна не лише людям, а й собакам і, відповідно, кров також потрібна собача. Бувають інфекції або складні поранення, лікування яких потребує саме переливання свіжої, здорової крові, а не тривалого медикаментозу.</p>
      <p>Для власників, які б погодилися на цей крок, є свої переваги, адже це водночас і безкоштовний огляд свого собаки: ви зможете дізнатися його групу крові, отримати окремі показники біохімічного і загального аналізу крові та мазка крові на виявлення бабезіозу і мікрофілярію.</p>
      <figure>
        <img src="https://s.032.ua/section/newsInText/upload/images/news/intext/000/051/472/screenshot-docsgooglecom-20191121-173604_5dd7c03b1fa51.jpg"/>
      </figure>
      <p>
        <b>Як стати донором крові</b>
      </p>
      <p>Донором може стати будь-яка вакцинована собака масою від 25 кг, віком від 2 до 8 років, якщо вона, звичайно ж, здорова. Процедура нічим не загрожує життю чотирилапих, які протягом всього часу перебуватимуть під пильним наглядом ветеринарів.</p>
      <p>"Для того, щоб ваш собака став донором, потрібно мати чітке усвідомлення того, що дослідження донора та забір крові може тривати до 2 годин (90% якого ми досліджуємо стан здоров’я донора), тому потрібно запастися терпінням і часом. Якщо вас це не лякає, тоді прошу телефонувати до ЛКП «Лев» (тел. 068 535 4545) і повідомити нас про вашу ініціативу", - вказано на сайті установи.</p>
      <figure>
        <img src="https://s.032.ua/section/newsInText/upload/images/news/intext/000/051/472/screenshot-docsgooglecom-20191121-173604-1_5dd7c013ccf82.jpg"/>
      </figure>
      <p>Наприклад, зовсім нещодавно кокер-спанієль Джессі потребував переливання крові - його привезли господарі у важкому стані. І саме через застосування процедури переливання вже наступного дня Джессі прийшов на потворний огляд на своїх чотирьох. Завдяки донорству вже вдалось врятувати близько 60 собак.</p>
      <p>Нагадаємо, що займаються порятунком та пошуком нового дому для безпритульних тварин. Кожного тижня вони виставляють фотографії з новими чотирилапками, які <a href="https://www.032.ua/news/2576320/7-sobacok-ta-2-kiski-cekaut-na-dobrih-gospodariv-u-lkp-lev-foto">шукають</a> нових господарів.</p>
      <p>Джерело інформації: <a href="https://lkplev.com/ua/post/lkp-lev-dopomoze-vetklinikam-ukraini-ratuvati-usih-kriticnih-pacientiv-zavdaki-donorskij-krovi">ЛКП "Лев"</a></p>
    </article>
  </body>
</html>