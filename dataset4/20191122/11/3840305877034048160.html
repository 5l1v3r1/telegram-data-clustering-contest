<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/ministrul-costel-alexe-s-au-taiat-peste-60-de-milioane-de-metri-cubi-de-lemn-fara-autorizatie-in-mandatul-fostei-guvernari-cifre-socante-306721.html"/>
    <meta property="og:site_name" content="B1 TV"/>
    <meta property="article:published_time" content="2019-11-22T11:21:48+00:00"/>
    <meta property="og:title" content="Ministrul Costel Alexe: 'S-au tăiat peste 60 de milioane de metri cubi de lemn fără autorizaţie, în mandatul fostei guvernări. CIFRE ȘOCANTE'"/>
    <meta property="og:description" content="Ministrul Mediului, Apelor şi Pădurilor, Costel Alexe, a declarat, vineri, că, în urma unei evaluări a descoperit cifre şocante în Inventarul Forestier Naţional (IFN).Alexe spune că se taie neautorizat..."/>
  </head>
  <body>
    <article>
      <h1>Ministrul Costel Alexe: 'S-au tăiat peste 60 de milioane de metri cubi de lemn fără autorizaţie, în mandatul fostei guvernări. CIFRE ȘOCANTE'</h1>
      <address><time datetime="2019-11-22T11:21:48+00:00">22 Nov 2019, 11:21</time> by <a rel="author">B1.ro</a></address>
      <p>Ministrul Mediului, Apelor şi Pădurilor, <a href="https://www.b1.ro/tag/costel-alexe-292646.html">Costel Alexe</a>, a declarat, vineri, că, în urma unei evaluări a descoperit cifre şocante în Inventarul Forestier Naţional (IFN).</p>
      <p>Alexe spune că se taie neautorizat într-un an aproximativ 38,6 milioane de metri cubi de lemn, cu 20 de milioane peste cifrele oficiale.</p>
      <p>"Primul lucru pe care am vrut să-l văd când am venit la minister a fost raportul Inventarului Forestier Naţional. Am descoperit acolo nişte cifre şocante, atât de şocante încât la prima citire mi-a fost greu să le cred. L-am chemat la minister pe domnul Marin Gheorghe (şef departament IFN din cadrul Institutului Naţional de Cercetare-Dezvoltare în Silvicultură "Marin Drăcea"- ICAS, n.r.), responsabilul pentru realizarea IFN, să-mi explice exact cum s-a derulat tot procesul de documentare, care au fost tehnicile folosite, care sunt indicatorii, iar după ce am ascultat toate explicaţiile, vă spun că am acceptat în integralitate acest raport. Datele de acolo sunt reale, pot să vă confirm astăzi că, în România, se taie într-un an de zile aproximativ 38,6 milioane de metri cubi de lemn, cu 20 de milioane peste cifrele oficiale. Faptul că acest raport a fost ţinut la sertar mai bine de un an de către fosta conducere a ministerului este cu atât mai grav”, a spus Alexe înt-o conferință de presă, potrivit <a href="https://www.agerpres.ro/mediu/2019/11/22/alexe-in-romania-se-taie-neautorizat-aproximativ-38-6-milioane-mc-de-lemn-fosta-conducere-a-ministerului-a-musamalizat-datele--407379">Agerpres</a>.</p>
      <p>Potrivit oficialului, fosta guvernare a încercat să ascundă faptul că sub mandatul său s-au tăiat peste 60 de milioane de metri cubi de lemn fără autorizaţie.</p>
    </article>
  </body>
</html>