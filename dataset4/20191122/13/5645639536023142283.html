<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/huawei-nova-6-zrejme-ziska-podporu-5g-siti/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-22T13:20:48+00:00"/>
    <meta property="og:title" content="Huawei láká na představení mobilu Nova 6 5G"/>
    <meta property="og:description" content="Aktualizováno 22. 11. Po pár dnech společnost Huawei zveřejnila další video na sociální síti Weibo. Tentokrát poodhaluje i zadní stranu mobilu, která nese celkem čtyři foťáky. Původní spekulace se tak potvrzují. Huawei rozjíždí marketing jen pro čínský trh a je otázkou, jestli novinka vůbec zamíří na globální trh. Zatím se například ani neprodává Mate 30 […]"/>
  </head>
  <body>
    <article>
      <h6 class="kicker">aktualizováno</h6>
      <h1>Huawei láká na představení mobilu Nova 6 5G</h1>
      <address><time datetime="2019-11-22T13:20:48+00:00">22 Nov 2019, 13:20</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <h3>Aktualizováno 22. 11.</h3>
      <p>Po pár dnech společnost Huawei zveřejnila další video na sociální síti Weibo. Tentokrát poodhaluje i zadní stranu mobilu, která nese celkem čtyři foťáky. Původní spekulace se tak potvrzují.</p>
      <figure>
        <iframe src="https://www.youtube.com/embed/bi8RNMC25EU" width="560" height="315" data-service="Youtube" scrolling="no"/>
      </figure>
      <p>Huawei rozjíždí marketing jen pro čínský trh a je otázkou, jestli novinka vůbec zamíří na globální trh. Zatím se například ani neprodává Mate 30 Pro, kterému chybí Google služby. Co se týče Huawei Nova 6, tak ani zde nebudou k dispozici, dokud <a href="https://dotekomanie.cz/2019/11/huawei-jiz-nebude-na-cerne-listine-usa/">bude panovat zákaz USA</a>.</p>
      <slideshow>
        <figure>
          <img src="https://dotekomanie.cz/wp-content/uploads/2019/11/Nova-6-5G-front-1902x1048x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/Nova-6-5G-rear-1898x1036x.jpg"/>
        </figure>
      </slideshow>
      <h3>Aktualizováno 19. 11.</h3>
      <p>Nemělo by to dlouho trvat a společnost Huawei by měla představit nový smartphone Nova 6. Ten bude k dispozici i v 5G verzi, jak se potvrzuje na zveřejněném videu. Kromě toho se ukazuje přední strana, který disponuje větší dírou pro dvě kamery. Mimo jiné video poukazuje na schopnost pořizovat širokoúhlé snímky.</p>
      <figure>
        <iframe src="https://www.youtube.com/embed/dTvQpP2Fq9Y" width="560" height="315" data-service="Youtube" scrolling="no"/>
      </figure>
      <h3>Aktualizováno 6. 11.</h3>
      <p>Představení novinky Nova 6 se zřejmě blíží, jelikož se objevuje další tiskový obrázek a společně s ním i některé specifikace. V podstatě se potvrzuje větší díra v displeji a červená verze nadcházející novinky.</p>
      <figure>
        <img src="https://dotekomanie.cz/wp-content/uploads/2019/11/EImlF5-XYAAMy27-708x780x.jpg"/>
      </figure>
      <p>Displej jako takový nabídne 6,4palcovou úhlopříčku s rozlišením Full HD+. Základní model bude mít 60Hz panel, ale je zde možnost, že se objeví prémiová verze s 90Hz displejem. Na přední straně nabídnout foťáky 32 a 13 MPx, zadní strana ponese sestavu 60 MPx, 16 MPx, 2 MPx a 2 MPx. Zřejmě se nabídne možnost focení širokoúhlých snímků a makro fotek. Baterie by měla mít kapacitu 4000 mAh, přičemž by měla být podpora 40W nabíjení. O výkon se postará procesor Kirin 990, který by měl mít až 12 GB operační paměti.</p>
      <h3>Aktualizováno 4. 11.</h3>
      <p>Nedávno se objevila první zmínka o nadcházející novince Nova 6, přičemž se ví, že přijde pravděpodobně ve variantě s 5G konektivitou. Nyní se konečně dozvídáme, jak by měl nový smartphone vypadat.</p>
      <figure>
        <img src="https://dotekomanie.cz/wp-content/uploads/2019/10/Huawei-Nova-6-renders-445x500x.jpg"/>
      </figure>
      <p>Jak je vidět na uniklém obrázku, přední strana nabídne zřejmě dva foťáky v otvoru v displeji. Novější spekulace opět zmiňují rychlé 40W nabíjení, ale více není známo. Zřejmě se v dohledné době objeví nějaké náznaky specifikací, ale otázkou je, jak to bude s dostupností mimo Čínu. Huawei má stále problém s nedostupností certifikace od Googlu.</p>
      <h3>Původní článek 22. 10.</h3>
      <p>Společnost Huawei v průběhu letošního léta na trh uvedla novinku v podobě Huawei Nova 5. Jedná se o mobilní telefon, který nabízí nový procesor Kirin 810, jenž se vyrovná v rámci některých benchmarků Snapdragonu 730. Dle společnosti Kirin 810 nabízí lepší zpracování úloh v rámci umělé inteligence a také lepší zpracování obrazových dat.</p>
      <h3>Huawei Nova 6 s 5G modulem</h3>
      <p>Nova 5 pak přichází s 6,39palcovým Full HD+ displejem, v kterém je zakomponována čtečka otisků prstů. Vzhledem k tomu, že je optická, musela společnost sáhnout po OLED technologii. K dispozici je baterie o kapacitě 3500 mAh a celkem velkým překvapením je podpora 40W nabíjení HUAWEI SuperCharge.</p>
      <figure>
        <img src="https://dotekomanie.cz/wp-content/uploads/2019/10/gsmarena_001-727x249x.jpg"/>
      </figure>
      <p>Nyní se ale zdá, že výrobce pracuje na novém nástupci zvaném Nova 6. Podle Evana Blasse se dokonce má za to, že telefon získá podporu nejmodernějších 5G sítí. V tuto chvíli se ale jedná o jediné informace, které k tomuto modelu máme. Údajně by se telefon na trh měl dostat už začátkem příštího roku.</p>
      <slideshow>
        <figure>
          <img src="https://dotekomanie.cz/wp-content/uploads/2019/10/HUAWEI-Nova-5-Pro-719x765x-719x765x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/10/Huawei-Nova-5-Pro-1024x917-1024x917x-1024x917x.jpg"/>
        </figure>
      </slideshow>
      <h4>Specifikace Nova 5</h4>
      <ul>
        <li>displej: 6,39 palců, 2340 x 1080 pixel§ (FHD+), OLED, HDR</li>
        <li>
          <p>procesor: Kirin 810</p>
          <ul>
            <li>2 x Cortex A76 2.27 GHz</li>
            <li>6 x Cortex A55 1.88 GHz</li>
            <li>Mali-G52MP6 GPU</li>
          </ul>
        </li>
        <li>8GB LPDDR4x RAM</li>
        <li>úložiště: 128GB</li>
        <li>Hybrid Dual SIM (nano + nano / NM card)</li>
        <li>Android 9.0 (Pie) + EMUI 9.1.1</li>
        <li>
          <p>foťáky:</p>
          <ul>
            <li>
              <p>zadní – 48 MPx, f/1.8</p>
              <ul>
                <li>16 MPx, f/2.2, ultra široký</li>
                <li>2 MPx, f/2.4, 4cm makro</li>
                <li>2 MPx, f/2.4</li>
              </ul>
            </li>
            <li>přední – 32 MPx, f/2.0</li>
          </ul>
        </li>
        <li>čtečka otisků prstů v displeji</li>
        <li>USB Type-C audio</li>
        <li>rozměry: 157,4 × 74,8 × 7,33 mm, 171 gramů</li>
        <li>Dual 4G VoLTE, Wi-Fi 802.11 ac (2.4GHz + 5GHz), Bluetooth 5 LE, GPS, NFC, USB Type-C</li>
        <li>baterie: 3500 mAh + 40W HUAWEI SuperCharge</li>
      </ul>
      <footer>Zdroje: <a href="https://www.gsmarena.com/huawei_nova_6_will_have_a_5g_model-news-39699.php#735b9/">gsmarena.com</a>, <a href="https://www.gizmochina.com/2019/11/04/huawei-nova-6-mate-pad-pro-design-color-variants/#735b9/">gizmochina.com</a>, <a href="https://twitter.com/evleaks/status/1191665100064727041#735b9/">twitter.com</a>, <a href="https://www.mysmartprice.com/gear/huawei-nova-6-to-feature-60mp-camera-40w-charge/#735b9/">mysmartprice.com</a>, <a href="https://www.gizmochina.com/2019/11/18/huawei-nova-6-5g-gets-first-official-video-ad-teases-super-wide-angle-selfies/#735b9/">gizmochina.com</a>, <a href="https://www.gizmochina.com/2019/11/22/huawei-nova-6-5g-promo-video-bares-it-all-with-respect-to-design/#735b9/">gizmochina.com</a></footer>
    </article>
  </body>
</html>