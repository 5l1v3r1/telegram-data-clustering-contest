<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1560998/kuma-agapis-gia-tin-maria-psullaki-thuma-trohaiou/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-22T13:15:00+00:00"/>
    <meta property="og:title" content="«Κύμα αγάπης» για την Μαρία Ψυλλάκη θύμα σοβαρού τροχαίου"/>
    <meta property="og:description" content="Φιλανθρωπικό τουρνουά για την 23χρονη κοπέλα στις 3 το μεσημέρι της ερχόμενης Κυριακής στο γήπεδο Καστελίου"/>
  </head>
  <body>
    <article>
      <h1>«Κύμα αγάπης» για την Μαρία Ψυλλάκη θύμα σοβαρού τροχαίου</h1>
      <address>
        <time datetime="2019-11-22T13:15:00+00:00">22 Nov 2019, 13:15</time>
      </address>
      <p>
        <b>Φιλανθρωπικό τουρνουά για την 23χρονη κοπέλα στις 3 το μεσημέρι της ερχόμενης Κυριακής στο γήπεδο Καστελίου</b>
      </p>
      <p>11 Μαρτίου 2018. Ανήμερα της Καθαρής Δευτέρας, ενεπλάκη σε σοβαρό τροχαίο με το αυτοκίνητο της σε περιοχή στο Καστέλι, του δήμου Μινώα Πεδιάδος, του νομού Ηρακλείου.</p>
      <p>Έκτοτε δίνει πολύ μεγάλο αγώνα για την ίδια της την ζωή.</p>
      <p>Ο λόγος για την Μαρία Ψυλλάκη,από την Αρμάχα Πεδιάδος, που μετά από πολύμηνη νοσηλεία στην Εντατική Μονάδα του Βενιζέλειου νοσοκομείου, πλέον νοσηλεύεται τις τελευταίες μέρες σε Κέντρο Αποκατάστασης, στην Θεσσαλονίκη και πάλι όμως σε σοβαρή κατάσταση.</p>
      <p>Στο πλευρό της<a href="https://www.neakriti.gr/article/kriti/1538156/sovaro-trohaio-atuhima-sto-kasteli-animera-tis-katharas-deuteras/"> 23χρονης κοπέλας</a>, συνεχώς «φρουροί» της, η οικογένεια της που αγωνιά και συνάμα δεν σταματά να ελπίζει ότι πολύ γρήγορα ο δικός της άνθρωπος θα τα καταφέρει, σκορπώντας χαρά και ανακούφιση.</p>
      <p>
        <b>Κύμα αγάπης και συμπαράστασης για τη Μαρία Ψυλλάκη</b>
      </p>
      <p>Και επειδή οι Κρητικοί έχουν αποδείξει ότι, όταν ένας συνάνθρωπος μας έχει πραγματικά ανάγκη, στέκονται στο πλευρό του, ακριβώς το ίδιο συμβαίνει και σε αυτήν την περίπτωση.</p>
      <p>Ειδικότερα στο δήμο Μινώα Πεδιάδος, οργανώνεται μια <a href="https://www.neakriti.gr/article/sport/podosfairo/1560494/tournoua-anthropias-sto-kasteli-gia-tin-maria-psullaki/?fbclid=IwAR36rRtN5sVeyRCbWBwEOoslAITj2A91U8yTgbyYlU05oGbn3e4tlCWPYpM">γιορτή συμπαράστασης και συγκεκριμένα ένας ποδοσφαιρικός φιλανθρωπικός αγώνας</a> με τα έξοδα που θα συγκεντρωθούν να διατίθενται αποκλειστικά για την Μαρία .</p>
      <p>Στην εκπομπή «Κρήτη Σήμερα» ήταν καλεσμένοι του Λευτέρη Κουμαντάκη, άνθρωποι που μίλησαν για το κύμα συμπαράστασης προς τη νεαρή γυναίκα .</p>
      <p>Μεταξύ αυτών και μία συγγενής της Μαρίας, η Ελευθερία Μαρκάκη που μίλησε με συγκινητικά λόγια για την περιπέτεια του συγγενικού της προσώπου.</p>
      <p>Πλέον το ραντεβού δίδεται την ερχόμενη Κυριακή, στις 3 το μεσημέρι στο γήπεδο Καστελίου και όπως αναφέρθηκε ήδη τα μηνύματα για την συμμετοχή και προσέλευση του κόσμου είναι παραπάνω από ενθαρρυντικά και σίγουρα συγκινητικά.</p>
      <p>Στο τουρνουά θα λάβουν μέρος: η γυναικεία ομάδα της Ιεράπετρας «Βασίλισσα του Νότου», ο Δωριέας Καστελίου, η Ακαδημία Δωριέα και Μικτή ομάδα γυναικών Καστελίου.</p>
      <p>Η γενική τιμή εισόδου έχει οριστεί στα 5 ευρώ.</p>
      <figure>
        <iframe src="https://www.youtube.com/embed/_X8nAJq-F1I" width="640" height="360" data-service="Youtube" scrolling="no"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/1538156/sovaro-trohaio-atuhima-sto-kasteli-animera-tis-katharas-deuteras/"/>
        <a href="https://www.neakriti.gr/article/sport/podosfairo/1560494/tournoua-anthropias-sto-kasteli-gia-tin-maria-psullaki/"/>
      </related>
    </article>
  </body>
</html>