<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_rosiya-formuye-v-krimu-radyanskih-gromadyan-predstavnik-zelenskogo/939419"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T13:06:00+00:00"/>
    <meta property="og:title" content="Росія формує в Криму радянських громадян — представник Зеленського"/>
    <meta property="og:description" content="Росія, яка окупувала український півострів Крим, формує з жителів радянських громадян. Таку думку в інтерв'ю LB.ua висловив представник президента в Криму Антон Кориневич. &quot;Фактично освіти українською мовою в Криму вже немає, а кількість школярів, які навчаються кримськотатарською, ..."/>
  </head>
  <body>
    <article>
      <h1>Росія формує в Криму радянських громадян — представник Зеленського</h1>
      <address><time datetime="2019-11-22T13:06:00+00:00">22 Nov 2019, 13:06</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939419_w_300.jpg?v=0"/>
        <figcaption>"Ми повинні створити на материковій частині України умови, за яких будуть підростати громадяни України з національною і громадянською ідентичністю", — Кориневич. ФОТО: Facebook-сторінка Антона Кориневича</figcaption>
      </figure>
      <p>Росія, яка окупувала український півострів Крим, формує з жителів радянських громадян.</p>
      <p>Таку думку в інтерв'ю <a href="https://lb.ua/news/2019/11/22/442826_anton_korinevich_rosiyska.html">LB.ua</a> висловив представник президента в Криму <b>Антон Кориневич</b>.</p>
      <p>"Фактично освіти українською мовою в Криму вже немає, а кількість школярів, які навчаються кримськотатарською, зменшується. Навіть свята у дитячому садочку чи в молодшій школі обов'язково містять елементи "русского міра".</p>
      <p>Російська Федерація формує в Криму радянських громадян, які мають паспорт з орлом, знають свою мову, але не ідентифікують себе зі своєю нацією, не знають традиції, культуру, історію".</p>
      <p>Кориневич погодився із заувагою журналістки щодо того, що Україна не може протидіяти зменшенню шкіл.</p>
      <p>"Але ми повинні створити на материковій частині України умови, за яких будуть підростати громадяни України з національною і громадянською ідентичністю. Будемо намагатися якось залучати до цього тих, хто проживає на тимчасово окупованій території".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_prezident-postaviv-3-zavdannya-predstavnik-zelenskogo-v-krimu/939394"/>
      </related>
      <p>"Ми плануємо сприяти розвитку кримськотатарських освітньо-культурних центрів на підконтрольній Україні території. Дуже багато кримських татар вивезли своїх дітей з Криму. І важливо підтримувати для них відчуття дому. Таким чином, ми виховуватимемо молодь, на яку можна буде спиратися, і яка може повернути Крим".</p>
      <blockquote>9 жовтня на прес-марафоні Зеленський заявив, що в України немає формули деокупації Криму.</blockquote>
    </article>
  </body>
</html>