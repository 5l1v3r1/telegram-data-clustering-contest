<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/Lidovci-hledaji-noveho-sefa-Padaji-i-navrhy-na-navrat-Belobradka-604310"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-22T13:44:00+00:00"/>
    <meta property="og:title" content="Lidovci hledají nového šéfa. Padají i návrhy na návrat Bělobrádka"/>
    <meta property="og:description" content="Lidovci si budou vybírat nového předsedu. Volba by se měla dle Novinek konat 25. ledna. „Těch adeptů je víc, zatím počkejme, ještě je čas. Nemůžu říct, že do toho půjdu, ale nechci to vylučovat. Trochu jsem si teď odpočinul. Na druhou stranu budu rád, když tam budou jiní kandidáti,“ prozradil Bělobrádek. Kandidaturu nevyloučil ani europoslanec Tomáš Zdechovský, musel by však odejít z Bruselu."/>
  </head>
  <body>
    <article>
      <h1>Lidovci hledají nového šéfa. Padají i návrhy na návrat Bělobrádka</h1>
      <address>
        <time datetime="2019-11-22T13:44:00+00:00">22 Nov 2019, 13:44</time>
      </address>
      <p>
        <b>Lidovci si budou vybírat nového předsedu. Volba by se měla dle Novinek konat 25. ledna. „Těch adeptů je víc, zatím počkejme, ještě je čas. Nemůžu říct, že do toho půjdu, ale nechci to vylučovat. Trochu jsem si teď odpočinul. Na druhou stranu budu rád, když tam budou jiní kandidáti,“ prozradil Bělobrádek. Kandidaturu nevyloučil ani europoslanec Tomáš Zdechovský, musel by však odejít z Bruselu.</b>
      </p>
      <p>Na serveru Novinky.cz vyšel článek o KDU-ČSL. Po rezignaci předsedy Marka Výborného, který odstoupil kvůli tragické události v rodině, <a href="https://www.parlamentnilisty.cz/arena/monitor/Vyborny-odstoupi-z-cela-lidovcu-Potrebuje-se-po-smrti-manzelky-venovat-rodine-603966">o čemž jsme psali ZDE</a>, se hledá nový čelný představitel této strany. </p>
      <p>
        <a href="https://www.novinky.cz/domaci/clanek/lidovci-hledaji-noveho-sefa-vrati-se-belobradek-40304542?fbclid=IwAR0-0ALBTVi7HaOgGJSZtymgJRVBsJS0Z63ngLXs_oGBXRK9bMOw8g4poWE">Celý článek ZDE</a>
      </p>
      <p>Adeptů na čelnou funkci je dle Novinek několik. Volba proběhne nejspíše 25. ledna na mimořádném sjezdu strany. „Těch adeptů je víc, zatím počkejme, ještě je čas. Nemůžu říct, že do toho půjdu, ale nechci to vylučovat. Trochu jsem si teď odpočinul. Na druhou stranu budu rád, když tam budou jiní kandidáti,“ řekl Novinkám Bělobrádek.</p>
      <p>Na předsedu by též mohl nejspíše kandidovat i šéf poslaneckého klubu Jan Bartošek nebo exministr zemědělství Marian Jurečka. Ti již<a href="https://www.parlamentnilisty.cz/arena/monitor/To-je-Vyborny-Lidovci-maji-noveho-predsedu-575816"> kandidovali na předsedu v řádné volbě</a> v březnu. „Rozhodující pro mě bude podpora členské základny,“ sdělil Novinkám Bartošek. Zcela jistý však nebyl dle Novinek ani Jurečka, ten otálel zejména kvůli rodině. S manželkou mají pět synů a nejmladšímu je teprve 3,5 roku. Avšak na předsedu by mohl kandidovat i europoslanec a kritik Barnevernetu Tomáš Zdechovský, který <a href="https://www.parlamentnilisty.cz/arena/monitor/Ceskemu-ridici-kteremu-vlezli-migranti-do-kamionu-ve-Francii-jeste-zprisnili-trest-Zdechovsky-to-tezko-rozdychava-569028">je známý i obhajobou českého řidiče</a> Jiřího Sagana.</p>
      <slideshow>
        <figure>
          <img src="https://cms.parlamentnilisty.cz/image.ashx?f=IMG_0555_637098620449613853.jpg&amp;id=146148"/>
          <figcaption>Pavel Straka, odsouzený za úvěrový podvod na 6 let...</figcaption>
        </figure>
        <figure>
          <img src="https://cms.parlamentnilisty.cz/image.ashx?f=IMG_0559_637098621206651991.jpg&amp;id=146149"/>
          <figcaption>Stání odvolacího soudu</figcaption>
        </figure>
        <figure>
          <img src="https://cms.parlamentnilisty.cz/image.ashx?f=IMG_0564_637098621739001863.jpg&amp;id=146150"/>
          <figcaption>Státní zástupce</figcaption>
        </figure>
        <figure>
          <img src="https://cms.parlamentnilisty.cz/image.ashx?f=IMG_0578_637098623140894589.jpg&amp;id=146153"/>
          <figcaption>Odvolací soud ve věci úvěrového podvodu</figcaption>
        </figure>
        <figure>
          <img src="https://cms.parlamentnilisty.cz/image.ashx?f=IMG_0581_637098623665897811.jpg&amp;id=146154"/>
          <figcaption>Pavel Straka, odsouzený za úvěrový podvod na 6 let...</figcaption>
        </figure>
        <figure>
          <img src="https://cms.parlamentnilisty.cz/image.ashx?f=IMG_0594_637098624633720317.jpg&amp;id=146155"/>
          <figcaption>Petr Straka se svým právním zástupcem</figcaption>
        </figure>
        <figcaption>Fotogalerie: - Šest let natvrdo</figcaption>
      </slideshow>
      <p>Ten však prohlásil: „Vážně o tom uvažuji. Kdybych šel do čela lidovců, nemohl bych být europoslanec. Ten model, který udělal kolega Pospíšil, se podle mě neosvědčil, i když si ho vážím. To jsou věci, které je potřeba zvážit, než udělám finální rozhodnutí,“ pronesl. Michaela Šojdrová však kandidovat zájem nemá. „Chci splnit to, co jsem slíbila před volbami do Evropského parlamentu. Z Bruselu se strana opravdu řídit nedá,“ řekla Novinkám.</p>
      <p>Dle informací Novinek nehodlá kandidovat ani předseda lidoveckých senátorů Petr Šilar, ten vzkázal, že již nemá ambice a prošel mnoha funkcemi. Raději to prý přenechá mladším. Avšak kandidovat nehodlá ani poslanec Ondřej Benešík. Senátorka Jelínková ani Jiří Čunek na dotaz Novinek nereagovali.</p>
      <p> </p>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/Proc-jsou-vsichni-umelci-liberalni-levicaci-Protoze-jsou-nevzdelani-blbci-priznal-pry-ekonomovi-ve-slabe-chvilce-jeden-z-nich-604300"/>
        <a href="https://www.parlamentnilisty.cz/arena/monitor/Zlata-Praha-Podle-pruzkumu-je-to-pro-zivot-trinacte-nejlepsi-mesto-na-svete-604296"/>
        <a href="https://www.parlamentnilisty.cz/arena/monitor/Kdo-je-nejlepsi-cesky-prezident-Ctyri-z-peti-mladych-rekli-ze-Vaclav-Havel-604292"/>
        <a href="https://www.parlamentnilisty.cz/arena/monitor/Syn-disidenta-student-sociologie-Kdyby-se-vratila-totalita-byla-by-to-zajimava-zkusenost-Penize-samy-nemaji-zadnou-hodnotu-604284"/>
      </related>
    </article>
  </body>
</html>