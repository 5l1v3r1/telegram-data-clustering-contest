<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/black-panther-yildizina-teklif-edilen-ilk-marvel-rolu/"/>
    <meta property="og:site_name" content="LOG"/>
    <meta property="article:published_time" content="2019-11-22T13:30:40+00:00"/>
    <meta property="og:title" content="Black Panther yıldızına teklif edilen ilk Marvel rolü"/>
    <meta property="og:description" content="Black Panther filminin başrolünü üstlenen Chadwick Boseman'ın önceden farklı bir Marvel filmi için deneme çekimi yaptığı ortaya çıktı."/>
  </head>
  <body>
    <article>
      <h1>Black Panther yıldızına teklif edilen ilk Marvel rolü</h1>
      <address><time datetime="2019-11-22T13:30:40+00:00">22 Nov 2019, 13:30</time> by <a rel="author">Billur YASA</a></address>
      <p><b>Black Panther</b> filminin başrolünü üstlenen Chadwick Boseman’ın önceden farklı bir <b>Marvel</b> filmi için deneme çekimi yaptığı ortaya çıktı. Üstelik bu film Guardians of the Galaxy’di.</p>
      <p>Cinemablend’in haberine göre T’Challa karakterine hayat veren Chadwick Boseman aslında <b>Guardians of the Galaxy</b> için düşünülüyordu. Onun<b> Drax the Destroyer</b> karakterine hayat vermesi isteniyordu. Başarılı oyuncunun Marvel stüdyolarıyla ilk bir araya gelişi bu vesileyle oldu. Oyuncu Drax için deneme çekimlerine katıldıktan sonra bu rol için uygun isim olmadığı anlaşıldı. <b>Chadwick Boseman</b> bu deneyimini şu sözlerle <a href="https://www.cinemablend.com/news/2485293/black-panthers-chadwick-boseman-could-have-played-a-very-different-marvel-character">anlatıyor</a>:</p>
      <h3>Black Panther yıldızının enteresan deneyimi</h3>
      <p>
        <i>“Deneme çekimine gidip, karakteri oynamak, sonra da stüdyonun elde ettiği sonuçla neler yaptığını görmek güzel bir deneyimdi. Bazen oyuncular için işler böyle ilerliyor. Ne elde edeceğini, nasıl bir rol oynayacağını bilmeden deneme çekinine gidiyorsun. Yeni insanlarla tanışıyorsun ve bu insanlar senin bu role değil ama başka bir karaktere daha uygun olduğuna karar verebiliyor. Marvel stüdyolarının bu deneme çekiminden sonra beni başka bir projede kullanabileceğine karar verdiğini düşünüyorum.”</i>
      </p>
      <p>Eğer Chadwick Boseman bu yorumunda haklıysa, Black Panther filminin başrolünü Guardians of the Galaxy için gittiği deneme çekimiyle elde etmiş olabilir. Drax the Destroyer yerine <b>T’Challa</b> rolünün oyuncuya çok daha uygun olduğunu da kabul etmek gerekiyor. Bu sebeple Marvel’ın doğru bir karar verdiğini söyleyebiliriz.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/soylentiler-sonrasi-todd-phillipsin-en-net-joker-2-aciklamasi/"/>
      </related>
    </article>
  </body>
</html>