<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/ruski-mig-ovi-vezbali-presretanje-uljeza/"/>
    <meta property="og:site_name" content="Krstarica"/>
    <meta property="article:published_time" content="2019-11-22T13:46:00+00:00"/>
    <meta property="og:title" content="Ruski MiG-ovi vežbali presretanje „uljeza“"/>
    <meta property="og:description" content="MOSKVA - Posada borbenih aviona za presretanje sa velike visine MiG-31 iz vazdušnog puka vazduhoplovnih snaga Centralne vojne oblasti i vazduhoplovne"/>
  </head>
  <body>
    <article>
      <h1>Ruski MiG-ovi vežbali presretanje „uljeza“</h1>
      <address><time datetime="2019-11-22T13:46:00+00:00">22 Nov 2019, 13:46</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>MOSKVA – Posada borbenih aviona za presretanje sa velike visine MiG-31 iz vazdušnog puka vazduhoplovnih snaga Centralne vojne oblasti i vazduhoplovne odbrane stacionirane u regionu Perm uvežbavala je tehnike presretanja uljeza u vazdušnom prostoru i njihovog prisiljavanja na sletanje, saopštila je danas kancelarija za saradnju za medije te oblasti.</p>
      <p>„Posada MiG-31 otkrila je ulljeza koristeći svoje radare. Posada je identifikovala državnu pripadnost, tip i oznaku aviona koji nije odgovorio na zahteve presretača, koji je koristio identifikacioni sistem „prijatelj ili neprijatelj“ i primenio metod uspostavljanja vizuelnog kontakta“, kaže se u saopštenju.<br/>Dodaje se da su nakon presretanja uljeza, dva aviona MiG-31 uvežbavala tehniku bliskog prilaza uljezu sa obe strane i praćenje do najbliže piste za sletanje, prenosi Tas s.<br/>„Piloti su naizmenično preuzimali uloge presretača i uljeza, kako bi vežba bila što sličnija pravom borbenom okruženju“, stoji u saopštenju.</p>
      <p>Kako se navodi, u vežbi je učestvovalo više od 10 aviona i više od 300 pripadnika osoblja konrole leta, kao i grupe za tehničku podršku i 30 komada zemaljske opreme.</p>
      <p>(Tanjug)</p>
    </article>
  </body>
</html>