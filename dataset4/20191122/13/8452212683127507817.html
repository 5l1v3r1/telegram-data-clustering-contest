<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/presedinte-pentru-romania-programe-speciale-la-tvr/"/>
    <meta property="og:site_name" content="Cotidianul"/>
    <meta property="article:published_time" content="2019-11-22T13:48:10+00:00"/>
    <meta property="og:title" content="„Preşedinte pentru România”, programe speciale la TVR"/>
    <meta property="og:description" content="Programe speciale, la TVR - De la ora 21.00 telespectatorii vor putea afla în timp real primele estimări ale rezultatului alegerilor din 24 noiembrie."/>
  </head>
  <body>
    <article>
      <h1>„Preşedinte pentru România”, programe speciale la TVR</h1>
      <address><time datetime="2019-11-22T13:48:10+00:00">22 Nov 2019, 13:48</time> by <a rel="author">(R.C.)</a></address>
      <p>
        <b>Pe parcursul celui de-al doilea tur de scrutin al alegerilor prezidențiale, TVR1, TVR2, TVR Internaţional şi TVR Moldova vor difuza o serie de programe şi corespondenţe dedicate acestui eveniment important pentru românii din ţară şi străinătate.</b>
      </p>
      <p>Ziua va începe cu ediţii speciale ale emisiunilor matinale, prezentate de Andra Soceanu şi Daniel Coman, de la orele 7.00 şi 10.00, sub genericul „Preşedinte pentru România”.</p>
      <p>Transmisii în direct şi informaţii în timp real continuă şi în ediţiile speciale difuzate de la orele 12.00, 14.00, 16.00 şi 18.00, când jurnaliştii TVR vor aduce date de ultimă oră din toată ţara, inclusiv de la Biroul Electoral Central.</p>
      <p>Televiziunea Română va acoperi evenimentul la nivel național, corespondenţii TVR urmând să transmită cele mai noi informații din Bucureşti, Timișoara, Cluj, Iași, Craiova, Târgu Mureș, Buzău, Constanța, Galați și Sibiu.</p>
      <p>De asemenea, la fel ca la scrutinurile precedente, TVR se va afla alături de românii din străinatăte, prin transmisii live ale corespondenților aflați în șapte orașe importante din Europa: Mihaela Antoche – Paris, Roxana Zamfirescu – Londra, Cătălin Deacu – Roma, Mihnea Ionescu – Munchen, Lucian Pîrvoiu – Bruxelles și Felix Damian – Madrid. Fluxul de informații din străinătate va fi completat de transmisiile live ale TVR Moldova, de la Chișinău.</p>
      <p>TVR 1 va rămâne în mijlocul evenimentelor până la finalul zilei. De la ora 19.00, TVR 1 și TVR 2 transmit simultan un program de știri special, sub acelaşi generic al zilei, „Președinte pentru România”. Prezentatorii ştirilor TVR1 şi TVR2 vor aduce în faţa telespectatorilor poveştile, trăirile şi speranţele oamenilor din ţară şi din străinătate care merg la vot în 24 noiembrie. Va urma Telejurnalul de la ora 20.00, prezentat de Mihai Constantin.</p>
      <p>Programul continuă cu ediţiile de analiză ale ultimelor informaţii şi rezultate previzionate, moderate de <a href="https://www.facebook.com/ionut.cristache.1">Ionuţ Cristache,</a> la orele 20.30, 22.00 şi 23.00. De la ora 21.00 telespectatorii vor putea afla în timp real primele estimări ale rezultatului alegerilor din 24 noiembrie.</p>
      <p>Ionuț Cristache realizează zi de zi, de luni până joi, alături de Cornel Nistorescu, emisunea „Tu ce zici?“. Aceasta se difuzează pe cotidianul.ro și Radio Gold FM. În cazul în care ați ratat emsiunea în direct, care începe la ora 17.00, o puteți urmări integral pe<a href="https://www.cotidianul.ro/tu-ce-zici-din-nou-la-gold-fm-de-luni-pana-joi/"> cotidianul.ro </a> sau pe pagina de <a href="https://www.facebook.com/ziarulCotidianul/">FB a cotidianul.ro</a></p>
      <related>
        <h4>Articole asemănătoare</h4>
        <a href="https://www.cotidianul.ro/al-dumneavoastra-orson-welles/"/>
        <a href="https://www.cotidianul.ro/ponta-cum-va-suna-chestia-asta/"/>
        <a href="https://www.cotidianul.ro/dragnea-ironic-fata-de-programele-informatice-ale-institutiilor-publice/"/>
      </related>
    </article>
  </body>
</html>