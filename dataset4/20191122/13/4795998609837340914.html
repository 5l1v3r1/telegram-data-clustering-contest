<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/fransa-da-ickisiz-ocak-ayi-sarap-ureticilerini-kizdirdi-macron-plani-iptal-etti,849250"/>
    <meta property="og:site_name" content="T24"/>
    <meta property="article:published_time" content="2019-11-22T13:29:00+00:00"/>
    <meta property="og:title" content="Fransa'da 'içkisiz ocak ayı' şarap üreticilerini kızdırdı, Macron planı iptal etti"/>
    <meta property="og:description" content="Fransa'da 'içkisiz ocak ayı' şarap üreticilerini kızdırdı, Macron planı iptal etti"/>
  </head>
  <body>
    <article>
      <h1>Fransa'da 'içkisiz ocak ayı' şarap üreticilerini kızdırdı, Macron planı iptal etti</h1>
      <h2>Fransa'da 'içkisiz ocak ayı' şarap üreticilerini kızdırdı, Macron planı iptal etti</h2>
      <address>
        <time datetime="2019-11-22T13:29:00+00:00">22 Nov 2019, 13:29</time>
      </address>
      <p>Fransa'da alkol kaynaklı ölümleri önleme kampanyası çerçevesinde yeni yılın ilk ayının 'İçkisiz Ocak' ilan edilmesi planlanıyordu. Ancak kazan kaldıran şarap üreticilerine Cumhurbaşkanı Emmanuel Macron'un hak vermesi üzerine plandan vazgeçildi. <br/>Sputnik Türkiye'de yer alan habere göre, Sağlık Bakanı <b>Agnes Buzyn</b>, 2020'den itibaren İçkisiz Ocak kampanyası düzenleme planının, bakanlığa bağlı sağlık koruma önlemleri komisyonunun şubattaki toplantısına dek ele alınmayacağını belirtti.  Franceinfo radyosuna konuşan Buzyn, kampanyanın gelişme aşamasında bulunduğunu ve karar verecekleri formatın 'İçkisiz Ocak' şeklinde olmasının gerekmediğini dile getirdi.  <br/>Hükümetin U dönüşünü kınayan bağımlılıkla mücadele örgütleri, bunun gerisinde, Fransa'nın şarap üreticisi bölgelerinden milletvekillerinin oluşturduğu 'Seçilmiş Asma ve Şarap Temsilcileri Ulusal Birliği'nin (ANEV) yoğun lobi çalışmalarının yattığına dikkati çekti. </p>
    </article>
  </body>
</html>