<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/parousiastike-o-neos-kanonismos-technologias-skurodematos-2016.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-22T13:32:00+00:00"/>
    <meta property="og:title" content="Παρουσιάστηκε ο νέος κανονισμός Τεχνολογίας Σκυροδέματος 2016"/>
    <meta property="og:description" content="Με επιτυχία πραγματοποιήθηκε η εκδήλωση της ΙΝΤΕΡΜΠΕΤΟΝ "/>
  </head>
  <body>
    <article>
      <h1>Παρουσιάστηκε ο νέος κανονισμός Τεχνολογίας Σκυροδέματος 2016</h1>
      <address>
        <time datetime="2019-11-22T13:32:00+00:00">22 Nov 2019, 13:32</time>
      </address>
      <p>
        <b>Με επιτυχία πραγματοποιήθηκε η εκδήλωση της ΙΝΤΕΡΜΠΕΤΟΝ </b>
      </p>
      <figure>
        <img src="https://goodnet.gr/files/goodnet/YLI%202019/NOEMBRIOS%202019/22-11/interbeton%20%20%281%29.JPG"/>
      </figure>
      <p>Πραγματοποιήθηκε την Τετάρτη 20 Νοεμβρίου, σε κεντρικό ξενοδοχείο του Ρεθύμνου, η προγραμματισμένη εσπερίδα της ΙΝΤΕΡΜΠΕΤΟΝ ΔΟΜΙΚΑ ΥΛΙΚΑ Α.Ε. με αντικείμενο την ενημέρωση μηχανικών και εμπλεκομένων στον κατασκευαστικό κλάδο σχετικά με τις νέες απαιτήσεις που θέτει ο Κανονισμός Τεχνολογίας Σκυροδέματος 2016, ο οποίος έχει τεθεί σε εφαρμογή από τον Απρίλιο του 2017.  Το άνοιγμα των εργασιών έγινε από τον κ. Ανδρέα Λαγδά Υπεύθυνο Τομέα Σκυροδέματος Κρήτης. </p>
      <p>Εισηγητές ήταν : </p>
      <p>- O κ.  Ευάγγελος Παπαδάκης Καθηγητής Φυσικών και Χημικών Διεργασιών Περιβάλλοντος, Ανθεκτικότητα και Βιωσιμότητα Κατασκευών, τμήμα Μηχανικών Περιβάλλοντος Πανεπιστημίου Πατρών με θέμα «Ανθεκτικότητα σε διάρκεια του σκυροδέματος» </p>
      <p>- Ο κ. Κοσμάς Σίδερης Καθηγητής Δομικών Υλικών και Τεχνολογίας Σκυροδέματος τμήματος Πολιτικών Μηχανικών Πολυτεχνικής Σχολής Ξάνθης του Δημοκρίτειου Πανεπιστημίου Θράκης με θέμα «Καινοτομίες και αλλαγές του Κανονισμού Τεχνολογίας Σκυροδέματος 2016 έναντι εκείνου του 1997» </p>
      <p>- Ο κ. Σωκράτης Σπυράτος Χημικός Μηχανικός, στέλεχος του κλάδου σκυροδέματος της ΙΝΤΕΡΜΠΕΤΟΝ ΔΥ Α.Ε. με θέμα «Προσαρμογή της ΙΝΤΕΡΜΠΕΤΟΝ στις απαιτήσεις του Κανονισμού Τεχνολογίας Σκυροδέματος 2016». </p>
      <p>Στις υψηλού επιπέδου και επιστημονικά τεκμηριωμένες εισηγήσεις αναπτύχθηκε ευρύ φάσμα θεμάτων, όπως: </p>
      <p>Τα νέα στοιχεία που εισάγει ο Κανονισμός Τεχνολογίας Σκυροδέματος 2016, εστιάζοντας όχι μόνο στην αντοχή αλλά στη διάρκεια ζωής και την ανθεκτικότητα των κατασκευών, ιδιαίτερης σημασίας για την πόλη του Ρεθύμνου, όπου η πλειοψηφία των κατασκευών βρίσκονται σε παραθαλάσσιο περιβάλλον. • Τα κοινά σημεία και οι διαφορές του Κανονισμού με το Ευρωπαϊκό Πρότυπο Σκυροδέματος ΕΝ 206. </p>
      <p>Η σημασία της εφαρμογής του νέου Κανονισμού από όλους τους εμπλεκόμενους: παραγωγούς σκυροδέματος, κατασκευαστές, μελετητές και επιβλέποντες μηχανικούς των έργων.  Πρακτικά θέματα εφαρμογής του Κανονισμού.  Ακολούθησε πλούσια συζήτηση. </p>
      <p>Η εκδήλωση σημείωσε ιδιαίτερη επιτυχία, με μεγάλη συμμετοχή και υψηλή ποιότητα συμμετεχόντων. Παρευρέθηκαν :  ο Δήμαρχος Ρεθύμνου κ. Γιώργος Μαρινάκης, ο Δημοτικός Σύμβουλος κ. Θεόδωρος Νίνος, ο Πρόεδρος του ΤΕΕ Τμήματος Δυτικής Κρήτης κ. Σπύρος Καλησπεράκης, ο Πρόεδρος του Εμπορικού Επιμελητηρίου κ. Γιώργος Γιακουμάκης, ο εκπρόσωπος του Εμπορικού Συλλόγου κ. Ανδρέας Κλαψίνης, ο Πρόεδρος της ΕΕΤΕΜ Ρεθύμνου κ. Γιώργος Αγγελογιαννάκης, η Διευθύντρια του 1ου ΕΠΑΛ Ρεθύμνου κ. Ευαγγελία Σειραγάκη, στελέχη των Τεχνικών Υπηρεσιών των  Δημόσιων Φορέων της περιοχής, καθώς και δεκάδες μηχανικοί, μελετητικά γραφεία και οι σημαντικότερες τοπικές Εργοληπτικές Τεχνικές Εταιρίες και εργολάβοι κατασκευής.  </p>
      <p>Στο πλαίσιο της εκδήλωσης έγινε διανομή πλούσιου ενημερωτικού έντυπου υλικού. </p>
    </article>
  </body>
</html>