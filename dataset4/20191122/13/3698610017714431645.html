<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/markevich-mozhe-ocholiti-klub-z-kazahstanu-zmi-330543_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T13:02:00+00:00"/>
    <meta property="og:title" content="Маркевич може очолити клуб з Казахстану – ЗМІ"/>
    <meta property="og:description" content="Досвідчений наставник може повернутися до тренерської діяльності."/>
  </head>
  <body>
    <article>
      <h1>Маркевич може очолити клуб з Казахстану – ЗМІ</h1>
      <h2>Досвідчений наставник може повернутися до тренерської діяльності.</h2>
      <address>
        <time datetime="2019-11-22T13:02:00+00:00">22 Nov 2019, 13:02</time>
      </address>
      <p>Голова комітету національних збірних УАФ <b><a href="https://dt.ua/SPORT/rasizm-u-matchi-shahtar-dinamo-mig-buti-specoperaciyeyu-po-diskreditaciyi-ukrayini-markevich-330403_.html">Мирон Маркевич</a></b> може продовжити тренерську кар'єру в чемпіонаті Казахстану, повідомляють Vesti.kz.</p>
      <p>68-річний українець веде переговори з одним з лідерів казахстанської Прем'єр-ліги.</p>
      <p>Найближчим часом в неназваному клубі може відбутися відставка коуча, після якої керівництво може зробити вибір на користь українського фахівця.</p>
      <p>Нагадаємо, минулий чемпіонат Казахстану виграла "Астана" під керівництвом українця Романа Григорчука. Друге місце зайняв "Кайрат", третє — "Ордабаси".</p>
      <p>Маркевич не працює головним тренером з 2016 року, коли покинув "Дніпро", вивівши його у фінал Ліги Європи. Також він тренував "Волинь", "Поділля", "Кривбас", "Карпати", запорізький "Металург", "Анжи", "Металіст" і збірну України.</p>
      <p>Раніше повідомлялося про те, що <b><a href="https://dt.ua/SPORT/markevich-maye-namir-ocholiti-zbirnu-ukrayini-v-razi-provalu-shevchenka-315872_.html">Маркевич має намір очолити збірну України в разі провалу Шевченка</a></b>.</p>
      <footer>За матеріалами: <a href="https://dt.ua/go/aHR0cDovL3VhLnRyaWJ1bmEuY29tLw==">Tribuna.com</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>