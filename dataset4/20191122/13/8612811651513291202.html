<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/himachal/news/state-folk-media-association-meeting-in-nadaun-262969"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-22T13:18:05+00:00"/>
    <meta property="og:title" content="नादौन में राज्य फोक मीडिया एसोसिएशन की बैठक"/>
    <meta property="og:description" content="नादौन: स्थानीय उपमंडल मुख्यालय में गुरूवार को राज्य फोक मीडिया एसोसिएशन की बैठक का आयोजन किया गया जिसमें प्रदेश के जिलों के निदेशालय सूचना एवं अनुमोदित कलामंचों के प्रधानों ने भाग लिया। जानकारी देते हुए प्रेस सचिव निशांत ने बताया कि बैठक की अध्यक्षता एसोसिएशन के प्रधान राजीव की अध्यक्षता में हुई जिसमें एड्स कंट्रोल सोसायटी शिमला द्वारा पूरे प्रदेश में करवाए जाने वाले सभी जागरूकता कार्यक्रमों का एसोसिएशन विरोध करेगी। उन्होंने कहा कि सूचना एवं जनसंपर्क विभाग में 8 सदस्यों का कोई भी दल अनुमोदित नहीं है व विभाग द्वारा अनुमोदित दलों के सदस्यों की संख्या 11 है। वहीं नाको एड्स कंट्रोल सोसायटी शिमला द्वारा बुलाए गए दलों को 8 सदस्यों का मानदेय 5425 प्रति कार्यक्रम है।"/>
  </head>
  <body>
    <article>
      <h1>नादौन में राज्य फोक मीडिया एसोसिएशन की बैठक</h1>
      <address><time datetime="2019-11-22T13:18:05+00:00">22 Nov 2019, 13:18</time> by <a rel="author">bhavnajoshi</a></address>
      <p>नादौन: स्थानीय उपमंडल मुख्यालय में गुरूवार को राज्य फोक मीडिया एसोसिएशन की बैठक का आयोजन किया गया जिसमें प्रदेश के जिलों के निदेशालय सूचना एवं अनुमोदित कलामंचों के प्रधानों ने भाग लिया। जानकारी देते हुए प्रेस सचिव निशांत ने बताया कि बैठक की अध्यक्षता एसोसिएशन के प्रधान राजीव की अध्यक्षता में हुई जिसमें एड्स कंट्रोल सोसायटी शिमला द्वारा पूरे प्रदेश में करवाए जाने वाले सभी जागरूकता कार्यक्रमों का एसोसिएशन विरोध करेगी। उन्होंने कहा कि सूचना एवं जनसंपर्क विभाग में 8 सदस्यों का कोई भी दल अनुमोदित नहीं है व विभाग द्वारा अनुमोदित दलों के सदस्यों की संख्या 11 है। वहीं नाको एड्स कंट्रोल सोसायटी शिमला द्वारा बुलाए गए दलों को 8 सदस्यों का मानदेय 5425 प्रति कार्यक्रम है।</p>
      <p>उन्होंने बताया कि इससे कलाकारों का शोषण हो रहा है। वहीं निदेशालय सूचना एवं जनसंपर्क विभाग से अनुमोदित 11 कलाकारों का मानदेय ज्यादा है। उन्होंने कहा कि किसी भी तरह से कलाकारों के हितों का शोषण नहीं होने दिया जाएगा और जरूरत पड़ने पर राज्य एसोसिएशन पूरे प्रदेश में कार्यक्रमों का बहिष्कार करेगी। उन्होंने कहा कि इसके साथ ही पूरे हिमाचल में कलाकारों को सहेज कर रखने की जरूरत है क्योंकि इन्हीं की वजह से हमारी संस्कृति व लोग विधाएं बची हुई हैं। इस अवसर पर विकास कुमार, राजेश सूरी, सिकंदर, पुरूषोत्तम, चन्द्र कुमार, अमरीक सिंह, अशोक कुमार, चेतन, नितिन, विमला राठौर, जीवन, शिवदयाल, नवनीत भारद्वाज, रमेश कुमार, कुशल, सूरत राम, राजेश व अनीश कुमार आदि उपस्थित रहे। <br/> </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> State Folk Media Association Meeting in Nadaun</p>
    </article>
  </body>
</html>