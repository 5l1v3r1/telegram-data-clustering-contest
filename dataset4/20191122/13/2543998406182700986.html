<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/tenis/170517/novak-rutinski-savladao-hacanova-dubl-odlucuje-ide-finale"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T13:24:00+00:00"/>
    <meta property="og:title" content="Novak rutinski savladao Hačanova, dubl odlučuje ko ide u finale!"/>
    <meta property="og:description" content="Prvi reket Srbije Novak Đoković je vrlo lako savladao Karena Hačanova 6:3, 6:3 i tako dobeo izjednačenje Srbiji posle pobede Andreja Rubljeva nad Filipom Krajinovićem."/>
  </head>
  <body>
    <article>
      <h1>Novak rutinski savladao Hačanova, dubl odlučuje ko ide u finale!</h1>
      <h2>Prvi reket Srbije Novak Đoković je vrlo lako savladao Karena Hačanova 6:3, 6:3 i tako dobeo izjednačenje Srbiji posle pobede Andreja Rubljeva nad Filipom Krajinovićem.</h2>
      <address><time datetime="2019-11-22T13:24:00+00:00">22 Nov 2019, 13:24</time> by <a rel="author">Republika</a></address>
      <p>Ovo znači da će drugog polufinalistu koji će se sastati sa selekcijom Kanade odlučiti meč dubla. Za sada je planirano da Viktor Troicki i Janko Tipsarević odigraju meč protiv Rubljeva i Hačanova, ali nije nemoguće da će umesto dva veterana za Srbiju nastupiti Krajinović i Đoković.</p>
      <p>
        <b>II SET:</b>
      </p>
      <p><b>6:3</b> Posle 30:0 za Hačanova naređao je poene Đoković i došao do meč lopte, koju je odmah iskoristio,. Srbija je izjednačila!</p>
      <p><b>5:3</b> Uzima prvi poen Hačanov, a onda Novak prvo ima sjajan udarac, pa potom as. Asom završava ovaj gem Novak.</p>
      <p><b>4:3 </b>Konačno brejk-lopta za Novaka. a onda je neko iz publike viknuo, zbunio Novaka i upropastio mu ovaj napad.</p>
      <p>Ipak u narednom poenu opet Novak dolazi do brejk-prilike. Kreće na mrežu Hačanov, ali Novak fenomenalno udara loptu sa spinom i uzima brejk!</p>
      <p><b>3:3 </b>Sve sigurniji Novak. Sada je bez izgubljenog poena osvojio gem i najavio ozbiljniji napad na servis protivnika.</p>
      <p><b>3:2</b> Imali smo nekoliko dugih razmena udaraca, a bolji je bio mladi Rus. Opet vodi Hačanov u drugom setu.</p>
      <p><b>2:2 </b>Bila je ovo pretnja Rusa, poveo je, ali je dobrom igrom sa osnovne linije Novak sigurno došao do izjednačenja.</p>
      <p><b>2:1 </b>Dobro je kreno Đoković i uzeo prva dva poena u gemu, ali je potom Hačanov preuzeo inicijativu i nanizao četiri osvojena poena.</p>
      <p><b>1:1</b> Prvi gem na svoj servis dobija i Novak i sada je nerešeno.</p>
      <p><b>1:0 </b>Prvi gem ide Hačanovu, koji sigurnim i preciznim servisima nije dozvolio Novaku da se razmahne na startu drugog dela igre.</p>
      <p>
        <b>I SET:</b>
      </p>
      <p><b>6:3</b> Vrlo sigurno Novak osvaja ovaj set. Napao je, izašao nekoliko puta na mrežu i osigurao osvojeni brejk.</p>
      <p><b>5:3 </b>Namučio se Hačanov da uzme ovaj gem, ali je na kraju uspeo. Ipak sada mora da uzme brejk kako bi ostao u setu.</p>
      <p><b>5:2 </b>Melje Novak! Bez izgubljenog poena i sada Hačanov mora da brani goli život u ovom setu svojim servisom.</p>
      <p><b>4:2</b> Vrlo brzo Hačanov uzima ovaj gem, gubi jedan poen slabim servisom, ali je jako siguran.</p>
      <p><b>4:1</b> Odmah jako uzvraća Hačanov i uspeo je da izbori jednu brejk-loptu. Posle duge razmene udaraca ipak je Rus poslao loptu u aut.</p>
      <p>Na kraju je Novak odbranio svoj servis.</p>
      <p><b>3:1 </b>Uzeo je prvi brejk Novak! Neverovatno je uštopovao volej Hačanova, lobovao ga i stekao vrlo bitnu prednost!</p>
      <p><b>2:1 </b>Najduži gem do sada. Imali smo nekoliko izjednačenja, ali je Novak uspeo da dođe do prednosti.</p>
      <p><b>1:1</b> Impresivno je stigao Hačanov jednu skraćenu loptu i uskratio Novaku brejk-šansu. Izjednačio je Rus.</p>
      <p><b>1:0 </b>Osvaja prvi gem srpski teniser. Uzeo je Hačanov dva poena, ali siguran start Đokovića.</p>
    </article>
  </body>
</html>