<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549122.html/%D9%86%D8%A7%D9%BE%D8%A7%DB%8C%D8%AF%D8%A7%D8%B1%DB%8C-%D9%87%D9%88%D8%A7%DB%8C-%D9%85%D8%A7%D8%B2%D9%86%D8%AF%D8%B1%D8%A7%D9%86-%D8%AA%D8%A7-%D9%81%D8%B1%D8%AF%D8%A7"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T13:33:00+00:00"/>
    <meta property="og:title" content="ناپایداری هوای مازندران تا فردا"/>
    <meta property="og:description" content="رئیس هواشناسی آمل گفت: در سه روز آینده سامانه بارشی حاکم است و امروز هوای ناپایدار کمتر و بارندگی پراکنده تر شده است که در امشب و اواسط روز آینده شدت بیشتری می یابد و تا روز شنبه ادامه دارد."/>
  </head>
  <body>
    <article>
      <h1>ناپایداری هوای مازندران تا فردا</h1>
      <h2>رئیس هواشناسی آمل خبر داد؛</h2>
      <address>
        <time datetime="2019-11-22T13:33:00+00:00">22 Nov 2019, 13:33</time>
      </address>
      <p>رئیس هواشناسی آمل گفت: در سه روز آینده سامانه بارشی حاکم است و امروز هوای ناپایدار کمتر و بارندگی پراکنده تر شده است که در امشب و اواسط روز آینده شدت بیشتری می یابد و تا روز شنبه ادامه دارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ هوشنگ بهزادی در گفت‌وگو با خبرنگار <a href="http://www.bloghnews.com/">بلاغ</a>، با اشاره به وضعیت بارش در شهرستان آمل اظهار کرد: در سه روز آینده سامانه بارشی حاکم است و امروز هوای ناپایدار کمتر و بارندگی پراکنده تر شده است که در امشب و اواسط روز آینده شدت بیشتری می یابد و تا روز شنبه ادامه دارد.<br/><br/>وی ادامه داد: کاهش 6 الی 7 درجه ای دما را خواهیم داشت و برای روز امروز بارش ها همراه با رگبار خواهد بود.<br/><br/>رئیس هواشناسی آمل با بیان اینکه بارندگی مناسبی داشته ایم، عنوان کرد: در سطح استان و شهرستان سامانه بارش یکنواخت و پراکنده بود که در تمامی نقاط متناسب و در ارتفاعات به صورت برف همراه بود.<br/><br/>وی تصریح کرد: در ارتفاعات افزایش برف همراه با رعد و برق خواهد بود، مه گرفتگی و لغزندگی جاده ها مواردی است که باید مسافران به آن دقت کنند.<br/><br/>بهزادی به بارش مناسب در این چند روز اخیر اشاره کرد و گفت: در دو، سه روز گذشته در منطقه دابودشت بیش از 2500 میلی متر بارندگی داشتیم و در روز گذشته در کلوده 60 میلی متر بوده است.<br/><br/>انتهای پیام/</p>
    </article>
  </body>
</html>