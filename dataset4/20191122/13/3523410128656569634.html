<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641382/%D9%86%D9%88%D8%B2%D8%A7%D8%AF%D8%A7%D9%86-%D8%AF%D8%B1-%D8%A8%D8%B1%D8%A7%D8%A8%D8%B1-%D8%B3%D8%B1%D8%AE%DA%A9-%D9%85%D8%B5%D9%88%D9%86-%D9%86%DB%8C%D8%B3%D8%AA%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-22T13:37:00+00:00"/>
    <meta property="og:title" content="نوزادان در برابر سرخک مصون نیستند"/>
    <meta property="og:description" content="محققان بر اساس بررسی‌های خود تاکید کردند: نوزادان آنطور که تصور می‌شود در برابر بیماری سرخک مصون نیستند."/>
  </head>
  <body>
    <article>
      <h1>
        <a href="https://www.bultannews.com/fa/news/641382/%D9%86%D9%88%D8%B2%D8%A7%D8%AF%D8%A7%D9%86-%D8%AF%D8%B1-%D8%A8%D8%B1%D8%A7%D8%A8%D8%B1-%D8%B3%D8%B1%D8%AE%DA%A9-%D9%85%D8%B5%D9%88%D9%86-%D9%86%DB%8C%D8%B3%D8%AA%D9%86%D8%AF">نوزادان در برابر سرخک مصون نیستند</a>
      </h1>
      <h2>محققان بر اساس بررسی‌های خود تاکید کردند: نوزادان آنطور که تصور می‌شود در برابر بیماری سرخک مصون نیستند.</h2>
      <address><time datetime="2019-11-22T13:37:00+00:00">22 Nov 2019, 13:37</time> by <a rel="author">بولتن نیوز | bultannews.com</a></address>
      <p><b>به گزارش بولتن نیوز، </b>یافته‌های جدید محققان این باور را که <b>آنتی‌بادی‌ها</b> از مادر به جنین منتقل شده و نوزاد را در برابر <b>بیماری سرخک</b> حفظ می‌کند، رد کرد.</p>
      <p>محققان در گزارشی اظهار داشتند: <b>ایمنی نوزادان</b> سریع‌تر از آنچه تصور می‌شود از بین می‌رود که نشان‌دهنده ضرورت و اهمیت واکسیناسیون نوزادان در برابر این بیماری است.</p>
      <p>به گفته محققان کانادایی، سرخک بیماری است که باید جدی گرفته شود. نوزادان در برابر این بیماری بیشتر آسیب‌پذیرند و ممکن است مرگ آنان را به همراه داشته باشد.</p>
      <p>در این مطالعه محققان کانادایی نمونه‌های خونی ۱۹۶ نوزادِ کمتر از ۱۲ ماه را آزمایش کردند تا وجود آنتی‌بادی‌ها در بدن او مشخص شود. یافته‌های بدست آمده غیرمنتظره بود.</p>
      <p>بررسی‌ها نشان داد: در اولین ماه تولد، ۲۰ درصد آنان با کمبود آنتی‌بادی‌های کافی در برابر ویروس سرخک مواجه بودند. در شش ماهگی آنتی‌بادی‌های بدن آنان در سطحی نبود که بتواند از آنان در برابر این بیماری حفاظت کند. این درحالیست که به طور معمول تصور می‌شود نوزادان به دلیل آنتی‌بادی‌های دریافتی از مادر، به مدت یک سال در برابر بیماری سرخک مصون هستند.</p>
    </article>
  </body>
</html>