<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_poroshenko-poprosiv-uchasnikiv-normandskogo-samitu-ne-peretinati-chervoni-liniyi/939431"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T13:58:00+00:00"/>
    <meta property="og:title" content="Порошенко попросив учасників нормандського саміту не перетинати червоні лінії"/>
    <meta property="og:description" content="П'ятий президент України Петро Порошенко порадив учасникам саміту в нормандському форматі не &quot;перетинати дві червоні лінії&quot;. Перша полягає в тому, що безпековий компонент має передувати компоненту політичному, зазначив він у Facebook. &quot;І не можуть проводитись на українській землі ..."/>
  </head>
  <body>
    <article>
      <h1>Порошенко попросив учасників нормандського саміту не перетинати червоні лінії</h1>
      <address><time datetime="2019-11-22T13:58:00+00:00">22 Nov 2019, 13:58</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939431_w_300.jpg?v=0"/>
        <figcaption>Порошенко закликав не перетинати червоні лінії. Фото: "НВ".</figcaption>
      </figure>
      <p>П'ятий президент України <b>Петро Порошенко</b> порадив учасникам саміту в нормандському форматі не "перетинати дві червоні лінії".</p>
      <p>Перша полягає в тому, що безпековий компонент має передувати компоненту політичному, зазначив він у<a href="https://www.facebook.com/petroporoshenko/"> Facebook.</a></p>
      <p>"І не можуть проводитись на українській землі вибори під дулами автоматів. Це лише легітимізує окупантів і виводить Росію, чого вона, власне, і прагне, із зони дії санкцій, які є дуже ефективними", — заявив Порошенко.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_zelenskij-hoche-govoriti-z-putinim-pro-konkretni-termini-zakinchennya-rosijskoyi-agresiyi/938901"/>
      </related>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpetroporoshenko%2Fvideos%2F436372853721278%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Друга "червона лінія" - компроміси, які обмежують рух України в ЄС і НАТО.</p>
      <p>"Бо це якраз у інтересах Путіна — зупинити рух України в НАТО і ЄС. Є лише один безпековий інструмент — це членство України в НАТО. Один демократичний і економічний інструмент — повномасштабне членство в ЄС. Інших альтернатив Україна не має. І ми мали достатньо аргументів для того, щоб в цьому переконатися", — стверджує Порошенко.</p>
      <blockquote>9 грудня, у Парижі запланована зустріч лідерів країн нормандської четвірки (Україна, Німеччина, Франція і РФ). Усі сторони перемовин підтвердили свою участь у зустрічі.</blockquote>
    </article>
  </body>
</html>