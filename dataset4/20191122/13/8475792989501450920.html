<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/helsingborg/man-haktas-for-overfall-pa-kvinna-i-angelholm"/>
    <meta property="og:site_name" content="SVT Nyheter"/>
    <meta property="article:published_time" content="2019-11-22T13:35:22+00:00"/>
    <meta property="og:title" content="Man häktas för överfall på kvinna i Ängelholm"/>
    <meta property="og:description" content="En kvinna överfölls förra måndagen i Ängelholm av en för henne okänd person och fick föras till sjukhus Nu är mannen gripen och häktad."/>
  </head>
  <body>
    <article>
      <h1>Man häktas för överfall på kvinna i Ängelholm</h1>
      <address><time datetime="2019-11-22T13:35:22+00:00">22 Nov 2019, 13:35</time> by <a rel="author">Winnie Gravlund</a></address>
      <p>
        <b>En kvinna överfölls förra måndagen i Ängelholm av en för henne okänd person och fick föras till sjukhus Nu är mannen gripen och häktad.</b>
      </p>
      <p>Det  var en mörk kväll runt klockan halv sju när kvinnan helt plötsligt blev överfallen på Liljegatan i Ängelholm av en man som hon inte kände igen.  Hon skadades och fick åka till sjukhus för vård. Senare kunde hon skrivas ut igen.</p>
      <p>Polisen drog omedelbart igång dörrknackning i jakten på vittnen och gick senare  igenom övervakningskameror i området.</p>
      <p>Nu är en man gripen och häktad som misstänkt för överfallet. Brottsrubriceringen är mordförsök och olaga förföljelse.</p>
      <p>– Utredningsarbetet fortsätter med oförminskad styrka, oavsett häktningen, säger polischef Karim Ottosson i ett uttalande på polisens Facebooksida.</p>
    </article>
  </body>
</html>