<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100269/%D9%85%D8%AF%DB%8C%D8%B1%D8%A7%D9%86-%D8%A7%D8%AC%D8%B1%D8%A7%DB%8C%DB%8C-%D8%A7%D8%AA%D8%AD%D8%A7%D8%AF%DB%8C%D9%87-%D8%B1%D8%A7%D8%AF%DB%8C%D9%88-%D9%88-%D8%AA%D9%84%D9%88%DB%8C%D8%B2%DB%8C%D9%88%D9%86-%D9%87%D8%A7%DB%8C-%D8%A2%D8%B3%DB%8C%D8%A7-%D9%88-%D8%A7%D9%82%DB%8C%D8%A7%D9%86%D9%88%D8%B3%DB%8C%D9%87-%D9%85%D8%B9%D8%B1%D9%81%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-22T13:36:06+00:00"/>
    <meta property="og:title" content="مدیران اجرایی اتحادیه رادیو و تلویزیون‌های آسیا و اقیانوسیه معرفی شدند"/>
    <meta property="og:description" content="در مراسم اختتامیه مجمع عمومی ABU (اتحادیه رادیو و تلویزیون‌های آسیا و اقیانوسیه) که امروز (۲۲ نوامبر) برگزار شد، نمایندگان شبکه «کی بی اس» کره جنوبی و «آر آر آی» اندونزی برای یک دوره سه ساله دیگر به عنوان اعضای شورای اجرایی ABU انتخاب شدند."/>
  </head>
  <body>
    <article>
      <h1>مدیران اجرایی اتحادیه رادیو و تلویزیون‌های آسیا و اقیانوسیه معرفی شدند</h1>
      <address><time datetime="2019-11-22T13:36:06+00:00">22 Nov 2019, 13:36</time> by <a rel="author">پیوند مرزوقی</a></address>
      <p>در مراسم اختتامیه مجمع عمومی ABU (اتحادیه رادیو و تلویزیون‌های آسیا و اقیانوسیه) که امروز (۲۲ نوامبر) برگزار شد، نمایندگان شبکه «کی بی اس» کره جنوبی و «آر آر آی» اندونزی برای یک دوره سه ساله دیگر به عنوان اعضای شورای اجرایی ABU انتخاب شدند.</p>
      <p>به گزارش ایسنا و به نقل از صفحه رسمی «ای بی یو»‌، در جریان پنجاه و ششمین دوره از مجمع عمومی اتحادیه رادیو و تلویزیون‌های آسیا و اقیانوسیه که امروز در شهر توکیو برگزار شد،‌ رادیو و تلویزیون ملی ازبکستان نیز به عنوان یکی دیگر از اعضای جدید شورای اجرایی ای بی یو معرفی شد.</p>
      <p>نمایندگانی از رادیو و تلویزیون ملی ازبکستان در کنار شبکه «کی بی اس» کره و «آر آر آی» اندونزی فعالیت خود را به عنوان اعضای جدید شورای اجرایی «ای بی یو» از ژانویه سال ۲۰۲۰ آغاز خواهند کرد.</p>
      <p>اعضای ثابت اتحادیه رادیو و تلویزیون‌های آسیا و اقیانوسیه، همچنین «یانگ سونگ دونگ» (Yang Sung – dong) مدیر شبکه KBS کره را به عنوان معاون جدید «ای بی یو»‌ انتخاب کردند. «یانگ» فعالیت خود را از ژانویه ۲۰۲۰ به عنوان معاون جدید به مدت دو سال آغاز خواهد کرد.</p>
      <p>«یانگ» در بیانیه‌ای درباره انتصاب جدید خود بیان کرد: «بسیار مفتخرم که این فرصت را در اختیار دارم  تا به عنوان معاون «ای بی یو»‌ فعالیت داشته باشم و امیدوارم بتوانم از توانایی مدیریتم در این منصب برای رسیدن به اهداف «ای بی یو» استفاده کنم.»‌</p>
      <p>«ابراهیم ارن» از «تی آر تی» ترکیه و «سون یوشنگ» نیز به فعالیت خود به عنوان دیگر معاونان «ای بی یو»‌ ادامه خواهند داد.</p>
      <p>انتهای پیام</p>
    </article>
  </body>
</html>