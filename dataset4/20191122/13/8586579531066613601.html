<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/kyk-burs-odemeleri-ne-zaman-yatacak-257480h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T13:36:00+00:00"/>
    <meta property="og:title" content="KYK burs ödemeleri ne zaman yatacak?"/>
    <meta property="og:description" content="Geçtiğimiz günlerde açıklanan KYK burs ve kredi ödemeleri için &quot;KYK burs ödemeleri ne zaman yatacak?&quot; sorusu internetten aratılmaya başlandı. Peki, KYK burs ödemeleri ne zaman yatacak? Detaylar haberimizde..."/>
  </head>
  <body>
    <article>
      <h1>KYK burs ödemeleri ne zaman yatacak?</h1>
      <address><time datetime="2019-11-22T13:36:00+00:00">22 Nov 2019, 13:36</time> by <a rel="author">Yeni Çağ Gazetesi</a></address>
      <p>
        <b>Geçtiğimiz günlerde açıklanan KYK burs ve kredi ödemeleri için "KYK burs ödemeleri ne zaman yatacak?" sorusu internetten aratılmaya başlandı. Peki, KYK burs ödemeleri ne zaman yatacak? Detaylar haberimizde...</b>
      </p>
      <p>2019 KYK bursu ne zaman yatacak? sorusunun cevabı arama motorunda yoğun olarak aranıyor. Kredi ve Yurtlar Kurumu tarafından KYK burs sonuçları geçtiğimiz günlerde açıklanmıştı. Bazı öğrencilere burs çıkarken bazılarına öğrenim kredisi çıktı. KYK Burs Sonuçlarını öğrenenler taahhütnamelerini de onayladıktan sonra burslarını ne zaman yatacağını merak etmeye başladı. 2019 KYK bursları ne zaman ödenecek? İşte, bu sorunun yanıtı…</p>
      <p><b>KYK BURS ÖDEMELERİ NE ZAMAN?</b><br/><br/>KYK'nın resmi internet sitesi üzerinden yapılan açıklamada, taahhütnamesini onaylayan öğrencilere kasım ayı sonunda ekim ve kasım olmak üzere iki aylık ödeme yapılacağı bildirildi.<br/><br/>2019 yılında geçerli olan tutarlar lisans öğrencileri için aylık 500 lira, yüksek lisans öğrencileri için 1000 lira, doktora öğrencileri için ise 1500 lira.<br/><br/>Burs/kredi miktarı ocak ayından itibaren lisansta aylık 550 lira, yüksek lisansta 1100 lira, doktorada da 1650 lira olarak ödenecek.<br/><br/><b>ÖĞRENİM KREDİSİNİN KESİLME SEBEPLERİ NELER?</b><br/><br/>* Öğretim kurumundan ayrılması, çıkarılması veya geçici olarak uzaklaştırılması,<br/><br/>* Vazgeçme, izin alma, kayıt dondurma,<br/><br/>* Sağlık sebebiyle öğretim kurumuna devam etmemesi,<br/><br/>* Öğretim kurumunu değiştirmesi esnasında, eski okulunda bir yıldan fazla başarısız olması ya da öğretimine bir yıl ara vermesi,<br/><br/>* Öğretim kurumunun kapatılması,<br/><br/>* Kurum yurtlarından süresiz çıkarılma cezası alması,<br/><br/>* Kesin hükümle mahkum olması hallerinde öğrencilerin öğrenim kredisi kesilmektedir.<br/><br/><b>BURSUN KESİLME SEBEPLERİ NELER?</b><br/><br/>* Başarısız olması,<br/><br/>* Öğretim kurumundan ayrılması, çıkarılması veya geçici olarak uzaklaştırılması,<br/><br/>* Vazgeçme, izin alma, kayıt dondurma,<br/><br/>* Sağlık sebebiyle öğretim kurumuna devam etmemesi,<br/><br/>* Öğretim kurumunu değiştirmesi esnasında, eski öğretim kurumunda bir yıl başarısız olması yada öğretimine bir yıl ara vermesi,<br/><br/>* Öğretim kurumunun kapatılması,<br/><br/>* Kurum yurtlarından süresiz çıkarılma cezası alması,<br/><br/>* Kesin hükümle mahkum olması hallerinde öğrencilerin bursu kesilmektedir.</p>
      <p><b>ÖĞRENİM KREDİSİ NEDİR?</b><br/><br/>Yüksek öğrenim gören T.C. vatandaşı öğrencileri maddi yönden desteklemek, sosyal ve kültürel gelişmelerini kolaylaştırmak amacıyla devam ettikleri yüksek öğretim kurumlarının normal öğrenimi süresince verilen, zorunlu hizmet yükümlülüğü bulunmayan borç paradır.<br/><br/>Öğrenim kredisi borcu; öğrenciye normal öğrenimi süresince verilen miktarlara Türkiye İstatistik Kurumu Yurt İçi Üretici Fiyat Endeksindeki artışlar uygulanarak, hesaplanacak miktarın ilave edilmesi ile tespit edilir.<br/><br/><b>BURSTAN YARARLANAMAYACAK OLAN ÖĞRENCİLER</b><br/><br/>Kurumdan burs ya da öğrenim kredisi alan öğrenciler,<br/><br/>2547 sayılı Yükseköğretim Kanununun 10 uncu maddesine göre burs verilen öğrenciler hariç olmak üzere, 5102 sayılı Kanunun 2 nci maddesi kapsamında yer alan kamu kurum ve kuruluşlarından burs almakta olan öğrenciler,<br/><br/>* Kurumdan daha önce burs veya öğrenim kredisi almış olan öğrenciler,<br/><br/>* Öğretim kurumuna kayıt tarihi itibari ile bir öğretim yılı kaybı olan öğrenciler,<br/><br/>* Yabancı uyruklu öğrenciler,<br/><br/>* Polis akademisi ile askeri okul öğrencileri,<br/><br/>* Normal öğrenim süresinden fazla ek süre öğrenim gören öğrenciler,<br/><br/>* Yüksek lisans öğrencilerinden hazırlık sınıfında öğrenim gören öğrenciler,<br/><br/>* Açık öğretim ve uzaktan eğitim öğrencileri,<br/><br/>* Gerçeğe aykırı beyanda bulunan öğrenciler,<br/><br/>* Burs Yönetmeliği hükümlerine göre burs almaya yeterli bulunmayan öğrenciler ,<br/>burstan yararlanamazlar.<br/><br/><b>ÖĞRENİM KREDİSİNDEN YARARLANAMAYACAK OLAN ÖĞRENCİLER</b><br/><br/>* Bir yükseköğretim kurumundan mezun olan öğrenciler,(dikey geçiş ve yüksek lisans-doktora hariç)<br/><br/>* Ek süre öğrenim gören öğrenciler,<br/><br/>* Sağlık sebebi dışında önlisans mezunlarından ara vermek suretiyle intibak programına başlayan öğrenciler,</p>
      <p>* Önlisanstan lisans öğrenimine geçmek için intibak eğitimi yapan öğrenciler, (intibak programı süresince)<br/><br/>* Kredi isteğinde bulunduğu tarihte kayıtlı olduğu öğretim kurumunda bir öğretim yılından fazla başarısız olan veya bir yıldan fazla ara veren öğrenciler,<br/><br/>* Kurumdan daha önce burs ya da öğrenim kredisi almış olan öğrenciler,<br/><br/>* Gerçeğe aykırı beyanda bulunan öğrenciler,<br/><br/>* Yabancı uyruklu öğrenciler,<br/><br/>* Kurum yurtlarından yurttan süresiz çıkarma cezası alan öğrenciler,<br/><br/>* Kesin hükümle mahkum olan öğrenciler,<br/><br/>* Açık öğretim ve uzaktan eğitim öğrencileri,<br/><br/>* Öğrenim Kredisi Yönetmeliği hükümlerine göre kredi almaya yeterli bulunmayan öğrenciler,<br/>öğrenim kredisinden yararlanamazlar.<br/><br/><b>Not</b>:<i> Öğrenim kredisi almakta iken durumunda sonradan değişiklik olanlardan; değişikliğin meydana geldiği öğretim yılında Yönetim Kurulunca belirlenen öncelikle burs verilecek öğrenciler kapsamına girenlerin öğrenim kredileri bu durumlarını belgelendirmek kaydıyla öğrencinin durumunda meydana gelen değişikliği izleyen ödeme döneminden itibaren bursa dönüştürülür.</i></p>
      <p><b>KYK BURSU KAZANILIP KAZANILMADIĞI NASIL ÖĞRENİLİR?</b><br/> <br/>- Öncelikli olarak https://sonuc.kyk.gov.tr/ adresinden sorgulama yaparak Kredi veya Burs alıp almadığınızı kontrol edin.<br/><br/>- E-Devlet Sistemine giriş yapınız,<br/><br/>- E-Hizmetler Bölümüne geçiniz,<br/><br/>- Kredi Yurtlar Kurumu Burs/Kredi Onay İşlemleri sayfasına giriş yapınız.Seçilmesi gereken kutucuklar varsa onay tiki koyarak Taahhütnamenizi onaylayınız.</p>
      <related>
        <a href="https://www.yenicaggazetesi.com.tr/31-bin-genc-kyk-borcunu-erteleme-talebinde-bulundu-257000h.htm"/>
        <a href="https://www.yenicaggazetesi.com.tr/vgm-burs-sonuclari-aciklandi-mi-2019-2020-vgm-burs-sorgulama-ve-sonuc-ekrani-256642h.htm"/>
        <a href="https://www.yenicaggazetesi.com.tr/kyk-bursu-2020-zamli-kyk-bursu-ne-zaman-odenecek-kyk-burs-sonuclari-256592h.htm"/>
        <a href="https://www.yenicaggazetesi.com.tr/2019-yili-tasit-kredisi-kampanya-sartlari-neler-hangi-bankalar-kampanyaya-dahil-255333h.htm"/>
      </related>
    </article>
  </body>
</html>