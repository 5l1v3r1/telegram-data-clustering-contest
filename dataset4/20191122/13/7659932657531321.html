<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/2003721/%D8%A8%D8%A7%D8%B2%DA%AF%D8%B4%D8%AA-%DA%A9%D9%88%D8%AF%DA%A9%D8%A7%D9%86-%DB%8C%D8%AA%DB%8C%D9%85-%C2%AB%D8%AF%D8%A7%D8%B9%D8%B4%DB%8C%C2%BB-%D8%AF%D8%B1-%D8%B3%D9%88%D8%B1%DB%8C%D9%87-%D8%A8%D9%87-%D8%A7%D9%86%DA%AF%D9%84%DB%8C%D8%B3-%D8%A2%D8%BA%D8%A7%D8%B2-%D8%B4%D8%AF"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-22T13:30:00+00:00"/>
    <meta property="og:title" content="بازگشت کودکان یتیم «داعشی» در سوریه به انگلیس آغاز شد"/>
    <meta property="og:description" content="دومینیک راب وزیر امور خارجه بریتانیا روز پنجشنبه (۲۱ نوامبر) گفت «بریتانیا آماده بازگرداندن کودکانی است که بستگانشان را در سوریه از دست داده اند. این اقدام درستی است که باید دولت انجام دهد».راب در بیانیه ای ضمن تاکید بر بازگشت برخی از کودکان به انگلی"/>
  </head>
  <body>
    <article>
      <h1>بازگشت کودکان یتیم «داعشی» در سوریه به انگلیس آغاز شد</h1>
      <address>
        <time datetime="2019-11-22T13:30:00+00:00">22 Nov 2019, 13:30</time>
      </address>
      <p>دومینیک راب وزیر امور خارجه بریتانیا روز پنجشنبه (۲۱ نوامبر) گفت «بریتانیا آماده بازگرداندن کودکانی است که بستگانشان را در سوریه از دست داده اند. این اقدام درستی است که باید دولت انجام دهد».<br/><br/>راب در بیانیه ای ضمن تاکید بر بازگشت برخی از کودکان به انگلیس افزود «این کودکان بی گناه و یتم نباید گرفتاری های جنگ را تجربه می کردند».<br/><br/>او در ادامه خاطر نشان کرد «ما تسهیلاتی فراهم کردیم که آنها به کشورشان بازگردند. این کار درست است. حالا باید حریم خصوصی شان را رعایت کرد تا با حمایت ما بتوانند به زندگی روزمره بازگردند».<br/><br/>وزارت امور خارجه جزئیات بیشتری در این باره منتشر نکرده است.<br/><br/>عبد الکریم عمر مسئول روابط امور خارجه در اداره خودمختار کردهای سوریه در شمال کشور در صفحه توییتر خود نوشت «سه کودک روز پنجشنبه به دولت انگلیس تحویل داده شدند».<br/><br/>او افزود «این سه کودک انگلیسی پدر و مادر ندارند و از خانواده های داعش هستند. آنها به هیات وابسته به وزارت امور خارجه انگلیس تحویل داده شدند».<br/><br/>سازمان خیریه «کودکان را نجات دهید» در ماه گذشته گزارشی درباره وجود دستکم ۶۰ کودک انگلیسی در شمال شرق سوریه منتشر کرد.<br/><br/>دولت انگلیس در معرض فشار برای حمایت از این کودکان قرار دارد.<br/><br/>این سازمان افزود «شمار این کودکان نسبت به قبل دو برابر شده است. کودکان کمتر از پنج ساله بوده و پدر و مادر انگلیسی شان عضو گروه «داعش» بودند اما‌ آنها یا کشته شده اند و یا اینکه از درگیری ها فرار کردند و کودکان را بی سرپرست رها کرده اند».</p>
    </article>
  </body>
</html>