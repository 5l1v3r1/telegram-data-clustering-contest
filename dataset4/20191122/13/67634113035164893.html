<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151379/"/>
    <meta property="og:site_name" content="AgroNews"/>
    <meta property="article:published_time" content="2019-11-22T13:19:00+00:00"/>
    <meta property="og:title" content="Зима в Україні скоротиться на місяць"/>
    <meta property="og:description" content="Вже до кінця століття зима в Україні скоротиться на місяць. Причиною тому є надзвичайно швидкі темпи потепління. Заявила завідувачка відділом прикладної метеорології та кліматології Українського науково-дослідного гідрометеоінституту Віра Балабух, пише propozitsiya.com. &quot;Підвищення середньої..."/>
  </head>
  <body>
    <article>
      <h1>Зима в Україні скоротиться на місяць</h1>
      <address><time datetime="2019-11-22T13:19:00+00:00">22 Nov 2019, 13:19</time> by <a rel="author">agronews.uaode/author</a></address>
      <p>
        <b>Вже до кінця століття зима в Україні скоротиться на місяць. Причиною тому є надзвичайно швидкі темпи потепління. Заявила завідувачка відділом прикладної метеорології та кліматології Українського науково-дослідного гідрометеоінституту Віра Балабух, пише propozitsiya.com.</b>
      </p>
      <p>“Підвищення середньої температури за рік на 0,1 градуса подовжує тривалість теплого періоду… на один день! Якщо за середньооптимістичним сценарієм середня температура в Україні до кінця століття зросте на 3,2 градуси за рік, тривалість теплого періоду порівняно з сьогоднішнім може вирости на цілий місяць”, — розповіла експертка.<br/>Це означає, що за сто років зима в Україні скоротиться на 32 дні. До того ж вона буде менш суворою.</p>
      <p>“Холодний період може стати ще на місяць коротшим, а суворість зими значно зменшиться. Якщо у полярних широтах середня за рік температура зросте на 8 градусів, то це вже збільшення тривалості теплого періоду на вісімдесят днів”, — сказала Балабух.<br/>Теплий період в Україні збільшиться на 2-3 тижні. Клімат у Поліссі буде схожим на південний степ на початку століття. Це може призвести до значних змін у технологіях вирощування сільськогосподарських рослин і самого набору вирощуваних в Україні культур.</p>
      <p>“За такого зростання середньої за рік температури повітря тривалість теплого періоду до середини століття в Україні може вирости на 2-3 тижні у порівнянні з сьогоднішнім. При цьому на Поліссі він триватиме майже 300 днів, що було характерно на початку століття для… південного степу. А у полярних широтах ці зміни можуть бути ще інтенсивнішими. За найбільш песимістичним сценарієм, середня за рік температура збільшиться на 8-10 градусів, а може і вище”, — констатувала Віра Балабух.</p>
    </article>
  </body>
</html>