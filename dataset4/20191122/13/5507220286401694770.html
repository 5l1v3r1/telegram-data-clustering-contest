<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188047/"/>
    <meta property="og:site_name" content="Janam TV"/>
    <meta property="article:published_time" content="2019-11-22T13:52:59+00:00"/>
    <meta property="og:title" content="കരമന സ്വത്ത് തട്ടിപ്പ് കേസ്; മുന്‍ കളക്ടര്‍ ഉള്‍പ്പെടെ പത്തു പേരുടെ ജാമ്യാപേക്ഷ കോടതി തള്ളി"/>
    <meta property="og:description" content="തിരുവനന്തപുരം: കരമന കാലടിയിലെ ഉമാമന്ദിരം തറവാട്ടിലെ സ്വത്ത് തട്ടിപ്പ് കേസില്‍ മുന്‍ കളക്ടര്‍ ഉള്‍പ്പെടെ പത്തു പ്രതികളുടെ ജാമ്യാപേക്ഷ കോടതി തള്ളി."/>
  </head>
  <body>
    <article>
      <h1>കരമന സ്വത്ത് തട്ടിപ്പ് കേസ്; മുന്‍ കളക്ടര്‍ ഉള്‍പ്പെടെ പത്തു പേരുടെ ജാമ്യാപേക്ഷ കോടതി തള്ളി</h1>
      <address><time datetime="2019-11-22T13:52:59+00:00">22 Nov 2019, 13:52</time> by <a rel="author">Janam TV Web Desk</a></address>
      <p>തിരുവനന്തപുരം: കരമന കാലടിയിലെ ഉമാമന്ദിരം തറവാട്ടിലെ സ്വത്ത് തട്ടിപ്പ് കേസില്‍ മുന്‍ കളക്ടര്‍ ഉള്‍പ്പെടെ പത്തു പ്രതികളുടെ ജാമ്യാപേക്ഷ കോടതി തള്ളി. പ്രതികള്‍ക്കെതിരായ കുറ്റം അതീവ ഗുരുതരമാണെന്നാണ് കോടതിയുടെ വിലയിരുത്തല്‍. തിരുവനന്തപുരം പ്രിന്‍സിപ്പല്‍ സെഷന്‍സ് കോടതിയാണ് ജാമ്യാപേക്ഷ പരിഗണിച്ചത്.</p>
      <p>ഉമാമന്ദിരത്തിലെ അവകാശികള്‍ മരിച്ചതിനു ശേഷം വ്യാജ രേഖയുണ്ടാക്കി അകന്ന ബന്ധുക്കളും കാര്യസ്ഥരും സ്വത്ത് തട്ടിയെടുത്തുവെന്നാണ് ഇവര്‍ക്കെതിരായ കേസ്. മുന്‍ കളക്ടര്‍ മോഹന്‍ ദാസ്, ഭാര്യ മായാദേവി, മുന്‍ കാര്യസ്ഥന്‍ സഹദേവന്‍, അനില്‍ കുമാര്‍, ലതാ ദേവി, ശ്യാകുമാര്‍, സരസ ദേവി, വിടി നായര്‍,ശങ്കരമേനോന്‍ എന്നിവരാണ് മുന്‍കൂര്‍ ജാമ്യാപേക്ഷ സമര്‍പ്പിച്ചത്. കേസിലെ മറ്റു പ്രതികളായ കാര്യസ്ഥന്‍ രവീന്ദ്രന്‍ നായര്‍, വേലക്കാരി ലീല എന്നിവര്‍ ജാമ്യാപേക്ഷ നല്‍കിയിരുന്നില്ല.</p>
      <p>കരമനയിലെ ദുരൂഹ മരണങ്ങളെ കുറിച്ചും സ്വത്ത് തട്ടിപ്പിനെ കുറിച്ചും ജയമാധവന്റെ ബന്ധുവായ പ്രസന്ന കുമാരി നല്‍കിയ പരാതിയിലാണ് അന്വേഷണം. കൂടത്തില്‍ കുടംബത്തിലെ ഏഴു പേരാണ് ദുരൂഹ സാഹചര്യത്തില്‍ മരിച്ചത്. 50 കോടി സ്വത്ത് തട്ടിയെടുക്കാനാണ് കൊലപാതകങ്ങള്‍ നടത്തിയതെന്നാണ് പ്രസന്ന കുമാരി പരാതിയില്‍ സൂചിപ്പിച്ചത്.</p>
    </article>
  </body>
</html>