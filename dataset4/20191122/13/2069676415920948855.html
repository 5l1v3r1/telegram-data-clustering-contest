<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisportal.cz/zpravy/djokovic-srovnal-skore-ctvrtfinale-davis-cupu-mezi-srbskem-a-ruskem-rozhodne-ctyrhra-27406/"/>
    <meta property="og:site_name" content="tenisportal.cz"/>
    <meta property="article:published_time" content="2019-11-22T13:32:00+00:00"/>
    <meta property="og:title" content="Djokovič srovnal skóre. Čtvrtfinále Davis Cupu mezi Srbskem a Ruskem rozhodne čtyřhra"/>
    <meta property="og:description" content="DAVIS CUP - Čtvrtfinále mezi Srbskem a Ruskem na finálovém turnaji Davisova poháru rozhodne čtyřhra. Aktuální světová dvojka Novak Djokovič si dle očekávání poradil s Karenem Chačanovem a po výhře 6-3 6-3 srovnal skóre utkání na 1-1."/>
  </head>
  <body>
    <article>
      <h1>Djokovič srovnal skóre. Čtvrtfinále Davis Cupu mezi Srbskem a Ruskem rozhodne čtyřhra</h1>
      <address><time datetime="2019-11-22T13:32:00+00:00">22 Nov 2019, 13:32</time> by <a rel="author">Ondřej Jirásek, TenisPortal.cz</a></address>
      <p>
        <b>DAVIS CUP - Čtvrtfinále mezi Srbskem a Ruskem na finálovém turnaji Davisova poháru rozhodne čtyřhra. Aktuální světová dvojka Novak Djokovič si dle očekávání poradil s Karenem Chačanovem a po výhře 6-3 6-3 srovnal skóre utkání na 1-1.</b>
      </p>
      <p>Čtvrtfinálový souboj na finálovém turnaji Davisova poháru v Madridu začal mnohem lépe pro ruské tenisty. <b>Andrej Rubljov</b> totiž v úvodní dvouhře deklasoval 6-1 6-2 <b>Filipa Krajinoviče</b>.</p>
      <p>Jako druhý ovšem za srbský tým nastoupil tahoun <b>Novak Djokovič</b> a ani ve třetím zápase ve španělské hale neztratil set, když si bez ztráty podání poradil 6-3 6-3 s <b>Karenem Chačanovem</b> a stav utkání srovnal.</p>
      <p>O semifinalistovi tedy rozhodne až závěrečná čtyřhra. Na vítěze už čeká včerejší postupující Kanada, <a href="https://www.tenisportal.cz/zpravy/kanada-v-madridu-zdolala-australii-a-je-prvnim-semifinalistou-noveho-davis-cupu-27405/">která v rozhodujícím deblu přehrála Austrálii</a>.</p>
      <p>Druhou semifinálovou dvojici utvoří vítězové večerních soubojů Španělsko - Argentina a Velká Británie - Německo.</p>
      <table>
        <tr>
          <th><b>• DAVIS CUP 2019, FINÁLOVÝ TURNAJ •</b><br/>Madrid / Španělsko, tv. povrch / hala<br/>páteční výsledky (22. 11. 2019)</th>
        </tr>
        <tr>
          <td>
            <b>• Čtvrtfinále •</b>
          </td>
        </tr>
        <tr>
          <td>
            <b>Srbsko - Rusko 1-1</b>
          </td>
        </tr>
        <tr>
          <td>Krajinovič - Rubljov 1-6 2-6 ... <b>0-1</b></td>
        </tr>
        <tr>
          <td>Djokovič - Chačanov 6-3 6-3 ... <b>1-1</b></td>
        </tr>
        <tr>
          <td/>
        </tr>
        <tr>
          <td>
            <a href="https://www.livesport.cz/pavouk/A5nTHxhe/rBd1DPeN/#draw">Pavouk</a>
          </td>
        </tr>
      </table>
    </article>
  </body>
</html>