<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/calcio/2019/11/22/verso-lecce-cagliari-l-ex-mancosu-in-dubbio-4-955754.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-22T13:05:15+00:00"/>
    <meta property="og:title" content="Verso Lecce-Cagliari: l'ex Mancosu in dubbio"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Serie A</h6>
      <h1>Verso Lecce-Cagliari: l'ex Mancosu in dubbio</h1>
      <h2>Il capitano dei salentini probabilmente non sarà della partita contro la sua ex squadra</h2>
      <address>
        <time datetime="2019-11-22T13:05:15+00:00">22 Nov 2019, 13:05</time>
      </address>
      <p>C'era grande attesa per vedere Marco Mancosu contro il Cagliari.</p>
      <p>Il 31enne sardo, protagonista assoluto e capitano dei salentini, ha seguito un programma di lavoro personalizzato e molto probabilmente non sarà della partita domenica alle 20.45 allo stadio Via del Mare.</p>
      <p>Alcuni acciacchi muscolari ne hanno limitato l'inizio di stagione che comunque è stato fantastico grazie a 5 gol in dodici presenze (molte delle quali dalla panchina proprio a causa dei piccoli, ma fastidiosi, infortuni).</p>
      <p>Il tecnico del Lecce Fabio Liverani recupera un altro grande ex della sfida: Diego Farias. Il brasiliano è pronto a partire dal primo minuto e affiancare uno tra Lapadula e Babacar.</p>
      <p>Sponda rossoblù brutte notizie per <a href="https://www.unionesarda.it/articolo/sport/calcio/2019/11/21/cagliari-frattura-alla-mano-per-birsa-un-mese-di-stop-4-955451.html">Valter Birsa </a>che dovrà stare fermo un mese a causa di una frattura alla mano. L'attacco sarà guidato, come sempre, da Giovanni Simeone e Joao Pedro autori complessivamente di dieci reti in campionato (6 per il numero dieci e quattro per El Cholito).</p>
      <p>(Unioneonline/M)</p>
      <related>
        <a href="https://www.unionesarda.it/articolo/sport/calcio/2019/11/21/cagliari-frattura-alla-mano-per-birsa-un-mese-di-stop-4-955451.html"/>
      </related>
    </article>
  </body>
</html>