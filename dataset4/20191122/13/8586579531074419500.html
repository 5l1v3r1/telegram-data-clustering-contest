<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/jane-galloway-heitz-yasamini-yitirdi-257467h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T13:49:00+00:00"/>
    <meta property="og:title" content="Jane Galloway Heitz yaşamını yitirdi"/>
    <meta property="og:description" content="Big Bang Theory, Grey's Anatomy ve Prison Break gibi pek çok yapımda rol alan ünlü oyuncu Jane Galloway Heitz 78 yaşında hayatını kaybetti."/>
  </head>
  <body>
    <article>
      <h1>Jane Galloway Heitz yaşamını yitirdi</h1>
      <address><time datetime="2019-11-22T13:49:00+00:00">22 Nov 2019, 13:49</time> by <a rel="author">Yeni Çağ Gazetesi</a></address>
      <p>
        <b>Big Bang Theory, Grey's Anatomy ve Prison Break gibi pek çok yapımda rol alan ünlü oyuncu Jane Galloway Heitz 78 yaşında hayatını kaybetti.</b>
      </p>
      <p>Jane Galloway Heitz, 78 yaşında hayata veda etti. Usta oyuncunun ölüm haberini ailesi duyurdu. Acı haber sanat dünyasını yasa boğdu. Oyuncunun cenaze töreninin 30 Kasım’da, Illinois’da gerçekleştirileceği açıklandı.</p>
      <p>
        <b>20'Lİ YAŞLARDA AJANS KURDU</b>
      </p>
      <p>Henüz 20’li yaşlarındayken Chicago’da bir oyunculuk ve yetenek ajansı kuran Heitz, Stephen Colbert, Steve Carell ve Richard Kind gibi isimleri parlatmayı başardı.</p>
      <p>
        <b>AJANSINI SATIP OYUNCU OLDU</b>
      </p>
      <p>1997 yılında ajansını sattıktan sonra oyuncu olmaya karar veren Heitz birçok yapımda yer alarak izleyicinin gönlünde taht kurdu.</p>
      <p>Heitz’ın yer aldığı ilk yapım David Lynch’in yönettiği The Straight Story oldu. 1999 yılında vizyona giren filmde Heitz, Sissy Spacek ve Richard Farnsworth’ün karakterlerinin komşusunu canlandırmıştı.</p>
      <related>
        <a href="https://www.yenicaggazetesi.com.tr/usta-oyuncudan-genclere-oyunculuk-tavsiyeleri-257187h.htm"/>
      </related>
    </article>
  </body>
</html>