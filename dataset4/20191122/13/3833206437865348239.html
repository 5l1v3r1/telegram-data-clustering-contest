<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/915968.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-22T13:57:00+00:00"/>
    <meta property="og:title" content="Кобрата: С брат ми наполовина сме пловдивчани, ще опитаме да зарадваме феновете в града!"/>
    <meta property="og:description" content="Кубрат Пулев разкри защо той и брат му Тервел са избрали Пловдив да бъде домакин на голямата галавеч..."/>
  </head>
  <body>
    <article>
      <h1>Кобрата: С брат ми наполовина сме пловдивчани, ще опитаме да зарадваме феновете в града!</h1>
      <address>
        <time datetime="2019-11-22T13:57:00+00:00">22 Nov 2019, 13:57</time>
      </address>
      <p>Кубрат Пулев разкри защо той и брат му Тервел са избрали Пловдив да бъде домакин на голямата галавечер на 14 декември. Най-добрият наш боксьор направи това на официална пресконференция днес в София.</p>
      <p>Както вече <b>Plovdiv24.bg</b> информира читателите си, Тервел Пулев ще се бие за интернационалната титла на Световната боксова асоциация срещу американеца Дешон Уебстър, а шоуто е в зала "Колодрума".</p>
      <p>"Надявам се и брат ми да направи такава голяма победа. Трябва да се постараем да защитим фамилията Пулеви и да направим едно хубаво боксово шоу, в което Тервел да победи. Вживявам се в ролята на треньор, защото знам какво е, но когато се качи на ринга, той се оправя. Неслучайно избрахме Пловдив, защото сме наполовина пловдивчани, тъй като баща ни е оттам. Там са ни корените и затова избрахме този град. Радвам се, че в България пак се осъществява такава гала и този път брат ми ще играе и ще опита да зарадва феновете в Пловдив. Там са много боксови хора, турнирът "Странджа" се провеждаше там, хората имат най-много отношение в бокса. Ще има много международни участия, моят бивш противник е тук - Богдан Дину", каза Кубрат Пулев на брифинга пред журналисти.</p>
    </article>
  </body>
</html>