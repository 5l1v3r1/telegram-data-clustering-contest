<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/son-dakika-tckda-egitim-calisanlarina-yonelik-siddet-konusunda-duzenleme-yapilacak"/>
    <meta property="og:site_name" content="CNN Türk"/>
    <meta property="article:published_time" content="2019-11-22T13:15:05+00:00"/>
    <meta property="og:title" content="Son dakika... Eğitim çalışanlarına yönelik şiddete karşı iş birliği"/>
    <meta property="og:description" content="Milli Eğitim Bakanı Ziya Selçuk, eğitim..."/>
  </head>
  <body>
    <article>
      <h1>Son dakika... Eğitim çalışanlarına yönelik şiddete karşı iş birliği</h1>
      <h2>Milli Eğitim Bakanı Ziya Selçuk, eğitim çalışanlarına yönelik şiddet konusunda, TCK'de düzenleme yapılması için bakanlıklar arasında iş birliği başlattıklarını bildirdi.</h2>
      <address>
        <time datetime="2019-11-22T13:15:05+00:00">22 Nov 2019, 13:15</time>
      </address>
      <p>Milli <a href="https://www.cnnturk.com/haberleri/egitim">Eğitim</a> Bakanı <a href="https://www.cnnturk.com/haberleri/ziya-selcuk">Ziya Selçuk</a>, <a href="https://www.cnnturk.com/haberleri/twitter">Twitter</a> hesabından yaptığı paylaşımda, <a href="https://www.cnnturk.com/haberleri/turkiye">Türkiye</a>'nin geleceğini hazırlayan öğretmenlere, eğitim çalışanlarına karşı her türlü şiddete veya tehdide başvuran kişilere yönelik, Türk Ceza Kanunu'nda ve ilgili mevzuatta yeni yasal düzenleme yapılması için bakanlıklar arasında iş birliği başlattıklarını açıkladı.</p>
      <p>Şiddete maruz kalan eğitim çalışanlarına kolluk kuvvetleri ve yetkililer tarafından hızlı müdahalenin sağlanması için "Kırmızı Tebeşir" mobil uygulama sistemi oluşturduklarını ve yaygınlaşması için çalışma başlattıklarını belirten Selçuk şunları kaydetti:</p>
      <p>"Şiddete maruz kalan eğitim çalışanlarına bakanlığımızca hukuki destek sağlanacağı gibi şikayete gerek duyulmaksızın yasal sürecin bakanlığımızın ilgili birimlerince takip edileceği bir yapı kurduk. Okullarda yaşanan şiddet olayları <a href="https://www.cnnturk.com/haberleri/okul">okul</a> ortamını, öğrenci ve öğretmen motivasyonunu olumsuz olarak etkilemektedir. Eğitimciye yönelen şiddetin son bulması için konuyu bizzat takip ediyor ve toplumumuzdan bu konuda sonsuz destek bekliyorum."</p>
      <related>
        <h4>ilgili haberler</h4>
        <a href="https://www.cnnturk.com/video/dunya/avustralyada-hamile-kadina-islamofobik-saldiri"/>
        <a href="https://www.cnnturk.com/video/turkiye/denizlide-kazasi-eksik-olmayan-kavsak"/>
        <a href="https://www.cnnturk.com/video/egitim/sinif-gecmeye-yeni-kriter"/>
      </related>
    </article>
  </body>
</html>