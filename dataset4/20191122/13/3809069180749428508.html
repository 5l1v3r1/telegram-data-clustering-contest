<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/basket-league/article/1417393/gkikas-den-yparhei-allo-apotelesma-ektos-apo-niki"/>
    <meta property="og:site_name" content="gazzetta.gr"/>
    <meta property="article:published_time" content="2019-11-22T13:07:00+00:00"/>
    <meta property="og:title" content="Γκίκας: «Δεν υπάρχει άλλο αποτέλεσμα, εκτός από νίκη»!"/>
    <meta property="og:description" content="Ο Νίκος Γκίκας τόνισε πως η ήττα από τη Ράστα Βέχτα έχει πεισμώσει την ΑΕΚ, που θέλει μόνο τη νίκη στο ματς με το Λαύριο (23/11, 17:45)."/>
  </head>
  <body>
    <article>
      <h1>Γκίκας: «Δεν υπάρχει άλλο αποτέλεσμα, εκτός από νίκη»!</h1>
      <h2>Ο Νίκος Γκίκας τόνισε πως η ήττα από τη Ράστα Βέχτα έχει πεισμώσει την ΑΕΚ, που θέλει μόνο τη νίκη στο ματς με το Λαύριο (23/11, 17:45).</h2>
      <address><time datetime="2019-11-22T13:07:00+00:00">22 Nov 2019, 13:07</time> by <a rel="author" href="http://www.gazzetta.gr/dimosiografos/katia-petropoulou" target="_blank">Κάτια Πετροπούλου</a></address>
      <p>
        <u>
          <b>Ο γκαρντ της «Βασίλισσας» έγραψε στο blog του στον ΕΣΑΚΕ:</b>
        </u>
      </p>
      <p>«<i>Έχουμε πεισμώσει</i></p>
      <p>
        <i>Έχουμε μπροστά μία πολύ δύσκολη αναμέτρηση με το Λαύριο. Μία ομάδα, που μέχρι στιγμής διανύει εξαιρετική πορεία στο Πρωτάθλημα, με ρεκόρ 5-2. Στηρίζεται στον ενθουσιασμό της, στο νεανικό της ρόστερ αλλά και στη φιλοσοφία του προπονητή της, με το γρήγορο μπάσκετ να είναι το κύριο στοιχείο του παιχνιδιού της.</i>
      </p>
      <p>
        <i>Εμείς από την πλευρά μας, πρέπει να αφήσουμε πίσω την ήττα της Τρίτης στο BCL με τη Ράστα Βέχτα. Στόχος μας είναι η νίκη, όπως σε όλα τα ματς. Πρέπει να καλύψουμε το χαμένο έδαφος και δεν υπάρχει άλλο αποτέλεσμα εκτός από τη νίκη.</i>
      </p>
      <p><i>Έχουμε δουλέψει πολύ αυτές τις ημέρες, που είχαμε μπροστά μας για να προετοιμαστούμε. Μας έχει πεισμώσει πολύ η ήττα της Τρίτης και πιστεύω ότι όλα τα παιδιά θα παρουσιαστούμε έτοιμοι για να πάρουμε τη νίκη</i>».</p>
    </article>
  </body>
</html>