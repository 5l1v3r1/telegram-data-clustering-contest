<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/politica/leu-vertice-sul-mes-non-risolutivo-per-noi-e-i-5-stelle-e-pericoloso-638845.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-22T13:33:00+00:00"/>
    <meta property="og:title" content="LeU: &quot;Vertice sul Mes non risolutivo. Per noi e i 5 Stelle è pericoloso&quot;"/>
    <meta property="og:description" content="Parla Stefano Fassina (LeU), presente al summit di maggioranza"/>
  </head>
  <body>
    <article>
      <h1>LeU: "Vertice sul Mes non risolutivo. Per noi e i 5 Stelle è pericoloso"</h1>
      <h2>Parla Stefano Fassina (LeU), presente al summit di maggioranza</h2>
      <address><time datetime="2019-11-22T13:33:00+00:00">22 Nov 2019, 13:33</time> by <a rel="author">Alberto Maggi</a></address>
      <table bordered="">
        <tr>
          <td valign="top">
            <b>
              <a href="http://www.affaritaliani.it/politica/mes-maggioranza-in-alto-mare-leu-e-m5s-contro-pd-e-italia-viva-638819.html">Mes, maggioranza in alto mare. LeU e M5S contro Pd e Italia Viva</a>
            </b>
          </td>
        </tr>
      </table>
      <p>"Il vertice di questa mattina sul Mes non è stato risolutivo e le posizioni sono sostanzialmente rimaste quelle di prima". <b>Lo afferma ad <i>Affaritaliani.it</i> il deputato di LeU Stefano Fassina, presente oggi al vertice di maggioranza sul Mes</b>. "Dopo un lungo batti e ribatti le opinioni sono rimaste le stesse, al di là di un chiarimento tecnico da parte del ministro Gualtieri. Ma sulla valutazione generale della riforma del Fondo Salva-Stati noi e il Movimento 5 Stelle lo riteniamo pericoloso mentre Italia Viva, il Pd e il ministro dell'Economia lo considerano un miglioramento. Dobbiamo sicuramente tornare a confrontarci". <b>E il presidente del Consiglio?</b> "Conte ha ascoltato e ha ribadito la logica del pacchetto globale, sulla quale anche il ministro Gualtieri condivide la negatività e l'inaccettbilità del tema legato alla proposta tedesca dell'assicurazione sui depositi bancari. Su questo argomento siamo tutti d'accordo con il ministro, è inaccettabile".</p>
      <p><b>Come se ne esce?</b> "Vedremo, è chiaro - spiega Fassina - che dipende anche dai risultati che verranno ottenuti. Un conto se è rimane la condizione tedesca per l’Edis, l’assicurazione sui depositi bancari, altra cosa è se si riesce a ribaltare la posizione tedesca". <b>Rischio crisi di governo sul Mes?</b> "Nessuno oggi ha posto questo problema", conclude l'esponente di LeU.</p>
      <p>"Su Hong Kong non solo sono preoccupato, ma penso che lì stia esplodendo un problema strutturale. Ritengo che dovremmo essere più vocali, parlare di più. L'Italia e l'Unione europea dovrebbero assumere una posizione chiara ed essere meno silenti". Lo afferma ad <i>Affaritaliani.it</i> il deputato di LeU Stefano Fassina. <b>Troppa paura di Pechino?</b> "Mi pare proprio di sì".</p>
    </article>
  </body>
</html>