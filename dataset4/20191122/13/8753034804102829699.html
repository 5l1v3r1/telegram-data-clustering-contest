<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/2GwdXx/strindheim-jentene-tapte-kampen-om-nm-gull"/>
    <meta property="og:site_name" content="Aftenbladet"/>
    <meta property="article:published_time" content="2019-11-22T13:53:11+00:00"/>
    <meta property="og:title" content="Strindheim-jentene tapte kampen om NM-gull"/>
    <meta property="og:description" content="Strindheim holdt 0-0 til pause i cupfinalen for J16-lag, men Viking våknet for alvor i annen omgang og vant 4-0 på Fornebu."/>
  </head>
  <body>
    <article>
      <h1>Strindheim-jentene tapte kampen om NM-gull</h1>
      <h2>Strindheim holdt 0-0 til pause i cupfinalen for J16-lag, men Viking våknet for alvor i annen omgang og vant 4-0 på Fornebu.</h2>
      <address><time datetime="2019-11-22T13:53:11+00:00">22 Nov 2019, 13:53</time> by <a rel="author">NTB</a></address>
      <p>Et soloraid av Selma Løvås sørget for at rogalendingene tok ledelsen etter 45 minutter. Handeland tok seg forbi flere spillere før hun satte ballen kontant inn i lengste hjørne.</p>
      <p>Sju minutter senere sto Viking-spillerne i kø for å sette inn pasningen fra Irene Dirdal. Malin Torsteinsbø styrte inn 2-0 og punkterte langt på vei kampen.</p>
      <p>Dirdal ble for øvrig kåret til banens beste spiller av en jury på stadion.</p>
      <aside>
        <a href="https://www.aftenbladet.no/article/sa-Vbrb21.html">Viking-jentene først ut i tidenes cupfinaletokt</a>
      </aside>
      <p>Viking dominerte fullstendig etter pause, og seieren ble befestet da Smilla Valotto økte til 3-0 i det 73. minuttet. Strindheim ble helt utspilt, og Valotto lurte forsvaret med en skuddfinte og satte ballen opp i lengste hjørne.</p>
      <p>4-0 kom like før slutt og var minst like vakkert som 3-0-målet. Thea Dyrli Djuve hamret ballen i mål nesten helt oppe i vinkelen.</p>
      <p>Dermed kunne de hvitkledde juble for NM-tittel i J16-klassen. Også Vikings G16-lag skal i aksjon i NM-finalen. Oppgjøret mot Vålerenga spilles senere fredag.</p>
    </article>
  </body>
</html>