<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/guest-stars-komparsoi-kai-kareklokentayroi-esokommatika-machairomata-paraskinio-kai-mpichtes-sto-kinal-megali-kontra-metaxy-othona-kai-geroylanoy/"/>
    <meta property="og:site_name" content="europost.gr"/>
    <meta property="article:published_time" content="2019-11-22T13:15:11+00:00"/>
    <meta property="og:title" content="«Guest stars, κομπάρσοι και… καρεκλοκένταυροι»: Εσωκομματικά «μαχαιρώματα», παρασκήνιο και «μπηχτές» στο ΚΙΝΑΛ – Μεγάλη κόντρα μεταξύ Όθωνα και Γερουλάνου!"/>
    <meta property="og:description" content="Λίγο πριν ξεκινήσει το Συνέδριο του ΠΑΣΟΚ συνεχίζονται τα εσωκομματικά «μαχαιρώματα» στη Χαριλάου Τρικούπη με τους Μανώλη Οθωνα και Παύλο Γερουλάνο να ανταλλάσσουν βαρύτατους χαρακτηρισμούς. Ο Διευθυντής του γραφείου της Φώφης Γεννηματά Μανώλης Όθωνας μιλώντας στο"/>
  </head>
  <body>
    <article>
      <h1>«Guest stars, κομπάρσοι και… καρεκλοκένταυροι»: Εσωκομματικά «μαχαιρώματα», παρασκήνιο και «μπηχτές» στο ΚΙΝΑΛ – Μεγάλη κόντρα μεταξύ Όθωνα και Γερουλάνου!</h1>
      <address>
        <time datetime="2019-11-22T13:15:11+00:00">22 Nov 2019, 13:15</time>
      </address>
      <p>Λίγο πριν ξεκινήσει το Συνέδριο του ΠΑΣΟΚ συνεχίζονται τα εσωκομματικά «μαχαιρώματα» στη Χαριλάου Τρικούπη με τους Μανώλη Οθωνα και Παύλο Γερουλάνο να ανταλλάσσουν βαρύτατους χαρακτηρισμούς.</p>
      <p>Ο Διευθυντής του γραφείου της Φώφης Γεννηματά Μανώλης Όθωνας μιλώντας στο ραδιόφωνο Ελλάδα 94,3 και τον Βαγγέλη Γιακουμή μεταξύ άλλων είπε πως «την ιστορία του ΠΑΣΟΚ δεν την έγραψαν οι guest stars ούτε οι κομπάρσοι, αλλά ο απλός κόσμος». Λίγη ώρα αργότερα ο πρώην υπουργός Παύλος Γερουλάνος απάντησε πως μορφώματα σαν το ΚΙΝΑΛ δημιουργήθηκαν για να κρύψουν την ταυτότητα του ΠΑΣΟΚ και λάθη του παρελθόντος.</p>
      <p>Οθωνας: Φλυαρία Γερουλάνου, ούτε ο ίδιος δεν καταλαβαίνει τι λέει<br/>Ο Μανώλης Οθωνας αναφέρθηκε σε εκείνους που εγείρουν εσωκομματικά ζητήματα, ενώ σε ότι αφορά τις αιτιάσεις για το συνέδριο του ΠΑΣΟΚ από τον Παύλο Γερουλάνο σημείωσε λέγοντας ότι πως ούτε και ο ίδιος έχει καταλάβει από τη φλυαρία του τελευταίου μήνα τι ακριβώς θέλει.<br/>Το μήνυμα πάντως που θα πρέπει να βγει από το συνέδριο είναι η επαναβεβαίωση των αρχών του ΠΑΣΟΚ στις αξίες της 3ης Σεπτέμβρη προσαρμοσμένες στο σήμερα, η αναπροσαρμογή των καταστατικών διατάξεων και η επιβεβαίωση της ενότητας του κόμματος.</p>
      <p>Η απάντηση Γερουλάνου: Προσπαθούν να κρύψουν τα λάθη του παρελθόντος<br/>Ο πρώην υπουργός του ΠΑΣΟΚ Παύλος Γερουλάνος απάντησε λίγη ώρα αργότερα λέγοντας ότι οι διάφορες κινήσεις μορφώματα που κάθε φορά από την εποχή που δημιουργήθηκε η ΕΛΙΑ μέχρι τώρα είχαν στόχο να αποκρύψουν την ταυτότητα του ΠΑΣΟΚ και ως αποτέλεσμα να παραμείνουν τα ίδια πρόσωπα που είχαν ευθύνες για τις πολιτικές επιλογές του παρελθόντος.</p>
      <p>Παράλληλα ο κ. Γερουλάνος αναφερόμενος στο Συνέδριο του ΠΑΣΟΚ είπε πως θα παρουσιάσει τις προτάσεις του για ένα δημοκρατικό συνέδριο με εκλεγμένους συνέδρους ώστε να συζητηθεί η στρατηγική που θα καταστήσει το κόμμα υπολογίσιμο «παίκτη» στο μέλλον της κεντροαριστεράς και όχι οι προσωπικοί στόχοι.<br/>Μάλιστα απάντησε και στον Μανώλη Οθωνα λέγοντας «όταν εξαπολύονται προσωπικοί χαρακτηρισμοί όπως αυτοί του κ.Όθωνα, τότε φαίνεται ότι δεν διαθέτεις πολιτικά επιχειρήματα και επιδεικνύεις αδυναμία διαλόγου που στόχο θα έπρεπε να έχει την κατάθεση προτάσεων τις οποίες πραγματικά έχει ανάγκη η κοινωνία».</p>
    </article>
  </body>
</html>