<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_rishennya-kdk-uaf-perebuvaye-za-mezhami-zdorovogo-gluzdu-i-logiki-surkis-prokomentuvav-pokarannya-dinamo/939424"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T13:19:00+00:00"/>
    <meta property="og:title" content="&quot;Рішення КДК УАФ перебуває за межами здорового глузду і логіки&quot;- Суркіс прокоментував покарання &quot;Динамо&quot;"/>
    <meta property="og:description" content="Президент &quot;Динамо&quot; Ігор Суркіс прокоментував рішення КДК УАФ покарати київський клуб за мотивами расистського скандалу у матчі 14 туру УПЛ проти &quot;Шахтаря&quot;. &quot;Найбільш коректне слово, яким можна описати те, що відбувається &amp;ndash; це свавілля. Це повне беззаконня з боку національної ..."/>
  </head>
  <body>
    <article>
      <h1>"Рішення КДК УАФ перебуває за межами здорового глузду і логіки"- Суркіс прокоментував покарання "Динамо"</h1>
      <address><time datetime="2019-11-22T13:19:00+00:00">22 Nov 2019, 13:19</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939424_w_300.jpg?v=0"/>
        <figcaption>Ігор Суркіс не погоджується із покарання для "Динамо" за скандальний матч в Харкові проти "Шахтаря". Фото: з відкритих джерел</figcaption>
      </figure>
      <p>Президент "Динамо" <b>Ігор Суркіс</b> прокоментував рішення КДК УАФ покарати київський клуб за мотивами расистського скандалу у матчі 14 туру УПЛ проти "Шахтаря".</p>
      <p>"Найбільш коректне слово, яким можна описати те, що відбувається – це свавілля. Це повне беззаконня з боку національної Асоціації у ставленні до "Динамо" і наших уболівальників.</p>
      <p>Рішення КДК УАФ перебуває за межами здорового глузду і логіки. Це важко пояснити з будь-якої точки зору. Посудіть самі: щодо подій матчу "Шахтар" – "Динамо" ведеться розслідування на рівні національної поліції. Наш клуб всіляко сприяє цьому розслідуванню, ми максимально зацікавлені в його результативному завершенні. На даний момент слідчі дії тривають, а нас уже покарали по повній програмі", – цитує Суркіса<a href="http://www.fcdynamo.kiev.ua/allnews/news/igor_surkis_virte_v_dinamo/"> офіційний сайт "Динамо".</a></p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_dinamo-oskarzhuvatime-pokarannya-za-skandalnij-match-proti-sahtarya/939259"/>
      </related>
      <blockquote>"Динамо" покаране матчем без глядачів і грошовим штрафом у розмірі 500 тисяч гривень через фанатські прояви расизму проти капітана "Шахтаря" Тайсона у попередньому турі.</blockquote>
    </article>
  </body>
</html>