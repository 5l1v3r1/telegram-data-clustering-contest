<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/22/boeing-inventa-aereo-ecologico-il-primo-volo-seattle-francoforte-628515"/>
    <meta property="og:site_name" content="tecnoandroid"/>
    <meta property="article:published_time" content="2019-11-22T13:30:26+00:00"/>
    <meta property="og:title" content="Boeing inventa l’aereo ecologico: il primo volo da Seattle a Francoforte"/>
    <meta property="og:description" content="La sfida di Boeing va contestualizzata in un mondo che nei prossimi 20 anni prevede il raddoppio del traffico aereo mondiale, e l'uso di velivoli ecologici è la chiave del futuro."/>
  </head>
  <body>
    <article>
      <h1>Boeing inventa l’aereo ecologico: il primo volo da Seattle a Francoforte</h1>
      <h2>La sfida di Boeing va contestualizzata in un mondo che nei prossimi 20 anni prevede il raddoppio del traffico aereo mondiale, e l'uso di velivoli ecologici è la chiave del futuro.</h2>
      <address><time datetime="2019-11-22T13:30:26+00:00">22 Nov 2019, 13:30</time> by <a rel="author">Flavio Mezzanotte</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/boeing-ecodemonstrator.jpg"/>
      </figure>
      <p><b>Boeing ha inaugurato la svolta ecologica del trasporto di merci e passeggeri </b>nel suo programma ecoDemonstrator a Francoforte tramite un volo 777-200 giunto da Seattle. Per l’occasione è stato organizzato un vero e proprio evento nell’aeroporto tedesco ad hoc per <b>Boeing Europe</b>.</p>
      <p><b>Tramite il suo presidente Martin Donnelly l’azienda vuole</b> “<i>ripulire l’intero ecosistema dell’aviazione. Sappiamo che c’è ancora molto da fare; sappiamo di non avere tutte le risposte, ma sappiamo che dobbiamo essere parte della conversazione” per trovarle. In effetti, l’ecoDemonstrator non è tanto un aereo, ma un programma che punta a provare in volo nuove tecnologie per quelle che Boeing definisce “sfide del mondo reale.</i>”</p>
      <h3>Boeing inventa l’aereo ecologico: il primo volo a Francoforte</h3>
      <p><b>La sfida di Boeing va contestualizzata</b><a href="https://www.tecnoandroid.it/2019/11/22/schianto-in-indonesia-del-boeing-737-max-svelata-la-causa-dalle-autorita-628287">in un mondo che nei prossimi 20 anni prevede il raddoppio del traffico aereo mondiale</a>, e combattere l’inquinamento delle emissioni durante il singolo volo, passando dai processi di costruzione e mantenimento dell’intero ciclo di vita del velivolo diventa determinante.</p>
      <p><b>Tutto passa anche dall’aggiornamento e della modifica di materiali e tecnologie</b> attualmente presenti sugli aerei. Per esempio, si è scelto di utilizzare un <b>vecchio B777-200</b> acquistato usato dalla Air China per dimostrare che non è necessario costruire nuovi velivoli.</p>
      <p><b>Sull’aereo atterrato a Francoforte sono presenti oltre 50 tecnologie</b> che concorrono a un uso più ecologico del mezzo: si va dalla smart cabin per gestire ogni singola configurazione, ai flap automatici, ai generatori di vortici a memoria di forma. Anziché utilizzare schermi nei sedili si proiettano le immagini sul soffitto, la toilette viene sterilizzata con raggi ultravioletti senza l’uso di prodotti chimici,<b> fino ad arrivare al titanio strutturale riciclabile come materiale per la stampa 3D.</b></p>
    </article>
  </body>
</html>