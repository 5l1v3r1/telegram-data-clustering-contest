<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/gazdasag/gazdasagi-hirek/mar-a-nemetek-nyakan-az-afrikai-sertespestis-1886268/"/>
    <meta property="og:site_name" content="Világgazdaság"/>
    <meta property="article:published_time" content="2019-11-22T13:26:00+00:00"/>
    <meta property="og:title" content="Már a németek nyakán az afrikai sertéspestis"/>
    <meta property="og:description" content="Bár még nem találtak fertőzött állatot Németországban, nem tudni, hogy milyen óvintézkedéseket tesz Kína, ha a vírus mégis átterjed."/>
  </head>
  <body>
    <article>
      <h1>Már a németek nyakán az afrikai sertéspestis</h1>
      <address><time datetime="2019-11-22T13:26:00+00:00">22 Nov 2019, 13:26</time> by <a rel="author">VG</a></address>
      <p>Az afrikai sertéspestist ebben a hónapban 20 vaddisznónál fedezték fel Lengyelország nyugati részén, Lubusz tartományban. Ezzel a betegség 80 kilométerre közelítette meg Németországot, az Európai Unió legnagyobb sertéstermelőjét. Míg Kelet-Európa évek óta küzd a vírussal, a legutóbbi németországi jelentések szerint valószínű hogy megjelenik – írja a <a href="https://www.bloomberg.com/news/articles/2019-11-22/deadly-hog-virus-closes-in-on-one-of-china-s-top-pork-suppliers">Bloomberg</a>.</p>
      <p>Az EU kulcsfontosságú sertésszállítója Kínának, mivel az ázsiai ország pótolni igyekszik a soha nem látott járvány okozta húshiányt. Ezt veszélyezteti, ha a vírus az EU legfontosabb termelőire is átterjed.</p>
      <figure>
        <img src="https://www.vg.hu/wp-content/uploads/2019/01/DEBRE20140417006.jpg"/>
        <figcaption>Fotó: MTI Fotó: Czeglédi Zsolt</figcaption>
      </figure>
      <aside>Az EU összesen 1,5 millió tonna sertéshúst szállított ez év szeptemberéig Kínába, 55 százalékkal többet, mint korábban. Ennek megfelelően a sertésárak hatéves rekordszintre emelkedtek, és Kína „szinte mindent megvásárol” a sonkától a szívig.</aside>
      <table bordered="">
        <tr>
          <td><b>A Kínából kiindult sertéspestis más ágazatokat is megfertőzhet<br/></b>Amikor Kínában kitört a sertéspestis, kevesen számítottak arra, hogy az a globális <a href="https://www.vg.hu/gazdasag/gazdasagi-hirek/a-kinabol-kiindult-sertespestis-mas-agazatokat-is-megfertozhet-2-1868937/">gyógyszerellátásban is problémát okozhat</a>.</td>
        </tr>
      </table>
      <p>Bár még nem találtak fertőzött állatot Németországban, nem tudni, hogy milyen óvintézkedéseket tesz Kína, ha a vírus mégis átterjed. Akár az egész országból betilthatja a behozatalt.</p>
      <p>Jelenleg a legnagyobb veszély Kelet-Európát fenyegeti. A lengyel állategészségügyi hatóságok kerítéseket építenek és további kutatásokat végeznek az érintett régióban.</p>
    </article>
  </body>
</html>