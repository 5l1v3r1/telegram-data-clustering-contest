<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/rf_viyshla_z_zhenevskoyi_konventsiyi_pro_zahist_naselennya_pid_chas_zbroynih_konfliktiv_shho_tse_oznachaye_n1237899"/>
    <meta property="og:site_name" content="24 Канал"/>
    <meta property="article:published_time" content="2019-11-22T13:14:00+00:00"/>
    <meta property="og:title" content="РФ вийшла з Женевської конвенції про захист населення під час збройних конфліктів: що це означає"/>
    <meta property="og:description" content="Президент РФ Володимир Путін підписав закон, згідно з з яким Росія виходить з Женевської конвенції щодо захисту цивільного населення під час міжнародних збройних конфліктів. Раніше Росія неодноразово порушувала норми цієї конвенції."/>
  </head>
  <body>
    <article>
      <h1>РФ вийшла з Женевської конвенції про захист населення під час збройних конфліктів: що це означає</h1>
      <address><time datetime="2019-11-22T13:14:00+00:00">22 Nov 2019, 13:14</time> by <a rel="author" href="https://24tv.ua/emal_nabi_tag7016/" target="_blank">Емал Набі</a></address>
      <p>
        <b>Президент РФ Володимир Путін підписав закон, згідно з з яким Росія виходить з Женевської конвенції щодо захисту цивільного населення під час міжнародних збройних конфліктів. Раніше Росія неодноразово порушувала норми цієї конвенції.</b>
      </p>
      <p>Документ був опублікований на сайті Системи забезпечення законодавчої діяльності Держдуми.</p>
      <blockquote>До теми: <a href="https://24tv.ua/yaki_golovni_argumenti_ukrayini_proti_rosiyi_v_gaazi_dumka_diplomata_n1237393">Головні аргументи України проти Росії в Гаазі: думки дипломатів</a></blockquote>
      <p>Законопроєкт був затверджений російським парламентом у жовтні 2019 року, а 6 листопада його схвалила Рада Федерації.</p>
      <h3>Чим загрожує вихід РФ з Женевської конвенції про захист населення під час збройних конфліктів</h3>
      <p>Відтепер Росія не визнає статтю додаткового протоколу до конвенції, що закріплює роль спецкомісії ООН як судового органу, що має право судити країну за порушення прав цивільного населення в умовах війни.</p>
      <p>Відзначимо, що у жовтні Генсек ООН Антоніу Гутерріш представив доповідь, згідно з якою ООН визнає порушення Росією Женевської конвенції, яка свідомо переселяє людей з материкової частини до українського Криму у спробах змінити демографію окупованого півострова.</p>
      <p>Це є порушенням заборони, передбаченої ст. 51 Женевської Конвенції №4 "Про захист цивільного населення під час війни" від 12 серпня 1949 року.</p>
      <p>Зауважимо, що Україна звинувачує Росію у спонсоруванні незаконних збройних формувань, через діяльність яких постраждали люди під час катастрофи літака рейсу МН17, а також актів тероризму в Маріуполі, Краматорську, Волновасі. Україна вимагає відшкодувати збитки за збиття Малазійського боїнгу MH17.</p>
      <blockquote>Актуально: <a href="https://24tv.ua/ukrayina_proti_rosiyi_sud_oon_rozpochinaye_rozglyad_spravi_shhodo_diy_rf_u_krimu_ta_na_donbasi_n1231466">Міжнародний суд ООН виніс рішення на користь України у справі проти Росії</a></blockquote>
      <p>Раніше міжнародний суд ООН визнав наявність власної юрисдикції розглядати цю справу та водночас відмовив у розгляді заперечень Російської Федерації про наявність юрисдикції суду в цій справі.</p>
    </article>
  </body>
</html>