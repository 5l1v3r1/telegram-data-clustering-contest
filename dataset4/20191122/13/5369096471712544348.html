<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/776720/den-tha-ine-o-avgenakis-sto-synedrio-ton-stimenon-tou-beou/"/>
    <meta property="og:site_name" content="to10.gr"/>
    <meta property="article:published_time" content="2019-11-22T13:11:29+00:00"/>
    <meta property="og:title" content="Δεν θα είναι ο Αυγενάκης στο συνέδριο του… Μπέου"/>
    <meta property="og:description" content="Εδώ και 15 μέρες ο Υφυπουργός Αθλητισμού ακύρωσε την παρουσία του στο συνέδριο για τα στημένα λόγω ανειλημμένων υποχρεώσεων…"/>
  </head>
  <body>
    <article>
      <h1>Δεν θα είναι ο Αυγενάκης στο συνέδριο του… Μπέου</h1>
      <h2>Εδώ και 15 μέρες ο Υφυπουργός Αθλητισμού ακύρωσε την παρουσία του στο συνέδριο για τα στημένα λόγω ανειλημμένων υποχρεώσεων…</h2>
      <address><time datetime="2019-11-22T13:11:29+00:00">22 Nov 2019, 13:11</time> by <a rel="author">Κωνσταντίνος Γεωργίου</a></address>
      <p><a href="https://www.to10.gr/podosfero/776685/den-milisi-o-beos-gia-stimena-pios-tha-kani/">Μεγάλο ντόρο έχει σηκώσει το θέμα της παρουσίας του Αχιλλέα Μπέου στο συνέδριο για τα στημένα παιχνίδια</a>. Δεν χρειάζεται και ιδιαίτερα εξήγηση στο γιατί…</p>
      <p>Η ουσία είναι πως στο συγκεκριμένο συνέδριο «διαφημίζεται» εδώ και ενάμιση μήνα πως θα είναι κεντρικός ομιλητής ο Υφυπουργός Αθλητισμού Λευτέρης Αυγενάκης!</p>
      <p>
        <a href="https://www.to10.gr/podosfero/superleague/776639/olybiakos-triada-pou-beni-gia-ta-kala-sto-kadro/">
          <i>Οι τρεις ερυθρόλευκοι που μπαίνουν για τα καλά στο «κάδρο»</i>
        </a>
      </p>
      <p>Και η αλήθεια είναι πως αρχικά ο Υφυπουργός είχε προσκληθεί και είχε δεχθεί όμως όπως τονίστηκε επισήμως από την πλευρά του η παρουσία του έχει ακυρωθεί. Εδώ και 15 μέρες μάλιστα.</p>
      <p>Επισήμως δεν αναφέρεται ο λόγος για τον οποίο ο κ. Αυγενάκης αποφάσισε να μην παραβρεθεί στο συγκεκριμένο συνέδριο. Ανειλημμένες υποχρεώσεις είναι η μοναδική, αναμενόμενη, απάντηση.</p>
      <p>Από την άλλη όμως δεν θέλει και πολύ σκέψη για να φτάσουμε στην αιτία της ακύρωσης συνειρμικά.</p>
      <p>Πόσο άλλωστε σωστό θα ήταν για τον Υφυπουργό Αθλητισμού να είναι κεντρικός ομιλητής για τα στημένα σε ένα συνέδριο που είναι ομιλητής και ο Αχιλλέας Μπέος. Θυμίζουμε επίσης πως στο συνέδριο συντονιστής είναι ο Κυριάκος Θωμαϊδης.</p>
      <p>Και επίσης θυμίζουμε πως αυτό το συνέδριο διοργανώνεται από ιδιώτες. Ο Αυγενάκης για την συνθήκη Macolin μίλησε στην Βουλή όταν και την πέρασε.</p>
      <p>Τώρα στο συγκεκριμένο συνέδριο θα μιλήσουν οι… ειδικοί. Δεν έχει προφανέστατα κανένα λόγο να βρίσκεται εκεί και ο Υφυπουργός Αθλητισμού. Αν βρισκόταν τότε θα ήταν θέμα. Μεγάλο θέμα.</p>
      <p>
        <b>
          <a href="https://www.to10.gr/podosfero/776720/den-tha-ine-o-avgenakis-sto-synedrio-ton-stimenon-tou-beou/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>