<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/mhpli-baskanin-aracini-kursunlayanlar-yakalandi-257461h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-22T13:01:00+00:00"/>
    <meta property="og:title" content="MHP'li başkanın aracını kurşunlayanlar yakalandı"/>
    <meta property="og:description" content="Karaman'ın Kazımkarabekir ilçesinin MHP'li Belediye Başkanı Recep Boyacıoğlu'nun evi ve aracını kurşunlayan saldırganlar yakalandı."/>
  </head>
  <body>
    <article>
      <h1>MHP'li başkanın aracını kurşunlayanlar yakalandı</h1>
      <address><time datetime="2019-11-22T13:01:00+00:00">22 Nov 2019, 13:01</time> by <a rel="author">Yeni Çağ Gazetesi</a></address>
      <p>
        <b>Karaman'ın Kazımkarabekir ilçesinin MHP'li Belediye Başkanı Recep Boyacıoğlu'nun evi ve aracını kurşunlayan saldırganlar yakalandı.</b>
      </p>
      <p>Karaman'ın Kazımkarabekir Belediye Başkanı MHP'li Recep Boyacıoğlu'nun Pazar Mahallesi'ndeki evi ile park halindeki hafif ticari aracına, 19 Kasım gecesi kimliği belirsiz kişilerce tüfekle ateş edildi.</p>
      <p>Saldırganlar aracın ön camına, 'Bu son uyarı, kan akacak' notu bırakıp kaçmıştı. Olayla ilgili 3 kişi yakalandı.</p>
      <p>Evde ve araçta maddi hasara neden olan saldırının ardından çalışma başlatan polis, şüphelilerin, başkanın oğlu Ali Boyacıoğlu ile aralarında husumet bulunan Mehmet Ö. ve arkadaşları İbrahim G. ve Muhammet Ali İhsan P.  olduğunu tespit etti.</p>
      <p>Polis, plakaları sökük araçla olay yerine gelip, saldırıyı gerçekleştiren şüphelileri yakalayarak, gözaltına aldı.</p>
      <p>Sorgularının ardından adliyeye sevk edilen 3 şüpheli, mahkemece tutuklandı.</p>
      <related>
        <a href="https://www.yenicaggazetesi.com.tr/mhpli-baskanin-araci-kursunlandi-257017h.htm"/>
        <a href="https://www.yenicaggazetesi.com.tr/mhpden-suriyelilere-vatandaslik-verilmesine-destek-256882h.htm"/>
        <a href="https://www.yenicaggazetesi.com.tr/mhp-tabani-uyusturucu-affindan-rahatsiz-254907h.htm"/>
        <a href="https://www.yenicaggazetesi.com.tr/iyi-partili-gamze-bilgen-toruna-saldiri-252629h.htm"/>
      </related>
    </article>
  </body>
</html>