<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/yasam/kizilay/kizilay-paude-afeti-anlatti/"/>
    <meta property="og:site_name" content="Denizli Haber"/>
    <meta property="article:published_time" content="2019-11-22T13:22:00+00:00"/>
    <meta property="og:title" content="Kızılay PAÜ’de afeti anlattı"/>
    <meta property="og:description" content="Kızılay Denizli Şube Başkanı Adem Salih Deniz, Pamukkale Üniversitesi Genç Kızılay Topluluğu tarafından düzenlenen “Afet ve yardım bilinci” toplantısında üniversitelilere seslendi. Deniz, “Afetin ne zaman olacağını kestiremeyiz ama önlem alabiliriz” dedi."/>
  </head>
  <body>
    <article>
      <h1>Kızılay PAÜ’de afeti anlattı</h1>
      <h2>Kızılay Denizli Şube Başkanı Adem Salih Deniz, Pamukkale Üniversitesi Genç Kızılay Topluluğu tarafından düzenlenen “Afet ve yardım bilinci” toplantısında üniversitelilere seslendi. Deniz, “Afetin ne zaman olacağını kestiremeyiz ama önlem alabiliriz” dedi.</h2>
      <address><time datetime="2019-11-22T13:22:00+00:00">22 Nov 2019, 13:22</time> by <a rel="author">Haber Merkezi</a></address>
      <p>Pamukkale Üniversitesi Genç Kızılay Topluluğu tarafından “Afet ve yardım bilinci” konulu konferans düzenlendi.</p>
      <p>Konferansa konuşmacı olarak Kızılay Denizli Şubesi Başkanı Adem Salih Deniz, Bölge Kan Merkezi Müdürü Dr. Zafer Aydın, ilkyardım eğitmeni Neriman İnci katıldı.</p>
      <p>Toplantıda ilk sözü Şube Başkanı Adem Salih Deniz aldı. Kızılay’ın kuruluştan bugüne geçirdiği süreci anlatan Deniz, Kızılay’ın kuruluş amacını ve ilkelerini anlattı.</p>
      <p>Genel hatlarıyla Kızılay Denizli Şubesi’nin yardım ve kan hizmetlerini öğrencilerle paylaşan Deniz, ülkenin en önemli yardım organizasyonu olduklarını kaydetti.</p>
      <p>Afetin öngörülemez ama önlenebilir olduğunu dile getiren Deniz, “Özellikle deprem konusunda alınacak önlemler, acıları ve gözyaşını engeller. Enerjimizi bu yönde kullanmalıyız” dedi.</p>
      <p>Bölge Kan Merkezi Müdürü Dr. Zafer Aydın ise kan bağışının önemini anlattı, ülke genelinde ve ilimizde kan bağışı faaliyetlerini anlattı. Kanın acil değil sürekli ihtiyaç olduğunu dile getiren Aydın, “Kimin kana ne zaman ihtiyaç duyacağı bilinmez. Bu nedenle biz stoklarımızı sürekli hazır tutmak zorundayız. Buradaki en büyük gücümüz ise yardımsever halkımız” dedi.</p>
      <p>Etkinliğin son bölümünde ise Kızılay Denizli Şubesi ilk yardım eğitmeni Neriman İnci, hayat kurtaran ilkyardım teknikleri üzerine bilgiler verdi.</p>
    </article>
  </body>
</html>