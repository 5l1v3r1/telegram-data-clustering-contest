<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisportal.cz/zpravy/chacanov-s-rubljovem-prezili-tri-mecboly-a-vyradili-srbsko-v-cele-s-djokovicem-27406/"/>
    <meta property="og:site_name" content="tenisportal.cz"/>
    <meta property="article:published_time" content="2019-11-22T13:32:00+00:00"/>
    <meta property="og:title" content="Chačanov s Rubljovem přežili tři mečboly a vyřadili Srbsko v čele s Djokovičem"/>
    <meta property="og:description" content="DAVIS CUP - Karen Chačanov s Andrejem Rubljovem v rozhodující čtyřhře na finálovém turnaji Davisova poháru v Madridu proti Srbům Novakovi Djokovičovi a Viktorovi Troickému odvrátili tři mečboly a po těsném vítězství poslali svůj tým do zítřejšího semifinále. V něm se Rusové utkají s Kanadou."/>
  </head>
  <body>
    <article>
      <h1>Chačanov s Rubljovem přežili tři mečboly a vyřadili Srbsko v čele s Djokovičem</h1>
      <address><time datetime="2019-11-22T13:32:00+00:00">22 Nov 2019, 13:32</time> by <a rel="author">Ondřej Jirásek, TenisPortal.cz</a></address>
      <p>
        <b>DAVIS CUP - Karen Chačanov s Andrejem Rubljovem v rozhodující čtyřhře na finálovém turnaji Davisova poháru v Madridu proti Srbům Novakovi Djokovičovi a Viktorovi Troickému odvrátili tři mečboly a po těsném vítězství poslali svůj tým do zítřejšího semifinále. V něm se Rusové utkají s Kanadou.</b>
      </p>
      <p>Čtvrtfinálový souboj na finálovém turnaji Davisova poháru v Madridu začal mnohem lépe pro ruské tenisty. <b>Andrej Rubljov</b> totiž v úvodní dvouhře deklasoval 6-1 6-2 <b>Filipa Krajinoviče</b>.</p>
      <p>Jako druhý ovšem za srbský tým nastoupil tahoun <b>Novak Djokovič</b> a ani ve třetím zápase ve španělské hale neztratil set, když si bez ztráty podání poradil 6-3 6-3 s <b>Karenem Chačanovem</b> a stav utkání srovnal.</p>
      <p>Chačanov s Rubljovem v rozhodující čtyřhře proti Djokovičovi a <b>Viktorovi Troickému</b> v tie-breaku třetí sady odvrátili tři mečboly a po těsném vítězství 6-4 4-6 7-6(8) poslali svůj tým do zítřejšího semifinále. V něm se Rusové utkají s Kanadou, <a href="https://www.tenisportal.cz/zpravy/kanada-v-madridu-zdolala-australii-a-je-prvnim-semifinalistou-noveho-davis-cupu-27405/">která už dnes po půlnoci slavila postup přes Austrálii</a>.</p>
      <figure>
        <iframe data-src="https://twitter.com/DavisCupFinals/status/1197901526657830912?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Druhou semifinálovou dvojici utvoří vítězové večerních soubojů Španělsko - Argentina a Velká Británie - Německo.</p>
      <table>
        <tr>
          <th><b>• DAVIS CUP 2019, FINÁLOVÝ TURNAJ •</b><br/>Madrid / Španělsko, tv. povrch / hala<br/>páteční výsledky (22. 11. 2019)</th>
        </tr>
        <tr>
          <td>
            <b>• Čtvrtfinále •</b>
          </td>
        </tr>
        <tr>
          <td>
            <b>Srbsko - Rusko 1-2</b>
          </td>
        </tr>
        <tr>
          <td>Krajinovič - Rubljov 1-6 2-6 ... <b>0-1</b></td>
        </tr>
        <tr>
          <td>Djokovič - Chačanov 6-3 6-3 ... <b>1-1</b></td>
        </tr>
        <tr>
          <td>Djokovič/Troicki - Chačanov/Rubljov 4-6 6-4 6-7(8) ... <b>1-2</b></td>
        </tr>
        <tr>
          <td/>
        </tr>
        <tr>
          <td>
            <a href="https://www.livesport.cz/pavouk/A5nTHxhe/rBd1DPeN/#draw">Pavouk</a>
          </td>
        </tr>
      </table>
    </article>
  </body>
</html>