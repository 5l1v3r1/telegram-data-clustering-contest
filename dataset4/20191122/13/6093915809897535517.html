<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/culture/actions/item/489947-to-run-together-ksana-sti-thessaloniki"/>
    <meta property="og:site_name" content="thestival.gr"/>
    <meta property="article:published_time" content="2019-11-22T13:55:00+00:00"/>
    <meta property="og:title" content="Το &quot;Run Together&quot; ξανά στη Θεσσαλονίκη"/>
    <meta property="og:description" content="Ένα από τα μεγαλύτερα δρομικά γεγονότα στη χώρα, το «Run Together» έρχεται στη Θεσσαλονίκη, όπου θα διεξαχθεί για δεύτερη συνεχή χρονιά μέσα στη ΔΕΘ."/>
  </head>
  <body>
    <article>
      <h1>Το "Run Together" ξανά στη Θεσσαλονίκη</h1>
      <address><time datetime="2019-11-22T13:55:00+00:00">22 Nov 2019, 13:55</time> by <a rel="author">Thestival team</a></address>
      <p>Ένα από τα μεγαλύτερα δρομικά γεγονότα στη χώρα, το «Run Together» έρχεται στη Θεσσαλονίκη, όπου θα διεξαχθεί για δεύτερη συνεχή χρονιά μέσα στη ΔΕΘ.</p>
      <p>Το ξεχωριστό αυτό fun run υπόσχεται και για το 2020 μια μοναδική running εμπειρία σε όλους τους συμμετέχοντες σε Αθήνα και Θεσσαλονίκη. Ένα μοναδικό event για όλους εμάς που έχουμε το ίδιο πάθος για το τρέξιμο και θέλουμε να το μοιραστούμε με τους αγαπημένους μας, ανεξάρτητα από τη φυσική κατάσταση, τις επιδόσεις και την ηλικία.</p>
      <p>Η εκκίνηση του «RUN TOGETHER THESSALONIKI 2020» θα δοθεί την Κυριακή 8 Μαρτίου (Ημέρα της Γυναίκας), στις 11.00 το πρωί, από την πλατεία ΧΑΝΘ στην κεντρική είσοδο του πιο εμβληματικού σημείου της Θεσσαλονίκης. Με τους συμμετέχοντες να επιλέγουν μεταξύ τριών διαφορετικών αποστάσεων των 3, 6 και 9χλμ.</p>
      <p>Αντίστοιχα, η διοργάνωση στην Αθήνα θα διεξαχθεί την Κυριακή 11 Οκτωβρίου 2020 στον περιβάλλοντα χώρο του ΟΑΚΑ.</p>
      <p>Στο RUN TOGETHER στόχος δεν είναι ο χρόνος τερματισμού αλλά να τρέξουμε ΜΑΖΙ, σε ζευγάρια, και να παροτρύνουμε τον κολλητό μας, το ταίρι μας, τον γονιό μας ή το παιδί μας να διασκεδάσουμε, τρέχοντας.</p>
      <p>Τα ζευγάρια των συμμετεχόντων μπορούν να αποτελούνται από 2 ενήλικες ή από 1 ενήλικα και 1 παιδί ως εξής: Άνδρας-Άνδρας, Γυναίκα- Γυναίκα, Άνδρας-Γυναίκα, Ενήλικας-Παιδί.</p>
      <p>Ως χρόνος τερματισμού του ζευγαριού υπολογίζεται ο χρόνος του συμμετέχοντα που τερματίζει δεύτερος, παροτρύνοντας τους συμμετέχοντες να τρέξουν μαζί βοηθώντας ο ένας τον άλλο!</p>
      <p>Με μόλις 10€ το κάθε ζευγάρι συνολικά στην απλή εγγραφή ή 20€ το ζευγάρι στην premium εγγραφή (περιλαμβάνει 2 τεχνικά running μπλουζάκια τεχνικά running μπλουζάκια), έχετε την ευκαιρία να ζήσετε ένα όμορφο δρομικό πρωινό!</p>
      <p>Το RUN TOGETHER THESSALONIKI 2020 θα πραγματοποιηθεί υπό την αιγίδα της αντιδημαρχίας αθλητισμού του Δήμου Θεσσαλονίκης, την υποστήριξη της Περιφέρειας Κεντρικής Μακεδονίας και της ΔΕΘ HELEXPO.</p>
    </article>
  </body>
</html>