<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/romania-farul-sperantei-democratice-din-europa-de-est-si-centrala-presa-internationala-ar-putea-deveni-progresul-anticoruptie-din-romania-unul-contagios-18605701"/>
    <meta property="og:site_name" content="Gândul"/>
    <meta property="article:published_time" content="2019-11-22T13:45:00+00:00"/>
    <meta property="og:title" content="România, „farul speranţei democratice” din Europa de Est şi Centrală. Presa internaţională: Ar putea deveni progresul anticorupţie din România unul contagios?"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>România, „farul speranţei democratice” din Europa de Est şi Centrală. Presa internaţională: Ar putea deveni progresul anticorupţie din România unul contagios?</h1>
      <h2>„În timp ce destul de multe ţări din Europa Centrală şi Est prezintă semne îngrijorătoare, România are potenţialul ne oferi veşti bune”, a scris Frank Vogl, cofondator al Transparency International, pentru publicaţia theglobalist.com.</h2>
      <address><time datetime="2019-11-22T13:45:00+00:00">22 Nov 2019, 13:45</time> by <a rel="author" href="https://www.gandul.info/autor/alexandra-mortu" target="_blank">Alexandra Mortu</a></address>
      <p>„Ţara se îndepărtează gradual de lunga istorie a guvernelor corupte şi se îndreaptă spre o democraţie mai trasparentă unde legile sunt aplicate mai onest. Alegerile prezidenţiale din România, care vor avea loc weekendul acesta, pe 24 noiembrie, probabil că vor contribui la direcţia aceasta.</p>
      <p>«Cred că în sfârşit am schimbat direcţia. Are loc o schimbare majoră întrucât corupţia de la nivelul politic este expusă din ce în ce mai mult», spune un prieten din Bucureşti care militează de ani de zile anticorupţie şi care este conştient de faptul că recentele victorii sunt foarte fragile.</p>
      <p>Lupta împotriva autoritarismului cuprinde o mare parte a Europei Centrale şi de Est iar progresul modest realizat de România i-ar putea încuraja pe cei care luptă împotriva regimurilor corupte din regiune. Însă nimeni nu subestimează greutatea acestei lupte care trebuie câştigată.</p>
      <p>
        <b>Frustrările publice</b>
      </p>
      <p>Un alt prieten care militează anticorupţie, în Praga, a pus accentul pe faptul că oamenii din această regiune credeau că învingerea comunismului le va deschide drumul spre ridicarea nivelului de trai la cel pe care îl vedeau în Vest.</p>
      <p>«În anii '90 a existat un mare progres spre acest ţel, însă apoi corupţia a început să se răspândească. Pe măsură ce oligarhii au avut un control din ce în ce mai mare asupra economiei, cetăţenii şi-au dat seama că nu vor putea atinge niciodată nivelul de trai din Vest».</p>
      <p>Această frustrare a fost exploatată de politicienii populişti - lideri care, de îndată ce au preluat puterea, evident că nu şi-au respectat promisiunile în ceea ce priveşte nivelul de trai.</p>
      <p>Drept urmare, protestele de stradă au devenit din ce în ce mai frecvente. Un rezultat concret al acestei nemulţumiri a fost faptul că unii politicieni din opoziţie au câştigat alegeri municipale, de exemplu, în Republica Cehă şi în Ungaria. În Slovacia, un politician anticorupţie a câştigat chiar alegerile prezidenţiale.</p>
      <p>Totuşi, în multe ţări din Europa Centrală şi de Est, puterea pe care o au regimurile cleptocratice autoritate rămâne una incredibilă. Lideri politici naţionali şi asociaţii lor oligarhi implementează politici de polarizare, asmuţind grupurile unul împotriva celuilalt, pentru a se menţine la putere.</p>
      <p>În acest scop, au monopolizat media pentru a-şi ataca opozanţii şi au finanţat în secret societăţi civile pentru a se infiltra în organizaţiile pro-democraţie. Au fost create organizaţii non-guvernamentale false pentru a deruta publicul, în timp ce politicienii conducători, inspiraţi fiind de modelul lui Trump, îşi acuză zilnic criticii din media că răspândesc «ştiri false».</p>
      <p>
        <b>Deci ce a mers bine în România?</b>
      </p>
      <p>O schimbare pozitivă crucială referitoare la sistemul judiciar, potrivit unui coleg român. În ţara lui şi în multe altele, s-a pus în aplicare foarte mult timp «justiţia selectivă», aşa cum o numeşte el.</p>
      <p>Acesta este un sistem în care investigaţiile şi urmăririle penale sunt manipulate astfel încât liderii corupţi de la guvernare şi asociaţii lor să îşi desfăşoare activitatea ca şi când ar fi deasupra legii, în timp ce opozanţii lor sunt puşi la ţintă. Uneori, un corupt funcţionar de nivel mediu este trimis în judecată pentru a transmite falsa impresie că urmăririle penale nu sunt conduse politic.</p>
      <p>Unii dintre activiştii anticorupţie din România sunt surprinşi în mod plăcut de faptul că Laura Codruţa Kovesi, fost şef DNA care a fost văzută drept parte a sistemului, a fost numită procuror-şef la Parchetul European. Este un vot de încredere acordat taberei reformiste din România.</p>
      <p>«Societatea s-a săturat de sistem şi a făcut presiune asupra judecătorilor, ceea ce a dus la rezultate bune», spune prietenul meu din România. «Judecătorii au început să îşi dea seama că sunt răspunzători în faţa societăţii şi că au fost manipulaţi prea mult timp de către liderii politici», a adăugat acesta.</p>
      <p>Sunt reformele judiciare şi sinceritatea suficiente? Nu, spune prietenul meu din zonă.</p>
      <p>
        <b>Reţelele transnaţionale</b>
      </p>
      <p>Aşa cum şi colegul meu din Praga accentua: «Am văzut cum <i>oligarhiile</i> din cadrul economiei şi operaţiunile de cartel făcute de unii antreprenori care au oferit un suport financiar la scară larg partidelor politice şi liderilor lor, în timp ce şi-au întărit constant controlul asupra comerţului şi a investiţiilor».</p>
      <p>În paralel cu aceste evoluţii, este din ce în ce mai evidentă răspândirea reţelelor mari de spălare de bani în ţările Europei Centrale şi de Est, de la Marea Baltică până la Munţii Balcani. În astfel de reţele sunt implicate şi puternice interese ruseşti, precum şi diverşi cleptocraţi şi oligarhi de diferite naţionalităţi.</p>
      <p>
        <b>Cooperarea trasnfrontalieră devine şi mai importantă</b>
      </p>
      <p>Activiştii anticorupţie văd provocări nu doar la nivel naţional, în ceea ce priveşte reformele politice şi judiciare, ci şi în ceea ce priveşte găsirea unor aliaţi puternici dincolo de graniţe.</p>
      <p>Totuşi, interesant este că sunt sceptici de faptul că Parchetul European va fi suficient de puternic şi independent încât să conteze cu adevărat. Din experienţă, aceştia ştiu că doar câteva urmăriri penale asupra unor infractori cunoscuţi nu vor fi suficiente.</p>
      <p>
        <b>Regulile Uniuneii Europene se autosabotează?</b>
      </p>
      <p>Capacitatea individuală a fiecărui stat membru UE de a-şi folosi dreptul de vot este văzută ca un mod deplorabil, dar eficient, folosit de regimurile corupte de a împiedica comisiile Uniunii Europene să monitorizeze fondurile alocate guvernelor corupte din anumite state membre.</p>
      <p>
        <b>Concluzii</b>
      </p>
      <p>România s-ar putea transforma într-un far al speranţei democratice prin intermediul sistemului judiciar din ce în ce mai independent şi a expunerii unui număr din ce în ce mai mare de cazuri de corupţie la nivel înalt.</p>
      <p>Însă România, precum şi ţările ei vecine, are nevoie urgent de un sprijin şi mai mare de dincolo de graniţe, de la Comisiile Uniunii Europene,dar şi de la unele dintre cele mai puternice guverne europene din vest, în ceea ce priveşte sistemul judiciar, financiar şi comercial, dar nu numai”, a scris <a href="https://www.theglobalist.com/contributors/frank-vogl/">Frank Vogl</a> pentru <a href="https://www.theglobalist.com/eu-romania-corruption-democracy-cee-reforms/">theglobalist.com</a>.</p>
    </article>
  </body>
</html>