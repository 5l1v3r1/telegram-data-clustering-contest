<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://socportal.info/2019/11/22/spivgolova_rimskogo_klubu_rozpoviv_pro_novu_tsivilizatsiju.html"/>
    <meta property="og:site_name" content="Соцпортал"/>
    <meta property="article:published_time" content="2019-11-22T13:15:00+00:00"/>
    <meta property="og:title" content="Співголова Римського клубу розповів про нову цивілізацію"/>
    <meta property="og:description" content="Цими вихідними СEO Club Ukraine у партнерстві із Українською асоціацією Римського клубу та проектом Бізнес 100 організовували зустріч із співголовою Римського клубу Ернстом Ульріхом фон Вайцзекером."/>
  </head>
  <body>
    <article>
      <h1>Співголова Римського клубу розповів про нову цивілізацію</h1>
      <address>
        <time datetime="2019-11-22T13:15:00+00:00">22 Nov 2019, 13:15</time>
      </address>
      <h4>Цими вихідними СEO Club Ukraine у партнерстві із Українською асоціацією Римського клубу та проектом Бізнес 100 організовували зустріч із співголовою Римського клубу Ернстом Ульріхом фон Вайцзекером.</h4>
      <figure>
        <img src="https://socportal.info/media/contentimages/efd5dd7bd8c95948.jpg"/>
      </figure>
      <p>Про це повідомляє видання <a href="https://pl.com.ua/spivgolova-rymskogo-klubu-ernst-ulrih-fon-vajtszeker-tsyvilizatsiya-novyh-lyudej-maye-postaty-de-bude-tsinuvatysya-svoboda-ale-tse-tochno-ne-svoboda-buty-milyarderom-za-rahunok-inshyh/">Публічні люди</a>.</p>
      <blockquote>- Є події, люди, яких чекаєш з особливим нетерпінням. Це ніби та невидима грань, після якої ти вже не будеш таким як раніше. Вони здатні змінити тебе, твої цінності, дати можливість глибше зрозуміти світ, в якому ти живеш – хто ми, куди йдемо і що в майбутньом, – говорить засновник і президент СEO Club Ukraine Сергій Гайдайчук.- І ми в Ceo Club Ukraine особливо чуйні до таких цінностей. CEO Club Ukraine – це наша територія довіри, екосистема, в якій ми намагаємося продукувати нові ідеї для країни, для світу. Ми об’єдналися для того, щоб реалізовувати особливо значущі проєкти і вважаємо, що з народженням таких от територій довіри, фактично, і повинна поставати нова країн, – продовжує президент CEO Сlub Ukraine.</blockquote>
      <p>Римський клуб – це теж об’єднання, теж територія довіри ста інтелектуалів світу з понад 30 країн світу, які бачать себе захисниками демократії, довгострокового мислення, навколишнього середовища і майбутніх поколінь, у яких зараз немає голосу в капіталістичних дебатах. Місія клубу – виявлення сучасних викликів для людства, залучення світової громадськості до них і пропозиція довгострокових рішень, заснованих на ретельному науковому аналізі.</p>
      <p>Прозріння доповіді «Межі зростання», яка була видана 30 років назад, накладом у 12 млн екземплярів, виявилися настільки правдивими, що шокували еліти світу. Усі тренди, які тоді тільки вимальовувалися, зараз набули загрозливих форм. Однак людство досі не осмислило того, що воно зайшло в кризу, яка може привести до загибелі цивілізації.</p>
      <p>Ювілейна ж доповідь до 50-річчя Римського клубу «Come On!» є абсолютно унікальним явищем і, без перебільшення, головним документом сучасності. Вона пропонує не тільки детальний аналіз того, що натворило людство, але і чіткий план роботи над помилками, щоб наша планета продовжила існувати.</p>
      <figure>
        <img src="https://socportal.info/media/contentimages/5235dd7bdc056b0f.jpg"/>
      </figure>
      <h4>Ось тільки деякі тези із доповіді професора Ернста Ульріха фон Вайцзекера:</h4>
      <ul>
        <li>Наочна цифра, яка ілюструє еру домінування людини, – це підрахунок всієї маси тіл людських істот і сільськогосподарських тварин: він становить 97% від маси тіл всіх хребетних Землі! Тобто слони, кенгуру, летючі миші, щури, птахи, рептилії і амфібії разом важать не більше 3%!</li>
        <li>2018 рік був першим роком, коли у всьому світі – від Австралії до Швеції, усюди – відбувалися серйозні зміни в природних кліматичних умовах. А тепер дані вже 2019 року: в Індії в червні 25 мільйонів людей не мали доступу до чистої питної води. Вони возили її з Гімалаїв. Повені в Африці, на Багамах, в Австралії. Великі пожежі – в Америці, Канаді, Сибіру, навіть на Алясці. У Швеції у 2018 році сталося 28 величезних пожеж.</li>
        <li>Проте основна загроза – це навіть не пожежі, а океани, які будуть виходити з берегів. Підняття рівня океанів може настати блискавично. Можете таке уявити?</li>
        <li>Так звані сучасні промислові методи с/г, які використовують хімію, – це найгірший ворог біорозмаїття, яке панує в природі і це дуже великий ворог для клімату. Викиди метану, азоту, руйнування ґрунтів призводить до знищення цілих популяцій птахів, комах.</li>
        <li>Україна є прекрасною країною для сільського господарства. Якщо ви тільки зміните свій підхід до органічного сільського господарства, а такі технології вже існують, тоді ви залишите місце для цілих ланцюгів екосистем. Це прекрасна ідея для стартапа.</li>
        <li>Моя улюблена пропозиція щодо зелених податків: щорічно збільшуйте податки на викиди CO2 та розробку ще вільних ресурсів і ця схема зробить екологічну економіку та технології, які сприятимуть зменшенню викидів вуглецю в атмосферу прибутковими.</li>
        <li>Маємо зрозуміти, які у нас пріоритети. Навіщо ми живемо і що ми хочемо від цього життя.</li>
        <li>Цивілізація нових людей має постати, де буде цінуватися свобода, але це точно буде не свобода бути мільярдером за рахунок всіх інших.</li>
        <li>Сучасним економістам кажуть – чим більша конкуренція, тим краще для світу. Ні. Це не зовсім так. Забагато конкуренції руйнуватиме світ.</li>
        <li>Нова парадигма буде більш складною. І може минути понад сто років, щоб її розвинути.</li>
      </ul>
      <p>Більше – у книзі Ернста Ульріх фон Вайцзекера та Андерса Війкмана «Come on!»</p>
      <p><a href="https://socportal.info/category/politics/">Всі політичні новини України</a> читайте в розділі #Банкова на Соцпорталі.</p>
    </article>
  </body>
</html>