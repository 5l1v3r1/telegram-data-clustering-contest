<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904730/-geen-angstgegner-van-ajax-ik-denk-dat-ten-hag-zegt-win-met-10-0-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T13:41:00+00:00"/>
    <meta property="og:title" content="'Ik denk dat trainer Erik ten Hag tegen zijn Ajax-spelers zegt: win met 10-0'"/>
    <meta property="og:description" content="Heracles Almelo is absoluut níet de angstgegner van Ajax. Dat stelt trainer Frank Wormuth, daags voor de competitiewedstrijd in de Johan Cruijff Arena. Heracles pakte vorig seizoen vier punten tegen de latere kampioen Ajax. Veel zegt het niet, aldus Wormuth. &quot;Alles is totaal anders&quot;, zegt de trainer van Heracles tegen TC/Tubantia. Heracles verraste Ajax op de eerste speeldag van de Eredivisie met een gelijkspel en won in eigen huis. &quot;Echt: vergeet het, dat was een totaal andere situatie&quot;, zegt Wormuth."/>
  </head>
  <body>
    <article>
      <h1>'Ik denk dat trainer Erik ten Hag tegen zijn Ajax-spelers zegt: win met 10-0'</h1>
      <address>
        <time datetime="2019-11-22T13:41:00+00:00">22 Nov 2019, 13:41</time>
      </address>
      <p>
        <b>Heracles Almelo is absoluut níet de angstgegner van Ajax. Dat stelt trainer Frank Wormuth, daags voor de competitiewedstrijd in de Johan Cruijff Arena.</b>
      </p>
      <p>Heracles pakte vorig seizoen vier punten tegen de latere kampioen Ajax. Veel zegt het niet, aldus Wormuth. "Alles is totaal anders", zegt de trainer van Heracles tegen <a href="https://www.tubantia.nl/heracles/wormuth-we-zijn-geen-angstgegner-voor-ajax~a92a0a38/">TC/Tubantia</a>. Heracles verraste Ajax op de eerste speeldag van de Eredivisie met een gelijkspel en won in eigen huis. "Echt: vergeet het, dat was een totaal andere situatie", zegt Wormuth.</p>
      <p>"Het was destijds eerste wedstrijd van het seizoen, ze waren nog zoekende. Ajax zit nu in een heel andere flow, ze doen het overal zo verschrikkelijk goed."</p>
      <p>Wormuth zoekt naar manieren om het Ajax zaterdagavond lastig te maken. "We moeten iets doen. Ze hebben thuis één goal tegen gekregen. Ik denk dat trainer Erik ten Hag tegen zijn spelers zegt: <i>Dat van vorig seizoen was een keer maar nooit meer. Win met 10-0 van Heracles</i>. Ze zullen gemotiveerd zijn. We zijn zeker geen angstgegner voor Ajax."</p>
    </article>
  </body>
</html>