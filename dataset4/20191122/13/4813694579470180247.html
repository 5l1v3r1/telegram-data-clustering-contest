<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/347990.html"/>
    <meta property="og:site_name" content="ישראל הוגרלה מול סקוטלנד בחצי גמר הפלייאוף"/>
    <meta property="article:published_time" content="2019-11-22T13:00:00+00:00"/>
    <meta property="og:title" content="ישראל הוגרלה מול סקוטלנד בחצי גמר הפלייאוף"/>
    <meta property="og:description" content="אחרי קמפיין המוקדמות הכושל, הגרלה קשה מאוד לנבחרת בחצי גמר פלייאוף העלייה ליורו: מול הסקוטים בחוץ ב-26.3. המנצחת מול נורבגיה או סרביה בגמר"/>
  </head>
  <body>
    <article>
      <h1>ישראל הוגרלה מול סקוטלנד בחצי גמר הפלייאוף</h1>
      <h2>אחרי קמפיין המוקדמות הכושל, הגרלה קשה מאוד לנבחרת בחצי גמר פלייאוף העלייה ליורו: מול הסקוטים בחוץ ב-26.3. המנצחת מול נורבגיה או סרביה בגמר </h2>
      <address><time datetime="2019-11-22T13:00:00+00:00">22 Nov 2019, 13:00</time> by <a rel="author">מאת מערכת ONE</a></address>
      <figure>
        <img src="https://s3-eu-west-1.amazonaws.com/images.one.co.il/images/d/dmain/ms/gg1443101.jpg"/>
        <figcaption>אנדרו רוברטסון מול ערן זהבי (רויטרס)</figcaption>
      </figure>
      <p>נבחרת ישראל הוגרלה היום (שישי) בחצי גמר פלייאוף העלייה ליורו 2020, כאשר ההגרלה זימנה לבחורים של אנדי הרצוג יריבה לא פשוטה בדמות סקוטלנד בחוץ, מולה כבר התמודדו בליגת האומות לפני שנה פחות יומיים והפסידה 3:2. בארץ אגב, זה הסתיים ב-1:2 לנבחרת שלנו. המפגש מול הסקוטים ייערך ב-26.3, כשהגמר חמישה ימים לאחר מכן.</p>
      <p>בהגרלה אגב הנציגים של הנבחרת הישראלית היו אבי לוי, סמנכ”ל ההתאחדות לכדורגל, וגיא פורטניאגין, מנהל הנבחרת. כזכור, הנבחרת הכחולה-לבנה סיכמה קמפיין מוקדמות יורו כושל אותו סיימה עם 11 נקודות בלבד מ-30 אפשריות במקום החמישי בבית 7, שכלל את פולין, אוסטריה, צפון מקדוניה, סלובניה ולטביה. עם זאת, ישראל העפילה לפלייאוף העלייה ליורו בזכות העובדה שסיימה במקום השני בבית 1 בדרג השלישי של ליגת האומות, שכלל את סקוטלנד ואלבניה.</p>
      <figure>
        <img src="https://s3-eu-west-1.amazonaws.com/images.one.co.il/images/one/450_250/gg1443100.jpg"/>
        <figcaption>ביברס נאתכו מול ג'יימס פורסט (רויטרס)</figcaption>
      </figure>
      <p>הסקוטים, עליהם תוכלו לקרוא יותר בהרחבה ולהכירם <a href="https://www.one.co.il/Article/19-20/1,19,3273,49707/348000.html?ref=hp">כאן</a>, יעמדו כאמור בדרכה של ישראל ליורו 2020, כאשר אם הנבחרת תצליח לחלוף על פניהם, היא תפגוש לגמר לא פשוט את המנצחת בין נורבגיה לסרביה. מי שתארח את משחק הגמר, היא אחת משתי האחרונות.</p>
      <p>בדרג 4 הנמוך יותר, גאורגיה הוגרלה נגד בלארוס בחצי הגמר הראשון, כשצפון מקדוניה תשחק נגד קוסובו. בדרג 2, בוסניה הוגרלה נגד צפון אירלנד וסלובקיה נגד אירלנד, ובדרג הראשון איסלנד נגד רומניה ובולגריה מול הונגריה.</p>
    </article>
  </body>
</html>