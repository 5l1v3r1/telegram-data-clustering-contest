<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/kar-5000-dolarjev-vreden-prenosnik-asus-proart-studiobook-pro-x.html?RSS8af4d940d353bb4570205a19ebff2e2f"/>
    <meta property="og:site_name" content="Računalniške novice"/>
    <meta property="article:published_time" content="2019-11-22T13:14:00+00:00"/>
    <meta property="og:title" content="Kar 5.000 dolarjev vreden prenosnik Asus ProArt StudioBook Pro X!"/>
    <meta property="og:description" content="Pri podjetju Asus so nas tokrat zelo prijetno presenetili s prenosnim računalnikom ProArt StudioBook Pro, ki je namenjen predvsem najzahtevnejšim uporabnikom."/>
  </head>
  <body>
    <article>
      <h1>Kar 5.000 dolarjev vreden prenosnik Asus ProArt StudioBook Pro X!</h1>
      <address>
        <time datetime="2019-11-22T13:14:00+00:00">22 Nov 2019, 13:14</time>
      </address>
      <p>Pri podjetju Asus so nas tokrat zelo prijetno presenetili s prenosnim računalnikom ProArt StudioBook Pro, ki je namenjen predvsem najzahtevnejšim uporabnikom. Tu namreč gre za zelo zmogljiv prenosnik, ki se po zmogljivosti lahko brez težav kosa tudi z najzmogljivejšimi delovnimi postajami. Temu primerna je seveda tudi njegova maloprodajna cena, saj je treba za vstopni model novosti v Združenih državah Amerike odšteti kar preračunanih 4.518 evrov.</p>
      <p>Izjemno zmogljivost je inženirjem podjetja Asus seveda uspelo doseči z izbrano strojno opremo. Ta namreč, poleg zaslona s kar 43,9-centimetrsko oziroma 15,6-palčno diagonalo ločljivosti 1.920 x 1.200 slikovnih točk, razpolaga še z zelo zmogljivo strojno opremo. Ta obsega Intelov šestjedrni strežniški procesor Xeon E-2276 frekvence do 4,2 gigahercev, sistemski pomnilnik kapacitete 64 gigabajtov DDR4 (možnost razširitve do 128 gigabajtov) in pogon Solid State s štirimi terabajti prostora, ki ga je po potrebi možno razširiti še z dodatnima dvema terabajtoma prostora.</p>
      <p>Prenosni računalnik Asus ProArt StudioBook Pro je pričakovano opremljen tudi z nadvse zmogljivo grafično kartico. V oblikovno všečnem ohišju namreč najdemo vgrajeno grafično kartico Nvidia Quadro RTX5000 s kar 16 gigabajti grafičnega pomnilnika GDDR6. Bogata paleta priključkov obsega še podatkovne vmesnike USB 3.1, Thunderbolt 3 in USB Type-C, grafične izhode Display Port 1.4 in HDMI 2.0 ter brezžični povezavi Wi-Fi 6 (802.11ax) in Bluetooth 5.0.</p>
      <p>Zmogljiv prenosni računalnik Asus ProArt StudioBook Pro je na voljo s prednameščenim operacijskim sistemom Windows 10 Pro for Workstation ter meri 38,2 x 26,5 x 2,8 centimetrov in tehta 2,5 kilogramov. Novost kot že omejeno v uvodu ni poceni, saj jo podjetje Asus v Združenih državah Amerike vrednosti na kar preračunanih 4.518 evrov.</p>
      <figure>
        <iframe src="https://www.youtube.com/embed/l8-61KoZ2ds" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.asus.com/ie/">Asus</a></footer>
    </article>
  </body>
</html>