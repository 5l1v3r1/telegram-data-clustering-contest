<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/eidiseis/diethni/i-astynomia-synelave-enan-voreioirlando-gia-to-thanato-39-vietnamezon-metanaston-se-fortigo-psygeio/"/>
    <meta property="og:site_name" content="ert.gr"/>
    <meta property="article:published_time" content="2019-11-22T13:14:47+00:00"/>
    <meta property="og:title" content="Η αστυνομία συνέλαβε έναν Βορειοϊρλανδό για το θάνατο 39 Βιετναμέζων μεταναστών σε φορτηγό ψυγείο"/>
    <meta property="og:description" content="Η αστυνομία της Βρετανίας συνέλαβε σήμερα έναν 23χρονο άνδρα από τη Βόρεια Ιρλανδία στο πλαίσιο της έρευνας για τον θάνατο 39 Βιετναμέζων μεταναστών που βρέθηκαν πριν από περίπου ένα μήνα νεκροί σε φορτηγό ψυγείο κοντά στο Λονδίνο."/>
  </head>
  <body>
    <article>
      <h1>Η αστυνομία συνέλαβε έναν Βορειοϊρλανδό για το θάνατο 39 Βιετναμέζων μεταναστών σε φορτηγό ψυγείο</h1>
      <address><time datetime="2019-11-22T13:14:47+00:00">22 Nov 2019, 13:14</time> by <a rel="author">Αλέκα Σταυροπούλου</a></address>
      <p>Η αστυνομία <b>της Βρετανίας</b> συνέλαβε σήμερα έναν 23χρονο άνδρα από τη <b>Βόρεια Ιρλανδία</b> στο πλαίσιο της έρευνας για τον θάνατο 39 Βιετναμέζων μεταναστών που βρέθηκαν πριν από περίπου ένα μήνα νεκροί σε φορτηγό ψυγείο κοντά <b>στο Λονδίνο.</b></p>
      <p>«Συνελήφθη με την κατηγορία της συνωμοσίας για παράνομη διακίνηση ανθρώπων και της συνωμοσίας για συνέργεια σε παράνομη μετανάστευση. Παραμένει υπό κράτηση», ανακοίνωσε <b>η αστυνομία του Έσεξ</b>.</p>
      <p>Ο άνδρας συνελήφθη σε αυτοκινητόδρομο του <b>Μπίκονσφιλντ</b>, μια πόλη δυτικά του Λονδίνου, πρόσθετε η ανακοίνωση.</p>
      <p>Οι Βιετναμέζοι, 31 άνδρες και οκτώ γυναίκες, εντοπίστηκαν στο πίσω μέρος φορτηγού ψυγείου στη βιομηχανική περιοχή <b>Γκρέις του Έσεξ</b> στις 23 Οκτωβρίου.</p>
      <p>Εναντίον του οδηγού του φορτηγού, που κατάγεται επίσης από τη Βόρεια Ιρλανδία, έχουν απαγγελθεί κατηγορίες για 39 ανθρωποκτονίες, συνωμοσία για διακίνηση ανθρώπων και ξέπλυμα χρήματος.</p>
      <p>Ίδιες κατηγορίες απαγγέλθηκαν εναντίον ενός δεύτερου άνδρα, την έκδοση του οποίου</p>
      <p>ζητούν οι βρετανικές αρχές από το <b>Δουβλίνο</b>.</p>
      <p>Η αστυνομία επίσης αναζητεί δύο αδέλφια από τη <b>Βόρεια Ιρλανδία.</b> Στο μεταξύ στο Βιετνάμ έχουν συλληφθεί 10 άνθρωποι σε σχέση με την υπόθεση.</p>
      <p>Πηγή: ΑΠΕ-ΜΠΕ</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/diethni/evropi/anisychia-gia-epistrofi-tis-vias-stin-v-irlandia-video/"/>
        <a href="https://www.ert.gr/roi-idiseon/v-irlandia-endechomenos-tromokratiki-energeia-o-thanatos-dimosiografoy/"/>
        <a href="https://www.ert.gr/eidiseis/diethni/evropi/diki-vretanoy-veteranoy-47-chronia-meta-ti-matomeni-kyriaki/"/>
        <a href="https://www.ert.gr/eidiseis/diethni/evropi/dysareskeia-stin-v-irlandia-gia-toys-cheirismoys-toy-londinoy-sto-brexit/"/>
        <a href="https://www.ert.gr/eidiseis/diethni/kosmos/brexit-prothesi-tis-mei-i-allagi-kai-ochi-i-antikatastasi-toy-backstop/"/>
        <a href="https://www.ert.gr/roi-idiseon/brexit-to-dup-dechthike-na-ypostirixei-to-schedio-v-tis-tereza-mei/"/>
      </related>
    </article>
  </body>
</html>