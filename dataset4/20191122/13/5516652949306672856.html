<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426271/kalh-psyxologia-ston-kleanthh"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-22T13:55:02+00:00"/>
    <meta property="og:title" content="Καλή ψυχολογία στον Κλεάνθη"/>
    <meta property="og:description" content="Την άποψη ότι οι παίκτες του Κλεάνθη παίζουν πλέον με εντελώς διαφορετική ψυχολογία και αυτό είναι φυσικά πάρα πολύ καλό, εξέφρασε με δηλώσεις του στην «Αθλητική Ροδιακή» ο προπονητής Κώστας Παπαδόπουλος. Χαρακτηριστικά, δήλωσε τα ακόλουθα: «Το κλίμα είναι πλέον πολύ καλό. Η ομάδα βγάζει μια άρνηση να ηττηθεί. Έχουμε καλή ψυχολογία και έχει αλλάξει άρδην η αγωνιστική μας εικόνα. Αυτά τα στοιχεία είναι πολύ σημαντικά ενόψει της συνέχειας»."/>
  </head>
  <body>
    <article>
      <h1>Καλή ψυχολογία στον Κλεάνθη</h1>
      <h2>Η ομάδα του Παραδεισίου έχει βρει τα …πατήματά της και ατενίζει με αισιοδοξία το μέλλον της. Πολλά προβλήματα ενόψει Διαγόρα Βατίου</h2>
      <address>
        <time datetime="2019-11-22T13:55:02+00:00">22 Nov 2019, 13:55</time>
      </address>
      <p>
        <b>Την άποψη ότι οι παίκτες του Κλεάνθη παίζουν πλέον με εντελώς διαφορετική ψυχολογία και αυτό είναι φυσικά πάρα πολύ καλό, εξέφρασε με δηλώσεις του στην «Αθλητική Ροδιακή» ο προπονητής Κώστας Παπαδόπουλος. Χαρακτηριστικά, δήλωσε τα ακόλουθα: «Το κλίμα είναι πλέον πολύ καλό. Η ομάδα βγάζει μια άρνηση να ηττηθεί. Έχουμε καλή ψυχολογία και έχει αλλάξει άρδην η αγωνιστική μας εικόνα. Αυτά τα στοιχεία είναι πολύ σημαντικά ενόψει της συνέχειας».</b>
      </p>
      <p>Αναφερόμενος γενικότερα στο φετινό πρωτάθλημα, επεσήμανε τα ακόλουθα:<br/>«Γίνεται ένα ανταγωνιστικό πρωτάθλημα. Δεν είναι τόσο εύκολο για τις ομάδες της κορυφής που θα διεκδικήσουν τον τίτλο. Αλλά και για αυτές που είναι στην ουρά δεν είναι κάτι ξεκάθαρο. Θα υπάρχει μεγάλη αγωνία και για το ποιοι θα υποβιβαστούν».</p>
      <p><b>Αρκετά προβλήματα ενόψει Διαγόρα Βατίου</b><br/>Τα αγωνιστικά προβλήματα δεν λείπουν από τον σύλλογο του Παραδεισίου ενόψει του αυριανού εντός έδρας αγώνα με τον Διαγόρα Βατίου. Ο κ. Παπαδόπουλος δεν μπορεί να υπολογίζει τους ακόλουθους παίκτες:</p>
      <p>-Τον Αντώνη Σαΐτη που έχει πάθει θλάση και δεν προπονείται</p>
      <p>-Τον Αφεντούλη που κάνει ατομικό πρόγραμμα καθώς έχει ενοχλήσεις στους κοιλιακούς του και δεν είναι ακόμη σε θέση να αγωνιστεί και<br/>-Τον Πιτσουρδάκη που στο παιχνίδι της περασμένης αγωνιστικής με τον Φοίβο «είδε» για δεύτερη φορά φέτος την κόκκινη κάρτα και έτσι είναι τιμωρημένος.</p>
      <p>-Αμφίβολη θεωρείται η συμμετοχή του Τσίγκρηλα που έχει ένα χτύπημα στον αστράγαλο.</p>
    </article>
  </body>
</html>