<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837236-v-rayoni-provedennya-oos-vpershe-pochali-vaktsinuvati-viyskovikh-vid-gripu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T13:15:00+00:00"/>
    <meta property="og:title" content="В районі проведення ООС вперше почали вакцинувати військових від грипу"/>
    <meta property="og:description" content="КИЇВ. 22 листопада. УНН. В Україні, в районі Операції об’єднаних сил, почали робити щеплення військовим від грипу. Про це на своїй сторінці у Facebook …"/>
  </head>
  <body>
    <article>
      <h1>В районі проведення ООС вперше почали вакцинувати військових від грипу</h1>
      <address><time datetime="2019-11-22T13:15:00+00:00">22 Nov 2019, 13:15</time> by <a rel="author">Наталія Рябцева</a></address>
      <p><b>КИЇВ. 22 листопада. УНН.</b> В Україні, в районі Операції об’єднаних сил, почали робити щеплення військовим від грипу. Про це на своїй сторінці у Facebook повідомила пресслужба генерального штабу ЗСУ, передає <b>УНН</b>.</p>
      <p>“Нещодавно в районі Операції об’єднаних сил почали щеплювати військових від грипу. В Збройних силах України така практика проводиться вперше”, — написали на сторінці генштабу.</p>
      <p>Так, першочерговому щепленню на грип підлягають, військовослужбовці, які відносяться до групи ризику, а саме: особовий склад військових навчальних закладів (викладачі, курсанти ліцеїсти); медичні працівники; особовий склад, який проходить військову службу на командних пунктах та пунктах бойового управління; військовослужбовці, які обіймають посади, що пов’язані з тривалим перебуванням у закритих приміщеннях та ті, хто запланований до ротації в район проведення ООС.</p>
      <p>Зазначається, що щеплення особовому складу проводяться тільки після ретельного медичною огляду фахівцями. До проведення щеплень залучаються медичні працівники, які пройшли спеціальну та профільну підготовку в Українській військово-медичній академії та володіють правилами організації і проведення щеплень, а також навичками надання невідкладної медичної допомоги у випадку виникнення післявакцинальних ускладнень.</p>
      <p>У Міністерстві оборони України також проводиться інформаційна кампанія, що присвячена вакцинації та профілактиці гриппу.</p>
      <p>“Нещодавно ми розробили спеціальні QR-коди для того, аби військові в будь-який час могли мати доступ до будь-яких тем медицини, здоров’я та профілактики. Тепер за допомогою смартфону військовослужбовці ЗСУ зможуть відсканувати відповідний QR-код та одразу перейти до скачування (в форматі РDF) методичних рекомендацій, бойових листів, посібників, зразків інформаційних гральних карт та інших матеріалів з різними тематиками”, — зазначили у генштабі.</p>
      <p>Нагадаємо, під час нинішнього епідемічного сезону українцям <a href="https://www.unn.com.ua/uk/news/1836467-u-moz-povidomili-koli-v-ukrayini-ochikuvati-piku-zakhvoryuvanosti-na-grip">варто очікувати</a> двох піків захворюваності на грип та ГРВІ — у груднi та в кiнцi сiчня — на початку лютого.</p>
    </article>
  </body>
</html>