<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/ellada/125820/neo-iatriko-anakoinothen-gia-ton-manoli-glezo-akoma-24-ores-sto-nosokomeio"/>
    <meta property="og:site_name" content="Insider"/>
    <meta property="article:published_time" content="2019-11-22T13:00:00+00:00"/>
    <meta property="og:title" content="Ακόμα ένα 24ωρο στο νοσοκομείο για τον Μανώλη Γλέζο"/>
    <meta property="og:description" content="Σύμφωνα με το νεότερο ιατρικό ανακοινωθέν κρίθηκε σκόπιμη η παρακολούθησή του στην καρδιολογική μονάδα για ακόα 24 ώρες."/>
  </head>
  <body>
    <article>
      <h1>Ακόμα ένα 24ωρο στο νοσοκομείο για τον Μανώλη Γλέζο</h1>
      <h2>Σύμφωνα με το νεότερο ιατρικό ανακοινωθέν κρίθηκε σκόπιμη η παρακολούθησή του στην καρδιολογική μονάδα για ακόα 24 ώρες.</h2>
      <address>
        <time datetime="2019-11-22T13:00:00+00:00">22 Nov 2019, 13:00</time>
      </address>
      <p>Σοβαρή αλλά σταθερή παραμένει για ακόμα μία ημέρα η κατάσταση του<b> Μανώλη Γλέζου</b>, ο οποίος νοσηλεύεται στο νοσοκομείο ΝΙΜΤΣ.</p>
      <p>Σύμφωνα με το νεότερο ιατρικό ανακοινωθέν, το ιστορικό στέλεχος της αριστεράς εισήχθη στο νοσοκομείο για έλεγχο νευρολογικής πάθησης, η οποία ελέγχθηκε ταχέως, όμως λόγω του καρδιολογικού ιστορικού του <a href="https://www.insider.gr/eidiseis/ellada/125753/sobari-alla-statheri-i-katastasi-tis-ygeias-toy-manoli-glezoy">κρίθηκε σκόπιμη η παρακολούθησή του στην καρδιολογική μονάδα.</a></p>
      <p>Όπως αναφέρεται στο νέο ιατρικό ανακοινωθέν, η νοσηλεία του θα παραταθεί για ακόμα ένα 24ωρο.</p>
      <h3>Ευχές για γρήγορη ανάρρωση από την πολιτική ηγεσία</h3>
      <p>Ο υπουργός Υγείας, Βασίλης Κικίλιας, επισκέφθηκε τον Μανώλη Γλέζο στο ΝΙΜΤΣ, το μεσημέρι της Πέμπτης και του μετέφερε τις θερμές ευχές του πρωθυπουργού για γρήγορη ανάρρωση.</p>
      <p>Τον Μανώλη Γλέζο επισκέφθηκε και ο τέως πρόεδρος της Βουλής και βουλευτής του ΣΥΡΙΖΑ, Νίκος Βούτσης, ο οποίος του μετέφερε τις ευχές όλων των βουλευτών για «περαστικά». Ενώ την Παρασκευή τον επισκέφθηκε και ο αρχηγός του ΣΥΡΙΖΑ, Αλέξης Τσίπρας.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/ellada/125805/episkepsi-sti-moria-tha-pragmatopoiisei-o-ypatos-armostis-toy-oie"/>
        <a href="https://www.insider.gr/eidiseis/ellada/125761/antikapnistikos-synolika-345-kliseis-sto-1142-ti-deyteri-imera"/>
        <a href="https://www.insider.gr/eidiseis/ellada/125753/sobari-alla-statheri-i-katastasi-tis-ygeias-toy-manoli-glezoy"/>
      </related>
    </article>
  </body>
</html>