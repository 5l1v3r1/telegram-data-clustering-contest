<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-zdraveopazvane/uchilishche-za-onkobolni-startira-v-sofiyamed-407347.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T13:43:22+00:00"/>
    <meta property="og:title" content="Училище за онкоболни стартира в „Софиямед“"/>
    <meta property="og:description" content="Всяка сесия ще бъде посветена на различно онкологично заболяване"/>
  </head>
  <body>
    <article>
      <h1>Училище за онкоболни стартира в „Софиямед“</h1>
      <address><time datetime="2019-11-22T13:43:22+00:00">22 Nov 2019, 13:43</time> by <a rel="author">Стандарт</a></address>
      <p>Училище за пациенти, диагностицирани с различни онкологични заболявания, стартира Отделението по медицинска онкология на УМБАЛ „Софиямед“. Сесиите в него ще се провеждат всеки последен вторник на месеца от 14,00 ч. Те ще запознават пациентите със същността на заболяването им, начините за неговото диагностициране, етапи на протичане, лечение, преодоляване на нежеланите странични ефекти, проследяване на състоянието им.</p>
      <p>     </p>
      <p>Лектори в безплатното Училище ще бъдат водещи онколози от лечебното заведение и други специалисти, предвид увеличения брой на пациентите, които провеждат таргетна и имунотерапия.</p>
      <p> </p>
      <p>Диетолечение, физическата активност на заболелите, както и психологически консултации за тях и техните близки ще се разискват при отделните онкологични заболявания.</p>
      <p>Всяка сесия ще бъде посветена на различно онкологично заболяване. Първата сесия на 26-ти ноември, ще информира за начините за съвременна диагностика и лечение на карцинома на млечната жлеза. Насоки за здравословно хранене ще представи гост лектор диетолог д-р Райна Стоянова.</p>
      <p> </p>
      <p>„Нашата цел е- ефективно лечение с нормален начин на живот на онкологично болния“, коментират от екипа на отделението по онкология на УМБАЛ „Софиямед“.</p>
      <p> </p>
      <p>Присъствието не изисква предварително записване или заплащане и всички са добре дошли да посетят лекциите, за да се информират.</p>
      <p> Училището ще се провежда в Учебна зала №1, сектор Г на УМБАЛ „Софиямед“, намиращ се на бул.“Г.М.Димитров“ 16.</p>
    </article>
  </body>
</html>