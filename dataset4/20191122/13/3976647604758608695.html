<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skovdenyheter.se/article/misstankt-medhjalpare-till-grov-misshandel-slappt-ur-haktet/"/>
    <meta property="og:site_name" content="Skövde Nyheter"/>
    <meta property="article:published_time" content="2019-11-22T13:50:10+00:00"/>
    <meta property="og:title" content="Misstänkt medhjälpare till grov misshandel släppt ur häktet"/>
    <meta property="og:description" content="Den 23-åring som har suttit häktad för medhjälp till grov misshandel efter skotten i Mariestad släpptes på fredagen ur häktet. – Han är fortfarande misstänkt för brottet, men det fanns inte skäl att ha honom inlåst, säger åklagaren Lars Johansson."/>
  </head>
  <body>
    <article>
      <h1>Misstänkt medhjälpare till grov misshandel släppt ur häktet</h1>
      <address><time datetime="2019-11-22T13:50:10+00:00">22 Nov 2019, 13:50</time> by <a rel="author">Leif Claesson</a></address>
      <p>
        <i>Den 23-åring som har suttit häktad för medhjälp till grov misshandel efter skotten i Mariestad släpptes på fredagen ur häktet.<br/>– Han är fortfarande misstänkt för brottet, men det fanns inte skäl att ha honom inlåst, säger åklagaren Lars Johansson.</i>
      </p>
      <p>Det var den 9 september i år som en man i 20-årsåldern sköts utanför badhuset. Händelsen inträffade 14.51, så det fanns en hel del vittnen. Den 11 september häktades en 23-åring misstänkt för mordförsök, lite senare mannen som misstänks för medhjälp till grov misshandel.</p>
      <p>Denne har nu släppts.</p>
      <p>– Den utsatte träffades i benet och fördes till sjukhuset i Skövde, men han ska inte ha blivit allvarligt skadad. Först var man osäker på vilken sorts vapen som använts, men nu har man slagit fast att det rör sig om ett skarpt vapen, konstaterar polisen.</p>
      <p>LÄS: <a href="https://www.skovdenyheter.se/article/larm-om-skottlossning-i-mariestad/">Person skjuten i Mariestad</a></p>
    </article>
  </body>
</html>