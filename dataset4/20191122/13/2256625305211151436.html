<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159099_1.html"/>
    <meta property="og:site_name" content="Novsport"/>
    <meta property="article:published_time" content="2019-11-22T13:50:00+00:00"/>
    <meta property="og:title" content="Временният бос на БФС се срещна с президента на УЕФА"/>
    <meta property="og:description" content="Александър Чеферин пожела успех на България"/>
  </head>
  <body>
    <article>
      <h1>Временният бос на БФС се срещна с президента на УЕФА</h1>
      <address><time datetime="2019-11-22T13:50:00+00:00">22 Nov 2019, 13:50</time> by <a rel="author">Христо Иванов</a></address>
      <p>Временно изпълняващият президетските функции на Българския футболен съюз Михаил Касабов се срещна с президента на УЕФА Александър Чеферин и с генералния секретар Теодор Теодоридис по време на тегленето на жребия за плейофите за класиране на Евро 2020 в Нион.</p>
      <p> <br/>Ръководителят на европейския футбол използва възможността да изкаже задоволството си от нормализирането на обстановката в българския футбол след драматичните събития около европейската квалификация с Англия на 14 октомври т.г. и да пожелае успех на екипа, който се нагърби с отговорността да управлява Българския футболен съюз след оставката на президента Борислав Михайлов.<br/> <br/> Чеферин не пропусна шанса да изпрати сърдечните си поздрави на Михайлов, да му благодари за дългогодишната успешна работа и да пожелае успех на българския национален отбор във важното изпитание в края на март догодина. От своя страна Михаил Касабов подари на Чеферин реплика на ритон от Панагюрското златно съкровище.<br/> <br/>Както е известно, Александър Чеферин лично присъства на официалното откриване на Националната футболна база „Бояна“ през ноември 2016 г</p>
    </article>
  </body>
</html>