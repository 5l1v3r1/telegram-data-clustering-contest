<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/sport/kezilabda/2019/11/22/szegedi_kezilabda_csarnok/"/>
    <meta property="og:site_name" content="Index.hu"/>
    <meta property="article:published_time" content="2019-11-22T13:57:00+00:00"/>
    <meta property="og:title" content="Elkezdték építeni, ilyen lesz a szegedi kézicsarnok"/>
    <meta property="og:description" content="8300 nézőt is képes befogadni, a 2022-es férfi Eb-re épül."/>
  </head>
  <body>
    <article>
      <h1>Elkezdték építeni, ilyen lesz a szegedi kézicsarnok</h1>
      <address><time datetime="2019-11-22T13:57:00+00:00">22 Nov 2019, 13:57</time> by <a rel="author" href="https://index.hu/szerzo/aghassi_attila" target="_blank">Ághassi Attila</a></address>
      <p>A 2022-es férfi kézilabda Európa-bajnokságra Szegeden új sportcsarnok épül, amelyik 8 ezer 300 néző befogadására lesz alkalmas.</p>
      <figure>
        <img src="https://kep.cdn.indexvas.hu/1/0/3047/30474/304740/30474049_71c7958de229c82067670feb837bf2ca_wm.png"/>
        <figcaption>
          <cite>Fotó: MKSZ</cite>
        </figcaption>
      </figure>
      <p>Bardóczi Gábor kormánybiztos <a href="http://www.sport1tv.hu/sztori/87433/2022-es-kezi-eb-szegeden-mar-atadtak-az-uj-csarnok-munkateruletet/">a Sport1-en bemutatta a látványterveket</a> is, és elmondta, a munkaterület átadása megtörtént.</p>
      <p>"Az arénában a mobillelátós alsó karéj részt be lehet tolni, és ott is kétpályás edzőlehetőséget lehet biztosítani a fiataloknak. Mellette épül hozzá egy kétpályás edzőcsarnok, ami önállóan is tud működni. Illetve a kézilabda-utánpótlásra is gondolva egy akadémiai, kollégiumi részleg is lesz, ahol több, mint 30 gyereket tudunk majd elszállásolni bentlakásos kollégiumban."</p>
      <figure>
        <img src="https://kep.cdn.indexvas.hu/1/0/3047/30474/304740/30474095_643490ed4da39b149f91ab27b6130841_wm.png"/>
        <figcaption>
          <cite>Fotó: MKSZ</cite>
        </figcaption>
      </figure>
      <p>A csarnokot 2021 novemberére kell átadni, hogy két BL-meccset megrendezhessen benne a klub az Eb előtt. Tatabánya a póthelyszín, ott is megépülhet egy hatezres csarnok ugyanerre a határidőre. <a href="https://index.hu/sport/kezilabda/2019/08/06/veszprem_miniszterelnokseg_helyszin_2022/">Veszprémben nem lesznek Eb-meccsek.</a></p>
      <p>Debrecenben a 6 ezres Főnix csarnokot fogják felújítani, Budapesten új gigacsarnokot építését szeretnék, aminek <a href="https://index.hu/sport/kezilabda/2019/10/24/kezilabda_europa-bajnoksag_2022_lemondas_szukites/">bizonytalan a sorsa a főpolgármester-választás után.</a> Szlovákiában Pozsony és Kassa a helyszín.</p>
      <related>
        <h4>Kapcsolódó</h4>
        <a href="https://index.hu/sport/kezilabda/2019/10/24/kezilabda_europa-bajnoksag_2022_lemondas_szukites/"/>
      </related>
    </article>
  </body>
</html>