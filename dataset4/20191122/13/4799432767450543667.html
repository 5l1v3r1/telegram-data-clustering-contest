<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://from-ua.com/news/520768-veteran-ato-borotba-za-nezalezhnist-ce-ne-pitannya-odniei-revolyucii.html"/>
    <meta property="og:site_name" content="Новости Украины - From-UA"/>
    <meta property="article:published_time" content="2019-11-22T13:17:00+00:00"/>
    <meta property="og:title" content="Ветеран АТО: Боротьба за незалежність - це не питання однієї революції"/>
    <meta property="og:description" content="Зараз відбувається достатньо швидке і агресивне розвернення України до Росії. Про це в ексклюзивному коментарі кореспонденту інтернет-видання Новини України — From-UA розповів ветеран АТО, волонтер Мирослав Гай."/>
  </head>
  <body>
    <article>
      <h1>Ветеран АТО: Боротьба за незалежність - це не питання однієї революції</h1>
      <address>
        <time datetime="2019-11-22T13:17:00+00:00">22 Nov 2019, 13:17</time>
      </address>
      <p>Зараз відбувається достатньо швидке і агресивне розвернення України до Росії. Про це в ексклюзивному коментарі кореспонденту інтернет-видання Новини України — From-UA розповів ветеран АТО, волонтер Мирослав Гай.</p>
      <p>«В першу чергу, ми маємо зрозуміти, що демократія - це процес пожиттєвий. Боротьба за незалежність - це не питання однієї революції, це питання щоденної роботи. І якщо ми хочемо зберегти результати Революції Гідності як однієї з найвидатніших подій за сучасну українську історію, то ми маємо щодня працювати на збереження її результатів і на розвинення їх», - зазначає експерт.</p>
      <p>За словами волонтера, зараз відбувається достатньо швидке і агресивне розвернення України до Росії, що є загрозою скорочення надбань Революції Гідності.</p>
      <p>«Це робиться і завдяки тому, що прийшли до влади люди, які мають протилежні погляди на Революцію гідності, на цей етап історії України і ще тому, що є високий вплив РФ. Росія в 2013 році спробувала розгорнути Україну, її геополітичний вектор розвитку і намагалася підкупити Януковича, пообіцявши йому 15 млрд доларів і заплативши 3 млрд. Після цього він прийняв рішення не підписувати Асоціацію з ЕС, і до речі, займався підготовкою відміни підписання цього документу. А юристом в Уряді Азарова тоді був саме пан Богдан. І ці люди, які зараз у владі, займають найвищі посади. Пан Єрмак, Богдан, той самий Труба під час Революції Гідності були в протилежному таборі», - констатує Мирослав Гай.</p>
      <p>За словами волонтера, Революція Гідності «відсторонила» таких людей від влади і змусила їх тікати з країни.</p>
      <p>«Той же Портнов був ініціатором прийняття законів 16 січня, які згодом отримали назву «диктаторські закони». Це калька законів РФ, які були спущені йому і які зараз введені в РФ: заборона на мітинги, мирні зібрання тощо. Зараз Україна опинилася в складній ситуації, а люди іншої, радянської закалки, які тільки-но прийшли - вони проросійські, вони схильні до простих методів, методів репресії», - додає наш співрозмовник.</p>
      <related>
        <h4>Читайте также:</h4>
        <a href="https://from-ua.com/news/520477-v-gpu-rasskazali-chto-proizoshlo-s-dokazatelstvami-v-delah-maidana.html"/>
        <a href="https://from-ua.com/news/520568-shestaya-godovschina-evromaidana-ukraina-otmechaet-den-dostoinstva-i-svobodi.html"/>
        <a href="https://from-ua.com/news/520590-zelenskii-rasskazal-kto-teper-budet-zanimatsya-rassledovaniem-del-maidana.html"/>
        <a href="https://from-ua.com/news/520718-dela-maidana-glavnii-voennii-prokuror-sdelal-vazhnoe-zayavlenie.html"/>
      </related>
    </article>
  </body>
</html>