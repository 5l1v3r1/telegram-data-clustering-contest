<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/rosiya-rozshirit-liniyku-robotiv-lazernih-i-giperzvukovih-sistem-putin-330551_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T13:48:00+00:00"/>
    <meta property="og:title" content="Росія розширить лінійку роботів, лазерних і гіперзвукових систем – Путін"/>
    <meta property="og:description" content="Путін вважає, що для РФ важливо точно прогнозувати зміну ситуації у зв'язку з розвалом ДРСМД."/>
  </head>
  <body>
    <article>
      <h1>Росія розширить лінійку роботів, лазерних і гіперзвукових систем – Путін</h1>
      <h2>Путін вважає, що для РФ важливо точно прогнозувати зміну ситуації у зв'язку з розвалом ДРСМД.</h2>
      <address>
        <time datetime="2019-11-22T13:48:00+00:00">22 Nov 2019, 13:48</time>
      </address>
      <p>Президент Росії Володимир Путін на розширеному засіданні Ради Безпеки РФ повідомив про те, що військові країни збираються розширити лінійку розвідувальних і ударних безпілотників, роботів, лазерних і <b><a href="https://dt.ua/WORLD/na-samiti-g20-putin-proponuvav-trampu-kupiti-u-rosiyi-giperzvukovi-raketi-zmi-322883_.html">гіперзвукових систем</a></b>.</p>
      <p>"Росії важливо адекватно і точно прогнозувати зміну ситуації у зв'язку з розвалом ДРСМД і зміцнювати свій потенціал", - сказав Путін у п'ятницю. "Лінійка розвідувальних і ударних безпілотників, роботів, лазерних і гіперзвукових систем буде розширена".</p>
      <p>Він додав, що частка сучасної зброї і техніки в армії РФ досягла 68%, повторивши тезу про те, що "багато зразки не мають аналогів у світі".</p>
      <p>У квітні Військово-повітряні сили США уклали договір з компанією-виробником озброєння Lockheed Martin на <a href="https://dt.ua/WORLD/ssha-vidilili-mayzhe-1-milyard-dolariv-na-rozrobku-giperzvukovoyi-raketi-275697_.html"><b>створення гіперзвукової зброї далекого радіусу дії</b></a>, виділивши на це 928 мільйонів доларів. Таким чином, Сполучені Штати вирішили наздогнати Росію і Китай, які досягли значного прогресу у розробці таких ракет.</p>
      <p>Голова Стратегічного командування ЗС США генерал Джон Хайт заявив, що <b><a href="https://dt.ua/WORLD/ssha-bezsili-proti-giperzvukovoyi-zbroyi-rosiyi-i-kitayu-amerikanskiy-general-272710_.html">Америці сьогодні нічого протиставити гіперзвуковій зброї</a></b>, яку розроблено у Росії та Китаї. Як пояснив військовий, гіперзвукова ракета - це система, яка спочатку веде себе як балістична, і вам здається, що це балістична ракета, але потім вона змінює траєкторію і нагадує вже більше крилату ракету або літак. </p>
      <p>Ще раніше заступник голови Комітету начальників штабів (КНШ) Збройних сил США генерал Пол Сельва наголосив, що <b><a href="https://dt.ua/WORLD/rosiya-i-kitay-obignali-ssha-v-rozrobci-giperzvukovoyi-zbroyi-general-ssha-267769_.html">Сполучені Штати втратили технічну перевагу в розробці гіперзвукової зброї</a></b>, на відміну від Росії та Китаю. За його словами, в Китаї робота над розробкою такої зброї перетворилася на національну програму, куди уряд готовий фінансувати від десятків до сотень мільярдів доларів. </p>
      <p>Президент Росії Володимир Путін у посланні Федеральним зборам 1 березня заявив про те, що <b><a href="https://dt.ua/WORLD/putin-pohvalivsya-novoyu-krilatoyu-raketoyu-z-yadernoyu-ustanovkoyu-270811_.html">у Росії створена і пройшла випробування нова крилата ракета з ядерною енергетичною установкою</a></b>. За словами Путіна, нова ракета має необмежений радіус дії і "непередбачувану траєкторію польоту". При цьому Путін зазначив, що "ні в кого іншого такої зброї поки немає".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>