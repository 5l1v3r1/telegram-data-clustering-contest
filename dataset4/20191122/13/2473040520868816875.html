<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/247113/pmb-aproape-800-de-utilaje-de-deszapezire-pregatite-pentru-sezonul-rece.html"/>
    <meta property="og:site_name" content="Wall-Street"/>
    <meta property="article:published_time" content="2019-11-22T13:18:01+00:00"/>
    <meta property="og:title" content="PMB: Aproape 800 de utilaje de deszapezire si 21.000 tone de material antiderapant, pregatite pentru sezonul rece"/>
    <meta property="og:description" content="Un numar de 784 de utilaje, 2.797 de operatori si 21.648 de tone de material antiderapant sunt pregatite pentru sezonul rece din acest an, in cele sase sectoare, informeaza Primaria Capitalei."/>
  </head>
  <body>
    <article>
      <h1>PMB: Aproape 800 de utilaje de deszapezire si 21.000 tone de material antiderapant, pregatite pentru sezonul rece</h1>
      <address>
        <time datetime="2019-11-22T13:18:01+00:00">22 Nov 2019, 13:18</time>
      </address>
      <p>
        <b>Un numar de 784 de utilaje, 2.797 de operatori si 21.648 de tone de material antiderapant sunt pregatite pentru sezonul rece din acest an, in cele sase sectoare, informeaza Primaria Capitalei.</b>
      </p>
      <p>Societatea de Transport Bucuresti dispune de 33 de pluguri si 366 de tone de material antiderapant, iar Compania Parcuri si Gradini are pregatite 16 tone de material antiderapant si 20 de utilaje, potrivit <a href="http://www.agerpres.ro/">Agerpres</a>.</p>
      <p>In ceea ce priveste Compania de Iluminat, aceasta are la dispozitie 10 platforme, 6 autoutilitare, 1 camion si 60 de electricieni si muncitori, iar Administratia Cimitirelor are pregatite 24 de utilaje. Totodata, echipele DGASMB vor continua actiunile pentru depistarea persoanelor fara adapost, astfel incat acestea sa fie cazate in centrele sociale ale Municipalitatii.</p>
      <p>La sediul Primariei Capitalei a avut loc o sedinta de lucru cu responsabili implicati in programul de deszapezire, in contextul prognozele emise de meteorologi, care anunta precipitatii si temperaturi scazute in Capitala. Au participat reprezentanti ai primariilor de sector, ai operatorilor de salubrizare, ai ADP-urilor de sector, ai Administratiei Strazilor, ai Politiei Locale a Municipiului Bucuresti, ALPAB, RADET si Termoenergetica, dar si reprezentanti ai companiilor municipale cu atributii in domeniu, mentioneaza PMB.</p>
      <p>PMB reaminteste ca fiecare primarie de sector, impreuna cu operatorul de salubritate cu care se afla in relatie contractuala, elaboreaza programele de deszapezire si combatere a poleiului.</p>
      <p>
        <a href="https://www.wall-street.ro/articol/Social/218521/pmb-se-circula-la-negru-pe-80-din-arterele-principale.html">Citeste si:<br/>PMB: Se circula "la negru" pe 80% din arterele principale</a>
      </p>
      <figure>
        <img src="https://img.wall-street.ro/image_thumbs/thumbs/a9c/a9c64df9529bcf61b653757b8d18284a-400x250-00-65.jpg?v=1519806744"/>
      </figure>
      <p>Resursele materiale si umane de care dispune fiecare sector sunt urmatoarele:</p>
      <ul>
        <li>Sectorul 1: 73 de utilaje, 300 de operatori si 4.402,5 tone de material antiderapant;</li>
      </ul>
      <ul>
        <li>Sectorul 2: 170 de utilaje, 544 de operatori si 5.525 tone de material antiderapant;</li>
      </ul>
      <ul>
        <li>Sectorul 3: 59 de utilaje, 250 de operatori si 4.180,6 tone de material antiderapant;</li>
      </ul>
      <ul>
        <li>Sectorul 4: 197 de utilaje, 500 de operatori si 3.000 de tone de material antiderapant;</li>
      </ul>
      <ul>
        <li>Sectorul 5: 75 de utilaje, 500 de operatori si 1.000 de tone de material antiderapant;</li>
      </ul>
      <ul>
        <li>Sectorul 6: 210 utilaje, 703 operatori si 3.540 tone de material antiderapant.</li>
      </ul>
      <p>Pentru avarii si alte probleme determinate de fenomenele meteo, bucurestenii pot apela numarul de telefon gratuit 0.800.800.868.</p>
      <footer>Sursa foto: <a href="http://foto.agerpres.ro/">Agerpres</a></footer>
    </article>
  </body>
</html>