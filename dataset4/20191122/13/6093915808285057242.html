<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/society/police/item/489949-roma-efernan-lathraia-tsigara-apo-ta-skopia-katasxethikan-pano-apo-3000-paketa-foto"/>
    <meta property="og:site_name" content="thestival.gr"/>
    <meta property="article:published_time" content="2019-11-22T13:50:00+00:00"/>
    <meta property="og:title" content="Ρομά έφερναν λαθραία τσιγάρα από τα Σκόπια – Κατασχέθηκαν πάνω από 3.000 πακέτα (ΦΩΤΟ)"/>
    <meta property="og:description" content="Πέντε Ρομά συνελήφθησαν χθες τα ξημερώματα στο πλαίσιο στοχευμένων δράσεων για την αντιμετώπιση του λαθρεμπορίου, μετά από συντονισμένες ενέργειες των αστυνομικών της Ομάδας Ασφάλειας του Τμήματος Συνοριακής Φύλαξης Παιονίας, 5 άτομα για λαθρεμπόριο τσιγάρων."/>
  </head>
  <body>
    <article>
      <h1>Ρομά έφερναν λαθραία τσιγάρα από τα Σκόπια – Κατασχέθηκαν πάνω από 3.000 πακέτα (ΦΩΤΟ)</h1>
      <address><time datetime="2019-11-22T13:50:00+00:00">22 Nov 2019, 13:50</time> by <a rel="author">Μαγδα Πετροπουλου</a></address>
      <p>Πέντε Ρομά συνελήφθησαν χθες τα ξημερώματα στο πλαίσιο στοχευμένων δράσεων για την αντιμετώπιση του λαθρεμπορίου, μετά από συντονισμένες ενέργειες των αστυνομικών της Ομάδας Ασφάλειας του Τμήματος Συνοριακής Φύλαξης Παιονίας, 5 άτομα για λαθρεμπόριο τσιγάρων.</p>
      <p>Πρόκειται για τρεις άνδρες ηλικίας 33, 33 και 24 ετών και δύο γυναίκες ηλικίας 38 και 26 ετών, όλοι τους Ρομά σε βάρος των οποίων σχηματίσθηκε δικογραφία για παράβαση του τελωνειακού κώδικα.</p>
      <p>Ειδικότερα, αρχικά εντοπίσθηκαν οι δύο 33χρονοι στην Χαλκηδόνα Θεσσαλονίκης, όπου σε αστυνομικό έλεγχο του οχήματός τους, βρέθηκαν και κατασχέθηκαν 1.329 πακέτα τσιγάρων, για τα οποία δεν είχαν καταβληθεί οι νόμιμοι φόροι και δασμοί.</p>
      <p>Όπως προέκυψε από την έρευνα, τα παραπάνω λαθραία τσιγάρα είχαν εισάγει παράνομα το προηγούμενο βράδυ από τα Σκόπια οι υπόλοιποι τρεις συνεργοί τους, οι οποίοι εντοπίσθηκαν στο Πλατύ Ημαθίας και συνελήφθησαν.</p>
      <p>Ακολούθως, στο πλαίσιο ερευνών των αστυνομικών του Αστυνομικού Τμήματος Παιονίας, στην οικία του 31χρονου, βρέθηκαν επιπλέον και κατασχέθηκαν 1.850 λαθραία πακέτα τσιγάρων.</p>
      <p>Επίσης, κατασχέθηκαν 2 οχήματα ως μέσα τέλεσης λαθρεμπορίας, 5 κινητά τηλέφωνα και το χρηματικό ποσό των 700 ευρώ, που βρέθηκε στην κατοχή τους.</p>
      <p>Προανάκριση διενεργείται από το Αστυνομικό Τμήμα Παιονίας.</p>
      <p>Οι συλληφθέντες θα οδηγηθούν στην Εισαγγελία Πρωτοδικών Κιλκίς.</p>
      <figure>
        <img src="http://www.thestival.gr/images/tsigaro.jpg"/>
      </figure>
      <figure>
        <img src="http://www.thestival.gr/images/tsigaro1.jpg"/>
      </figure>
      <figure>
        <img src="http://www.thestival.gr/images/tsigaro2.jpg"/>
      </figure>
    </article>
  </body>
</html>