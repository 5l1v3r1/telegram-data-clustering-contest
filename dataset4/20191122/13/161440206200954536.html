<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/ogliastra/2019/11/22/baunei-allevatore-spara-in-aria-durante-l-abbattimento-dei-suini-136-955793.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-22T13:52:00+00:00"/>
    <meta property="og:title" content="Baunei, allevatore spara in aria durante l'abbattimento dei suini"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">peste suina</h6>
      <h1>Baunei, allevatore spara in aria durante l'abbattimento dei suini</h1>
      <h2>L'uomo si è barricato nell'ovile, poi ha fatto perdere le sue tracce</h2>
      <address><time datetime="2019-11-22T13:52:00+00:00">22 Nov 2019, 13:52</time> by <a rel="author" href="https://www.unionesarda.it/autore/daniela_usai/143" target="_blank">Daniela Usai</a></address>
      <p>Ha prima sparato in aria un colpo di arma da fuoco e poi si è barricato dentro un ovile. La reazione di un anziano allevatore di Baunei, <a href="https://www.unionesarda.it/articolo/news-sardegna/cagliari/2019/11/22/peste-suina-a-baunei-allevatore-risponde-col-fuoco-agli-abbattime-136-955746.html">qu</a><a href="https://www.unionesarda.it/articolo/news-sardegna/cagliari/2019/11/22/peste-suina-a-baunei-allevatore-risponde-col-fuoco-agli-abbattime-136-955746.html">esta mattina</a>, ha di fatto fermato gli abbattimenti nel Golgo di Baunei.</p>
      <p>L'Unità di progetto si era recata nel Supramonte ogliastrino per dare seguito a una nuova fase di abbattimenti degli animali allo stato brado ma l'allevatore, disperato, ha impugnato l’arma e ha sparato in aria.</p>
      <p>Non accettava che l'Unità di progetto per l'eradicazione della <a href="https://www.unionesarda.it/articolo/news-sardegna/cagliari/2019/11/22/lotta-alla-peste-suina-cosi-la-sardegna-sta-sconfiggendo-la-malat-136-955362.html">peste suina </a>africana stesse abbattendo maiali allo stato brado.</p>
      <p>L'allevatore si è prima barricato in un ovile sostenendo di non voler scendere a compromessi finché non fossero cessati gli abbattimenti dei suoi maiali poi ha fatto perdere le sue tracce.</p>
      <p>Quindici giorni fa in Sardegna era arrivato il Commissario europeo alla Salute e alla sicurezza alimentare Vytenis Andriukaitis, che aveva incontrato il presidente della Regione Christian Solinas e invitato a non abbassare la guardia sul virus: "Sono necessari altri 500 abbattimenti - aveva detto il medico lituano - e con molta probabilità tra un anno, le carni suine sarde potranno essere nuovamente esportate".</p>
    </article>
  </body>
</html>