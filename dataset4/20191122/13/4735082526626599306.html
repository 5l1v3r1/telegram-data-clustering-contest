<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Spoleczenstwo/191129750-Ubezpieczyciel-nie-chcial-placic-rodzina-przyniosla-zwloki.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-22T13:29:53+00:00"/>
    <meta property="og:title" content="Ubezpieczyciel nie chciał płacić, rodzina przyniosła zwłoki"/>
    <meta property="og:description" content="W mediach społecznościowych opublikowano wideo, na którym widać rodzinę wnoszącą zwłoki krewnego do biura firmy ubezpieczeniowej, która nie chciała wypłacić ubezpieczenia z polisy na życie."/>
  </head>
  <body>
    <article>
      <h1>Ubezpieczyciel nie chciał płacić, rodzina przyniosła zwłoki</h1>
      <address><time datetime="2019-11-22T13:29:53+00:00">22 Nov 2019, 13:29</time> by <a rel="author">adm</a></address>
      <p>
        <b>W mediach społecznościowych opublikowano wideo, na którym widać rodzinę wnoszącą zwłoki krewnego do biura firmy ubezpieczeniowej, która nie chciała wypłacić ubezpieczenia z polisy na życie.</b>
      </p>
      <p>Rodzina, której krewny zmarł chciała udowodnić najstarszej firmie ubezpieczeniowej w RPA, Old Mutal, że mężczyzna naprawdę nie żyje. Bliscy zmarłego zdecydowali się na to, gdy odrzucono wniosek o wypłatę ubezpieczenia z polisy na życie, mimo że rodzina posiadała zarówno akt zgonu, jak i dokumenty, które potwierdzały posiadanie polisy.</p>
      <p>Krewni mężczyzny zabrali ciało z kostnicy i przywieźli je w worku do biura w KwaDukuzie. Firma ostatecznie zgodziła się na wypłacenie świadczenia, pod warunkiem, że zwłoki zostaną zabrane. </p>
      <p>Kobiety z rodziny zmarłego podkreśliły, że zdecydowały się na tak drastyczne kroki, gdyż walczyły z firmą Old Mutual przez dziewięć dni i nie mogły pochować swojego krewnego.</p>
    </article>
  </body>
</html>