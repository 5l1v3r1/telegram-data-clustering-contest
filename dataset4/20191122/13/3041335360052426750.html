<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/health/nikotini-ki-omos-ofelei-ton-organismo/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T13:24:08+00:00"/>
    <meta property="og:title" content="Νικοτίνη : Κι όμως οφελεί τον οργανισμό"/>
    <meta property="og:description" content="Πολλές έρευνες δείχνουν πως η νικοτίνη έχει ορισμένα θετικά όπως η πρόληψη ή και ρύθμιση ορισμένων νόσων"/>
  </head>
  <body>
    <article>
      <h6 class="kicker">Σε ποιες ασθένειες βοηθάει</h6>
      <h1>Νικοτίνη : Κι όμως οφελεί τον οργανισμό</h1>
      <h2>Πολλές έρευνες δείχνουν πως η νικοτίνη έχει ορισμένα θετικά όπως η πρόληψη ή και ρύθμιση ορισμένων νόσων</h2>
      <address><time datetime="2019-11-22T13:24:08+00:00">22 Nov 2019, 13:24</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Η νικοτίνη προσλαμβάνεται είτε μέσω της διατροφής (σε ελάχιστες ποσότητες), είτε μέσω του καπνίσματος, του ατμίσματος και διάφορων άλλων υποκατάστατων. Το ζήτημα είναι να διερευνηθεί το κατά πόσο έχει οφέλη στον οργανισμό μας ασχέτως του τρόπου που προσλαμβάνεται.</p>
      <h3>Βελτιώνει τα συμπτώματα του Πάρκινσον</h3>
      <p>Η νικοτίνη συνδέεται με τους νικοτινικούς ακετυλοχολινικούς υποδοχείς στον εγκέφαλο.  Το σύστημα με το οποίο γίνεται αυτή η σύνδεση είναι υπεύθυνο σχετικά με τους μύς και τη φλεγμονή. Ελέγχει επίσης νευροδιαβιβαστές που επηρεάζουν τη διάθεση. Τέτοιοι είναι η νορεπινεφρίνη, η γλουταμίνη, οι ενδορφίνες, η σεροτονίνη και η ντοπαμίνη. Η δράση συνεπώς που προξενεί η νικοτίνη διεγείροντας έτσι τη ντοπαμίνη, έχει μία ιδιάζουσα ακόμα επίδραση.</p>
      <p>
        <a href="https://www.in.gr/2019/11/22/politics/kommata/pasok-oi-allages-sto-katastatiko-gia-tin-eklogi-proedrou/">Οι αλλαγές στο καταστατικό του ΠΑΣΟΚ για την εκλογή προέδρου</a>
      </p>
      <p>Η ντοπαμίνη ρυθμίζει και μειώνει την κίνηση που συμβαίνει στους μυς σε ασθενείς που έχουν Πάρκινσον. Έχουν γίνει αρκετές μελέτες σχετικές με το θέμα που δείχνουν πως η νικοτίνη και άρα η ντοπαμίνη βελτιώνουν ή προλαμβάνουν τα όποια συμπτώματα. Φυσικά οι έρευνες συνεχίζονται με στόχο να επιβεβαιωθεί πλήρως αυτή η σύνδεση.</p>
      <h3>Eνισχύει τη γνωστική λειτουργία</h3>
      <p>Έρευνες  σε ασθενείς που βρίσκονταν στη μετάβαση της άνοιας και της αμνησίας, έδειξαν κάτι πολύ σημαντικό. Ενισχύθηκε η προσοχή, η μνήμη και διάφορες άλλες γνωσιακές λειτουργίες. Σε μία έρευνα που έγινε από τον Paul Newhaouse, φάνηκε πως η νικοτίνη με τη μορφή αυτοκόλλητων, μπορούσε να βοηθήσει που παρουσίαζαν πρώιμα συμπτώματα της νόσου Alzheimer. Αυτό φάνηκε από το γεγονός ότι παρουσιάστηκε ενίσχυση και συντονισμός στο γνωσιακό κομμάτι καθώς και στο κομμάτι της προσοχής και της μνήμης.</p>
      <h3>Βελτίωση της αντίδρασης και της εκτέλεσης αθλητικών ασκήσεων</h3>
      <p>Έρευνες έδειξαν ότι βελτιώνει την αντίδραση που έχει κάποιος ως προς κάποιο ερέθισμα. Συγκεκριμένα σε δραστηριότητες που αφορούν διάφορες ερωτήσεις και στάδια απάντησης, βελτιώθηκε ο χρόνος ανταπόκρισης σε αυτά.  Ο χρόνος κατάληξης σε αποφάσεις και συμπεράσματα ήταν πολύ πιο γρήγορος. Έχει αποδειχθεί επίσης ότι βελτιώνει την εκτέλεση ασκήσεων και την επίδοση σε αθλητικούς αγώνες. Προξενεί κατά πάσα πιθανότητα αντοχή στην άσκηση και στη μυϊκή δύναμη.</p>
      <h3>Αντικαταθλιπτική δράση</h3>
      <p>Πειράματα σε ζώα και μελέτες έχουν δείξει πως η νικοτίνη επηρεάζει τη δράση της σεροτονίνης. Μιας χημικής ουσίας δηλαδή που οι μεταβολές αυτής επηρεάζουν τη διάθεση. Όσο λιγότερη σεροτονίνη παράγεται τόσο πιθανότερο να εκδηλωθούν καταθλιπτικά συμπτώματα. Η νικοτίνη ενισχύει την παραγωγή της σεροτονίνης με αποτέλεσμα να προξενεί κατά βάση πιο θετικά συναισθήματα.</p>
      <p>Βέβαια, όπως πάντα άλλωστε, υπάρχουν και ορισμένες έρευνες που καταλήγουν στο ότι ενισχύει τα καταθλιπτικά συμπτώματα. Συνεπώς δεν υπάρχει κάποια αποτύπωση στο 100% της αλήθειας διότι κάθε άνθρωπος είναι μοναδικός και μπορεί να επηρεάζεται διαφορετικά από μία εθιστική ουσία.</p>
      <h3>Μειώνει την πιθανότητα εμφάνισης παχυσαρκίας</h3>
      <p>Η νικοτίνη δρα κατασταλτικά στην αίσθηση της όρεξης επειδή ενεργοποιεί ορισμένες λειτουργίες του εγκεφάλου που τη μειώνουν. Από εμπειρική παρατήρηση που έκαναν και αρκετοί επιστήμονες, οι καπνιστές είθισται να έχουν λιγότερα κιλά από τους μη καπνιστές.</p>
      <p>Επιδρά σε ένα μέρος του υποθαλάμου του εγκεφάλου όπου σε συνδυασμό με την πιθανή αντικαταθλιπτική της δράση, καθιστά το αίσθημα της όρεξης για φαγητό πιο μειωμένο και μη ψυχικά εξαρτώμενο.</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>