<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/eynesil-in-eski-belediye-baskani-rabia-naz-in-mavi-balina-oynadigini-duydum-890246"/>
    <meta property="og:site_name" content="Onedio"/>
    <meta property="article:published_time" content="2019-11-22T13:37:59+00:00"/>
    <meta property="og:title" content="Eynesil'in Eski Belediye Başkanı: 'Rabia Naz’ın Mavi Balina Oynadığını Duydum'"/>
    <meta property="og:description" content="Eynesil'in eski Belediye Başkanı Cafer Somuncuoğlu, &quot;Rabia Naz’ın ‘Mavi Balina’ oyununu oynadığını duydum&quot; dedi."/>
  </head>
  <body>
    <article>
      <h1>Eynesil'in Eski Belediye Başkanı: 'Rabia Naz’ın Mavi Balina Oynadığını Duydum'</h1>
      <address><time datetime="2019-11-22T13:37:59+00:00">22 Nov 2019, 13:37</time> by <a rel="author" href="https://onedio.com/profil/freigeist" target="_blank">FreiGeist</a></address>
      <h4>Eynesil'in eski Belediye Başkanı Cafer Somuncuoğlu, "Rabia Naz’ın ‘Mavi Balina’ oyununu oynadığını duydum" dedi.</h4>
      <figure>
        <img src="https://img-s1.onedio.com/id-5dd7e38fce2c99ee75d25428/rev-0/w-500/s-b37b07423f6d2b5ec89fd81eb8a5d5a8c8c45b10.jpg"/>
      </figure>
      <p>Rabia Naz Vatan’ın ölümünü araştırmak için kurulan <a href="https://onedio.com/etiket/turkiye-buyuk-millet-meclisi/50189644cc161f8ec1342174">TBMM</a> Araştırma Komisyonu, Eynesil'in eski belediye başkanı Cafer Somuncuoğlu’nu dinledi.</p>
      <p><a href="http://www.milliyet.com.tr/gundem/mavi-balina-kurbani-mi-6084820">Milliyet’ten Önder Yılmaz’ın haberine göre</a> Somuncuoğlu komisyona “Rabia Naz’ın ‘Criminal Case’ ve birçok çocuğu intihara sürükleyen ‘Mavi Balina’ oyununu oynadığını duydum” açıklamasında bulundu.  </p>
      <p>Haberde ayrıca Somuncuoğlu'nun, "Rabia Naz’ın <a href="https://onedio.com/etiket/sosyal-medya/507fd604b815ea3842258789">sosyal medya</a> hesabından ‘Criminal Case’ ve ‘Mavi Balina’ oynadığına ilişkin görüntüleri komisyonla paylaştığı" aktarıldı. </p>
      <p>Haberde bu görüntülerin içeriğine ilişkin bilgi verilmedi. </p>
      <p>Olayın trafik kazası olup olmadığını bilmediğini söyleyen Somuncuoğlu, “Şaban Vatan şimdiye kadar dört ayrı arabanın kızına çarptığı iddiasında bulundu, artık karar sizin” dedi.</p>
      <p>Şaban Vatan, kızının ölümüne bir aracın neden olduğunu ve o aracı Coşkun Somuncuoğlu'nun yeğeninin kullandığını iddia etmişti.</p>
      <h3>Ne olmuştu?</h3>
      <figure>
        <img src="https://img-s2.onedio.com/id-5dd7e4b7048763a0763b89d3/rev-0/w-500/s-1184731be5dbaa0ae7d4adfc5912f3177bc3f579.jpg"/>
        <figcaption><a href="https://onedio.com/etiket/giresun/5c0d16b492fd0a322b7ac914">Giresun</a>'un Eynesil ilçesinde yaşayan 11 yaşındaki Rabia Naz Vatan, 12 Nisan günü evinin önünde saat 17:00 sularında ağır yaralı olarak bulunmuş ve kaldırıldığı hastanede hayatını kaybetmişti. <br/>Çocuğunun <a href="https://onedio.com/etiket/intihar/5078d58eb815ea38422581af">intihar</a> ettiğine inanmayan baba Şaban Vatan iz sürmüş, kendi imkanlarıyla edindiği bulguları basın ve <a href="https://onedio.com/etiket/sosyal-medya/507fd604b815ea3842258789">sosyal medya</a> aracılığı ile paylaşmış, yetkililere Rabia Naz'ın ölümünün aydınlatılması için defalarca çağrıda bulunmuş ve hatta ilçe merkezinde bir de miting düzenlemişti.</figcaption>
      </figure>
      <p>Baba Şaban Vatan çocuğunun siyah Doblo süren bir sürücü tarafından öldürüldüğünü, delillerin karartıldığını ve olayın etkili siyasi isimler tarafından örtbas edildiğini düşünüyordu.</p>
    </article>
  </body>
</html>