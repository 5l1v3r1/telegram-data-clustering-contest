<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/sled-protesta-na-majkite-bsp-prizovaha-valeri-simeonov-da-se-ottegli-ot-posta-si.html"/>
    <meta property="og:site_name" content="bTV Новините"/>
    <meta property="article:published_time" content="2019-11-22T13:54:00+00:00"/>
    <meta property="og:title" content="След протеста на майките: БСП призоваха Валери Симеонов да се оттегли от поста си"/>
    <meta property="og:description" content="От левицата се извиниха на майките, че са подкрепили кандидатурата му за зам.-председател на Народното събрание"/>
  </head>
  <body>
    <article>
      <h1>След протеста на майките: БСП призоваха Валери Симеонов да се оттегли от поста си</h1>
      <h2>От левицата се извиниха на майките, че са подкрепили кандидатурата му за зам.-председател на Народното събрание</h2>
      <address><time datetime="2019-11-22T13:54:00+00:00">22 Nov 2019, 13:54</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>От парламентарната група на „БСП за България” призоваха новоизбраният зам.-председател на Народното събрание да подаде оставка. Левицата обяви позицията си в съобщение до медиите.</p>
      <p>В него пише още, че са подкрепили лидера на НФСБ, защото държат да се спазват правилата и демократичните принципи, а според тях „Обединени патриоти” имат право да излъчат свой зам.-председател.</p>
      <p>„Водени от това разбиране и като контра-теза на безцеремонното отстраняване на Валери Жаблянов от поста зам.-председател на НС, част от ПГ на „БСП за България“ подкрепи кандидатурата на ОП”, пишат още социалистите.</p>
      <p>От БСП допълват, че обществената реакция е показала, че обяснения няма да бъдат разбрани и признават, че подкрепата на Симеонов е била „ненужен акт на добра воля и грешка”.</p>
      <p>„Извиняваме се на майките, които бяха обиждани и унижавани от него и зад които ние застанахме”, се посочва в обръщението им.</p>
    </article>
  </body>
</html>