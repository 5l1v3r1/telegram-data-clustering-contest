<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/22/ostre-komentarze-po-ogloszeniu-polski-najbardziej-antysemickim-krajem-na-swiecie-osoby-ktore-to-pisaly-nigdy-realnie-nie-zbadaly-tematu/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-22T13:08:57+00:00"/>
    <meta property="og:title" content="Ostre komentarze po ogłoszeniu Polski ‚najbardziej antysemickim krajem na świecie’. „Osoby, które to pisały, nigdy realnie nie zbadały tematu”"/>
    <meta property="og:description" content="Liga Antydefamacyjna uznała Polskę za kraj najbardziej antysemicki na świecie. „Badanie”, przeprowadzone bardzo wątpliwą metodą, odbiło się szerokim echem nad Wisłą. – Wiem, że osoby które je pisały nigdy nie były na Kazimierzu. Nigdy realnie nie zbadały tematu, nie rozmawiały z nikim spoza swojej bańki. Żadne fakty i statystyki ich nie przekonają – komentuje publicysta Marcin Makowski."/>
  </head>
  <body>
    <article>
      <h1>Ostre komentarze po ogłoszeniu Polski ‚najbardziej antysemickim krajem na świecie’. „Osoby, które to pisały, nigdy realnie nie zbadały tematu”</h1>
      <address><time datetime="2019-11-22T13:08:57+00:00">22 Nov 2019, 13:08</time> by <a rel="author" href="https://nczas.com/author/km/" target="_blank">KM</a></address>
      <p>
        <b>Liga Antydefamacyjna uznała Polskę za kraj najbardziej antysemicki na świecie. „Badanie”, przeprowadzone bardzo wątpliwą metodą, odbiło się szerokim echem nad Wisłą. – Wiem, że osoby które je pisały nigdy nie były na Kazimierzu. Nigdy realnie nie zbadały tematu, nie rozmawiały z nikim spoza swojej bańki. Żadne fakty i statystyki ich nie przekonają – komentuje publicysta Marcin Makowski.</b>
      </p>
      <p>Tropiąc antysemityzm, ankietowanych pytano m.in. o to, czy „Żydzi są bardziej lojalni wobec Izraela niż kraju, w którym żyją”, czy „mają za dużo władzy w świecie biznesu”, czy „ludzie nienawidzą Żydów z powodu sposobu ich zachowania”, czy „Żydzi mają za duży wpływ na rząd USA” oraz czy „Żydzi wciąż mówią za dużo o tym, co się wydarzyło im podczas Holokaustu”.</p>
      <p>Ci, którzy odpowiadali na większość pytań pozytywnie, uznawani byli za przejawiających antysemityzm. <a href="https://nczas.com/2019/11/21/polska-liderem-wg-zydowskiego-portalu-co-drugi-z-polakow-ma-byc-antysemita/?fbclid=IwAR0o-aV4BNBHMXaGpJO4OhamWFLUdEVNc8AMUKiZ-9BCswe6ThQ3OvDjo3A">Polska znalazła się na pierwszym miejscu</a> z wynikiem 48 proc. Badanie przeprowadzono od kwietnia do czerwca tego roku, na grupie 9 tys. pełnoletnich osób z 18 krajów świata. Tyle wystarczyło, by uznać Polskę za kraj najbardziej antysemicki na świecie.</p>
      <p>Do sprawy odnieśli się dziennikarze i publicyści. <i>„Nie wiem czemu służą raporty, ukazujące Polskę jako „najbardziej antysemicki kraj w Europie”, ale wiem, że osoby które je pisały nigdy nie były na Kazimierzu. Nigdy realnie nie zbadały tematu, nie rozmawiały z nikim spoza swojej bańki. Żadne fakty i statystyki ich nie przekonają”</i> – skomentował Marcin Makowski, dziennikarz „Do Rzeczy”.</p>
      <p><i>„Służą interesom żydowskich gangsterów z USA, którzy po wyciśnięciu haraczu m. in. ze Szwajcarii obiecują sobie zarobić jeszcze więcej na Polsce, w czym ich upewnia pierdołowatość i lęk polskich władz”</i> – odpowiedział Rafał Ziemkiewicz.</p>
      <p><i>„Niektórym środowiskom zależy na tym aby Polska była postrzegana jako antysemicka, autorytarna dyktatura. Tylko wtedy będą otrzymywać sute granty na badania, raporty i będą zapraszani na zagraniczne konferencji jako dzielni walczący o wolną i demokratyczną Polskę”</i> – to z kolei odpowiedź Andrzeja Pawluszka, pracownika amsterdamskiego biura Polskiej Organizacji Turystycznej.</p>
      <p>Oburzona taką narracją jest Dominika Cosić, reporterka TVP w Brukseli. <i>„Tak. Polska, w której w przeciwieństwie do np Nieniec czy Francji, nie doszło do morderstw na tle antysemickim jest „najbardziej antysemickim krajem”. Ciekawe kiedy autorzy podobnych raportów zrozumieją, że imputowanie antysemityzmu może tworzyć prawdziwy antysemityzm”</i> – napisała.</p>
      <p>Z kolei Krzysztof Bosak uważa, że pojawienie się raportu akurat w tym momencie nie jest przypadkiem. Sprawa może mieć <a href="https://nczas.com/2019/11/21/to-zatrzesie-naszymi-relacjami-z-usa-ustawa-447-just-wraca-jest-gotowy-miazdzacy-dla-polski-raport-krzysztof-bosak-ostrzega/">związek z roszczeniami dotyczącymi mienia bezdziedzicznego</a>. <i>„W kontekście raportu o nas jako „najbardziej antysemickim” narodzie warto wiedzieć jaka plotka krąży po Warszawie: W Departamencie Stanu jest już gotowy raport pisany na bazie ustawy 447. Część dotycząca Polski jest podobno miażdżąca. Publikacja będzie trzęsieniem ziemi w relacjach z USA</i> – napisał.</p>
      <figure>
        <iframe data-src="https://twitter.com/1972tomek/status/1197603874212855810?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/makowski_m/status/1197583924878172160?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/dominikacosic/status/1197531726135906306?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/apawluszek/status/1197740367426269185?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/DawidWildstein/status/1197815742554656768?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/slaw_sieradzki/status/1197594902550450177?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/krawczyk_emil/status/1197622150070444032?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/22/jest-prognoza-pogody-na-zime-2019-2020-kiedy-do-polski-dotrze-mroz-grafika/"/>
        <a href="https://alaluna.pl/foto/tvp-tvn-czy-polsat-slawomir-zdradzil-swoje-sylwestrowe-plany-szykuje-niespodzianke/"/>
        <a href="https://nczas.com/2019/11/22/konfederacja-ujawnia-katastrofalne-nieudacznictwo-pis-ten-system-zbankrutowal-nowe-neobolszewickie-panstwo-video/"/>
        <a href="https://nczas.com/2019/11/22/zlote-dziecko-pierwszej-dobrej-zmiany-z-zakazem-opuszczania-kraju-agent-tomek-musial-wplacic-pol-miliona-kaucji/"/>
        <a href="https://nczas.com/2019/11/22/duda-gratuluje-tusk-komentuje-ziemkiewicz-przypomina-czyli-jak-to-z-tym-winszowaniem-bylo-foto/"/>
        <a href="https://nczas.com/2019/11/22/grzegorz-braun-z-konfederacji-za-budowaniem-polskiej-sily-nie-mozna-opierac-bezpieczenstwa-na-sprowadzaniu-do-kraju-obcych-wojsk/"/>
        <a href="https://nczas.com/2019/11/22/wreczyli-lapowki-na-blisko-2-miliony-zlotych-wlasciciel-telewizji-deweloper-i-inni-zatrzymani-przez-cba/"/>
        <a href="https://nczas.com/2019/11/22/sensacja-archeologiczna-w-polsce-kregi-w-zbozu-i-olbrzymie-konstrukcje-sprzed-7-tys-lat-odkryto-pod-lysomicami-interesujace-ze-wejscia-znajduja-sie-dokladnie-foto/"/>
        <a href="https://nczas.com/2019/11/22/szkoleniowa-gra-wojenna-dla-wojsk-obrony-terytorialnej-aplikacja-e-learningowa-na-bazie-world-war-3-video/"/>
      </related>
    </article>
  </body>
</html>