<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/banche-e-reti/614658/banca-generali-e-fineco-sotto-la-lente-di-ubs"/>
    <meta property="og:site_name" content="bluerating"/>
    <meta property="article:published_time" content="2019-11-22T13:13:57+00:00"/>
    <meta property="og:title" content="Banca Generali e Fineco sotto la lente di Ubs"/>
    <meta property="og:description" content="Fineco è da comprare senza indugi, mentre Banca Generali è sell ma solo perché ha reso troppo bene in precedenza. La nota banca svizzera Ubs si è occupata di valutare questi due importanti attori del risparmio gestito. In particolare, per la società guidata dall’ad e dg Alessandro Foti l’investment bank ha detto che il giudizio è"/>
  </head>
  <body>
    <article>
      <h1>Banca Generali e Fineco sotto la lente di Ubs</h1>
      <address><time datetime="2019-11-22T13:13:57+00:00">22 Nov 2019, 13:13</time> by <a rel="author">Marcello Astorri</a></address>
      <p><b>Fineco</b> è da comprare senza indugi, mentre <b>Banca Generali</b> è sell ma solo perché ha reso troppo bene in precedenza. La nota banca svizzera <b>Ubs</b> si è occupata di valutare questi due importanti attori del risparmio gestito. In particolare, per la società guidata dall’ad e dg Alessandro Foti l’investment bank ha detto che il giudizio è “buy” con un target price di 12,7 euro: “Utilizzando una piattaforma digitale basata su un modello di distribuzione ad architettura aperta”, si legge nel rapporto riportato dal sito di <i>MF Milano Finanza</i>, “Fineco offre una vasta gamma di prodotti finanziari il che rappresenta una soluzione one-stop per il retail. Questo, a nostro avviso, fornisce a un vantaggio competitivo strutturale rispetto ai concorrenti. Di conseguenza, prevediamo flussi medi annui pari al 10% delle masse nel periodo 2020-2022, rispetto al 5% medio dei concorrenti nel periodo e al 6% prezzato dalla quotazione attuale del titolo”.</p>
      <p>Per quanto riguarda la società guidata dall’ad Gian Maria Mossa, invece, il rating è “sell” con un prezzo obiettivo di 27,8 euro. “Pur essendo una banca ben gestita esposta al crescente mercato italiano della consulenza”, ha sottolineato Ubs, “vediamo una tendenza al ribasso per il prezzo delle azioni a seguito della forte performance degli ultimi 12 mesi, avendo avuto un total return del 90% rispetto agli utili di consenso piatti del 2020”.</p>
      <related>
        <a href="https://www.bluerating.com/mercati/614635/bg-private-counseling-corso-banca-generali-sda-bocconi"/>
        <a href="https://www.bluerating.com/banche-e-reti/613880/banca-generali-mette-il-turbo-sulla-consulenza-evoluta"/>
        <a href="https://www.bluerating.com/banche-e-reti/613612/banca-generali-sfonda-il-muro-dei-4-miliardi"/>
      </related>
    </article>
  </body>
</html>