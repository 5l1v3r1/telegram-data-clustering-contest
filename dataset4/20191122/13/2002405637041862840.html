<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291487,schetyna-potrzebowal-prawyborow-bo-gra-na-czas-bedzie-debata-kandydatow"/>
    <meta property="og:site_name" content="na:Temat"/>
    <meta property="article:published_time" content="2019-11-22T13:45:36+00:00"/>
    <meta property="og:title" content="To po to Schetynie prawybory? Rywal dla Kidawy mógł być potrzebny z prostego powodu"/>
    <meta property="og:description" content="Platforma Obywatelska przedstawiła oficjalnych kandydatów w prawyborach prezydenckich. Zostali nimi zgodnie z wcześniejszymi doniesieniami Małgorzata Kidawa-Błońska i Jacek Jaśkowiak. Pojawiła się jednak teoria – po co potrzebne są te prawybory Grzegorzowi Schetynie."/>
  </head>
  <body>
    <article>
      <h1>To po to Schetynie prawybory? Rywal dla Kidawy mógł być potrzebny z prostego powodu</h1>
      <address><time datetime="2019-11-22T13:45:36+00:00">22 Nov 2019, 13:45</time> by <a rel="author">Rafał Badowski</a></address>
      <p>Platforma Obywatelska przedstawiła oficjalnych kandydatów w prawyborach prezydenckich. Zostali nimi zgodnie z wcześniejszymi doniesieniami Małgorzata Kidawa-Błońska i Jacek Jaśkowiak. Pojawiła się jednak teoria – po co potrzebne są te prawybory Grzegorzowi Schetynie.<br/><br/><br/><a href="https://natemat.pl/291265,jacek-jaskowiak-drugim-kandydatem-w-prawyborach-prezydenckich-w-po">Jacek Jaśkowiak zdecydował o starcie w prawyborach w środę</a>. Prezydent Poznania to przedsiębiorca, który aktywnie działał w ruchach miejskich.</p>
      <figure>
        <iframe data-src="https://twitter.com/natemat/status/1197836178847936514" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Jego przeciwniczką i, nie ma co ukrywać, zdecydowaną faworytką tego wyścigu jest Małgorzata Kidawa-Błońska. W przeszłości była między innymi producentką filmową i rzeczniczką rządu Donalda Tuska.</p>
      <figure>
        <iframe data-src="https://twitter.com/natemat/status/1197835323646103552" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Mogłoby więc się wydawać, że demokracji w Koalicji Obywatelskiej wreszcie stało się zadość i odbędzie się wewnętrzny wybór kandydata, zanim stanie on w szranki między innymi z Andrzejem Dudą. Tymczasem dziennikarz "Rzeczpospolitej" <a href="https://www.rp.pl/Wybory-prezydenckie-2020/311219880-Prawybory-w-PO-Jaskowiak-zaskakuje-kolegow-z-partii.html?fbclid=IwAR3sZ38ANyJSIzzEDea2izwbXqqOyMi3KoBe6-YFZCb5Xfu-OkXyDCKgYC4">Michał Kolanko ma inną teorię</a>. <br/><br/>Zdaniem publicysty to jednak część planu Grzegorza Schetyny opóźnienia innych wyborów – wewnątrz Platformy Obywatelskiej. "W partii krąży scenariusz, że Schetyna pod byle pretekstem zaproponuje opóźnienie konwencji, która ma wskazać kandydatów na prezydenta, i przesunąć ją na styczeń" – pisze Michał Kolanko. <br/><br/>– Przesunięcie konwencji na styczeń da spore możliwości, by opóźnić wybory w partii – powiedział RP dobrze poinformowany rozmówca. Dlaczego? Argumentem za tym miałaby być trwająca już kampania prezydencka i brak czasu, by wybierać szefa partii przez lipcem. <br/><br/><br/>– Być może przez to Schetyna będzie teraz grał na Jaśkowiaka przeciwko Kidawie – dodał inny polityk PO, który dobrze zna sytuację. Sama konwencja, na której zostanie wybrany kandydat PO na prezydenta odbędzie się 14 grudnia. Będzie na niej 1200 osób. Tydzień wcześniej, 7 grudnia, odbędzie się debata Kidawy-Błońskiej i Jaśkowiaka.</p>
      <figure>
        <iframe data-src="https://twitter.com/natemat/status/1197849537152503808" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <i>źródło: "<a href="https://www.rp.pl/Wybory-prezydenckie-2020/311219880-Prawybory-w-PO-Jaskowiak-zaskakuje-kolegow-z-partii.html?fbclid=IwAR3sZ38ANyJSIzzEDea2izwbXqqOyMi3KoBe6-YFZCb5Xfu-OkXyDCKgYC4">Rzeczpospolita</a>"</i>
      </p>
    </article>
  </body>
</html>