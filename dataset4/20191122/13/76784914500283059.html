<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/mindekozben/poszt/2019/11/22/nyitva_felejtett_autoba_maszott_egy_medve_nem_volt_benne_koszonet/"/>
    <meta property="og:site_name" content="Index.hu"/>
    <meta property="article:published_time" content="2019-11-22T13:53:26+00:00"/>
    <meta property="og:title" content="Nyitva felejtett autóba mászott egy medve, nem volt benne köszönet"/>
    <meta property="og:description" content="Mindeközben - Nem zárta be a tulajdonosa az autóját, így tudott belemászni egy medve a Tahoe-tó környékén, Kalifornia államban. Az áll..."/>
  </head>
  <body>
    <article>
      <h1>Nyitva felejtett autóba mászott egy medve, nem volt benne köszönet</h1>
      <address><time datetime="2019-11-22T13:53:26+00:00">22 Nov 2019, 13:53</time> by <a rel="author" href="https://index.hu/szerzo/nagy_szilvia" target="_blank">Iván-Nagy Szilvia</a></address>
      <p>Nem zárta be a tulajdonosa az autóját, így tudott belemászni egy medve a Tahoe-tó környékén, Kalifornia államban. Az állat aztán próbált szabadulni, de nem járt sikerrel: végül a hatóságok szabadították ki, írja az <a href="https://www.upi.com/Odd_News/2019/11/21/California-deputies-free-bear-trapped-in-car/1251574373969/?ts_=13">UPI.com</a>.</p>
      <figure>
        <img src="https://kep.cdn.indexvas.hu/1/0/3047/30472/304724/30472483_b76cf0fb42b425f976ef6ec00ae15002_wm.jpg"/>
        <figcaption>
          <cite>Fotó: Facebook/Placer County Sheriff's Office</cite>
        </figcaption>
      </figure>
      <p>A járműben küszködő medvéről videó is készült, amin jól látszik, mennyire megviselte az autót az állat menekülése. A rendőrség ezért felhívta a lakosság figyelmét arra, hogy zárják be a járművüket és ne hagyjanak benne ételt olyan helyeken, ahol az odacsalhatja a vadállatokat.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FPlacerSheriff%2Fvideos%2F473862343255879%2F&amp;show_text=0&amp;width=560&amp;height=315&amp;mute=0" width="560" height="315" data-service="Facebook" scrolling="no"/>
      </figure>
    </article>
  </body>
</html>