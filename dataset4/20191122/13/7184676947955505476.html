<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/22/skandal-z-likarnyanymy-i-dekretnymy-v-ukrayini-shho-stalosya/"/>
    <meta property="og:site_name" content="Народна Правда"/>
    <meta property="article:published_time" content="2019-11-22T13:35:16+00:00"/>
    <meta property="og:title" content="Скандал з лікарняними і декретними в Україні: що сталося"/>
    <meta property="og:description" content="В Україні призупинили оплату лікарняних листів, бланки на які закінчились по всій країні, а також виплати у зв'язку з вагітністю та пологами."/>
  </head>
  <body>
    <article>
      <h1>Скандал з лікарняними і декретними в Україні: що сталося</h1>
      <h2>Виплати призупинилися 20 листопада</h2>
      <address>
        <time datetime="2019-11-22T13:35:16+00:00">22 Nov 2019, 13:35</time>
      </address>
      <p>В Україні призупинили оплату <a href="https://narodna-pravda.ua/2019/10/30/v-ukrayini-peredumaly-skasovuvaty-paperovi-likarnyani-shho-pro-tse-vidomo/">лікарняних листів</a>, бланки на які закінчились по всій країні, а також виплати у зв’язку з вагітністю та пологами.</p>
      <p>Проте у Мінсоцполітики заспокоїли, що гроші на рахунках Фонду є, і їх почали перераховувати людям ще 21 листопада, пише НАРОДНА ПРАВДА із посиланням на <a href="https://www.segodnya.ua/ua/ukraine/skandal-s-bolnichnymi-ili-kak-para-chinovnikov-vsyu-ukrainu-na-ushi-postavili-1363492.html">Сьогодні.</a></p>
      <p>Loading...</p>
      <p>Виплати призупинилися 20 листопада. Спочатку в Мінсоцполітики заявили про спробу рейдерського захоплення Фонду соціального страхування України. У той же час у ФССУ повідомили, що Фонд 20 листопада, призупинив перерахування грошей на виплати лікарняних, а також допомоги по вагітності та пологах застрахованим особам. Причина – загальна сума за заявами-розрахунками, поданими на фінансування в цьому році, становить 13,573 млрд грн, що перевищує кошторис на 1,038 млрд грн.</p>
      <p>“Фінансування вимушено не провадиться через закінчення кошторисних призначень за вказаним напрямом і буде відновлене після внесення змін до бюджету ФССУ на 2019 рік”, – повідомили у Фонді.</p>
      <p>Мінсоцполітики спростувало повідомлення про припинення виплаті заявило, що гроші в Фонді є.</p>
      <p>“Повідомляємо, що призупинення фінансування виплат не відповідає дійсності. Станом на сьогодні (20 листопада) залишки на рахунку Фонду становлять 429,4 млн грн, цього достатньо для проведення необхідних виплат в поточному місяці”, – йдеться в заяві прес-служби міністерства.</p>
      <p>При цьому провину за невиплачені людям кошти поклали на керівника Фонду Євгена Баженкова.</p>
      <p>21 листопада пройшов брифінг, на якому заступник міністра соцполітики Олег Коваль повідомив, що заява про призупинення виплат Фондом соцстрахування є особистою ініціативою Євгена Баженкова.</p>
      <p>Він додав, що кожен день до ФССУ надходить від 60 до 250 млн грн та запевнив, що Мінсоцполітики забезпечить здійснення виплат, щойно врегулює питання з керівництвом Фонду.</p>
      <p>Того ж дня Євген Баженков узяв на себе відповідальність за відновлення виплат лікарняних та декретних, підписавши відповідні документи.</p>
      <p>Нагадаємо, 14 листопада, Верховна Рада України ухвалила рішення про державний бюджет на 2020 рік, який передбачає, що<a href="https://narodna-pravda.ua/2019/11/22/subsydiyi-pensiyi-ta-zarplaty-shho-zminytsya-dlya-ukrayintsiv-u-2020-rotsi/"> субсидії, пенсії та зарплати у наступному році зростуть.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>