<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151382/"/>
    <meta property="og:site_name" content="AgroNews"/>
    <meta property="article:published_time" content="2019-11-22T13:48:00+00:00"/>
    <meta property="og:title" content="Через скільки окупиться плантація жимолості"/>
    <meta property="og:description" content="Жимолость має високий потенціал прибутковості, хоча ця ягода досі не набула великої популярності у вітчизняних аграріїв. Проте вона має високі експортні можливості та стабільну ціну. Про це повідомляє SuperAgronom.com з посиланням на pro-consulting.ua. Відповідно до результатів попередньо..."/>
  </head>
  <body>
    <article>
      <h1>Через скільки окупиться плантація жимолості</h1>
      <address><time datetime="2019-11-22T13:48:00+00:00">22 Nov 2019, 13:48</time> by <a rel="author">agronews.uaode/author</a></address>
      <p>
        <b>Жимолость має високий потенціал прибутковості, хоча ця ягода досі не набула великої популярності у вітчизняних аграріїв. Проте вона має високі експортні можливості та стабільну ціну. Про це повідомляє <a href="https://superagronom.com/news/8908-plantatsiya-jimolosti-okupitsya-za-6-rokiv-ta-desyatilittyami-prinositime-stabilniy-pributok">SuperAgronom.com</a> з посиланням на pro-consulting.ua.</b>
      </p>
      <p>Відповідно до результатів попередньо проведеного маркетингового дослідження, попит на ягоди на європейському континенті щороку зростає, і ця тенденція продовжиться в середньостроковій перспективі. Україна, що має з ЄС угоду про вільну торгівлю і хороші умови для вирощування широкого спектру ягід, може скористатися сприятливою ситуацією для отримання додаткового доходу від експорту.</p>
      <p>Головними країнами-покупцями українських ягід є: Польща, Туреччина, Франція, Білорусь, Греція.</p>
      <p>Партії полуниці, малини, смородини з нашої країни вже зараз надходять на ринки ЄС та інших регіонів у свіжому і замороженому вигляді.</p>
      <p>Для уникнення зайвої конкуренції з більшими учасниками ягідного ринку в сегментах традиційних ягід, аналітики Pro Capital Investment пропонують створити господарство, яке буде спеціалізуватися на виробництві нішевого для України виду ягід — жимолості. Потенціал цієї культури залишається недооціненим серед вітчизняних виробників, в той же час, попит на жимолость у фармакологічній та харчовій галузях росте набагато швидше обсягів її виробництва.</p>
      <p>Найбільш сприятливі умови для культивування жимолості — в північних областях нашої країни, оскільки вона добре переносить холоду і любить зволожений ґрунт.</p>
      <p>У виробничий комплекс, крім насаджень, має входити також обладнання для обробки, заморозки і зберігання ягід, на покупку якого передбачено 10,4% від загального обсягу інвестиційних коштів.</p>
      <p>Найбільш витратною статтею є придбання сільськогосподарської техніки для догляду за ягідниками та збору врожаю — 40,6%. Ще 10,1% загальної суми необхідно виділити на закупівлю саджанців, а 14,9% — на поповнення оборотних коштів.</p>
      <p>Відповідно до фінансової моделі функціонування підприємства, побудованої в рамках бізнес-плану організації вирощування жимолості в Україні, рентабельність продажів новоствореного господарства складе 29,6%. З урахуванням того, що максимальний урожай жимолость починає давати при досягненні кущем п’ятирічного віку, дисконтний період окупності проекту розтягується на досить тривалий період — близько 6,5 років (77,8 місяці), зате доходи від одного разу посадженої плантації можна отримувати в подальшому протягом декількох десятиліть.</p>
    </article>
  </body>
</html>