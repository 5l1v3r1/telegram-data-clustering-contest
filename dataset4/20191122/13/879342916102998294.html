<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/22/novyna/suspilstvo/prykordonnyky-strilyaly-kontrabandystiv-bukovyni"/>
    <meta property="og:site_name" content="Слово і Діло"/>
    <meta property="article:published_time" content="2019-11-22T13:21:10+00:00"/>
    <meta property="og:title" content="Прикордонники стріляли в контрабандистів на Буковині"/>
    <meta property="og:description" content="Прикордонники в Чернівецькій області відкрили вогонь проти осіб, які нелегально перевезли тютюнові вироби через державний кордон із Молдовою."/>
  </head>
  <body>
    <article>
      <h1>Прикордонники стріляли в контрабандистів на Буковині</h1>
      <address>
        <time datetime="2019-11-22T13:21:10+00:00">22 Nov 2019, 13:21</time>
      </address>
      <p>
        <b>Прикордонники в Чернівецькій області відкрили вогонь проти осіб, які <a href="https://www.slovoidilo.ua/2019/07/11/pogljad/ekonomika/udar-po-kontrabandi-navishho-kabmin-stvoryuye-novu-ustanovu-finit">нелегально перевезли</a> тютюнові вироби через державний кордон із Молдовою.</b>
      </p>
      <p>Як інформує Державна прикордонна служба, поблизу села Гвіздівці група осіб перевезла тютюнові вироби через кордон Молдови з Україною і завантажила товар в автівки з іноземною реєстрацією.</p>
      <p>Останні, після попереджувальних пострілів, застосували зброю.</p>
      <p>Зловмисники поїхали вбік Гвіздівців. Працівники ДПСУ поінформували про це правоохоронців Чернівецької області та прикордонну поліцію Республіки Молдова.</p>
      <p>Невдовзі черговий підрозділ поліції повідомив, що в центральну районну лікарню звернулося троє осіб із вогнепальними пораненнями.</p>
      <p>Розслідується кримінальне правопорушення за ст.342 (опір представникові влади під час виконання ним службових обов'язків), 345 (погроза вбивством, насильством або знищенням чи пошкодженням майна щодо працівника правоохоронного органу) КК та ст.204 (збут чи транспортування з метою збуту незаконно виготовлених алкогольних напоїв, тютюнових виробів або інших підакцизних товарів) КК.</p>
      <p>Встановлюються особи правопорушників.</p>
      <p>Нагадаємо, СБУ та митниця <a href="https://www.slovoidilo.ua/2019/11/06/novyna/bezpeka/sbu-ta-mytnycya-zapustyat-yedynu-bazu-kontrolyu-kordoni">запустять єдину базу для контролю на кордоні</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/06/novyna/bezpeka/sbu-ta-mytnycya-zapustyat-yedynu-bazu-kontrolyu-kordoni"/>
      </related>
    </article>
  </body>
</html>