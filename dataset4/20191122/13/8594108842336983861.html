<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/posledna-generacia-spickovych-sluchadiel-sennheiser-s-vylepsenou-technologiou-potlacenia-okoliteho-hluku-dorazila-do-obchodov/265118"/>
    <meta property="og:site_name" content="touchIT"/>
    <meta property="article:published_time" content="2019-11-22T13:55:02+00:00"/>
    <meta property="og:title" content="Posledná generácia špičkových slúchadiel Sennheiser s vylepšenou technológiou potlačenia okolitého hluku dorazila do obchodov"/>
    <meta property="og:description" content="Luxusní sluchátka Momentum Wireless 3 s polstrováním z velejemné ovčí kůže a mostem z otryskané nerezové oceli nabídnou frekvenční rozsah 6 Hz – 22 kHz. Decentnější PXC 550-II pak potěší propracovanou"/>
  </head>
  <body>
    <article>
      <h1>Posledná generácia špičkových slúchadiel Sennheiser s vylepšenou technológiou potlačenia okolitého hluku dorazila do obchodov</h1>
      <address><time datetime="2019-11-22T13:55:02+00:00">22 Nov 2019, 13:55</time> by <a rel="author">redakcia touchIT</a></address>
      <p>
        <b>
          <b>Luxusní sluchátka Momentum Wireless 3 s polstrováním z velejemné ovčí kůže a mostem z otryskané nerezové oceli nabídnou frekvenční rozsah 6 Hz – 22 kHz. Decentnější PXC 550-II pak potěší propracovanou ergonomií a výdrží až 30 h na jedno nabití. Perfektní zvuk je u obou modelů samozřejmostí.</b>
        </b>
      </p>
      <p>Společnost Sennheiser dnes informovala o zahájení prodeje nejnovějších prémiových sluchátek s aktivním potlačení okolního hluku. Sennheiser Momentum Wireless 3 se pyšní luxusním zpracováním, ikonickým designem a dnes již legendárním hudebním projevem. To potvrzuje i frekvenční rozsah 6 Hz – 22 kHz, který směle přesahuje schopnosti lidského sluchu. Křišťálově čisté výšky jsou samozřejmostí, ale na své si přijdou i milovníci basu, kteří odhalí, že i zde se ukrývá plno detailů.</p>
      <p>Sennheiser PXC 550-II pak potěší skladnou konstrukcí s důrazem na pohodlí při cestování. Oproti předchozí verzi nabízí vylepšený systém potlačení okolního hluku. Ten dá zapomenout na rušivé zvukové artefakty vznikající při použití tradičních systémů potlačení okolního hluku ve větrném počasí. Výdrž baterie 20 h v případě použití technologie Bluetooth. Ta s připojením prostřednictvím konektoru Jack a využitím potlačení okolního hluku narůstá na celých 30 hodin. Uživatelé se tak nemusí obávat vybité baterie ani v případě, že by se rozhodli obletět najednou celou zeměkouli.</p>
      <p>
        <b>Cena a dostupnost</b>
      </p>
      <p>Stylová sluchátka Sennheiser Momentum Wireless 3 jsou v prodeji za cenu 399,95 € a cena cestovního modelu Sennheiser PXC 550-II byla stanovena na 349,95 €. Obě novinky jsou dostupné na stránkách <a href="http://www.sennheiser.sk/">www.sennheiser.sk</a> a u vybraných partnerů.</p>
      <p>
        <b>Ohromující projev a styl Momentum Wireless 3</b>
      </p>
      <p>Prémiové materiály jsou pro sluchátka řady Momentum typické a nejinak je tomu v případě Sennheiser Momentum Wireless. Celé konstrukci vévodí hlavový most z otryskané nerezové oceli, která mu propůjčuje odolnost i punc luxusu. Bezprecedentní pohodlí pak poskytuje polstrování z velejemné ovčí kůže.</p>
      <p>Snadné a intuitivní ovládání zajišťuje sada tří hlavních tlačítek a dedikovaný spínač pro spuštění hlasových asistentů Amazon Alexa, Google Asistent a Apple Siri. I párování je díky NFC dílem okamžiku. Stačí přiložit sluchátka a smartphone k sobě a vše je připraveno k poslechu.</p>
      <p>Díky podpoře Bluetooth 5 a kodeků AAC, aptX se uživatelé mohou těšit na bezproblémový přenos audia jak ze zařízení se systémem Android, tak iOS i s těmi nejjemnějšími nuancemi. O perfektní synchronizaci zvuku a obrazu se pak stará aptX LL. Nechybí ani vestavěný ekvalizér, kterým si uživatelé mohou v aplikaci Smart Control nastavit zvukový projev přesně dle svých aktuálních potřeb. Vylepšení se dočkal i systém aktivního potlačení okolního hluku, který je účinnější než kdy dřív. Funkce má navíc tři různé režimy, aby si uživatel mohl vždy vybrat tu nejvhodnější intenzitu filtrace zvuků z okolí. Pro situace, kdy je naopak přehled o situaci v okolí nepostradatelný, je připravena funkce Transparent Hearing.</p>
      <p>Třešničkou na dortu je integrace BT sledování Tile, díky kterému je téměř nemožné sluchátka ztratit. S pomocí aplikace Tile je majitel vždy bez problémů najde.</p>
      <slideshow>
        <figure>
          <img src="https://touchit.sk/wp-content/uploads/2019/11/MomentumWireless_mail_nowat-682x1024.jpg"/>
        </figure>
        <figure>
          <img src="https://touchit.sk/wp-content/uploads/2019/11/PXC-550-II_mail_nowat-1024x683.jpg"/>
        </figure>
      </slideshow>
      <p>
        <b>Cestování na úrovni s PXC 550-II</b>
      </p>
      <p>Sennheiser PXC 550-II nabízí uživatelům perfektně vyrovnaný zvukový projev a pohodlí na cestách. Podpora kodeků aptX a AAC umožní bezeztrátový přenos hudby v CD kvalitě a frekvenční rozsah sluchátek 17 Hz – 23 kHz dokládá, že ani v tomto případě posluchači nic neuteče. Technologie aptX Low Latency přitom zajistí perfektní synchronizaci obrazu a zvuku. Revoluci v oblasti technologií pro potlačení okolního hluku představuje režim Anti-Wind. Ten dá zapomenout na rušivé zvukové artefakty vznikající při použití tradičních systémů potlačení okolního hluku ve větrném počasí.</p>
      <p>Uživatelé jistě ocení i intuitivní ovládání pomocí dotykové plochy na pravé mušli sluchátek. To je doplněno o dedikované tlačítko pro spuštění digitálních asistentů Amazon Alexa, Google Asisstant a Apple Siri. Sennheiser PXC 550-II navíc samy rozeznají usazení na hlavě posluchače a v případě sejmutí pozastaví přehrávání. Potěší i automatické spuštění při rozložení sluchátek k poslechu.</p>
      <related>
        <h4>Súvisiace články</h4>
        <a href="https://touchit.sk/magenta-1-huawei-p30-lite-este-vyhodnejsie/265158"/>
        <a href="https://touchit.sk/work-in-slovakia-good-idea-pokracuje-tentoraz-v-kodani/265156"/>
        <a href="https://touchit.sk/vub-banka-predlzuje-vyhody-pre-studentov-a-mladych-az-do-30-rokov-usetria-tak-vyse-200-eur/265153"/>
      </related>
    </article>
  </body>
</html>