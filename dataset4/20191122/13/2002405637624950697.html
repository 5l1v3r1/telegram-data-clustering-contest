<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291489,9-letni-geniusz-wkrotce-zostanie-najmlodszym-absolwentem-w-historii"/>
    <meta property="og:site_name" content="na:Temat"/>
    <meta property="article:published_time" content="2019-11-22T13:35:36+00:00"/>
    <meta property="og:title" content="9-letni geniusz wkrótce zostanie najmłodszym absolwentem wyższej uczelni w historii"/>
    <meta property="og:description" content="Nieprzeciętnie inteligentny 9-latek z Belgii Laurent Simons ma szansę zostać najmłodszym absolwentem uniwersytetu w historii. Młody geniusz wkrótce planuje obroni licencjat z elektrotechniki na politechnice w holenderskim Eindhoven."/>
  </head>
  <body>
    <article>
      <h1>9-letni geniusz wkrótce zostanie najmłodszym absolwentem wyższej uczelni w historii</h1>
      <address><time datetime="2019-11-22T13:35:36+00:00">22 Nov 2019, 13:35</time> by <a rel="author">redakcja naTemat</a></address>
      <p>Nieprzeciętnie inteligentny 9-latek z Belgii Laurent Simons ma szansę zostać najmłodszym absolwentem uniwersytetu w historii. Młody geniusz wkrótce planuje obroni licencjat z elektrotechniki na politechnice w holenderskim Eindhoven.<br/><br/><br/>Wyglądając jak każde inne dziecko w jego wieku, Laurent może się pochwalić IQ wynoszącym 145 pkt. Pozwoliło mu to ukończyć szkołę średnią w rok, a trzyletnie studia zajmą mu tylko dziewięć miesięcy. Dotychczasowy rekord należał do Amerykanina Michaela Kearney'a, który został absolwentem mając 10 lat.<br/><br/>- Moim marzeniem jest stworzenie w przyszłości sztucznych organów. Marzę o tym, ponieważ mój dziadek i babcia mają problemy z sercem - opowiedział Laurent Simons. Jego projekt na pograniczu biomedycyny i elektrotechniki to specjalny chip, który ma symulować pracę mózgu. - Zajmujemy się umieszczaniem neuronów i nawiązywaniem między nimi połączeń, aby zbadać reakcję na leki w części mózgu - powiedział.<br/><br/>- Wybrał elektrotechnikę, bo ma konkretny cel. Jako inżynier prowadzisz innowacje, podczas gdy będąc lekarzem, skupiasz się na przetwarzaniu wiedzy i leczeniu ludzi. To jest to, co chciałby połączyć, ale jego pasją jest tworzenie - Alexander Simons, ojciec chłopaka. <br/><br/><br/>- Laurent jest może trzy razy mądrzejszy od najmądrzejszego studenta, jakiego kiedykolwiek mieliśmy - powiedział dyrektor programowy uczelni Sjoerd Hulshof. Poza uniwersytetem robi to, co jego rówieśnicy - spaceruje z psem, gra w Minecraft.<br/><br/>- W tym momencie nauka jest dla niego zabawą. Nie musi siedzieć nad książkami. Po prostu się bawi, eksperymentuje i to jest dla nas w porządku. Jest jeszcze chłopcem i to ważne, żeby znaleźć balans pomiędzy byciem dzieckiem a pasją. Trzeba go chronić przed samym sobą, aby w przyszłości nie miał żalu za brak dzieciństwa - powiedział jego ojciec. Rodzice nie obawiają się o przyszłość chłopca, już teraz światowe uczelnie biją się o zdolnego studenta.</p>
    </article>
  </body>
</html>