<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_avstralijski-policejski-vikrili-ukrayincya-yakij-znimav-porno-z-11richnoyu-donkoyu/939425"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T13:53:00+00:00"/>
    <meta property="og:title" content="Австралійські поліцейські викрили українця, який знімав порно з 11-річною донькою"/>
    <meta property="og:description" content="На Вінниччині затримали чоловіка, якого підозрюють у розбещенні його малолітньої доньки. З нею він створював порно і продавав відповідну відео- та фото- продукцію в інтернеті. За ним стежили з червня. Тоді вінницьким поліцейським надійшло повідомлення від правоохоронних органів ..."/>
  </head>
  <body>
    <article>
      <h1>Австралійські поліцейські викрили українця, який знімав порно з 11-річною донькою</h1>
      <address><time datetime="2019-11-22T13:53:00+00:00">22 Nov 2019, 13:53</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/gallery/939/939425_1_w_1200_lq.jpg?v=0"/>
        <figcaption>
          <cite>Автор: Фото надане прес-службою НП у Вінницькій області</cite>
        </figcaption>
      </figure>
      <p>На Вінниччині затримали чоловіка, якого підозрюють у розбещенні його малолітньої доньки. З нею він створював порно і продавав відповідну відео- та фото- продукцію в інтернеті.</p>
      <p>За ним стежили з червня. Тоді вінницьким поліцейським надійшло повідомлення від правоохоронних органів Австралійського союзу щодо розбещення малолітньої дитини.</p>
      <p>Вони виявили його відео-ролики та фото на австралійських сайтах.</p>
      <p>"З'ясували, що цей 39-річний чоловік розбещував свою малолітню доньку протягом двох років в 2013-2014 роках. Зараз дитині 11 років. Дитячу порнографію розповсюджував за винагороду через сайти", - говорить начальник ГУНП у Вінницькій області Юрій Педос.</p>
      <figure>
        <img src="https://static2.gazeta.ua/img2/cache/gallery/939/939425_2_w_1200_lq.jpg?v=0"/>
        <figcaption>
          <cite>Автор: Фото надане прес-службою НП у Вінницькій області</cite>
        </figcaption>
      </figure>
      <p>Чоловіка затримували вдома бійці спецпідрозділу КОРД. Провели обшуки за рішенням суду. Виявили відеокамеру, фотоапарат, з допомогою яких виготовлялася порнопродукція, ноутбуки, жорсткі диски, флеш-носії та інше.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_podivitis-igri-pedofil-zamaniv-do-hati-6richnu-rodichku/917814"/>
      </related>
      <p>"Чоловікові вже повідомили про підозру. Зараз у суді вирішується питання про його арешт на період досудового розслідування. Чи винна мама перевірять в ході слідства", - каже <a href="https://gazeta.ua/">Gazeta.ua</a> керівник прес-служби Анна Олійник.</p>
      <p>Затриманому загрожує 10 років тюрми.</p>
      <figure>
        <img src="https://static2.gazeta.ua/img2/cache/gallery/939/939425_3_w_1200_lq.jpg?v=0"/>
        <figcaption>
          <cite>Автор: Фото надане прес-службою НП у Вінницькій області</cite>
        </figcaption>
      </figure>
      <blockquote>На Київщині затримали 35-річного мешканця міста Українка, якого <a href="https://gazeta.ua/articles/np/_pid-kiyevom-zatrimali-zbochencya-yakij-rozdyagav-7richnu-divchinku/935541">підозрюють у розбещенні 7-річної дівчинки</a> в Обухові.<br/>Він завів дитину на технічний поверх 9-поверхівки і намагався роздягнути. Однак його сполохали свідки і викликали поліцію.</blockquote>
    </article>
  </body>
</html>