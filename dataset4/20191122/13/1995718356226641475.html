<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152785-padalko-zaprosyla-dolarovogo-miljonera-ievgeniia-cherniaka-do-lucka-foto"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T13:27:00+00:00"/>
    <meta property="og:title" content="Падалко запросила доларового мільйонера Євгенія Черняка до Луцька. ФОТО"/>
    <meta property="og:description" content="Відома луцька телеведуча Галина Падалко запросила топового українського бізнесмена до Луцька"/>
  </head>
  <body>
    <article>
      <h1>Падалко запросила доларового мільйонера Євгенія Черняка до Луцька. ФОТО</h1>
      <address>
        <time datetime="2019-11-22T13:27:00+00:00">22 Nov 2019, 13:27</time>
      </address>
      <p>Відома луцька телеведуча та співкоординаторка Громадянського Руху «СВІДОМІ» <b>Галина Падалко</b> запросила топового українського бізнесмена, інвестора, ведучого "Big Money" та доларового мільйонера Євгена Черняка до Луцька, аби він став спікером на проєкті «Школа свідомого громадянина».<br/><br/>Про це Падалко повідомила на своїй сторінці у Facebook, - пише <a href="https://konkurent.in.ua/publication/49129/galina-padalko-zaprosila-biznesmena-milyonera-chernyaka-do-lutska-foto/?fbclid=IwAR07hMrIzHPUbHzo-Izt5-tjRyRVy5YxTsPLUoDRTJPsWvVMSbOLdAGv-cs">Конкурент</a>.<br/><br/>«Хотілося написати такий пост, де розказати про те, наскільки трушний, простий і реально крутий Черняк, але це не зрозумієш, поки хоча би не побудеш на його івенті і не поспілкуєшся півгодини у маленькій студентській кімнатці ХАІ», – написала ведуча, яка була модераторкою заходу в межах соціально-освітнього проекту «Школа ІТ-професіоналів ProfIT”, де виступав Євген Черняк.<br/><br/>«Ми домовилися побачитися наступного разу у Луцьку, якщо я зберу круту аудиторію! Гей, лучани, хто хотів би «Школу свідомого громадянина» з Черняком у Луцьку?» – поцікавилася Галина Падалко.<br/><br/>У коментарях небайдужі вже пишуть, що хотіли б потрапити на подію, де бізнесмен був би в ролі спікера.<br/><br/>«Це буде дуже крута подія в Луцьку, якщо приїде Євгеній! Чекаю інформації». «Обов´язково треба привезти. Я при зустрічі з ним говорив, що Луцьк його чекає з крутою локацією ми вже вирішили», – пишуть лучани у коментарях.<br/><br/>До слова, «Школа свідомого громадянина» – це освітній проєкт Громадянського Руху «СВІДОМІ», засновником якого є Андрій Покровський. Ініціатива передбачає проведення безкоштовних відкритих зустрічей з успішними українцями. На «Школі» уже були гендиректор Lenovo Ukraine Тарас Джамалов, очільник партії «Сила людей» Олександр Солонтай, ексгендиректорка Microsoft Ukraine <b>Надія Васильєва</b> та багато інших відомих спікерів.<br/><br/><b>Довідково:</b> Євгеній Черняк - український бізнесмен, Голова наглядової ради холдингу Global Spirits, ведучий YouTube-канала про бізнес "Big Money". За рейтингом «Найбагатші люди України 2009» журналу Форбс, Євген Черняк посів 28-ме місце зі статками 250,3 $ млн.</p>
    </article>
  </body>
</html>