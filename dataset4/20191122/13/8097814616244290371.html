<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/frank-vercauteren-kondigt-belangrijk-nieuws-over-vincent-kompany-aan"/>
    <meta property="og:site_name" content="Voetbal24"/>
    <meta property="article:published_time" content="2019-11-22T13:15:00+00:00"/>
    <meta property="og:title" content="Frank Vercauteren kondigt belangrijk nieuws over Vincent Kompany aan"/>
    <meta property="og:description" content="Frank Vercauteren heeft vrijdag belangrijk nieuws over Vincent Kompany aangekondigd. De speler-manager van RSC Anderlecht is nog niet topfit en zal dit weekend nog niet in actie komen, maar ziet wel al licht aan het einde van de revalidatietunnel."/>
  </head>
  <body>
    <article>
      <h1>Frank Vercauteren kondigt belangrijk nieuws over Vincent Kompany aan</h1>
      <address><time datetime="2019-11-22T13:15:00+00:00">22 Nov 2019, 13:15</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>Frank Vercauteren heeft vrijdag belangrijk nieuws over Vincent Kompany aangekondigd. De speler-manager van RSC Anderlecht is nog niet topfit en zal dit weekend nog niet in actie komen, maar ziet wel al licht aan het einde van de revalidatietunnel.</b>
      </p>
      <p>“Vincent gaat vanaf nu de opwarming meedoen met de groep”, aldus Vercauteren bij <i>Het Nieuwsblad</i>. “De voorbije dagen trainde hij individueel en hij boekt veel vooruitgang. Laten we hout vasthouden dat die evolutie zich voortzet. Kompany traint bevrijd, zijn bewegingen zijn al minder gecontroleerd. We zien de volgende dagen wel welke toevoegingen we kunnen doen aan zijn trainingssessies.”</p>
      <h3>"We moeten Vince beschermen"</h3>
      <p>Toch zal Vercauteren zijn topspeler niet te snel brengen. "Vince is hongerig en heeft nog veel ambitie, maar op dat vlak moeten we hem ook wat beschermen. Hijzelf kent zijn lichaam natuurlijk het best en heeft ervaring met het beheren van blessures, maar in het begin moeten we toch oppassen."</p>
      <p>"Misschien - en ik zeg wel misschien - zullen we hem ook wat moeten afremmen. Dat is een moeilijk evenwicht. Enerzijds moet je Kompany pushen naar zijn comeback, anderzijds moet je opletten dat hij niet forceert. Maar alles begint bij hem", besluit Vercauteren.</p>
    </article>
  </body>
</html>