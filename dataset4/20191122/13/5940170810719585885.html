<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apoel/antidrasi-pan-sy-fi-apoel-gia-karta-opadoy"/>
    <meta property="og:site_name" content="24sports.com.cy"/>
    <meta property="article:published_time" content="2019-11-22T13:20:00+00:00"/>
    <meta property="og:title" content="Αντίδραση ΠΑΝ.ΣΥ.ΦΙ ΑΠΟΕΛ για κάρτα οπαδού"/>
    <meta property="og:description" content="Με ανακοίνωση του ο ΠΑΝ.ΣΥ.ΦΙ. ΑΠΟΕΛ τοποθετείται στο θέμα της Κάρτας Φιλάθλου."/>
  </head>
  <body>
    <article>
      <h1>Αντίδραση ΠΑΝ.ΣΥ.ΦΙ ΑΠΟΕΛ για κάρτα οπαδού</h1>
      <h2>Βγήκαν στην αντεπίθεση</h2>
      <address>
        <time datetime="2019-11-22T13:20:00+00:00">22 Nov 2019, 13:20</time>
      </address>
      <p>
        <b>Με ανακοίνωση του ο ΠΑΝ.ΣΥ.ΦΙ. ΑΠΟΕΛ τοποθετείται στο θέμα της Κάρτας Φιλάθλου.</b>
      </p>
      <p>
        <b>Αναλυτικά:</b>
      </p>
      <p>«ΑΝΑΚΟΙΝΩΣΗ ΠΑΝ.ΣΥ.ΦΙ. ΑΠΟΕΛ<br/>22/11/2019</p>
      <p>Όλοι οι ελεύθερα σκεπτόμενοι άνθρωποι έμειναν στην κυριολεξία εμβρόντητοι από τα όσα είπε εχθές σε ραδιοφωνική εκπομπή. Πραγματικά, ακούγοντας τον διερωτάται κανείς με ποια κριτήρια διορίζονται ως Υπουργοί αυτοί οι άνθρωποι, αφού δεν είναι ικανοί να αναπτύξουν καν την στοιχειώδη επιχειρηματολογία, ενώ ταυτόχρονα παρουσιάζονται παντελώς άσχετοι με το αντικείμενο πάνω στο οποίο υπό κανονικές συνθήκες , θα έπρεπε να ήταν γνώστες (στην προκειμένη περίπτωση η κάρτα φιλάθλου). Φαίνεται ότι ο συγκεκριμένος κύριος, πέραν από το ότι είναι κουμπάρος, δεν έχει κανένα άλλο προσόν για την συγκεκριμένη θέση και ότι αναμφίβολα τοποθετήθηκε εκεί για να εξυπηρετεί τα πολιτικά συμφέροντα του κόμματος της μίζας και της διαφθοράς.</p>
      <p>Εν ολίγοις, όταν ρωτήθηκε γιατί δεν εφαρμόζονται οι περισσότερες πρόνοιες του νόμου-αυτός απάντησε πως ας τον εφαρμόσουν τα σωματεία. Στη συνέχεια, πήγε να εγκωμιάσει την κυπριακή αστυνομία και το μέτρο της κάρτας στο Κύπρος-Σκωτία αλλά όταν του ανέφερε ο δημοσιογράφος ότι οι Σκωτσέζοι είχαν περάσει αποδεδειγμένα ποτά και ήταν σε κατάσταση μέθης εντός των κερκίδων, τα έχασε λέγοντας απλά πως δεν είχε αυτή την ενημέρωση. Επιπλέον, όταν ρωτήθηκε για την προσέλευση φιλάθλων στα άλλα αθλήματα λόγω κάρτας φιλάθλου, αυτός απάντησε πως δεν είναι εις γνώσιν του τι συμβαίνει στα άλλα αθλήματα αλλά εισηγήθηκε όπως να μην αναλύουμε τι συμβαίνει στα άλλα αθλήματα γιατί το ποδόσφαιρο είναι εκείνο που απασχολεί κυρίως τον κόσμο!!!! Ας αφήσουμε λοιπόν τα υπόλοιπα αθλήματα και τα σωματεία στο έλεος του θεού, αφού ο κύριος δεν ασχολείται μαζί τους. Ακόμα, για να δικαιολογήσει την εφαρμογή της κάρτας φιλάθλου στα κυπριακά γήπεδα την συνέδεσε με επεισόδια στην Αγγλία και τις τραγωδίες του Χέιζελ και Χίλσμπορο ενώ τόνισε, πως η κάρτα φιλάθλου δεν είναι ο βασικός λόγος που απομακρύνθηκε ο κόσμος από τα γήπεδα και είναι ένα πετυχημένο μέτρο.</p>
      <p>Μας είπε ότι σταμάτησαν τα επεισόδια, παραβλέποντας τα όσα έχουν γίνει από την ημέρα εφαρμογής της κάρτας (αντικείμενα στον προπονητή του ΑΠΟΕΛ, αντικείμενα στους ποδοσφαιριστές του ΑΠΟΕΛ και της ΑΕΚ, ρατσιστικές επιθέσεις οπαδών τις Αλκής και της ΑΕΚ, τραυματισμός γιατρού ΑΠΟΕΛ, προπηλακισμοί Παντελή και Μοράις στο Παραλίμνι), και ο άνθρωπος υποστήριξε πως αφού δεν καταγγέλθηκαν από τις… ομάδες τα συγκεκριμένα περιστατικά, δεν τα θεωρεί πράξεις βίας!</p>
      <p>Ο νόμος τους λοιπόν δεν εφαρμόζεται, αφού προνοεί συλλήψεις σε όσους βρίζουν ομαδικά έξω και μέσα στο γήπεδο, σε όσους καταναλώνουν αλκοόλ στην περιοχή γύρω από το γήπεδο, ακόμη και σε όσους φεύγουν από τις θέσεις τους. Το μόνο πράγμα που εφαρμόζουν είναι την κάρτα, μόνο και μόνο για να εκδιώξουν τους οπαδούς από τα γήπεδα!</p>
      <p>Όσον αφορά τους αριθμούς, που ανέφερε, ε ευτυχώς που τον έβαλαν στο συγκεκριμένο πόστο και όχι στο Υπουργείο Οικονομικών, αφού σε μία τέτοια περίπτωση ο κυπριακός λαός θα ζητιάνευε στους δρόμους! Επίσης, για τη σεζόν 2017-18 ξέχασε ο κύριος να αναφέρει ότι η τεράστια μείωση των εισιτηρίων ήταν στον δεύτερο γύρο και στα playoffs όπου ίσχυε ταυτοποίηση και όλοι οι Σύνδεσμοι απείχαν!!!!</p>
      <p>Η κυβέρνηση αυτή λοιπόν προσπαθεί να νύχια και με δόντια να καταστεί χειρότερη από αυτήν του 2008-2013 και από ότι φαίνεται τα έχει καταφέρει! </p>
      <p>Ο κόσμος να ξέρετε πλέον έχει ξυπνήσει για τα καλά. Τον προηγούμενο υπουργό τον «έφαγε» η λαϊκή κατακραυγή. Σύντομα η λαϊκή κατακραυγή, συμμετέχοντας μαζικά αυτή τη φορά, θα σας διαλύσει στις ερχόμενες βουλευτικές. Θα φροντίσουμε και εμείς για αυτό.</p>
      <p>Υ.Γ. 1. Δηλώσεις Βάτερμαν: «Αλλά τώρα με το μέτρο της κάρτας φιλάθλου, κανείς δεν έρχεται πια. Αυτό είναι ένα χτύπημα του θανάτου για το κυπριακό ποδόσφαιρο. Πρακτικά κανείς δεν βρίσκεται στις κερκίδες πια». Οι κυβερνώντες καταλάβουν ρε Βάτερμαν, που ξέρεις εσύ;</p>
      <p>Υ.Γ 2. Η πτήση του Συνδέσμου για Λουξεμβούργο αναχωρεί η ώρα 9:30 το πρωί της Πέμπτης από το Αεροδρόμιο Λάρνακας. Θυμίζουμε τους πάντες πως με το εισιτήριο θα υπάρχει €5 λαχνός για στήριξη του αδελφού μας Νικόλα.</p>
      <p>ΦΕΡΕ ΜΑΣ ΤΗΝ ΠΡΟΚΡΙΣΗ ΔΕΝ ΕΙΜΑΣΤΕ ΚΑΛΑ<br/>ΚΑΝΕ ΤΗΝ ΕΥΡΩΠΗ ΜΕ ΤΑ ΨΥΧΟΛΟΓΙΚΑ</p>
      <p>ΠΑΝ.ΣΥ.ΦΙ. ΑΠΟΕΛ»</p>
      <p>**Απ' την ανακοίνωση έχουν αφαιρεθεί συγκεκριμένα κομμάτια για νομικούς σκοπούς</p>
      <p> </p>
    </article>
  </body>
</html>