<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/entertainment/al-pacino-conduce-o-organizatie-anti-nazista-in-serialul-hunters-video-1922402422002019111319177480"/>
    <meta property="og:site_name" content="News.ro"/>
    <meta property="article:published_time" content="2019-11-22T13:24:00+00:00"/>
    <meta property="og:title" content="Al Pacino conduce o organizaţie anti-nazistă în serialul „Hunters” - VIDEO"/>
    <meta property="og:description" content="Al Pacino joacă rolul principal, şef al unei organizaţii anti-naziste, în serialul „Hunters”, care va fi lansat în 2020."/>
  </head>
  <body>
    <article>
      <h1>Al Pacino conduce o organizaţie anti-nazistă în serialul „Hunters” - VIDEO</h1>
      <address><time datetime="2019-11-22T13:24:00+00:00">22 Nov 2019, 13:24</time> by <a rel="author">Patricia Marinescu</a></address>
      <p>
        <b>Al Pacino joacă rolul principal, şef al unei organizaţii anti-naziste, în serialul „Hunters”, care va fi lansat în 2020.</b>
      </p>
      <p>Intitulată iniţial „The Hunt”, producţia Amazon este coordonată de cineastul Jordan Peele, premiat cu Oscar pentru scenariul „Get Out” (2017).</p>
      <p>Acţiunea „Hunters” are loc în New York, în 1977. În centru, o bandă de vânători de nazişti. Membrii ei au descoperit că sute de oficiali nazişti trăiesc acolo şi pun la cale crearea în Statele Unite a unui Al Patrulea Reich.</p>
      <p>Acesta va fi primul rol permanent al lui Pacino într-o producţie de televiziune.</p>
      <p>Amazon a lansat joi primul trailer al serialului. „Asta nu este o crimă, asta e mitzvah. Bine aţi venit la vânătoare”, spune Meyer Offerman, interpretat de Pacino.</p>
      <figure>
        <iframe src="https://www.youtube.com/embed/hYxTHcoRpNo" width="560" height="315" data-service="Youtube" scrolling="no"/>
      </figure>
      <p>Din distribuţie fac parte Logan Lerman, Jerrika Hinton, Josh Radnor, Kate Mulvany, Tiffany Boone, Greg Austin, Louis Ozawa Changchien, Carol Kane, Saul Rubinek, Dylan Baker şi Lena Olin.</p>
      <p>Creat de David Weil, „Hunters” este produs de Monkeypaw Productions a lui Peele şi de Sonar Entertainment.</p>
      <p>Weil şi Nikki Toscano sunt, de asemenea, producători executivi şi showrunneri, iar Alfonso Gomez-Rejon („American Horror Story”) a regizat episodul pilot.</p>
      <p>„Hunters” va fi lansat de Amazon Prime Video în 2020.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>