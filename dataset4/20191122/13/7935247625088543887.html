<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/buyuk-umutlarla-baslayan-dizi-adeta-cakildi-final-karari-215925h.htm"/>
    <meta property="og:site_name" content="OLAY"/>
    <meta property="article:published_time" content="2019-11-22T13:38:21+00:00"/>
    <meta property="og:title" content="Büyük umutlarla başlayan dizi adeta çakıldı! Final kararı"/>
    <meta property="og:description" content="Diriliş Ertuğrul'dan sonra Kurşun dizisiyle ekranlarda boy gösteren Engin Altan Düzyatan'ı şoke eden bir gelişme yaşandı. Ekran yolculuğuna büyük ümitlerle başlayan Kurşun dizisi, 7. bölümde final yapma kararı aldı."/>
  </head>
  <body>
    <article>
      <h1>Büyük umutlarla başlayan dizi adeta çakıldı! Final kararı</h1>
      <h2>Diriliş Ertuğrul'dan sonra Kurşun dizisiyle ekranlarda boy gösteren Engin Altan Düzyatan'ı şoke eden bir gelişme yaşandı. Ekran yolculuğuna büyük ümitlerle başlayan Kurşun dizisi, 7. bölümde final yapma kararı aldı.</h2>
      <address>
        <time datetime="2019-11-22T13:38:21+00:00">22 Nov 2019, 13:38</time>
      </address>
      <p>TRT 1 kanalında yayınlandığı tarihlerde Diriliş Ertuğrul adıyla büyük hayran kitlesine sahip olan Engin Altan Düzyatan bu sezon Kurşun dizisinde başrol olarak karşımıza çıkmıştı.<br/><br/>1970'lerin Türkiye'sinde geçen bir hikayenin anlatıldığı Kurşun dizisi reytinglerin kötü olmasının ardından ekranlara flaş bir şekilde veda ediyor. Tv100'den Birsen Altuntaş'ın haberine göre; 5. bölümünün yayınlanmasının ardından kanal yönetimi diziyi sonlandırma kararı aldı.</p>
      <figure>
        <img src="https://cdn2.gazeteaksam.com/aksam/imgsdisk/2019/11/22/221120191511590517378_2.jpg"/>
      </figure>
      <p>İlk 3 hafta reytinglerde kendisine iyi bir yer bulan Kurşun dizisi, son iki hafta reytinglerinde dibe çöktü.<br/><br/>Aynı gün yayınlanan Kuruluş Osman, çarşamba günü reyting sonuçlarında rakiplerine fark attı. Kuruluş Osman'ın da gelmesiyle reytinglerde düşüşe geçen dizi için final kararı alındı.<br/><br/>Dizinin başrollerinde Engin Altan Düzyatan, Burçin Terzioğlu, Berrak Tüzünataç, Sarp Akkaya, Engin Şenkan, Kürşat Alnıaçık, Seda Akman, Bora Akkaş, Begüm Akkaya, Şebnem Dilligil ve Cem Kurtoğlu gibi isimler yer alıyordu.<br/> </p>
    </article>
  </body>
</html>