<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/zycie/10272257/dwoch-malych-chlopcow-wpadlo-do-garnkow-z-goraca-zupa-obaj-zmarli-w-wyniku-poparzen.html"/>
    <meta property="og:site_name" content="Wprost"/>
    <meta property="article:published_time" content="2019-11-22T13:26:00+00:00"/>
    <meta property="og:title" content="Dwóch małych chłopców wpadło do garnków z gorącą zupą. Obaj zmarli w wyniku poparzeń"/>
    <meta property="og:description" content="3-latek i 6-latek zmarli w szpitalu z powodu poparzeń po tym jak wpadli do dużych garnków z gotująca się zupą sambar. Do obu wypadków doszło kilka dni po sobie w różnych częściach Indii. Wypadki nie były ze sobą powiązane."/>
  </head>
  <body>
    <article>
      <h1>Dwóch małych chłopców wpadło do garnków z gorącą zupą. Obaj zmarli w wyniku poparzeń</h1>
      <address>
        <time datetime="2019-11-22T13:26:00+00:00">22 Nov 2019, 13:26</time>
      </address>
      <p>
        <b>3-latek i 6-latek zmarli w szpitalu z powodu poparzeń po tym jak wpadli do dużych garnków z gotująca się zupą sambar. Do obu wypadków doszło kilka dni po sobie w różnych częściach Indii. Wypadki nie były ze sobą powiązane.</b>
      </p>
      <p>Obaj chłopcy wpadli do garnków z zupą sambar, popularną potrawą przyrządzaną w Indiach w dwóch niezależnych od siebie tragicznych wypadkach. Sambar to tradycyjne danie kuchni południowoindyjskiej, gęsta zupa gotowana na bazie soczewicy i miąższu z owoców tamaryndowca z dodatkiem wielu przypraw.</p>
      <h3>Nauczyciele nie upilnowali przedszkolaka</h3>
      <p>Do pierwszego wypadku doszło 13 listopada w wiosce Panyam w indyjskim stanie Andhra Pradesh. 6-letni uczeń przedszkola w trakcie przerwy obiadowej wpadł do ogromnego garnka z gotującą się zupą. Garniki używane w indyjskich przedszkolach do gotowania zupy sambar mają nawet 1,2 metra wysokości.</p>
      <p>Chłopiec trafił do szpitala, ale jego życia nie udało się uratować. Teraz policja prowadzi śledztwo w sprawie zaniedbań personelu przedszkola. Dwie osoby zostały tymczasowo aresztowane.</p>
      <h3>Tragedia na rodzinnej imprezie</h3>
      <p>Do drugiego wypadku doszło 18 listopada w Shabad w stanie Telangana. Tym razem opiekunowie nie upilnowali 3-letniego dziecka na rodzinnej imprezie, na której świętowano otwarcie sklepu.</p>
      <p>Jak powiedział inspektor lokalnej policji G. Narsaiah w rozmowie z CNN, chłopiec przypadkowo przesunął pokrywkę zakrywającą garnek i wpadł do środka, powiedział Narsaiah. Został przewieziony do szpitala, ale zmarł z powodu poparzeń.</p>
      <related>
        <h4>Czytaj także:</h4>
        <a href="https://www.wprost.pl/swiat/10270330/turysta-chcial-zrobic-selfie-przy-wodospadzie-jego-proba-miala-tragiczny-final.html"/>
      </related>
      <footer>Opracował: <a href="https://www.wprost.pl/profil/21494/maciej-zaremba.html">Maciej Zaremba</a></footer>
      <footer>Źródło: <a href="http://www.cnn.com/">CNN</a></footer>
    </article>
  </body>
</html>