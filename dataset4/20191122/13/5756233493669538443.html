<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622760/%D8%B1%D9%81%D8%AA%D8%A7%D8%B1-%D8%B9%D8%AC%DB%8C%D8%A8-%D9%85%D8%A7%D8%B1%D8%A7%D8%AF%D9%88%D9%86%D8%A7-%D8%AF%D9%8F%D9%86%E2%80%8C%D8%AF%DB%8C%DA%AF%D9%88-%D8%A7%D8%B2-%D8%A7%D8%B3%D8%AA%D8%B9%D9%81%D8%A7-%D9%85%D9%86%D8%B5%D8%B1%D9%81-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-22T13:29:00+00:00"/>
    <meta property="og:title" content="رفتار عجیب مارادونا؛ دُن‌دیگو از استعفا منصرف شد!"/>
    <meta property="og:description" content="دیگو مارادونا که اصرار به جدایی از خیمناسیا داشت به شرط عملی شدن خواسته‌هایش در این تیم ماندگار شد."/>
  </head>
  <body>
    <article>
      <h1>رفتار عجیب مارادونا؛ دُن‌دیگو از استعفا منصرف شد!</h1>
      <address>
        <time datetime="2019-11-22T13:29:00+00:00">22 Nov 2019, 13:29</time>
      </address>
      <p>
        <i>دیگو مارادونا که اصرار به جدایی از خیمناسیا داشت به شرط عملی شدن خواسته‌هایش در این تیم ماندگار شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>دیه‌گو مارادونا که اخیراً تصمیم گرفته بود دست از هدایت تیم فوتبال خیمناسیا لاپلاتا بکشد، اکنون در تغییر موضعی 180 درجه‌ای تصمیم گرفته که به کارش در این تیم آرژانیتنی ادامه دهد.</p>
      <p>مارادونا به دلیل پایان دوران کاری رئیس باشگاه خیمناسیا و شرکت نکردن او در انتخابات بعدی ریاست این باشگاه، سه روز پیش اعلام کرد که دیگر در کادر فنی این تیم نمی‌ماند. اکنون اما ماتیاس مورلا، وکیل اسطوره فوتبال آرژانتین اعلام کرده که به کارش ادامه دهد و دلیل آن هم توافق کاندیداهای انتخابات ریاست باشگاه برای حل اختلافات‌شان در آستانه انتخاباتی است که فردا (شنبه) برگزار می‌شود.</p>
      <figure>
        <img src="https://aftabnews.ir/files/fa/news/1398/9/1/362093_171.jpg"/>
      </figure>
      <p>پس از آنکه مارادونا اعلام کرد دست از هدایت تیم بحران زده خیمناسیا کشید، بسیاری از هواداران این تیم واکنش‌های احساسی نشان دادند و از باشگاه خواستار تلاش برای حفظ شماره 10 سابق تیم ملی آرژانتین شدند.</p>
      <p>مارادونا در پیام ویدئویی در صفحه شخصی‌اش در یکی از شبکه‌های اجتماعی نوشت: بسیار خوشحالم که می‌توانم بگویم من به کارم به عنوان سرمربی خیمناسیا ادامه می‌دهم. می‌خواهم از هواداران و بازیکنان تیم تشکر کنم چون سرانجام میان اعضای باشگاه ما یک اتحاد فکری به وجود آمده است. امیدوارم که باشگاه به وعده‌هایش برای تقویت تیم هم عمل کند.</p>
    </article>
  </body>
</html>