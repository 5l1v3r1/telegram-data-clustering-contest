<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/tragedia-a-barcellona-dal-comune-un-fondo-per-le-famiglie-delle-vittime.html"/>
    <meta property="og:site_name" content="Tempostretto"/>
    <meta property="article:published_time" content="2019-11-22T13:16:17+00:00"/>
    <meta property="og:title" content="Tragedia a Barcellona. Dal comune un fondo per le famiglie delle vittime"/>
    <meta property="og:description" content="Solidarietà e vicinanza per le famiglie delle vittime coinvolte nell’esplosione che ha colpito un deposito di fuochi pirotecnici, a Barcellona Pozzo di Gotto. Dal comune l’attivazione di un fondo per raccogliere donazioni."/>
  </head>
  <body>
    <article>
      <h1>Tragedia a Barcellona. Dal comune un fondo per le famiglie delle vittime</h1>
      <address><time datetime="2019-11-22T13:16:17+00:00">22 Nov 2019, 13:16</time> by <a rel="author" href="https://www.tempostretto.it/author/salvatore-di-trapani" target="_blank">Salvatore Di Trapani</a></address>
      <p>
        <i>Solidarietà e vicinanza per le famiglie delle vittime coinvolte nell’esplosione che ha colpito un deposito di fuochi pirotecnici, a Barcellona Pozzo di Gotto. Dal comune l’attivazione di un fondo per raccogliere donazioni.</i>
      </p>
      <p>Una vera e propria catena della solidarietà, per non fare sentire sole le famiglie delle vittime del tragico evento del 20 novembre scorso. A <b>Barcellona Pozzo di Gotto</b> sono state cinque le persone a perdere la vita, a causa dell’esplosione di un deposito di fuochi pirotecnici situato in contrada Femminamorta.</p>
      <h3>L’iniziativa del comune</h3>
      <p>Dal comune l’attivazione di un fondo per la raccolta di donazioni, da destinare ai parenti delle persone che sono rimaste coinvolte nell’esplosione. Le donazioni potranno essere effettuate, indistintamente, da privati, associazioni o imprese.</p>
      <p>
        <b>I conti correnti nei quali sarà possibile effettuare le donazioni sono i seguenti:</b>
      </p>
      <p>C/C BANCARIO (IBAN): IT 81 P 01030 82070 000063194809 (BIC: PASCITM1MEB), acceso presso la filiale di Barcellona Pozzo di Gotto del Monte dei Paschi di Siena (Tesoriere comunale) e intestato a Comune di Barcellona Pozzo di Gotto.</p>
      <p>C/C POSTALE N.: 13783980, intestato a Comune di Barcellona Pozzo di Gotto.</p>
      <p>Per entrambe le modalità di versamento il comune ha suggerito di utilizzare la causale “<i>Pro famiglie vittime novembre 2019</i>”, così da facilitare la corretta imputazione delle somme.</p>
      <h4>Articoli correlati</h4>
    </article>
  </body>
</html>