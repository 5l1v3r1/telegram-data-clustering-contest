<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/donald-trump-acuzatii-grave-la-adresa-guvernului-iranian-cel-putin-106-de-morti-in-protestele-violente-306750.html"/>
    <meta property="og:site_name" content="B1 TV"/>
    <meta property="article:published_time" content="2019-11-22T13:06:35+00:00"/>
    <meta property="og:title" content="Donald Trump, acuzații grave la adresa guvernului iranian. Cel puţin 106 de morți, în protestele violente"/>
    <meta property="og:description" content="Preşedintele SUA, Donald Trump, a reacționat joi după ce autoritățile de la Teheran au restricționat accesul la internet în contextul unor proteste de amploare în Iran.Cel puţin 106 iranieni au fost ucişi..."/>
  </head>
  <body>
    <article>
      <h1>Donald Trump, acuzații grave la adresa guvernului iranian. Cel puţin 106 de morți, în protestele violente</h1>
      <address><time datetime="2019-11-22T13:06:35+00:00">22 Nov 2019, 13:06</time> by <a rel="author">B1.ro</a></address>
      <p>Preşedintele SUA, Donald Trump, a reacționat joi după ce autoritățile de la Teheran au restricționat accesul la internet în contextul unor proteste de amploare în Iran.</p>
      <p>Cel puţin 106 <a href="https://www.b1.ro/tag/iran-280407.html">iran</a>ieni au fost ucişi în manifestaţiile antiguvermentale începute vinerea trecută, potrivit Amnesty International.  În acest context, președintele american a acuzat guvernul <a href="https://www.b1.ro/tag/iran-280407.html">iran</a>ian că încearcă să ascundă crimele prin blocarea accesului la internet.</p>
      <p>„Iranul a devenit atât de instabil încât regimul a tăiat tot internetul pentru ca marele popor <a href="https://www.b1.ro/tag/iran-280407.html">iran</a>ian să nu poată vorbi despre enorma violenţă care se petrece în ţară. Ei vor zero transparenţă, gândindu-se că lumea nu va realiza moartea şi tragedia pe care le provoacă regimul <a href="https://www.b1.ro/tag/iran-280407.html">iran</a>ian", a scris Donald Trump pe contul său de Twitter.</p>
      <p>Regimul fundamentalist de la Teheran a început să permit joi accesul la internet în capitală şi în mai multe provincii, după ce timp de cinci zile a fost oprit într-o încercare de a domoli demonstraţiile ample cu care țară s-a confruntat timp de aproximativ o săptămână, relatează Al Jazeera.</p>
      <p>Majorările de tarif sunt, însă, doar o nemulţumire dintre multe altele care sunt răspândite în rândul populației. Iranul s-a confruntat şi în 2017-2018 cu proteste de amploare, generate de măsurile economice şi/sau de modul în care populaţia vede conducerea teocratică, în fruntea căreia se afla Liderul Suprem, Ali Khamenei.</p>
      <p>Protestele au izbucnit în timp ce Irakul şi Libanul se confruntă, de asemenea, cu proteste de amploare.</p>
    </article>
  </body>
</html>