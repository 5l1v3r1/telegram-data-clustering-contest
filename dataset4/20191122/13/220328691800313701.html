<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/blgariya-igrae-s-ungariya-v-pleyofa-za-evro-2020-407346.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-22T13:38:44+00:00"/>
    <meta property="og:title" content="България играе с Унгария в плейофа за Евро 2020"/>
    <meta property="og:description" content="При победа на 26 март срещаме на 31-и спечелилият мача Исландия - Румъния"/>
  </head>
  <body>
    <article>
      <h1>България играе с Унгария в плейофа за Евро 2020</h1>
      <address><time datetime="2019-11-22T13:38:44+00:00">22 Nov 2019, 13:38</time> by <a rel="author">Пламен Вълков</a></address>
      <p>Националите по футбол на България попаднаха в поток "А" при тегленето на жребия за плейофите за Евро 2020, който беше изтеглен в централата на УЕФА в Нион (Швейцария). На полуфиналите на 26 март 2020 година националите ще посрещнат Унгария.</p>
      <p>При успех в тази среща България играе срещу победителя от мача Исландия - Румъния на 31 март. Този двубой също би се играл в София.</p>
      <p>Националите за последно играха срещу унгарците на 29 февруари 2012 година в приятелски мач, завършил 1:1. Тогава Шалай откри за домакините в 42-ата минута, а Валери Божинов изравни в 87-ата. Като цяло балансът е негативен за нас. От 21 срещи сме записали 4 победи, 6 равенства и 11 загуби, но последният успех на маджарите е от 1974 г.</p>
      <p>Последната българска победа датира от 8 октомври 2005 година, когато България спечели с 2:0 в световна квалификация в София с голове на Димитър Бербатов в 29-ата минута и на Стилиян Петров в 67-ата.</p>
      <p>
        <b>Ето и останалите двойки за плейофите:</b>
      </p>
      <p>Поток "В": Босна и Херцеговина/Северна Ирландия - Словакия/Ирландия</p>
      <p>Поток "C": Норвегия/Сърбия - Шотландия/Израел</p>
      <p>Поток "D": Грузия/Беларус - Северна Македония/Косово.</p>
    </article>
  </body>
</html>