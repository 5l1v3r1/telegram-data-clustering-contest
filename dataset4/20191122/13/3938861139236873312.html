<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_ak-zekonomiti-na-opalenni-vzimku-v-uryadi-znajshli-vihid/939432"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T13:56:00+00:00"/>
    <meta property="og:title" content="Як зекономити на опаленні взимку: в уряді знайшли вихід"/>
    <meta property="og:description" content="В Україні з 1 січня 2020-го планують запровадити страхову вартість газу для населення. Люди за цієї ціною зможуть купувати газ, якщо ринкова відчутно зросте. &quot;З 1 січня людям запропонують певну страхову ціну на газ, яку вони зможуть вибрати до кінця опалювального сезону. Вона буде навіть ..."/>
  </head>
  <body>
    <article>
      <h1>Як зекономити на опаленні взимку: в уряді знайшли вихід</h1>
      <address><time datetime="2019-11-22T13:56:00+00:00">22 Nov 2019, 13:56</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939432_w_300.jpg?v=0"/>
        <figcaption>З 1 січня українцям запропонують купити газ за страховою ціною 7000 грн за тисячу куб. Фото: Depositphotos</figcaption>
      </figure>
      <p>В Україні з 1 січня 2020-го планують запровадити страхову вартість газу для населення. Люди за цієї ціною зможуть купувати газ, якщо ринкова відчутно зросте.</p>
      <p>"З 1 січня людям запропонують певну страхову ціну на газ, яку вони зможуть вибрати до кінця опалювального сезону. Вона буде навіть менше, ніж ціна на перший квартал 2019 року. Тоді газ коштував 8550 гривень за тисячу "кубів". Це так званий ринковий інструмент під назвою "контракти на майбутнє", - пояснює міністр енергетики та захисту навколишнього середовища <b>Олексій Оржель</b>, пише "<a href="https://24tv.ua/ru/">24 канал</a>".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_opalennya-ta-garyacha-voda-podorozhchayut-ekspert-nazvav-prichini/938683"/>
      </related>
      <p>За його словами, з наступного року є ризик залишитися без транзиту російського газу. Тоді ціна газу для населення може зрости у кілька разів.</p>
      <p>"Страхова ціна становитиме 7000 гривень за тисячу кубометрів з ПДВ, але без витрат на транспортування", - наголошує міністр.</p>
      <blockquote>З травня по жовтень 2019-го ціна на газ для населення знижувалася. Впала з 5990 грн до 4272,76 грн за тисячу куб. У листопаді зросла до 4899 грн.</blockquote>
    </article>
  </body>
</html>