<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-z-kraju,3/olsztyn-w-masce-zagrozil-bronia-obsludze-stacji-paliw-i-zazadal-hot-doga,987382.html"/>
    <meta property="og:site_name" content="TVN24"/>
    <meta property="article:published_time" content="2019-11-22T13:16:17+00:00"/>
    <meta property="og:title" content="Zagroził bronią obsłudze stacji paliw i zażądał hot doga"/>
    <meta property="og:description" content="Do rozboju doszło na jednej ze stacji paliw w Olsztynie. Zamaskowany napastnik zagroził obsłudze przedmiotem przypominającym broń i zażądał hot doga. Kiedy go dostał, uciekł w nieznanym kierunku. P..."/>
  </head>
  <body>
    <article>
      <h1>Zagroził bronią obsłudze stacji paliw i zażądał hot doga</h1>
      <address><time datetime="2019-11-22T13:16:17+00:00">22 Nov 2019, 13:16</time> by <a rel="author">nina/ks</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/5b709311-801d-4356-af29-037cfa2db7a5-480p.mp4"/>
          <figcaption>Mężczyzna był zamaskowany i groził bronią</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/806beafe154032a5b818e97b4420ad98/5ae6b985-e474-46fb-b14c-f73f8a63b9d9-360p.mp4"/>
          <figcaption>Napad na sklep w Gliwicach</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/15231a7ce4ba789d13b722cc5c955834/de3bfb18-a718-4ff4-a2b2-4fee8298cae1-360p.mp4"/>
          <figcaption>Napad na sklep w Mławie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/442cde81694ca09a626eeddefd1b74ca/bdcc26da-c6f9-4dc8-98e8-dea18f5c35a3-480p.mp4"/>
          <figcaption>Napad na sklep</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/645098b086d2f9e1e0e939c27f9f2d6f/0175005c-8fab-4a80-ad63-4bdf5f3549d0-480p.mp4"/>
          <figcaption>Udaremniony napad na sklep</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p107/v/155fa09596c7e18e50b58eb7e0c6ccb4/b6a08d7a-7ce6-41fb-89c0-fb01e01e177b-480p.mp4"/>
          <figcaption>Napad na stację benzynową i zatrzymania za handel bronią</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/44968aece94f667e4095002d140b5896/d19aa9a6-c396-4d49-bca5-96412cc38c51-480p.mp4" autoplay="" loop=""/>
          <figcaption>Napad na stację benzynową</figcaption>
        </figure>
        <figcaption>Zamaskowanego mężczyznę z bronią w ręku nagrał monitoring<cite>Foto: Policja warmińsko-mazurska | Video: tvn24</cite></figcaption>
      </slideshow>
      <h3>Do rozboju doszło na jednej ze stacji paliw w Olsztynie. Zamaskowany napastnik zagroził obsłudze przedmiotem przypominającym broń i zażądał hot doga. Kiedy go dostał, uciekł w nieznanym kierunku. Po kilku godzinach policjantom udało się go schwytać. Sąd zastosował wobec 26-latka trzymiesięczny areszt.</h3>
      <p>Mężczyzna napadł na stację w miniony wtorek. W trakcie rozboju nikt nie ucierpiał. Obsługa stacji o zdarzeniu poinformowała policjantów, którzy rozpoczęli poszukiwania napastnika.</p>
      <h3>Zamaskowany, z pistoletem w ręku</h3>
      <related>
        <a href="https://www.tvn24.pl/krakow,50/podejrzani-o-napad-na-stacje-benzynowa-trafili-do-aresztu,355349.html"/>
      </related>
      <p>- Policjanci przeprowadzili oględziny miejsca zdarzenia, zabezpieczając dostępne nagrania z monitoringów i przesłuchując świadków. Wstępna weryfikacja wykazała, że mężczyzna posługiwał się bronią gazową, co ostatecznie potwierdzi badanie biegłego - mówi Andrzej Jurkun, oficer prasowy Komendy Miejskiej Policji w Olsztynie.</p>
      <p>Jeszcze tego samego dnia policjanci zatrzymali poszukiwanego 26-latka. Mężczyzna usłyszał zarzut rozboju za co grozi mu kara do 12 lat pozbawienia wolności. Na wniosek śledczych sąd zdecydował o jego tymczasowym aresztowaniu na trzy miesiące.</p>
      <p>W sprawie mogą być również inni pokrzywdzeni. Policjanci apelują do wszystkich osób, które były świadkami tego zdarzenia lub czują się pokrzywdzone działaniem zamaskowanego mężczyzny z bronią, by zgłaszały się do Komendy Miejskiej Policji w Olsztynie osobiście lub telefonicznie pod numery 89 522 35 63 lub 89 522 34 24.</p>
    </article>
  </body>
</html>