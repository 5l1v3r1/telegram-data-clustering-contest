<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/pid-chas-novorichnih-svyatkuvan-budut-perekriti-centralni-vulici-kijeva-yaki-i-koli-641751.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T13:30:09+00:00"/>
    <meta property="og:title" content="Під час новорічних святкувань будуть перекриті центральні вулиці Києва: які і коли"/>
    <meta property="og:description" content="Новорічні святкування у Києві триватимуть з 14 грудня 2019 року до 19 січня 2020-го"/>
  </head>
  <body>
    <article>
      <h1>Під час новорічних святкувань будуть перекриті центральні вулиці Києва: які і коли</h1>
      <address>
        <time datetime="2019-11-22T13:30:09+00:00">22 Nov 2019, 13:30</time>
      </address>
      <h4>Новорічні святкування у Києві триватимуть з 14 грудня 2019 року до 19 січня 2020-го</h4>
      <p>Під час новорічно-різдвяних святкувань у центрі Києва обмежать рух транспорту. </p>
      <p>Про це йдеться у <a href="https://kyivcity.gov.ua/npa/pro_provedennya_kulturno-mistetskogo_proyektu_noviy_rik__2020/">розпорядженні</a> Київської міської держадміністрації.</p>
      <p>Із 14 грудня 2019 року до 12 січня 2020-го зимові розваги триватимуть на Софійській площі, Володимирському проїзді (від Михайлівської площі до перетину з вулицею Алли Тарасової), проїжджій частині Володимирського проїзду навпроти будинку № 5. А з 14 грудня 2019 року до 19 січня 2020-го – на Контрактовій площі.</p>
      <p>Під час новорічно-різдвяних святкувань у центрі столиці обмежать рух міського транспорту низкою центральних вулиць.</p>
      <p>Зокрема:</p>
      <ul>
        <li><b>із 25 листопада до 26 січня 2020 року</b> – <b>обмеження руху</b> транспорту уздовж Володимирського проїзду правої смуги в напрямку руху до Михайлівської площі;</li>
        <li><b>із 25 листопада до 26 січня 2020-го</b> – <b>заборона руху</b> всіх видів транспорту уздовж Володимирського проїзду (від вулиці Малої Житомирської до Михайлівської площі);</li>
        <li><b>19 грудня з 17:00 до 19:00</b> – <b>заборона руху</b> всіх видів транспорту уздовж вулиці Володимирської (від будинку № 51/53 до перетину з вулицею Софіївською).</li>
      </ul>
      <p>Також <b>заборонять рух транспорту</b> уздовж Володимирського проїзду та вулиці Володимирської (від будинку № 23 на вулиці Софіївській до Рильського провулку):</p>
      <ul>
        <li><b>19 грудня</b> – із 16:00 до 22:00;</li>
        <li><b>24 грудня</b> – із 16:00 до 22:00;</li>
        <li><b>із 20:00 31 грудня до 03:00 1 січня 2020 року</b>;</li>
        <li><b>1 січня</b> – із 14:00 до 22:00;</li>
        <li><b>7 січня</b> – із 12:00 до 17:00.</li>
      </ul>
      <p>У зв’язку із цими змінами Департаменту транспортної інфраструктури доручено внести зміни в роботу наземного пасажирського транспорту, про що буде повідомлено додатково.</p>
      <p>У зв’язку із забороною руху всіх видів транспорту наприкінці грудня – початку січня дозволять проїзд на вулиці Хрещатик щосуботи, щонеділі, у святкові та неробочі дні.</p>
      <p>Як повідомлялось, офіційне святкування Нового року на Софійській та Контрактовій площах у Києві <a href="https://glavcom.ua/kyiv/news/novorichni-svyatkuvannya-u-stolici-startuyut-14-grudnya-shcho-chekaje-na-kiyan-programa-641490.html">триватиме із 14 грудня до 19 січня</a>. Святкове засвічення ялинок для киян та гостей міста традиційно відбудеться 19 грудня о 19:00, у день святого Миколая.</p>
      <p>Вартість іграшок й ілюмінації для центральної новорічної ялинки на Софійській площі в Києві <a href="https://glavcom.ua/kyiv/news/stala-vidoma-vartist-igrashok-y-ilyuminaciji-dlya-novorichnoji-yalinki-na-sofiyskiy-ploshchi-v-kijevi-641516.html">становитиме 2,7 млн гривень.</a></p>
      <related>
        <a href="https://glavcom.ua/kyiv/news/stala-vidoma-vartist-igrashok-y-ilyuminaciji-dlya-novorichnoji-yalinki-na-sofiyskiy-ploshchi-v-kijevi-641516.html"/>
        <a href="https://glavcom.ua/kyiv/news/novorichni-svyatkuvannya-u-stolici-startuyut-14-grudnya-shcho-chekaje-na-kiyan-programa-641490.html"/>
        <a href="https://glavcom.ua/news/derzhlisagentstvo-ozvuchilo-shtrafi-za-nezakonno-spilyani-yalinki--641472.html"/>
      </related>
    </article>
  </body>
</html>