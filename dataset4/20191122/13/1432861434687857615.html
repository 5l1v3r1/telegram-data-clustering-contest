<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/ronaldo-iznenadvashto-izvyn-grupata-na-yuventus-za-macha-s-atalanta-1408763.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-22T13:43:00+00:00"/>
    <meta property="og:title" content="Роналдо изненадващо извън групата на Ювентус за мача с Аталанта"/>
    <meta property="og:description" content="Наставникът на Ювентус Маурицио Сари обяви на пресконференцията си днес, че Кристиано Роналдо ще пропусне гостуването на Аталанта в Серия А утре В седмиците преди паузата за мачове на националните тимове португалецът играеше с травма в коляното и поради тази причина бе заменен в 82-рата минута в двубоя срещу Локомотив Москва от Шампионската лига и след това бе изваден в 55-тата минута в дербито срещу Милан в Серия А"/>
  </head>
  <body>
    <article>
      <h1>Роналдо изненадващо извън групата на Ювентус за мача с Аталанта</h1>
      <address><time datetime="2019-11-22T13:43:00+00:00">22 Nov 2019, 13:43</time> by <a rel="author">Sportlive.bg</a></address>
      <p>Наставникът на Ювентус <a href="https://www.sportlive.bg/tags/47207">Маурицио Сари</a> обяви на пресконференцията си днес, че <a href="https://www.sportlive.bg/tags/2646">Кристиано Роналдо</a> ще пропусне гостуването на Аталанта в Серия А утре. В седмиците преди паузата за мачове на националните тимове португалецът играеше с травма в коляното и поради тази причина бе заменен в 82-рата минута в двубоя срещу Локомотив Москва от Шампионската лига и след това бе изваден в 55-тата минута в дербито срещу Милан в <a href="https://www.sportlive.bg/tags/9713">Серия А</a>.</p>
      <p>Интересното е, че въпросната травма не попречи на Роналдо да стартира като титуляр и двете срещи на Португалия в квалификациите за Евро 2020. В първия двубой срещу Литва португалският голмайстор реализира хеттрик, а във втория мач добави още едно попадение към сметката си в срещата с Люксембург. Въпреки че той се представи на силно ниво с екипа на Португалия, в мачовете му с <a href="https://www.sportlive.bg/tags/1622">Ювентус</a> през октомври Роналдо отбеляза едва един гол от игра.</p>
      <p>Причината за отсъствието на офанзивния играч срещу Аталанта може и да е свързана с предстоящия мач на „старата госпожа“ срещу Атлетико Мадрид в Шампионската лига. Роналдо има навика да бележи във вратата на „дюшекчиите“, като през миналия сезон отбеляза хеттрик срещу тях в осминафиналната фаза от турнира. <i><a href="https://www.sportlive.bg/worldfootball/italy/Yuventus-dogovori-half-kojto-razvinti-otbora-dva-pyti-prez-esenta--1408569.html">А ето кой футболист най-вероятно ще стане съотборник на Роналдо в Ювентус през другия сезон.</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/italy/cifrite-pokazvat-che-Yuventus-na-Sari-e-po-dobyr-ot-tozi-na-Alegri-1407039.html"/>
        <a href="https://www.sportlive.bg/worldfootball/italy/Ronaldo-proiznesyl-gruba-obida-kym-Sari-pri-smqnata-si-1405852.html"/>
        <a href="https://www.sportlive.bg/worldfootball/england/Manchestyr-Yunajted-podgotvq-iznenadvashta-oferta-za-Ronaldo-1405212.html"/>
        <a href="https://www.sportlive.bg/worldfootball/italy/Ronaldo-veche-e-smenqn-tolkova-pyti-prez-tozi-sezon-kolkoto-za-celiq-minal-1405120.html"/>
        <a href="https://www.sportlive.bg/worldfootball/italy/Ronaldo-shte-se-sreshtne-sys-Sari-za-da-izgladqt-razlichiqta--1408200.html"/>
      </related>
    </article>
  </body>
</html>