<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/22/v-ukrayini-vidbudetsya-kinoprem-yera-pershogo-u-sviti-multfilmu-zibranogo-zi-smittya/"/>
    <meta property="og:site_name" content="Рубрика"/>
    <meta property="article:published_time" content="2019-11-22T13:12:19+00:00"/>
    <meta property="og:title" content="В Україні відбудеться кінопрем’єра першого у світі мультфільму, зібраного зі сміття"/>
    <meta property="og:description" content="У Києві 27 листопада, о 20:00, відбудеться перший кінопоказ першої серії короткометражного міні-серіалу «Wrapped in Plastic», знятого у стоп-моушені. Про це повідомляє Рубрика з посиланням на авторів мультфільму. За сюжетом, лялька «Garbie» — безвідповідально споживає безліч товарів, не замислюючись про наслідки для навколишнього середовища. Вона опиняється там, де заслуговує бути — у світі, який потопає […]"/>
  </head>
  <body>
    <article>
      <h1>В Україні відбудеться кінопрем’єра першого у світі мультфільму, зібраного зі сміття</h1>
      <address><time datetime="2019-11-22T13:12:19+00:00">22 Nov 2019, 13:12</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/73409365_2833211183369268_6905038184707522560_n-860x580-c-1.jpg"/>
      </figure>
      <p>
        <b>
          <b>У Києві 27 листопада, о 20:00, відбудеться перший кінопоказ першої серії короткометражного міні-серіалу «Wrapped in Plastic», знятого у стоп-моушені.</b>
        </b>
      </p>
      <p>Про це повідомляє <a href="https://rubryka.com/">Рубрика</a> з посиланням на авторів мультфільму.</p>
      <p>За сюжетом, лялька «Garbie» — безвідповідально споживає безліч товарів, не замислюючись про наслідки для навколишнього середовища. Вона опиняється там, де заслуговує бути — у світі, який потопає у смітті.</p>
      <related>
        <h4>Читайте також</h4>
        <a href="https://rubryka.com/article/wrapped-in-plastic/"/>
      </related>
      <p>Цей ляльковий мультфільм, знято у стоп-моушені, де усі предмети та декорації — справжні.</p>
      <p>Для їх створення, творці мультфільму та волонтери збирали сміття у Києві впродовж 6 місяців.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://rubryka.com/wp-content/uploads/2019/11/74397279_2881777458512640_7721430722291957760_o.jpg"/>
      </figure>
      <p>«Акція по збору пластикового сміття для мультфільму заохотила сотні містян почати сортувати власні побутові відходи. Ми порахували, що “врятували” від потрапляння на природу більше 500 кг пластикових побутових відходів та не один кілометр різноманітного поліетилену — від прозорих “магазинних” пакетів до будівельних клейонок», – розповідають автори мультфільму.</p>
      <p><b>Прем’єра мультфільму</b>  <a href="https://www.facebook.com/events/420065228674489/">відбудеться</a> у мережі кінотеатрів Планета Кіно, у ТРЦ БЛОКБАСТЕР, за адресою м. Київ, вул. Степана Бандери, 34 В.</p>
      <p>«А повне занурення у пластиковий світ можна здійснити на студії Plastikwood Animation, за адресою м. Київ, вул. Ярославська, 57. Там на вас чекає більше 1000 м2 інтерактивного лабіринту», – розповідають у студії Plastikwood Animation.</p>
      <p>А про те, <a href="https://rubryka.com/article/wrapped-in-plastic/">як був створений перший український еко-мультфільм – читайте у нашому матеріалі.</a></p>
    </article>
  </body>
</html>