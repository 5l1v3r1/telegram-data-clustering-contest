<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/politica/article/17-politica/1700331-fenadismer-demana-col-laboracio-als-transportistes-afectats-pels-talls-de-l-ap-7-per-preparar-la-demanda-col-lectiva.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-22T13:01:41+00:00"/>
    <meta property="og:title" content="Fenadismer demana col·laboració als transportistes afectats pels talls de l’AP-7 per preparar la demanda col·lectiva"/>
    <meta property="og:description" content="L'objectiu és poder quantificar els danys &quot;econòmics i morals&quot; provocats pels bloquejos"/>
  </head>
  <body>
    <article>
      <h1>Fenadismer demana col·laboració als transportistes afectats pels talls de l’AP-7 per preparar la demanda col·lectiva</h1>
      <address><time datetime="2019-11-22T13:01:41+00:00">22 Nov 2019, 13:01</time> by <a rel="author">ACN</a></address>
      <ul>
        <li>
          <b>L’objectiu és poder quantificar els danys “econòmics i morals” provocats pels bloquejos</b>
        </li>
      </ul>
      <p>Les associacions de transportistes demanen col·laboració als camioners afectats pels talls de l’AP-7, especialment el de la frontera, convocats arran de la sentència per presentar la demanda penal col·lectiva anunciada aquest dijous contra els “responsables” dels bloquejos.</p>
      <p>Fenadismer, juntament amb la resta d’associacions nacionals, demanen que els facilitin les dades de les seves empreses, les mercaderies afectades o les hores que van durar els talls en què es van veure implicats amb l’objectiu que quantificar els “danys econòmics i morals” provocats en cada cas. La intenció és presentar la demanda dimecres que ve.</p>
      <p>“L’objectiu és aconseguir que els responsables que van permetre amb la seva passivitat i, en molts casos complicitat, els greus perjudicis ocasions al sector, assumeixin la seva responsabilitat”, asseguren en un comunicat.</p>
      <p>Els transportistes van anunciar aquest dijous que adoptarien mesures penals contra els “responsables” dels bloquejos a l’autopista, especialment el de la Jonquera, convocat pel Tsunami Democràtic que va durar 30 hores. Les associacions del sector ho van aprovar en un ple per unanimitat i van qualificar “d’intolerable” la “passivitat de les autoritats” que, al seu entendre, van permetre els bloquejos.</p>
      <p>Una situació que, segons denuncien, s’ha traduït en la “falta d’actuació” per part de les forces de seguretat autonòmiques per “impedir-les”, tot i tenir les competències.</p>
    </article>
  </body>
</html>