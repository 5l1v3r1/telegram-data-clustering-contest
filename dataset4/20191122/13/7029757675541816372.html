<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/politics/prezidentat-i-britanskiyat-poslanik-obsadiha-pravata-na-balgarite-sled-brekzit.html"/>
    <meta property="og:site_name" content="News.bg"/>
    <meta property="article:published_time" content="2019-11-22T13:03:18+00:00"/>
    <meta property="og:title" content="Президентът и британският посланик обсъдиха правата на българите след Брекзит"/>
    <meta property="og:description" content="България има да преодолява изоставането си, призна Радев"/>
  </head>
  <body>
    <article>
      <h1>Президентът и британският посланик обсъдиха правата на българите след Брекзит</h1>
      <address>
        <time datetime="2019-11-22T13:03:18+00:00">22 Nov 2019, 13:03</time>
      </address>
      <p>Темите от предстоящата среща на върха на НАТО в Лондон, както и сътрудничеството в областта на отбраната и сигурността обсъдиха президентът <b>Румен Радев и британският посланик Ема Хопкинс</b>.</p>
      <p><b>Гарантирането на правата на сънародниците ни във Великобритания след Брекзит</b>, както и на британците в България, също беше сред темите на срещата. </p>
      <p>Срещата, на която бяха обсъдени и двустранните отношения, бе в сградата на президентската администрация. В нея участва и <b>Мартин Харис</b>, директор за <b>Източна Европа и Централна Азия</b> към Министерството на външните работи на Обединеното кралство.</p>
      <p>По време на разговора държавният глава подчерта <b>необходимостта</b> <b>България да изгражда съвременни отбранителни способности</b>, да преодолее изоставането в редица области, както и да бъде повишена ефективността при вземането на решения в рамките на Алианса.</p>
    </article>
  </body>
</html>