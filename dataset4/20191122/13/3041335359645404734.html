<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/lifearts/xeiropoiiti-mini-ekdosi-prodromos-tis-tzein-eir-polithike-gia-780-000-eyro/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T13:12:08+00:00"/>
    <meta property="og:title" content="Χειροποίητη μίνι έκδοση πρόδρομος της «Τζέιν Έιρ» πωλήθηκε για 780.000 ευρώ"/>
    <meta property="og:description" content="Το μυθιστόρημα «Τζέιν Έιρ» εκδόθηκε το 1847, όταν η Σαρλότ Μπροντέ ήταν 31 χρονών, αλλά η συγγραφέας ήδη έγραφε βιβλία από τα χρόνια της εφηβείας της στο Δυτικό Γιορκσίαρ της Αγγλίας"/>
  </head>
  <body>
    <article>
      <h6 class="kicker">Δια χειρός της έφηβης Μπροντέ</h6>
      <h1>Χειροποίητη μίνι έκδοση πρόδρομος της «Τζέιν Έιρ» πωλήθηκε για 780.000 ευρώ</h1>
      <h2>Το μυθιστόρημα «Τζέιν Έιρ» εκδόθηκε το 1847, όταν η Σαρλότ Μπροντέ ήταν 31 χρονών, αλλά η συγγραφέας ήδη έγραφε βιβλία από τα χρόνια της εφηβείας της στο Δυτικό Γιορκσίαρ της Αγγλίας</h2>
      <address><time datetime="2019-11-22T13:12:08+00:00">22 Nov 2019, 13:12</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Το μυθιστόρημα «Τζέιν Έιρ» εκδόθηκε το 1847, όταν η Σαρλότ Μπροντέ ήταν 31 χρονών, αλλά η συγγραφέας ήδη έγραφε βιβλία από τα χρόνια της εφηβείας της στο Δυτικό Γιορκσίαρ της Αγγλίας. Το «The Young Men’s Magazine», ένα από τα έξι μικροσκοπικά καμωμένα με το χέρι βιβλία που είχε κάνει μαζί με τον αδελφό της τον Μπράνγουελ όταν ήταν 14 χρονών το 1830, αποκτήθηκε προσφάτως σε δημοπρασία από το Bronte Patronage Museum, το οποίο βρίσκεται στη γενέτειρά της.</p>
      <figure>
        <img src="https://www.in.gr/wp-content/uploads/2019/11/109727781_brontebook_reuters-600x337.jpg"/>
      </figure>
      <p>Η Σαρλότ, ο Μπράνγουελ και οι δύο μικρότερες αδελφές τους, η Έμιλι και η Αν είχαν επινοήσει έναν μυθοπλαστικό μέρος, που άκουγε στο όνομα «Γυάλινη Πόλη», κάπου στη Δυτική Αφρική. Το «Περιοδικό των Νεαρών Αντρών» και τα άλλα βιβλιαράκια αφηγούνται ιστορίες γι’ αυτήν την πόλη. Είναι γραμμένο για ένα πολύ συγκεκριμένο κοινό, τα στρατιωτάκια του Μπράνγουελ, και οι ιστορίες διακρίνονται από δραματική ένταση. Σε μια σκηνή, ένας φονιάς, κυνηγημένος από τα θύματά του, σχεδόν τρελαίνεται και μια «μεγάλη φωτιά» ανάβει μέσα στο μυαλό του, και ανάβει και στην κυριολεξία με τις κουρτίνες του υπνοδωματίου του ν’ αρπάζουν φωτιά. Σύμφωνα με το μουσείο, οι ειδικοί συμφωνούν ότι αυτό το μέρος του «Περιοδικού των Νεαρών Αντρών» είναι «σαφής προάγγελος» της στιγμής στην «Τζέιν Έιρ», στην οποία η Μπέρθα Μέισον, η πρώτη σύζυγος του Έντουαρντ Ρότσεστερ, αποτρελαίνεται κι ανάβει φωτιά στη σοφίτα όπου την έχει απομονώσει. Ακολούθως πηδά από το παράθυρο και σκοτώνεται, αφήνοντας τον δρόμο ανοιχτό στον Ρότσεστερ να παντρευτεί την Τζέιν Έιρ.</p>
      <p>
        <a href="https://www.in.gr/2019/11/22/greece/giatros-panagiotis-rafail-se-treis-mines-tha-exoume-kali-eikona-gia-ta-apotelesmata-tis-therapeias/">Γιατρός Παναγιώτης Ραφαήλ : Σε τρεις μήνες θα έχουμε καλή εικόνα για τα αποτελέσματα της θεραπείας</a>
      </p>
      <p>Το Μουσείο απέκτησε το χειρόγραφο «Περιοδικό των Νεαρών Αντρών» πλειοδοτώντας με το ποσό των 780.000 ευρώ. Πλέον, διαθέτει πέντε από τα έξι βιβλιαράκια που έκαναν τα αδελφάκια Μπροντέ.</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>