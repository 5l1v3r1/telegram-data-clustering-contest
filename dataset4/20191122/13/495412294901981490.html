<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/sciopero-torino-gtt-mezzi-pubblici-fermi-per-24-ore-fasce-di-garanzia-e-dettagli/1952104/"/>
    <meta property="og:site_name" content="IlSussidiario"/>
    <meta property="article:published_time" content="2019-11-22T13:47:25+00:00"/>
    <meta property="og:title" content="Sciopero Gtt Torino/ Metro, tram e bus fermi per 24 ore: venerdì nero per i cittadini"/>
    <meta property="og:description" content="Sciopero Torino GTT, mezzi pubblici fermi per 24 ore: metro, tram e bus. Agitazione nel capoluogo piemontese: venerdì nero per i cittadini."/>
  </head>
  <body>
    <article>
      <h1>Sciopero Gtt Torino/ Metro, tram e bus fermi per 24 ore: venerdì nero per i cittadini</h1>
      <h2>Sciopero Torino GTT, mezzi pubblici fermi per 24 ore: metro, tram e bus. Agitazione nel capoluogo piemontese: venerdì nero per i cittadini</h2>
      <address><time datetime="2019-11-22T13:47:25+00:00">22 Nov 2019, 13:47</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p>Quella di oggi è una giornata complicata per chi deve spostarsi a Torino (e provincia) con i mezzi pubblici. E questo a causa dello <b>sciopero</b> di 24 ore di bus, tram e metro, proclamati da Ugl Autoferrotranvieri e USB-Lavoro Privato, contro il piano industriale di <b>Gtt</b> e i relativi tagli al costo del lavoro. Si sta chiudendo in questi minuti la fascia oraria in cui il servizio urbano, suburbano e metropolitana è garantito. Stando a quanto riportato da CronacaTorino, sono escluse dallo sciopero Gtt le linee gestite da privati: 20, 21, 22, 24, 35, 35 navetta, 36 navetta, navetta, 39, 40, 41, 43, 44, 44s, 45, 45b, 45s, 46 navetta s, 47, 48, 53, 54, 63b, 66, 69, 69s, 70, 73, 76, 78, 79b, 80, 81, 82, 83, 84, 88s, 89s, 92, 95, 95b, 96, 97, 98, 99, 102, 2 linea Urbana Rivalta, Nichelino, e Orbassano. È praticamente il Black Friday del mondo del trasporto pubblico torinese. (agg. di Silvana Palazzo)</p>
      <h4>SCIOPERO GTT TORINO, DUE FASCE “PROTETTE”</h4>
      <p>Giornata di passione per lo<b> sciopero GTT</b> a <b>Torino</b>, con i mezzi pubblici fermi per 24 ore. Come vi abbiamo raccontato, i pendolari avranno a disposizione due fasce “protette” ma monta la protesta sui social network. E non è finita qui: l’azienda di trasporti torinese è al centro delle polemiche a causa della riforma della rete di trasporto pubblico locale. Come già annunciato da Maria Lapietra, assessore comunale, inizialmente interesserà i tram: il piano di revisione prevede la cancellazione di trenta fermate su sette linee di forza (3, 4, 9, 10, 13, 15 e 16). Per quanto concerne il piano di revisione per gli autobus, invece, è previsto il via nel 2020: le linee di forza saranno la nuova linea M2 (5-5B-18), 55, 56, 62 e 68. Una mossa per rendere più efficiente il servizio ma che rischia di avere ripercussioni degne di nota per i pendolari… (Aggiornamento di Massimo Balsamo)</p>
      <h4>SCIOPERO GTT TORINO, FASCE DI GARANZIA E DETTAGLI</h4>
      <p>Giornata di passione quella di oggi, venerdì 22 novembre, per i viaggiatori di <b>Torino</b>, visto che è previsto uno <b>sciopero della durata di 24 ore</b>. Qualcuno, come i colleghi di Torinooggi, lo hanno già ribattezzato il “Black Friday” torinese, per fare il verso al venerdì nero dello shopping che giungerà fra esattamente una settimana. Fatto sta che <b>i mezzi pubblici Gtt</b> si fermeranno quest’oggi, salvo restando le <b><a href="https://www.ilsussidiario.net/news/sciopero-domani-25-ottobre-mezzi-e-treni-atm-milano-atac-roma-trenitalia-orari/1940722/">fasce di garanzie</a></b> riguardanti il servizio urbano, suburbano, la metropolitana e centri di servizi al cliente, previste dalle ore 6:00 di stamane fino alle ore 9:00, e poi dalle ore 12:00 fino alle 15:00. Per quanto riguarda invece le Autolinee Extraurbane, linee urbane di Ivrea e Servizio Ferroviario (Sfm1 Canavesana e SfmA Torino-Aeroporto-Ceres), queste hanno viaggiato regolarmente dall’inizio del servizio fino alle ore 8:00, quindi riprenderanno le corse dalle 14:30 di oggi pomeriggio fino alle ore 17:30.</p>
      <h4>SCIOPERO TORINO GTT, SOSPESA LA ZTL CENTRALE</h4>
      <p>Sarà inoltre assicurato il completamento di tutte le corse che partiranno entro il termine delle fascia di garanzia. Lo sciopero è stato indetto dalla sigle sindacali del territorio Ugl Autoferrotranvieri e USB-Lavoro Privato, e la protesta riguarda alcuni temi del piano industriale nonché altre tematiche aziendali della stessa Gtt. Visto lo sciopero di 24 ore del trasporto pubblico, l’amministrazione comunale ha deciso di agevolare i cittadini, <b><a href="https://www.ilsussidiario.net/news/torino-sciopero-mezzi-gtt-oggi-14-ottobre-orari-stop-4-ore-bus-e-tram-metro-ok/1936907/">sospendendo temporaneamente le ztl</a></b>, le zone a traffico limitato. Di conseguenza, dalle ore 7:30 fino alle ore 10:30, si potrà regolarmente viaggiare nella ztl Centrale. Per quanto riguarda invece i divieti previsti in Area Romana e Valentino, resteranno regolarmente in vigore. Per avere maggiori informazioni sullo sciopero come ad esempio la percentuale dei partecipanti delle scorse agitazioni, e info più dettagliate sulle motivazioni, vi rimandiamo al sito www.gtt.to.it</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/luca-sacchi-ucciso-perche-scomodo-legali-della-famiglia-sapeva-qualcosa-e/1952383/"/>
        <a href="https://www.ilsussidiario.net/news/antisemitismo-cresce-ma-non-in-italia-un-cittadino-europeo-su-quattro-odia-ebrei/1952260/"/>
        <a href="https://www.ilsussidiario.net/news/maltempo-liguria-allerta-rossa-centro-e-ponente-previsioni-meteo-rischio-alluvioni/1952385/"/>
        <a href="https://www.ilsussidiario.net/news/cristina-parodi-15enne-violentata-da-patrigno-a-bergamo-madre-dovera/1952369/"/>
        <a href="https://www.ilsussidiario.net/news/silvio-berlusconi-si-e-rotto-il-femore-come-sta-dopo-caduta-e-ricoverato-a-milano/1952311/"/>
        <a href="https://www.ilsussidiario.net/news/raffiche-di-kalashnikov-contro-carabinieri-video-alessandria-cinque-banditi-in-fuga/1952333/"/>
      </related>
    </article>
  </body>
</html>