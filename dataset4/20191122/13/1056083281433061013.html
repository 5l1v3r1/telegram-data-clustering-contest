<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100268/%D8%AA%D8%B3%D8%A7%D9%88%DB%8C-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D9%88-%D9%86%D9%81%D8%AA-%D9%85%D8%B3%D8%AC%D8%AF-%D8%B3%D9%84%DB%8C%D9%85%D8%A7%D9%86-%D8%AF%D8%B1-%D9%86%DB%8C%D9%85%D9%87-%D9%86%D8%AE%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-22T13:33:51+00:00"/>
    <meta property="og:title" content="تساوی پرسپولیس و نفت مسجد سلیمان در نیمه نخست"/>
    <meta property="og:description" content="نیمه نخست دیدار پرسپولیس و نفت مسجد سلیمان با تساوی بدون گل به پایان رسید."/>
  </head>
  <body>
    <article>
      <h1>تساوی پرسپولیس و نفت مسجد سلیمان در نیمه نخست</h1>
      <address><time datetime="2019-11-22T13:33:51+00:00">22 Nov 2019, 13:33</time> by <a rel="author">محمدامین شهسواری</a></address>
      <p>نیمه نخست دیدار پرسپولیس و نفت مسجد سلیمان با تساوی بدون گل به پایان رسید.</p>
      <p>به گزارش ایسنا، پرسپولیس و نفت مسجد سلیمان امروز (جمعه) در چارچوب هفته یازدهم لیگ برتر به مصاف هم رفتند که نیمه نخست این دیدار با تساوی بدون گل به پایان رسید.</p>
      <p>
        <b>نیمه نخست</b>
      </p>
      <p>پرسپولیس که در این دیدار مقابل تیم بدون شکست نفت مسجد سلیمان قرار گرفته بود، نمایش تهاجمی‌تری نسبت به شاگردان تارتار داشت و شاگردان کالدرون توانستند در ۲۵ دقیقه ابتدایی موقعیت‌های خوبی روی دروازه سوشا مکانی، دروازه‌بان نفت ایجاد کند. سرخ‌پوشان پایتخت در این دقایق دو موقعیت خیلی خوب داشتند که یکی از آن‌ها در دقیقه ۱۵ روی حرکت تکنیکی امیری و شوت ترابی از پشت محوطه جریمه ایجاد شد که با واکنش خوب مکانی مهار شد. موقعیت دیگر پرسپولیسی‌ها هم دقیقه ۱۹ با ضربه سر وحید امیری ایجاد شد که با اختلاف اندک از کنار دروازه نفت مسجد سلیمان به بیرون رفت.</p>
      <p>این بازی از دقیقه ۲۵ به بعد متعادل شد و بیشتر در میانه میدان پیگیری شد. بازیکنان در این دقایق بیشتر مرتکب اشتباه در پاس‌کاری می‌شدند و به همین دلیل نه پرسپولیس و نه نفت مسجد سلیمان نتوانستند موقعیت خاصی روی دروازه یکدیگر ایجاد کنند. با این حال همین اشتباهات باعث شد که الجبوری، بازیکن مسجد سلیمان روی اشتباه مدافعان پرسپولیس در آفسایدگیری، پشت آن‌ها با بیرانوند در موقعیت تک به تک قرار بگیرد اما نتوانست این توپ را به گل تبدیل کند.</p>
      <p>ترکیب پرسپولیس: علیرضا بیرانوند، سید جلال حسینی، محمدحسین کنعانی‌زادگان، احمد نوراللهی، مهدی ترابی، محمد انصاری، مهدی شیری، محسن ربیع‌خواه، وحید امیری، محمد نادری و علی علیپور.</p>
      <p>ترکیب نفت مسجد سلیمان: سوشا مکانی، محمد طیبی، علیرضا علیزاده، حسین ابراهیمی، میثم نقی‌زاده، مجید عبدی، سجاد جعفری، فرزاد حاتمی، سعید کریمی، احمدی الجبوری و پیام ملکیان.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98090100271/%D8%AD%D8%B6%D9%88%D8%B1-%DA%A9%D8%A7%D9%84%D8%AF%D8%B1%D9%88%D9%86-%D8%AF%D8%B1-%D8%AC%D8%A7%DB%8C%DA%AF%D8%A7%D9%87-%D9%88%DB%8C%DA%98%D9%87-%D8%AA%D8%B4%D9%88%DB%8C%D9%82-%D8%B9%D9%84%DB%8C%D9%BE%D9%88%D8%B1-%D8%A8%D8%A7-%D9%88%D8%AC%D9%88%D8%AF-%D8%A7%D9%86%D8%AA%D9%82%D8%A7%D8%AF%D8%A7%D8%AA"/>
      </related>
    </article>
  </body>
</html>