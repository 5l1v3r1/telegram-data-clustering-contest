<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/dbr-ta-sbu-priyshli-z-obshukami-v-miskradu-odesi-330553_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T13:56:00+00:00"/>
    <meta property="og:title" content="ГПУ та СБУ прийшли з обшуками в міськраду Одеси"/>
    <meta property="og:description" content="Співробітники Служби безпеки України, Державного бюро розслідувань та Генпрокуратури в п'ятницю прийшли з обшуком у будинок мерії Одеси і муніципальний департамент фінансів міськради, повідомляє &quot;Думська&quot;."/>
  </head>
  <body>
    <article>
      <h1>ГПУ та СБУ прийшли з обшуками в міськраду Одеси</h1>
      <address>
        <time datetime="2019-11-22T13:56:00+00:00">22 Nov 2019, 13:56</time>
      </address>
      <p>Співробітники Служби безпеки України, Державного бюро розслідувань та Генпрокуратури в п'ятницю прийшли з обшуком у<a href="https://dt.ua/UKRAINE/spravu-odeskogo-mera-gennadiya-truhanova-peredali-do-vischogo-antikorupciynogo-sudu-326610_.html"><b> будинок мерії Одеси</b></a> і муніципальний департамент фінансів міськради, повідомляє "<a href="https://dumskaya.net/news/v-merii-odessy-prohodyat-obyski-105697/">Думська</a>".</p>
      <p>За даними джерела видання, слідчі вилучають документи в департаменті фінансів і юридичному департаменті. За попередньою інформацією, їх цікавить фінансова допомога, яку місто надає КП "Теплопостачання м. Одеса", яке за останній рік отримала майже мільярд бюджетних гривень. Також обшуки проходять в приміщенні департаменту з організації роботи міськради.</p>
      <p>Пізніше видання додало, що слідчі дії дійсно пов'язані з погашенням за рахунок міського бюджету 200-мільйонного боргу підприємства перед банком "Надра".</p>
      <p>Водночас видання зазначає, що міського голови Геннадія Труханова на робочому місці немає. В мерії повідомили, що він перебуває в лікарні.</p>
      <p>Водночас згодом прессекретар ДБР Анжеліка Іванова повідомила "<a href="https://www.pravda.com.ua/news/2019/11/22/7232732/">Українській правді</a>", що ДБР не бере участь у цих слідчих діях.</p>
      <p>Зазначимо, що <a href="https://dt.ua/UKRAINE/pravoohoronci-priyshli-z-obshukami-v-meriyu-odesi-312686_.html"><b>обшуки в одеській мерії не рідкість</b></a>. Так в травні працівники Департаменту захисту економіки Національної поліції і Генеральної прокуратури України провели слідчі дії в офісі муніципального департаменту комунальної власності.</p>
      <footer>За матеріалами: <a href="https://dt.ua/go/aHR0cDovL3d3dy5wcmF2ZGEuY29tLnVhLw==">Українська правда</a> / <a href="https://dt.ua/go/aHR0cDovL2R1bXNrYXlhLm5ldA==">Думская</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>