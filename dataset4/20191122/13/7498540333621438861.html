<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/serie-c-la-reggiana-partita-fermo-affrontera-lex-antonioli/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-22T13:24:14+00:00"/>
    <meta property="og:title" content="Serie C, la Reggiana è partita per Fermo: affronterà l’ex Antonioli"/>
    <meta property="og:description" content="REGGIO EMILIA – La Reggiana è partita questa mattina per le Marche alla volta di Fermo dove domenica alle 17.30 affronterà i padroni di casa della Fermana nel match valido per la 16esima giornata del girone di andata. Una gara particolare per diversi motivi: innanzitutto di fronte i granata troveranno l’ex tecnico Mauro Antonioli che […]"/>
  </head>
  <body>
    <article>
      <h1>Serie C, la Reggiana è partita per Fermo: affronterà l’ex Antonioli</h1>
      <address>
        <time datetime="2019-11-22T13:24:14+00:00">22 Nov 2019, 13:24</time>
      </address>
      <p>
        <b>Squadre in campo domenica alle 17,30. I granata devono dimenticare una settimana difficile, per questo è stato deciso di anticipare il ritiro</b>
      </p>
      <p><b>REGGIO EMILIA</b> – La Reggiana è partita questa mattina per le Marche alla volta di Fermo dove domenica alle 17.30 affronterà i padroni di casa della Fermana nel match valido per la 16esima giornata del girone di andata. Una gara particolare per diversi motivi: innanzitutto di fronte i granata troveranno l’ex tecnico Mauro Antonioli che ha guidato la squadra nella passata stagione in D, tra alti e bassi. Poi c’è stato il caso Voltolini che ha agitato le acque negli ultimi giorni: il portiere – sospeso – non fa parte della comitiva. Il bisogno di tranquillità e di concentrazione ha fatto anticipare dunque il ritiro: nel pomeriggio allenamento dunque nei pressi di Fermo, domani la rifinitura, poi domenica in campo. Da valutare il possibile impiego di Scappini reduce da infortunio.</p>
      <related>
        <a href="https://www.reggionline.com/reggiana-video-proibito-sui-social-voltolini-rapporto-dal-direttore-sportivo-tosi-video/"/>
      </related>
    </article>
  </body>
</html>