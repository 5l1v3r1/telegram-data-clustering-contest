<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://iauto.lv/zinas/pasaule/33295-jauna-informacija-par-tesla-model-3-konkurentu-no-bmw"/>
    <meta property="og:site_name" content="iAuto"/>
    <meta property="article:published_time" content="2019-11-22T13:30:00+00:00"/>
    <meta property="og:title" content="Jauna informācija par Tesla Model 3 konkurentu no BMW"/>
    <meta property="og:description" content="BMW i4 – kompaktais sedans, ko bavārieši gatavo konkurencei ar Tesla Model 3, iegūs vairāk nekā 500 Zs jaudīgu elektromotoru un tiks prezentēts 2021.gadā."/>
  </head>
  <body>
    <article>
      <h1>Jauna informācija par Tesla Model 3 konkurentu no BMW</h1>
      <address><time datetime="2019-11-22T13:30:00+00:00">22 Nov 2019, 13:30</time> by <a rel="author">iAuto</a></address>
      <p>BMW i4 – kompaktais sedans, ko bavārieši gatavo konkurencei ar Tesla Model 3, iegūs vairāk nekā 500 Zs jaudīgu elektromotoru un tiks prezentēts 2021.gadā.</p>
      <p>Atsaucoties uz sev tuviem avotiem BMW aprindās, interneta vietne Roadshow ziņo, ka kompaktais elektriskās piedziņas sedans i4 iegūs vairāk nekā 530 Zs jaudīgu elektromotoru un 80 kilovatstundu litija-jonu akumulatoru. 100 km/h automašīna varēs sasniegt četrās sekundēs, bet maksimālo ātrumu ierobežos pie atzīmes 193 km/h. Zināms, ka bavāriešu elektroauto iegūs piektās paaudzes akumulatorus ar kompaktiem elementiem, bet 150 kW uzlādes stacijā 80% uzlādei pietiks ar 35 minūtēm. Ar pilnībā uzlādētu akumulatoru i4 spēs veikt līdz pat 600 km pēc WLTP cikla.</p>
      <p>Pateicoties elastīgajai platformai iespējami vairāki jaudas varianti, tādēļ jādomā, ka pārdošanā būs gan dārgākas, gan lētākas i4 versijas. Interesanti arī tas, ka topošais elektromobilis būs unificējams ar BMW trešās un ceturtās sērijas modeļiem.</p>
      <p>Ja viss noritēs pēc plāna, BMW i4 pirmizrādei vajadzētu notikt 2021. gadā.</p>
    </article>
  </body>
</html>