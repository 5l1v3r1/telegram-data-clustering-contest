<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/nicoleta-neata-romanca-ucisa-incendiata-italia-criminal-condamnat-326848.html"/>
    <meta property="og:site_name" content="Observator"/>
    <meta property="article:published_time" content="2019-11-22T13:53:00+00:00"/>
    <meta property="og:title" content="Nicoleta a fost ucisă şi incendiată cu anvelope şi cartoane, în Italia. Asasinul româncei a primit închisoare pe viaţă (Video)"/>
    <meta property="og:description" content="Raffaele Esposito, italianul de 34 de ani din Savignano, provincia Forlì-Cesena, a fost condamnat la închisoare pe viaţă, pentru uciderea Nicoletei Vasilica Neaţă, o tânără româncă de 31 de ani, stabilită în Italia. "/>
  </head>
  <body>
    <article>
      <h1>Nicoleta a fost ucisă şi incendiată cu anvelope şi cartoane, în Italia. Asasinul româncei a primit închisoare pe viaţă (Video)</h1>
      <address><time datetime="2019-11-22T13:53:00+00:00">22 Nov 2019, 13:53</time> by <a rel="author">Veronica Micu</a></address>
      <p>
        <b>
          <b>Raffaele Esposito, italianul de 34 de ani din Savignano, provincia Forlì-Cesena, a fost condamnat la închisoare pe viaţă, pentru uciderea Nicoletei Vasilica Neaţă, o tânără româncă de 31 de ani, stabilită în Italia. </b>
        </b>
      </p>
      <p>Fostul bucătar este acuzat că a omorât-o pe <a href="https://observator.tv/extern/romanca-prostituata-ucisa-criminal-in-serie-italia-modena-arsa-de-vie-271320.html">Nicoleta Vasilica Neaţă</a> în noaptea de 29 spre 30 august 2018. După ce i-a luat viaţa, bărbatul a ars-o de de vie la Modena, în Emilia-Romagna, rămăşiţele carbonizate ale fetei fiind găsite între trei caucicuri, aruncate în zona din spatele cabinei de taxare de pe autostrada Modena Sud.</p>
      <p>Macabra descoperire a fost făcută în zona San Donnino, aproape de lacurile Vivinatura, o zonă izolată și cunoscută ca fiind frecventată de prostituate.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F22%2F326848%2F157442247524d7b011.jpg&amp;w=800"/>
        <figcaption>
          <a href="https://observator.tv/galerie/nicoleta-neata-romanca-ucisa-incendiata-italia-criminal-condamnat-id326848-play384648.html">
            <b>Vezi 2 imagini în Galerie</b>
          </a>
        </figcaption>
      </figure>
      <p>Dintre puținele rămășițe ale Vasilicăi, găsite sub cenușă de către anchetatori, nu mai exista practic nimic care să ducă la identificarea ei. Putea rămâne un alt cadavru neidentificat dacă nu ar fi fost un șurub care, cu 5 ani în urmă i-a fost implantat în femur pentru a susține osul. O proteză cu un cod precis, numai două de acest fel în Italia până acum, care a dus rapid la identificarea conaționalei noastre.</p>
      <p>În doar 10 zile, italianul de 34 de ani a ucis-o pe Nicoleta, a abuzat o tânără și a încercat să răpească o altă fată de 18 ani. Camerele de supraveghere l-au filmat pe bărbat cum a bruscat-o pe adolescentă, în încercarea de a o răpi. </p>
      <figure>
        <iframe src="https://www.youtube.com/embed/kM9UkqtH8G8" width="640" height="360" data-service="Youtube" scrolling="no"/>
      </figure>
      <h3>Cine era Vasilica Nicoleta Neaţă</h3>
      <p>Născută și crescută în România, Vasilica Nicoleta Neața a ajuns în Italia pe când era doar o copilă și, după ce a locuit la Bassano și Vicenza, s-a mutat la Modena.</p>
      <p>A devenit prostituată, iar viața sa a fost împovărată cu accidente și bătăi primite deja pe când „lucra” în zona orașului Vicenza.</p>
      <p>În noaptea de 29 spre 30 august 2018, românca a urcat în mașina Lancia Y a lui <a href="https://observator.tv/extern/el-este-asasinul-nicoleta-vasilica-neata-italia-romanca-ucisa-arsa-271455.html">Raffaele Esposito</a> și nu s-a mai întors acasă. </p>
      <p>Zilele trecute, pentru faptele sale, italianul de 34 de ani a fost condamnat la închisoare pe viaţă, scrie <a href="https://www.ilrestodelcarlino.it/modena/cronaca/raffaele-esposito-abbreviato-1.4898898">ilrestodelcarlino.it</a>.</p>
    </article>
  </body>
</html>