<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:831724-Poceo-sam-da-pricam-sa-njim-u-jednom-trenutku-je-okrenuo-glavu-i-ja-sam-skocio-na-pusku-Ovo-je-profesor-iz-Velike-Plane-koji-je-savladao-pomahnitalog-napadaca-u-skoli"/>
    <meta property="og:site_name" content="Вечерње новости"/>
    <meta property="article:published_time" content="2019-11-22T13:37:00+00:00"/>
    <meta property="og:title" content="Počeo sam da pričam sa njim, u jednom trenutku je okrenuo glavu i ja sam skočio na pušku! Ovo je profesor iz Velike Plane koji je savladao pomahnitalog napadača u školi!"/>
    <meta property="og:description" content="Izbegnuta tragedija u Ekonomsko- ugostiteljskoj školi Vuk Karadžić"/>
  </head>
  <body>
    <article>
      <h6 class="kicker">DETALjI DRAME U VELIKOJ PLANI</h6>
      <h1>Počeo sam da pričam sa njim, u jednom trenutku je okrenuo glavu i ja sam skočio na pušku! Ovo je profesor iz Velike Plane koji je savladao pomahnitalog napadača u školi!</h1>
      <address><time datetime="2019-11-22T13:37:00+00:00">22 Nov 2019, 13:37</time> by <a rel="author">Novosti Online</a></address>
      <p>
        <b>Izbegnuta tragedija u Ekonomsko- ugostiteljskoj školi Vuk Karadžić</b>
      </p>
      <p>SLAVOLjUB Stojadinović je profesor iz Velike Plane koji je sprečio tragediju neslućenih razmera! Samo zahvaljujući njegovoj hrabrosti i prisebnosti, u Ekonomsko- ugostiteljskoj školi Vuk Karadžić nesreća izbegnuta jer je on savladao napadača naoružanog do zuba.</p>
      <p>Goran T. iz sela Livadice kod Velike Plane upao je u srednju školu sa puškom. Nasumice je ušao je u jedno od odeljenja, a devojčica je pozvala razrednog starešinu Slavoljuba Stojadinovića.</p>
      <p>- Sve se desilo za vreme sedmog časa u Ekonomsko-ugostiteljskoj školi. Učenici su imali čas filozofije kada je lice sa puškom uleteo kod njih na čas. Ja sam istrčao iz sale, otišao sam na sprat gde je čovek upao sa puškom. Ušao sam u učionicu i video ga – kaže za portal <a href="https://www.srbijadanas.com/vesti/hronika/ispovest-profesora-koji-je-sprecio-masakr-u-skoli-u-velikoj-plani-krenuli-smo-da-se-rvemo-ispalio-je-2019-11-22">SrbijaDanas</a> profesor Stojadinović.</p>
      <p>Profesor je opisao kako je izgledao trenutak kada je Goranu T. oteo oružje.</p>
      <p>- Počeo sam da pričam sa njim. On je u jednom trenutku okrenuo pogled ka tabli, i tada sam ja skočio na pušku. Krenuli smo da se rvemo. Uspeo sam da mu otmem oružje. Ispalio je dva metka meni pored glave, ali sam uspeo da regulišem situaciju. Policija je nakon toga došla i uhapsila ga – navodi profesor.</p>
      <related>
        <a href="http://www.novosti.rs/vesti/naslovna/hronika/aktuelno.291.html:831689-Jadnici-nisu-uspeli-nista-da-ostete-niti-mi-naude-Kristijan-i-ja-smo-i-dalje-dobri-prijatelji-Oglasila-se-zena-na-ciju-su-kucu-u-Velikom-Mokrom-Lugu-bacene-bombe-FOTO"/>
      </related>
      <p>Kod Gorana T. su, kako se nezvanično prenosi, pronađeni još i ručna bomba, pištolj i eksploziv.</p>
      <p>Prve informacije ukazuju da je u pitanju psihički poremećena osoba koja je htela da napravi talačku situaciju u školi, ali je srećom osujećen u nameri.</p>
      <p>Zbrinut je u Opštoj bolnici.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/hronika/aktuelno.291.html:831845-Meci-su-prozujali-pored-glave-srecom-zavrsili-su-u-plafonu-Neustrasivi-profesor-iz-Velike-Plane--srecan-sto-su-svi-ucenici-zdravi-i-citavi-FOTO"/>
        <a href="http://www.novosti.rs/vesti/naslovna/hronika/aktuelno.291.html:831750-Mogao-da-digne-skolu-u-vazduh-Evo-sta-je-sve-policija-pronasla-kod-Gorana-T-napadaca-iz-skole-u-Velikoj-Plani-FOTO--VIDEO"/>
        <a href="http://www.novosti.rs/vesti/naslovna/hronika/aktuelno.291.html:831719-Tresem-se-pucnjava-u-mojoj-skoli-Prve-slike-iz-skole-u-Velikoj-Plani-tragedija-izbegnuta-zahvaljujuci-profesoru-koji-je-savladao-napadaca-FOTO--VIDEO"/>
        <a href="http://www.novosti.rs/vesti/naslovna/hronika/aktuelno.291.html:831716-Uzas-u-srednjoj-skoli-u-Velikoj-Plani-Muskarac-upao-i-pucao-iz-automatske-puske"/>
      </related>
    </article>
  </body>
</html>