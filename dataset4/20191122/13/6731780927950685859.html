<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/22/fabio-grosso-chi-e-eta-carriera-e-vita-privata-allenatore-brescia/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-22T13:10:01+00:00"/>
    <meta property="og:title" content="Fabio Grosso, chi è: età, carriera e vita privata dell’allenatore del Brescia"/>
    <meta property="og:description" content="Conosciamo meglio la storia di Fabio Grosso: ecco tutte le curiosità sulla sua carriera da giocatore ed allenatore e sulla sua vita privata"/>
  </head>
  <body>
    <article>
      <h1>Fabio Grosso, chi è: età, carriera e vita privata dell’allenatore del Brescia</h1>
      <address><time datetime="2019-11-22T13:10:01+00:00">22 Nov 2019, 13:10</time> by <a rel="author">Salvatore I</a></address>
      <p>
        <b>Conosciamo meglio la storia di Fabio Grosso: ecco tutte le curiosità sulla sua carriera da giocatore ed allenatore e sulla sua vita privata</b>
      </p>
      <figure>
        <img src="https://www.viagginews.com/wp-content/uploads/2019/11/GettyImages-1186521226-scaled-e1574413625172.jpg"/>
        <figcaption>Fabio Grosso (Getty Images)</figcaption>
      </figure>
      <p><b>Fabio Grosso</b> nasce a Roma il 28 novembre 1977. Inizia a giocare al Renato Curi nel 1994 passando al <b>Chieti</b> in Serie C2 nel ’98/99, giocando nel ruolo di trequartista. Dopo il prestito al Teramo, torna in maglia neroverde, dove diventa uno dei migliori calciatori della compagine abruzzese. Nel 2001 passa al Perugia targato Serse Cosmi, venendo spostato nel ruolo di esterno e di terzino a poco a poco. Fino al 2004 veste la maglia del Grifo collezionando così  67 presenze e 7 gol. Poi a Palermo arriva la sua consacrazione definitiva con la convocazione ai Mondiali in Germania 2006, diventando celebre per il gol segnato nei tempi supplementari contro i tedeschi. Inoltre, nella finale contro la Francia fu l’ultimo rigorista per gli azzurri regalando la Coppa del Mondo all’Italia. Poi passa all’Inter senza lasciare il segno prima del passaggio in Francia al Lione. Nel 2009 torna in Italia con la maglia della <b>Juventus</b>, terminando la sua carriera nel 2012. Vince due scudetti (Inter 2006/2007 e Juventus 2011/2012), una Supercoppa Italiana, una Supercoppa Francese, una Ligue 1, una Coppa di Francia ed un campionato di Serie B nonché una Coppa Intertoto con il Perugia nel 2003.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Chi è Fabio Grosso: carriera da allenatore</h3>
      <figure>
        <img src="https://www.viagginews.com/wp-content/uploads/2019/11/GettyImages-1186521170-scaled-e1574414238852.jpg"/>
        <figcaption>Fabio Grosso (Getty Images)</figcaption>
      </figure>
      <p>Successivamente diventa prima vice allenatore della <b>Juventus</b> Primavera, poi sostituisce Andrea <b>Zanchetta</b> alla guida della formazione giovanile bianconera. Vince il torneo di Viareggio 2016 perdendo finali di Coppa Italia e di campionato Primavera. Nel giugno 2017 assume la guida tecnica del <b>Bari</b> in Serie B arrivando al settimo posto dopo due punti di penalizzazione. Passa al <b>Verona</b> venendo esonerato nel maggio 2019 dopo una sconfitta cocente a poche giornate dal termine. Da poche settimane è arrivata la chiamata del presidente del Cellino al <b><i>Brescia</i> </b>per sostituire Eugenio <b>Corini</b>. Il suo debutto da allenatore in massima serie è da dimenticare: sconfitta casalinga contro il Torino (0-4). Nelle ultime ore c’è stato un litigio con il solito Mario <b>Balotelli</b>, mandato negli spogliatoi anzitempo per scarso impegno durante gli allenamenti settimanali.</p>
      <h3>Fabio Grosso, la vita privata</h3>
      <p>Grosso è sposato con <b>Jessica Repetto</b> ed ha due figli. Sua moglie è invece figlia di Giorgio Repetto, un ex calciatore degli anni ’70 e ’80 e successivamente dirigente sportivo.</p>
      <figure>
        <img src="https://www.viagginews.com/wp-content/uploads/2019/11/GettyImages-1186521227-scaled-e1574414353610.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/22/povia-moglie-figlie-famiglia/"/>
        <a href="https://www.viagginews.com/2019/11/22/laura-chiatti-francesco-arca-gelosia-bocci/"/>
        <a href="https://www.viagginews.com/2019/11/22/mihajlovic-leucemia-trapianto-midollo/"/>
      </related>
    </article>
  </body>
</html>