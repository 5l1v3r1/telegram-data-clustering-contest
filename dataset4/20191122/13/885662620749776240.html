<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/epiheiriseis/emporio/125817/i-cosmote-mpainei-sto-online-delivery"/>
    <meta property="og:site_name" content="Insider"/>
    <meta property="article:published_time" content="2019-11-22T13:20:00+00:00"/>
    <meta property="og:title" content="Η Cosmote μπαίνει στο online delivery"/>
    <meta property="og:description" content="Πρόκειται για τη νέα υπηρεσία οnline παραγγελίας φαγητού Box.gr."/>
  </head>
  <body>
    <article>
      <h1>Η Cosmote μπαίνει στο online delivery</h1>
      <h2>Πρόκειται για τη νέα υπηρεσία οnline παραγγελίας φαγητού Box.gr.</h2>
      <address>
        <time datetime="2019-11-22T13:20:00+00:00">22 Nov 2019, 13:20</time>
      </address>
      <p>Στη μάχη του <a href="https://www.insider.gr/specials/foyntonei-i-mahi-toy-online-delivery"><b>online delivery </b></a>μπαίνει η <b>Cosmote μ</b>ε την υπηρεσία<a href="https://box.gr/"> <b>box.g</b>r </a>η οποία είναι πλέον διαθέσιμη στους χρήστες του Διαδικτύου.</p>
      <p>Ήδη τα<b> πρώτα καταστήματα από περιοχές της Αττικής</b> έχουν καταχωρηθεί στην πλατφόρμα και έτσι οι καταναλωτές έχουν την ευκαιρία, είτε εισάγοντας τη διεύθυνσή τους, είτε κάνοντας κλικ στην περιοχή που τους ενδιαφέρει, να δουν τα διαθέσιμα εστιατόρια και καφέ και να παραγγείλουν άμεσα. Η εφαρμογή θα είναι διαθέσιμη σε περισσότερες από 20 πόλεις σε ολόκληση την Ελλάδα.</p>
      <p>Σε κάθε διαθέσιμο κατάστημα της εφαρμογής, υπάρχει το πλήρες μενού, αναλυτική περιγραφή των πιάτων, η ελάχιστη παραγγελία, το ωράριο λειτουργίας και το κόστος.</p>
      <p>Όπως αναφέρει μάλιστα η εταιρεία, οι χρήστες μπορούν να ανακαλύψουν και να παραγγείλουν φαγητά και ροφήματα που ταιριάζουν στα γούστα τους καθώς το box.gr, τους βοηθάει να φτιάξουν<b> το γευστικό τους προφίλ</b> ώστε να βρίσκουν πάντα αυτό που τους αρέσει. Για παράδειγμα αν κάποιος είναι <b>vegan </b>ή του αρέσουν τα καυτερά φαγητά, μπορεί να δημιουργήσει ένα προφίλ με βάση αυτές τις προτιμήσεις και η εφαρμογή να του προτείνει τα καταστήματα που του ταιριάζουν.</p>
      <p>Παράλληλα οι χρήστες μέσω της εφαρμογής μπορούν να προγραμματίσουν την ώρα και την τοποθεσία που θα έρθει η παραγγελία τους. Έτσι ένας εργαζόμενος που πηγαίνει στη δουλειά του το πρωί, μπορεί να παραγγείλει καφέ από το σπίτι ή τον δρόμο και όταν φτάσει στο γραφείο του να είναι έτοιμος να τον απολαύσει.</p>
      <p>Τέλος μέσα από το <b>πρόγραμμα ανταμοιβής</b>, όπως επισημαίνεται, κάθε παραγγελία επιβραβεύεται, με πόντους που ο χρήστης μπορεί να εξαργυρώσει σε εκπτώσεις, MB από την Cosmote και δωροεπιταγές.</p>
      <p>Η εφαρμογή είναι διαθέσιμη στο <b><a href="https://play.google.com/store/apps/details?id=gr.cosmote.box">Google Play</a> </b>καθώς και στο<b><a href="https://apps.apple.com/gr/app/box/id1479674149"> App Store</a></b>.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/epiheiriseis/emporio/125773/sepee-tziros-643-ekat-eyro-gia-tis-epiheiriseis-endysis-2018"/>
        <a href="https://www.insider.gr/epiheiriseis/emporio/125771/ti-shediazei-plaisio-gia-ti-black-friday"/>
        <a href="https://www.insider.gr/epiheiriseis/emporio/125756/galaxias-erhontai-10-nea-katastimata-kai-karta-bonus"/>
      </related>
    </article>
  </body>
</html>