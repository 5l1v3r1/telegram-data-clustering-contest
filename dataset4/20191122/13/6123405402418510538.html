<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/economia/700000-milioni-di-dollari-al-2020-il-costo-della-guerra-dei-dazi-638843.html?ref=rss"/>
    <meta property="og:site_name" content="Affari Italiani"/>
    <meta property="article:published_time" content="2019-11-22T13:28:00+00:00"/>
    <meta property="og:title" content="700.000 milioni di dollari al 2020 il costo della guerra dei dazi."/>
    <meta property="og:description" content="FMI e Banca Mondiale chiedono la pace tra Cina e Usa."/>
  </head>
  <body>
    <article>
      <h1>700.000 milioni di dollari al 2020 il costo della guerra dei dazi.</h1>
      <h2>FMI e Banca Mondiale chiedono la pace tra Cina e Usa.</h2>
      <address><time datetime="2019-11-22T13:28:00+00:00">22 Nov 2019, 13:28</time> by <a rel="author">Daniele Rosa</a></address>
      <p>‘Oltre 700.000 milioni di dollari fino al 2020, l’0,8% del PIL mondiale’ è questa la stratosferica cifra di perdite stimate dal FMI e dalla Banca Mondiale a causa di due fattori scatenanti come il rallentamento dell’economia globale e la guerra commerciale sui dazi fra Cina e Stati Uniti.</p>
      <p> </p>
      <p>La nuova direttrice del FMI, la bulgara Kristalina Georgieva, ha esortato i due Paesi, attualmente in guerra ‘fredda’, a cercare ‘una tregua o meglio una pace commerciale’.</p>
      <p> </p>
      <p>Non siamo solo noi in Italia che cresciamo poco (il nostro purtroppo, sembra essere una debolezza endemica), ma il rallentamento economico sembra essere globale.</p>
      <h3>La guerra dei dazi tra Cina e Usa deve terminare </h3>
      <p>’Nel 2019 è prevista nel mondo una crescita del 3%,la più bassa da un decennio. Con il 90% dei PIL mondiali in chiaro rallentamento soprattutto nell’ultimo anno-conferma la Georgieva osservando che- la congiuntura attuale potrebbe aggravarsi ulteriormente con gli effetti della Brexit. Effetti che potrebbero portare a diseguaglianza sugli ingressi, problemi demografici e disparità regionali. Senza dimenticare i problemi dei contratti di lavoro’.</p>
      <p> </p>
      <p>Dello stesso tono le dichiarazioni  del Presidente della Banca Mondiale, David Malpass, che si è augurato si possano risolvere rapidamente i problemi commerciali cino-americani i cui effetti si stanno riflettono in tutto il mondo industriale. ‘Dobbiamo evitare che il rallentamento diventi ancora più forte’ conferma preoccupato il numero uno di BM.</p>
      <h3>La guerra dei dazi tra Cina e Usa deve terminare</h3>
      <p>Ai due big economici si sono uniti i rappresentanti di importanti organizzazioni economiche quali  l’Organizzazione Mondiale del Commercio (OMC), quella del Lavoro (OIT), l’Organizzazione per la Cooperazione e lo Sviluppo Economico (OCDE) e quella del Consiglio sulla Stabilità Finanziaria.</p>
      <p> </p>
      <p>Quali, oltre alle preoccupazioni, i consigli?</p>
      <p> </p>
      <p>L’appoggio incondizionato al multilateralismo e alla cooperazione internazionale e’ considerato l’unico atteggiamento da utilizzare per risolvere i problemi tra i Paesi.  A questo si aggiunge il rafforzamento del sistema finanziario e di quello commerciale.</p>
      <p>Facile a dirsi, molto più difficile a farsi.</p>
      <p> </p>
      <p> </p>
      <p> </p>
      <p> </p>
      <p> </p>
      <p> </p>
    </article>
  </body>
</html>