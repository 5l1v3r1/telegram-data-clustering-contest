<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/743073"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T13:23:00+00:00"/>
    <meta property="og:title" content="ต่ออินโดฯโคตรดุโจมตีนับร้อยครั้งต่อยชาวบ้านดับ3ศพ"/>
    <meta property="og:description" content="ชาวอินโดนีเซียถูกฝูงตัวต่อดุร้ายรุมต่อย เสียชีวิต 3 ศพในระยะ 2 สัปดาห์ล่าสุด จากการเปิดเผยของเจ้าหน้าที่เมื่อวันศุกร์ โดยข้อมูลสถิติระบุฝูงต่อโจมตีทำร้ายชาวอินโดฯ หลายร้อยครั้ง ในระยะไม่กี่ปีล่าสุด"/>
  </head>
  <body>
    <article>
      <h1>ต่ออินโดฯโคตรดุโจมตีนับร้อยครั้งต่อยชาวบ้านดับ3ศพ</h1>
      <address>
        <time datetime="2019-11-22T13:23:00+00:00">22 Nov 2019, 13:23</time>
      </address>
      <p>
        <b>ชาวอินโดนีเซียถูกฝูงตัวต่อดุร้ายรุมต่อย เสียชีวิต 3 ศพในระยะ 2 สัปดาห์ล่าสุด จากการเปิดเผยของเจ้าหน้าที่เมื่อวันศุกร์ โดยข้อมูลสถิติระบุฝูงต่อโจมตีทำร้ายชาวอินโดฯ หลายร้อยครั้ง ในระยะไม่กี่ปีล่าสุด</b>
      </p>
      <p>สำนักข่าวเอเอฟพีรายงานจากเมืองโซโล ประเทศอินโดนีเซีย เมื่อวันที่ 22 พ.ย. ว่า นักเรียนชายวัย 11 ปี เสียชีวิตเมื่อวันพุธ ที่จังหวัดชวาตะวันตก หลังจากเขาและเพื่อนนักเรียนอีก 3 คน พยายามทำลายรังต่อที่พบเห็นบนกิ่งไม้ เหตุเกิดหลังจากประชาชนสูงวัย 2 ราย ถูกฝูงต่อโจมตีเสียชีวิตในเดือนนี้ ที่เมืองกลาเติน จังหวัดชวากลาง <br/><br/>นายคาห์โย วิโดโด เจ้าหน้าที่สาธารณสุขเมืองกลาเติน เผยว่า ในรอบปีที่ผ่านมา มีประชาชนถูกฝูงต่อต่อยเสียชีวิต 7 ราย ในเมืองกลาเติน และมีรายงานต่อทำร้ายประชาชนในพื้นที่หลายร้อยครั้ง ในรอบ 10 ปีที่ผ่านมา คลินิกการแพทย์หลายสิบแห่งในเมืองกลาเติน ได้รับคำสั่งเตรียมพร้อม รับผู้ป่วยจากการถูกต่อทำร้าย<br/><br/>นายวิโดโด เผยอีกว่า ล่าสุดประชาชนรวมตัวกันเป็นกลุ่มอาสาสมัคร ออกทำลายรังต่อในเมืองกลาเติย เพื่อลดภัยคุกคามที่จะเกิดขึ้เนต่อประชาชน.<br/><br/>ภาพ - AFP<br/>    </p>
    </article>
  </body>
</html>