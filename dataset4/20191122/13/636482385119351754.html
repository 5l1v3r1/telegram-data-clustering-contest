<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/ce-cadou-i-a-facut-dani-otil-iubitei-sale-gabriela-prisacariu-a-implinit-azi-27-de-ani-20097513"/>
    <meta property="og:site_name" content="Cancan.ro"/>
    <meta property="article:published_time" content="2019-11-22T13:44:14+00:00"/>
    <meta property="og:title" content="Ce cadou i-a făcut Dani Oţil iubitei sale. Gabriela Prisacariu a împlinit azi 27 de ani"/>
    <meta property="og:description" content="De când s-a despărţit Mihaela Rădulescu, Dani Oţil a stat ceva vreme singur, nu a prezentat nici publicului, dar nici familiei, vreo domnişoară care să-i"/>
  </head>
  <body>
    <article>
      <h1>Ce cadou i-a făcut Dani Oţil iubitei sale. Gabriela Prisacariu a împlinit azi 27 de ani</h1>
      <address><time datetime="2019-11-22T13:44:14+00:00">22 Nov 2019, 13:44</time> by <a rel="author">Loredana T.</a></address>
      <p>De când s-a despărţit Mihaela Rădulescu, Dani Oţil a stat ceva vreme singur, nu a prezentat nici publicului, dar nici familiei, vreo domnişoară care să-i fi furat inima. Până a întâlnit-o pe Gabriela Prisacariu, o tânără model, fostă concurentă Next Top Model, care se încadrează perfect în tiparele prezentatorului, iubeşte sportul, dar şi alimentaţia sănătoasă.</p>
      <p>La început, au fost destul de discreţi cu relaţia lor, până au văzut că lucrurile sunt foarte bine între ei şi au decis să îşi asume povestea de dragoste. Gabriela a împlinit azi, 22 noiembrie, frumoasa vârstă de 27 de ani, iar Dani a surprins-o cu un cadou deosebit, o vacanţă la Paris, în oraşul îndrăgostiţilor. Iubita matinalului de la Neatza a făcut o postare pe pagina sa de Instagram, în care a arătat tuturor biletul de avion.</p>
      <figure>
        <img src="https://www.cancan.ro/wp-content/uploads/2019/11/74634587_439119833470907_6047895693203341312_n.png"/>
      </figure>
      <h3>Dani Oţil îşi doreşte să devină tătic</h3>
      <p>Dani Oțil a vorbit despre căsătorie și copil. Prezentatorul TV a mărturisit că își dorește foarte mult să devină tătic.</p>
      <p>Relația fierbinte până la incandescență dintre Dani Oțil și sexy-manechina Gabriela Prisăcariu a rămas, multă vreme, ferită de privirile curioșilor. Timpul a trecut, iar cei doi par, în continuare, mai fericiți ca niciodată. Firește, nu se mai ascund de nimeni, cu atât mai mult acum, când iubirea pasională dintre ei nu mai constituie un mare secret monden.</p>
      <p>Dani Oțil a vorbit despre căsătorie, dar și despre… copil. <a href="https://www.cancan.ro/sexy-manechina-l-a-luat-ostatic-pe-plaja-pe-dani-otil-20037864"><b>(CITEȘTE ȘI: SEXY-MANECHINA L-A LUAT ”OSTATIC”, PE PLAJĂ, PE DANI OȚIL!)</b></a></p>
      <p><b><i>”Familia este importantă, căsătoria mai puțin. Avem atâtea exemple în jur care spun multe despre statistica nefericită a căsătoriei… Vreau să fiu tată! O să fie ca la enduro. Mai întreb, mai citesc, mă mai lovesc singur, dar cred ca nu o să mă fac de râs”</i></b>, a dezvăluit Dani Oțil pentru unica.ro.</p>
    </article>
  </body>
</html>