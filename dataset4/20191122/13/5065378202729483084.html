<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/dikaiosynh/story/1031675/kos-theologos-katigoreitai-gia-viasmo-tis-syntrofoy-toy"/>
    <meta property="og:site_name" content="Newsbomb"/>
    <meta property="article:published_time" content="2019-11-22T13:30:20+00:00"/>
    <meta property="og:title" content="Θεολόγος κατηγορείται για βιασμό της συντρόφου του"/>
    <meta property="og:description" content="Στο εδώλιο του Μικτού Ορκωτού Δικαστηρίου της Κω θα καθίσει στις 2 Δεκεμβρίου, ένας κάτοικος της Καρπάθου κατηγορούμενος για βιασμό και απλή σωματική βλάβη της πρώην συντρόφου του, εκπαιδευτικού."/>
  </head>
  <body>
    <article>
      <h1>Θεολόγος κατηγορείται για βιασμό της συντρόφου του</h1>
      <h2>Στο εδώλιο του Μικτού Ορκωτού Δικαστηρίου της Κω θα καθίσει στις 2 Δεκεμβρίου, ένας κάτοικος της Καρπάθου κατηγορούμενος για βιασμό και απλή σωματική βλάβη της πρώην συντρόφου του, εκπαιδευτικού.</h2>
      <address><time datetime="2019-11-22T13:30:20+00:00">22 Nov 2019, 13:30</time> by <a rel="author">Newsroom</a></address>
      <p>Ο κατηγορούμενος είχε αφεθεί ελεύθερος με τους περιοριστικούς όρους της <b>καταβολής χρηματικής εγγύησης ύψους 10.000 ευρώ</b>, της απαγόρευσης εξόδου του από τη χώρα και την απαγόρευση συναναστροφής και επικοινωνίας με την φερόμενη ως θύμα.</p>
      <p>Η πρώην σύντροφός του, εκπαιδευτικός, κατήγγειλε συγκεκριμένα ότι του ζήτησε να χωρίσουν και εκείνος μη αποδεχόμενος την απόφασή της αυτή, κατέστρωσε σχέδιο για να την παγιδεύσει και να την βιάσει.</p>
      <p>Σύμφωνα με τους ισχυρισμούς της, στις 11 Μαρτίου 2012, του ζήτησε να διακόψουν και ενώ έδειξε να αποδέχεται την απόφασή της αυτή, της ζήτησε να περάσουν το τελευταίο τους βράδυ μαζί.<b> Της ζήτησε να συνευρεθούν ερωτικά και όπως είπε, αρνήθηκε με αποτέλεσμα να της επιτεθεί και να την βιάσει, για να την εκδικηθεί.</b></p>
      <p>Ο ίδιος αρνείται κατηγορηματικά τις καταγγελίες και κατέθεσε ήδη μήνυση σε βάρος της για τα αδικήματα της εξυβρίσεως, της ψευδούς καταμηνύσεως και της συκοφαντικής δυσφημίσεως.</p>
      <p><b>Ο κατηγορούμενος, απόφοιτος Θεολογικής Σχολής,</b> επεσήμανε ότι δεν έχει απασχολήσει ποτέ τη δικαιοσύνη, έστω και για πταισματική παράβαση.</p>
      <p>Ισχυρίστηκε ότι επί 5 και πλέον μήνες <b>διατηρούσε μαζί της ερωτικές σχέσεις</b> και ότι από τις πρώτες κιόλας εβδομάδες της σχέσης τους, του έλεγε ότι έβρισκε βαρετή τη ζωή στην επαρχία, ότι το μέρος την έπνιγε και ότι ήθελε να πάρει την απόφαση να μετοικήσει μαζί της στην Αθήνα, προκειμένου να ζήσουν μόνιμα εκεί.</p>
      <p>Με την πάροδο του χρόνου, όπως ισχυρίστηκε, γινόταν συνεχώς εχθρική πιέζοντάς τον να μετοικήσει μαζί της στην πρωτεύουσα. Όπως υποστήριξε, στις 9 Μαρτίου 2012, σε ημερήσια εκδρομή εκπαιδευτικών, μια φίλη της τον προσέγγισε και αφού μιλούσαν όλο το βράδυ στο τέλος τον φίλησε.</p>
      <p>Την επόμενη ημέρα, όπως κατέθεσε, του ζήτησε να την επισκεφθεί στο σπίτι της και εκεί την βρήκε να τελεί υπό την <b>επήρεια αλκοόλ.</b> Μαζί τους ήταν και ένας κοινός τους φίλος και μετά την αποχώρησή του ήλθαν σε συνουσία χωρίς προφύλαξη. Στη συνέχεια της ανέφερε το περιστατικό με τη συνάδελφό της προκειμένου να το μάθει από τον ίδιο και όχι από τρίτους και τότε, όπως λέει, εξεμάνη. Του ζήτησε να φύγουν από το νησί και ακολούθησε μεταξύ τους λογομαχία και την τραυμάτισε ελαφρά στο πρόσωπο.</p>
      <p>Μετά, όπως λέει, <b>τον μήνυσε για βιασμό.</b> Το δικαστικό συμβούλιο δεν δέχτηκε τους υπερασπιστικούς ισχυρισμούς του, γιατί, κατά την άποψη των δικαστών, δεν επιβεβαιώνονται από τις εργαστηριακές πραγματογνωμοσύνες που διενεργήθηκαν.</p>
      <p>Με πληροφορίες από dimokratiki.gr</p>
      <p>
        <b>
          <i>Δείτε όλες τις τελευταίες </i>
        </b>
        <a href="https://www.newsbomb.gr/oles-oi-eidhseis">
          <b>
            <i>Ειδήσεις</i>
          </b>
        </a>
        <b>
          <i> από την Ελλάδα και τον Κόσμο, τη στιγμή που</i>
        </b>
        <b> συμ</b>
        <b>βαίνουν,</b>
        <b>
          <i> στο Newsbomb.gr</i>
        </b>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/kosmos/story/1031267/opeka-oi-imerominies-pliromis-ton-epidomaton">ΟΠΕΚΑ: Οι ημερομηνίες πληρωμής των επιδομάτων</a>
      </p>
      <p>
        <a href="https://www.newsbomb.gr/kosmos/story/1031353/koinoniko-merisma-posa-xrimata-tha-paroyn-oi-dikaioyxoi">Κοινωνικό μέρισμα: Πόσα χρήματα θα πάρουν οι δικαιούχοι</a>
      </p>
      <related>
        <a href="https://www.newsbomb.gr/ellada/story/1031660/vivliki-katastrofi-stin-xalkidiki-dromoi-kopikan-sta-dyo"/>
        <a href="https://www.newsbomb.gr/ellada/ekklhsia/story/1031639/fthiotida-o-symeon-tha-leitoyrgisei-gia-enan-katoiko-se-oreino-xorio"/>
        <a href="https://www.newsbomb.gr/ellada/story/1031619/eyvoia-vrethike-soros-andra-stin-paralia-ton-gialtron"/>
      </related>
    </article>
  </body>
</html>