<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/citt%C3%A0/due-ragazzini-seduti-sul-parapetto-della-ferrovia-fatti-scendere-dai-poliziotti-1.7794109"/>
    <meta property="og:site_name" content="L'Arena"/>
    <meta property="article:published_time" content="2019-11-22T13:55:55+00:00"/>
    <meta property="og:title" content="Due ragazzini seduti sul parapetto della ferrovia fatti scendere dai poliziotti"/>
    <meta property="og:description" content="A Porta Nuova"/>
  </head>
  <body>
    <article>
      <h1>Due ragazzini seduti sul parapetto della ferrovia fatti scendere dai poliziotti</h1>
      <address>
        <time datetime="2019-11-22T13:55:55+00:00">22 Nov 2019, 13:55</time>
      </address>
      <p>Erano seduti sul <b>parapetto</b> del ponte ferroviario che attraversa viale Piave, con le gambe a penzoloni. Sono stati visti da numerosi automobilisti che li hanno segnalati al 113. E a quel punto raggiunti dai poliziotti.</p>
      <p>Loro sono due quattordicenni, residenti in provincia, che avevano marinato la scuola. Gli agenti, impegnati nell'operazione Rail Safe Day (controllate 200 persone solo a Verona), si sono avvicinati con estrema cautela e li hanno fatti scendere. </p>
      <p>A quel punto sono <b>stati affidati ai rispettivi genitori</b>, che dovranno pagare una sanzione amministrativa di 516 Euro, perché i loro figli si sono spinti in un’area ferroviaria interdetta. </p>
    </article>
  </body>
</html>