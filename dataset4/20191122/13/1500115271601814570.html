<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/tv/artikel/4930816/vet-al-pacino-pakt-nazis-keihard-aan-nieuwe-show-hunters"/>
    <meta property="og:site_name" content="RTL Boulevard"/>
    <meta property="article:published_time" content="2019-11-22T13:04:55+00:00"/>
    <meta property="og:title" content="Al Pacino pakt nazi's keihard aan in nieuwe show Hunters"/>
    <meta property="og:description" content="Voor Al Pacino (79) lijkt met pensioen gaan nog lang niet op de agenda te staan. De legendarische acteur is drukker dan ooit. Zo was hij te zien in Once Upon a Time... In Hollywood én The Irishman. Maar nu voegt hij daar ook zijn eerste hoofdrol in een tv-serie aan toe. De Scarface-acteur schittert in de eerste trailer van Hunters."/>
  </head>
  <body>
    <article>
      <h1>Al Pacino pakt nazi's keihard aan in nieuwe show Hunters</h1>
      <address>
        <time datetime="2019-11-22T13:04:55+00:00">22 Nov 2019, 13:04</time>
      </address>
      <p>Voor Al Pacino (79) lijkt met pensioen gaan nog lang niet op de agenda te staan. De legendarische acteur is drukker dan ooit. Zo was hij te zien in Once Upon a Time... In Hollywood én The Irishman. Maar nu voegt hij daar ook zijn eerste hoofdrol in een tv-serie aan toe. De Scarface-acteur schittert in de eerste trailer van Hunters.</p>
      <blockquote>"Er komt een tijd dat iedereen moet kiezen tussen goed en kwaad"</blockquote>
      <p>Al Pacino is de leider van een groep strijders die jagen op ontsnapte nazi's in de Amazon Prime-serie <i>Hunters</i>. "Er komt een tijd dat iedereen moet kiezen tussen goed en kwaad", opent de acteur de eerste trailer van de nieuwe show. "Maar wanneer het kwaad zo aanwezig is in de wereld, is er misschien al een keuze gemaakt voor ons. Al eeuwen worden mensen als wij vernederd, uitgeroeid. Het is genoeg geweest." De strijd barst duidelijk los in <i>Hunters</i>. </p>
      <p>De show is gebaseerd op ware gebeurtenissen. Het gaat om een groep nazi-jagers die in het New York van 1977 ontdekken dat er honderden ontsnapte nazi's in Amerika wonen. Het doel van de groep is om wraak te nemen en gerechtigheid te krijgen. In <i>Hunters</i> komen ze er al snel achter dat er een andere groep hen tegenwerkt, dus moeten ze snel werken om de plannen van de nazi's te dwarsbomen.   </p>
      <p>Ook bijzonder: Jordan Peele is de maker van de show. Hij is vooral bekend om zijn comedyfilms, maar specifieker om zijn horrordebuut <i>Get Out</i> en het semi-vervolg daarop <i>Us</i>. <i>Hunters</i> wordt ergens in 2020 verwacht op Amazon Prime Video.  </p>
      <figure>
        <iframe src="https://www.youtube.com/embed/hYxTHcoRpNo" width="854" height="480" data-service="Youtube" scrolling="no"/>
      </figure>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/artikel/2954456/ook-al-pacino-en-diddy-bij-benefietavond"/>
        <a href="https://www.rtlboulevard.nl/entertainment/artikel/62056/al-pacino-film-over-footballschandaal"/>
        <a href="https://www.rtlboulevard.nl/entertainment/tv/artikel/4930771/piet-paulusma-neemt-op-30-december-afscheid"/>
        <a href="https://www.rtlboulevard.nl/entertainment/tv/artikel/4930671/stringbadpak-zorgt-voor-verdeeldheid-bij-mr-frank-visser-rijdt"/>
        <a href="https://www.rtlboulevard.nl/entertainment/tv/artikel/4930711/quinty-trustfull-paniek-brand-bij-koffietijd"/>
        <a href="https://www.rtlboulevard.nl/entertainment/tv/artikel/4930721/vijfde-seizoen-better-call-saul-februari-premiere"/>
      </related>
      <related>
        <a href="https://www.rtlboulevard.nl/entertainment/film/artikel/4227431/al-pacino-scoort-nieuwe-klus"/>
      </related>
    </article>
  </body>
</html>