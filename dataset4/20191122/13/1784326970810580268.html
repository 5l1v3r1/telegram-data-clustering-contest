<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/11/22/demi-lovato-terhesfotoval-sokkolta-a-rajongokat/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-22T13:11:00+00:00"/>
    <meta property="og:title" content="Demi Lovato terhesfotóval sokkolta a rajongókat  "/>
    <meta property="og:description" content="Mindezt nem sokkal azután tette, hogy bejelentette, új pasija van."/>
  </head>
  <body>
    <article>
      <h1>Demi Lovato terhesfotóval sokkolta a rajongókat  </h1>
      <h2>Mindezt nem sokkal azután tette, hogy bejelentette, új pasija van.</h2>
      <address><time datetime="2019-11-22T13:11:00+00:00">22 Nov 2019, 13:11</time> by <a rel="author">Cosmopolitan.hu</a></address>
      <p>Amikor azt hitted, ennek a hétnek is lassan nyugiban vége lesz, ahogy a többinek, akkor hirtelen szembejön veled <b>Instagramon Demi Lovato fotója</b>, amit látva csak kapkodni tudod a fejed. Mert ez egy olyan kép, amin <b>Deminek terheshasa van</b>, és joggal merül fel benned, hogy vajon átaludtál pár hónapot vagy az énekesnő még mindig a Halloweennél tart.</p>
      <figure>
        <embed-post data-src="https://www.instagram.com/p/B5HU7qMhhti" data-service="Instagram"/>
      </figure>
      <p><b>Nyugi, valójában egyikről sincs szó</b>, Demi Lovato fotója nem annak az eredménye, hogy a pasijával, <a href="https://cosmopolitan.hu/szepseg/2019/11/14/o-demi-lovato-uj-pasija-2/">akivel egy hónapja jár</a>, ultragyors sebességre kapcsoltak, és új szintre emelték a románcukat (egyetlen univerzumban sem történhetnek a dolgok…). Épp emiatt <b>a rajongók is azonnal tudták, a fotó nem lehet valódi</b>: pláne, hogy Demi a megoldásra rásegített a képhez írt szövegével is. Egyrészt ott van a hashtagek közt a Will and Grace sorozat címe, másrészt ő is felteszi viccesen a kérdést, hogy ez most kamu vagy valódi. Nyilván az előbbi, és <b>az egészet csak egy szerep kedvéért vállalta be</b>.</p>
      <p>Mindenesetre legalább annyian kaphattak sokkot a fotó láttán, mint ahányan idén áprilisban azt hitték <a href="https://cosmopolitan.hu/sztarhirek/2019/04/02/hatalmasat-trollkodott-justin-bieber/">Justin Bieber ultrahangos insta-posztját</a> látva, hogy felesége máris babát vár. Szóval nyugi, ez <b>nem egy valódi terhespocak Demi Lovatón, csak egy kellék egy szerephez</b>. Az igazi babára valószínűleg még várni kell egy kicsit.</p>
    </article>
  </body>
</html>