<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-pink-ball-test-sania-mirza-says-it-is-fantastic-to-be-a-part-of-the-day-night-test-2863019.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T13:18:40+00:00"/>
    <meta property="og:title" content="INDvsBAN: डे-नाइट टेस्ट का हिस्सा बनना शानदार, फैंस के लिए इसके कई मायने-सानिया मिर्जा"/>
    <meta property="og:description" content="भारतीय महिला टेनिस में सानिया मिर्जा बड़ा नाम है, लेकिन शुक्रवार को सानिया क्रिकेट से घिरी रहीं। भारत यहां ईडन गार्डन्स स्टेडियम में अपना पहला दिन-रात प्रारूप का टेस्ट मैच खेल रहा है जिसमें सानिया को..."/>
  </head>
  <body>
    <article>
      <h1>INDvsBAN: डे-नाइट टेस्ट का हिस्सा बनना शानदार, फैंस के लिए इसके कई मायने-सानिया मिर्जा</h1>
      <address><time datetime="2019-11-22T13:18:40+00:00">22 Nov 2019, 13:18</time> by <a rel="author">लाइव हिन्दुस्तान टीम,नई दिल्ली</a></address>
      <p>भारतीय महिला टेनिस में सानिया मिर्जा बड़ा नाम है, लेकिन शुक्रवार को सानिया क्रिकेट से घिरी रहीं। भारत यहां ईडन गार्डन्स स्टेडियम में अपना पहला दिन-रात प्रारूप का टेस्ट मैच खेल रहा है जिसमें सानिया को बुलाया गया है। सानिया ने कहा कि वह अपने दोस्त सौरभ गांगुली को ना नहीं कह सकतीं।</p>
      <p>गांगुली इस समय भारतीय क्रिकेट कंट्रोल बोर्ड (बीसीसीआई) के अध्यक्ष हैं और उन्हीं के बोर्ड में आने के बाद भारत का दिन-रात टेस्ट मैच खेलने का रास्ता साफ हुआ। भारत, बांग्लादेश के साथ यह मैच खेल रहा है। सानिया ने आईएएनएस से कहा कि ऐतिहासिक दिन-रात टेस्ट मैच का हिस्सा होना शानदार है। सानिया ने साथ ही कहा कि एक प्रशंसक के तौर पर इसके मायने हैं।</p>
      <p>सानिया ने कहा, “सौरभ ने हमें निजी तौर पर बुलाया हैं क्योंकि यहां सम्मान समारोह भी रखा गया है। ऐतिहासिक चीज का गवाह बनना शानदार है। मैं सौरभ को लंबे समय से जानती हूं और इसलिए उन्हें न कहने का सवाल ही नहीं उठता।”</p>
      <p>
        <b>
          <a href="https://www.livehindustan.com/cricket/story-india-bangladesh-many-legendary-cricketers-seen-together-in-kolkata-harbhajan-singh-narrated-a-interesting-story-2862899.html">कोलकाता में एकसाथ नजर आए कई दिग्गज क्रिकेटर, भज्जी ने सुनाया मजेदार किस्सा</a>
        </b>
      </p>
      <p>सानिया ने कहा, “ईमानदारी से कहूं तो एक प्रशंसक के तौर पर यह कुछ मायने रखता है। तकनीकी तौर पर मैं कुछ भी नहीं कह सकती। लेकिन एक प्रशंसक के तौर पर मैं देख सकती हूं कि लोग जब शाम को काम से घर पर लौटते हैं तो वो आराम से मैच देख सकते हैं। रात में आमतौर पर सभी कुछ अच्छा होता है। मैं नहीं जानता कि यह भविष्य है या नहीं, लेकिन इस तरह की चीज होना अच्छा है और यह अच्छा विकल्प है।”</p>
      <p>सानिया पाकिस्तानी क्रिकेटर शोएब मलिक की पत्नी भी हैं। उनसे जब भारत-पाकिस्तान के बीच मैच को लेकर सवाल किया गया तो टेनिस स्टार ने इससे बचना उचित समझा। उन्होंने कहा, “मैं नहीं जानती। इस पर हम फैसला नहीं ले सकते। इस पर फैसला लेने के लिए लोग हैं। चाहे कोई भी खेले, मैं क्रिकेट को फॉलो करती हूं और भारतीय टीम को भी और जब मेरे पति खेलते हैं।”</p>
      <p>
        <b>
          <a href="https://www.livehindustan.com/cricket/story-india-vs-bangaldesh-pink-ball-test-match-wicket-keeper-wriddiman-saha-become-the-fifth-indian-to-100-dismissals-2862701.html">ऋद्धिमान साहा ने रचा इतिहास, इस खास क्लब में बनाई जगह</a>
        </b>
      </p>
      <p>सानिया चाहे कितनी भी क्रिकेट पर बात कर लें लेकिन टेनिस पर उनसे सवाल न किया जाए तो यह हो नहीं सकता। उनसे जब टेनिस कोर्ट पर वापसी के बारे में पूछा गया तो उन्होंने कहा,“उम्मीद है जनवरी में क्योंकि मैं आस्ट्रेलियन ओपन में वापसी की कोशिश कर रही हूं।”<br/> </p>
    </article>
  </body>
</html>