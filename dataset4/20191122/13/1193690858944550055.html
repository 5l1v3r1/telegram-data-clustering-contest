<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/ukrayina/antytsyklon-prynese-v-ukrainu-morozy-ta-snih-prohnoz-pohody-na-vykhidni-203282.html"/>
    <meta property="og:site_name" content="5 канал"/>
    <meta property="article:published_time" content="2019-11-22T13:14:00+00:00"/>
    <meta property="og:title" content="Антициклон принесе в Україну морози та сніг: прогноз погоди на вихідні"/>
    <meta property="og:description" content="У західних регіонах можливі невеликі опади, тож варто чекати ожеледиці"/>
  </head>
  <body>
    <article>
      <h1>Антициклон принесе в Україну морози та сніг: прогноз погоди на вихідні</h1>
      <address>
        <time datetime="2019-11-22T13:14:00+00:00">22 Nov 2019, 13:14</time>
      </address>
      <p>Синоптик Наталія Діденко на своїй сторінці у <a href="https://www.facebook.com/tala.didenko">Facebook</a> повідомила, що антициклон Quincy приніс арктичні повітряні маси, що визначать метеорологічну картину на вихідних.</p>
      <p>Температура на вихідні буде найхолоднішою в західній частині країни.</p>
      <p>Слід зазначити, що завдяки антициклону погода буде сухою. Температура до -3°С…-9°С та до -12°С вночі. На сході можливе тепло аж до +6°С.</p>
      <p>У західних регіонах можливі невеликі опади, тож варто чекати ожеледиці.</p>
      <p>"У Києві 23-24 листопада опадів не передбачається, вітер уже не буде штормовим, проте все ж поривчастим. У нічні години – мороз, -4°С...-10°С. У денні години у столиці очікується від 2 морозу до 2 тепла", – підкреслила синоптик.</p>
      <p>Незначне потепління очікується аж 27-28 листопада.</p>
      <blockquote>Як повідомляв 5.UA, у Криму тепла осінь з мінімальними опадами призвела до <a href="https://www.5.ua/ukrayina/posukha-v-krymu-shvydkymy-tempamy-miliiut-riky-ta-vodoskhovyshcha-202590.html">сильної посухи</a>, наслідком якої стало пересихання головних річок, що живлять водосховища природного стоку півострова.</blockquote>
      <p>Нагадаємо, у червні в МінТОТ заявили: <a href="https://www.5.ua/regiony/mintot-okupovanyi-krym-hyne-cherez-zasukhu-foto-171469.html">окупований Росією Крим повністю засихає через нестачу води</a>. Зокрема, понад 70% раніше нормальної рослинності повністю висихає. Ситуацію прокоментував заступник міністра з питань тимчасово окупованих територій та ВПО України Георгій Тука. Він розповів про декілька варіантів дій України та висловив власну позицію: "<a href="https://www.5.ua/regiony/tuka-pro-znevodnennia-krymu-ya-by-skazavkhai-sobi-konaiut-ale-ia-derzhsluzhbovets-174974.html">Я би сказав, хай конають, але я держслужбовець</a>".</p>
    </article>
  </body>
</html>