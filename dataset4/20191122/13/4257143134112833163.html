<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/22/ujabb-noi-holttestre-bukkantak-pozsonyban"/>
    <meta property="og:site_name" content="infostart"/>
    <meta property="article:published_time" content="2019-11-22T13:07:00+00:00"/>
    <meta property="og:title" content="Újabb női holttestre bukkantak Pozsonyban"/>
    <meta property="og:description" content="A szlovák rendőrség szerint nem kell sorozatgyilkostól tartani."/>
  </head>
  <body>
    <article>
      <h1>Újabb női holttestre bukkantak Pozsonyban</h1>
      <address><time datetime="2019-11-22T13:07:00+00:00">22 Nov 2019, 13:07</time> by <a rel="author">Infostart</a></address>
      <h3>A szlovák rendőrség szerint nem kell sorozatgyilkostól tartani.</h3>
      <p>Csütörtökön reggel egy női holttestet találtak Pozsonyban – közölte a rendőrség. A<a href="https://brutal.parameter.sk/borzalom-ujabb-noi-holttestet-talaltak-pozsonyban"> Parameter.sk</a> arról ír, egy 28 éves pozsonyi nőről van szó, akinek halálát nem idegenkezűség okozta.</p>
      <p>Adrian Pavlík, a pozsonyi kerületi rendőrkapitányság igazgatója csak annyit közölt, hogy az nem függ össze a november 11-én talált 34 éves nyelvtanárnő, Viola meggyilkolásával.</p>
      <p>A rendőrség ismét hangsúlyozta, nincs sorozatgyilkos a fővárosban, és annak ellenére sem lehet erről beszélni, hogy rövid időn belül két női holttestet is találtak itt.</p>
      <p>Az igazgató hangsúlyozta, intenzíven dolgoznak a 34 éves Viola halálával kapcsolatos ügyön, és prioritásként kezelik annak felderítését.</p>
      <p>Pavlík hozzátette, a fővárosban az elkövetkező napokban több lesz a rendőr, de ezt a karácsonyi vásár is indokolja.</p>
      <p>
        <i>Nyitókép: police.hu</i>
      </p>
    </article>
  </body>
</html>