<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/776711/rantevou-charistea-theodoridi-pic/"/>
    <meta property="og:site_name" content="to10.gr"/>
    <meta property="article:published_time" content="2019-11-22T13:02:09+00:00"/>
    <meta property="og:title" content="Ραντεβού Χαριστέα-Θεοδωρίδη (pic)"/>
    <meta property="og:description" content="Ο διευθυντής του ποδοσφαιρικού τμήματος του Άρη συναντήθηκε με τον γενικό γραμματέα της ΟΥΕΦΑ στη Νιόν."/>
  </head>
  <body>
    <article>
      <h1>Ραντεβού Χαριστέα-Θεοδωρίδη (pic)</h1>
      <h2>Ο διευθυντής του ποδοσφαιρικού τμήματος του Άρη συναντήθηκε με τον γενικό γραμματέα της ΟΥΕΦΑ στη Νιόν.</h2>
      <address><time datetime="2019-11-22T13:02:09+00:00">22 Nov 2019, 13:02</time> by <a rel="author">to10.gr</a></address>
      <p>Ο διευθυντής του ποδοσφαιρικού τμήματος του Άρη, Άγγελος Χαριστεας, στο περιθώριο της παρουσίας του στη κλήρωση των πλέι οφ του EURO 2020 στη Νιόν, συναντήθηκε με τον γενικό γραμματέα της ΟΥΕΦΑ, Θόδωρο Θεοδωρίδη.</p>
      <p>Βασικό αντικείμενο συζήτησης στη κουβέντα τους το ελληνικό ποδόσφαιρο και οι τρόποι με τους οποίους θα βελτιωθεί. Ακόμα αναφέρθηκαν και στο EURO 2004 και το γκολ που σημείωσε ο Χαριστεας στον τελικό αλλά και στον Άρη.</p>
      <p>
        <a href="https://www.to10.gr/podosfero/superleague/776639/olybiakos-triada-pou-beni-gia-ta-kala-sto-kadro/">
          <i>Οι τρεις ερυθρόλευκοι που μπαίνουν για τα καλά στο «κάδρο»</i>
        </a>
      </p>
      <p>
        <b>Αναλυτικά η ενημέρωση της ΠΑΕ Άρης :</b>
      </p>
      <p>«Την ευκαιρία να συναντηθεί με τον Γενικό Γραμματέα της UEFA, Θόδωρο Θεοδωρίδη, είχε σήμερα στη Νιόν της Ελβετίας, ο Διευθυντής του Ποδοσφαιρικού Τμήματος της ΠΑΕ ΑΡΗΣ, Άγγελος Χαριστέας, στο περιθώριο της κλήρωσης των playoffs του EURO 2020, όπου ο κ. Χαριστέας ήταν επίσημος προσκεκλημένος τη UEFA.</p>
      <p>Οι δύο άνδρες μίλησαν -μεταξύ άλλων- για θέματα που αφορούν γενικότερα το ελληνικό ποδόσφαιρο και την εξέλιξή του.<br/>Ο Διευθυντής του Ποδοσφαιρικού Τμήματος του ΑΡΗ στάθηκε με έμφαση στην ανάπτυξη των Ακαδημιών, σημειώνοντας ότι πρέπει όλες οι πλευρές να δουλέψουν μεθοδικά προς αυτή την κατεύθυνση.</p>
      <p>Συζήτησαν, επίσης, για τρόπους που θα συμβάλουν στη βελτίωση του ελληνικού ποδοσφαίρου, ενώ από την «ατζέντα» τους δεν έλειψε φυσικά και ο ΑΡΗΣ…<br/>Θυμήθηκαν και στιγμές του EURO 2004 και το «χρυσό» γκολ του Άγγελου Χαριστέα στον τελικό κόντρα στην Πορτογαλία…».</p>
      <figure>
        <img src="https://www.to10.gr/wp-content/uploads/2019/11/FB_IMG_1574426942669-1.jpg"/>
      </figure>
      <p> (</p>
      <p>
        <b>
          <a href="https://www.to10.gr/podosfero/superleague/776711/rantevou-charistea-theodoridi-pic/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>