<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/kultura/ne-pobarabanu-iak-ukrainskyi-rok-hurt-zbyraie-koshty-dlia-dopomohy-viiskovym-i-daie-kontserty-v-londoni-203221.html"/>
    <meta property="og:site_name" content="5 канал"/>
    <meta property="article:published_time" content="2019-11-22T13:00:00+00:00"/>
    <meta property="og:title" content="Не &quot;ПоБарабану&quot;: як український рок-гурт збирає кошти для допомоги військовим і дає концерти в Лондоні"/>
    <meta property="og:description" content="У п'ятницю, 22 листопада, о 13:05 гостем ефіру &quot;Час: Online&quot; на &quot;5 каналі&quot; буде автор хітів &quot;Королєва&quot; і &quot;ПоБарабану&quot;, соліст етно-фолк-рок-гурту &quot;Цвіт кульбаби&quot; Василь Марущак"/>
  </head>
  <body>
    <article>
      <h1>Не "ПоБарабану": як український рок-гурт збирає кошти для допомоги військовим і дає концерти в Лондоні</h1>
      <address>
        <time datetime="2019-11-22T13:00:00+00:00">22 Nov 2019, 13:00</time>
      </address>
      <p>З виконавцем пісень "Королєва" і "ПоБарабану", що підірвали мережу, зібравши більш як 7 млн переглядів, поговоримо про благодійні концерти у Львові та Лондоні, де музиканти збиратимуть кошти для допомоги військовим, які постраждати під час російсько-української війни. Також фронтмен гурту розкаже про останню новинку, прем'єра якої відбулася восени.</p>
      <p>
        <b>Запитання для дискусії:</b>
      </p>
      <ol>
        <li>Скільки грошей необхідно зібрати музикантам на благодійному концерті у Львові, щоб допомогти розбудові реабілітаційного центру для військових, які втратили кінцівки?</li>
        <li>Хто організовує концерт у Лондоні та куди підуть зібрані на ньому кошти? </li>
        <li>Чому прем'єра пісні "Злилася з весною" відбулася восени та чому кліп знімали в пожежній частині?</li>
      </ol>
      <p>На всі ці та багато інших цікавих запитань у п'ятницю, 22 листопада, о 13:05 відповість соліст гурту "Цвіт кульбаби" Василь Марущак.</p>
      <blockquote>Долучайтеся до дискусії, ставте запитання нашому гостю в коментарях на цій сторінці.</blockquote>
      <p>
        <i>Тисніть плеєр і "Створити нагадування", щоб отримати сповіщення про початок ефіру:</i>
      </p>
      <figure>
        <iframe src="https://www.youtube.com/embed/nkdSWFZ_2HA" width="745" height="451" data-service="Youtube" scrolling="no"/>
      </figure>
      <blockquote>
        <b>Довідка</b>
      </blockquote>
      <p>Ідея створення гурту прийшла Василю Марущаку (Крецкому) на початку 2008 року, коли він випадково потрапив на репетицію до молодого івано-франківського гурту, що "лабав" панк-рок. На тій репетиції він задумав створити гурт, який би виділявся з-поміж інших, – і зупинився на стилі <b>етно-фолк-рок</b>.</p>
      <blockquote>Назва "Цвіт Кульбаби" прийшла спонтанно, "приснившись на перше квітня". Адже музиканти хотіли, щоб це звучало цікаво, енергійно і привертало увагу до фолку – от і зупинились на цій назві.</blockquote>
      <p>2009-го "Цвіт Кульбаби" має перший концертний виступ на площі міського озера у Івано-Франківську з піснями "Катерина", "Віночок", "Зозулька", які позитивно прийняла франківська публіка.</p>
      <p>Того ж року "Цвіт Кульбаби" бере участь у Всеукраїнському фестивалі сучасної пісні "Червона Рута", де стає переможцем у жанрі рок-музики з піснею "Катерина", яка іде в ротацію на радіо.</p>
      <p>Виступали в Канаді й Польщі. На черзі – Велика Британія.</p>
      <p>
        <b>Склад гурту:</b>
      </p>
      <ul>
        <li>Василь Марущак – вокал, гітара, тексти.</li>
        <li>Ромко Батюк – бас-гітара.</li>
        <li>Володимир Корчак (Чіп) – ударні.</li>
        <li>Василь Сидорак – акордеон, бек-вокал.</li>
      </ul>
      <blockquote>Пропонуємо послухати хіти гурту, що зібрали в мережі найбільшу кількість переглядів.</blockquote>
      <figure>
        <iframe src="https://www.youtube.com/embed/MB1vlPNyg6g" width="745" height="451" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/7VSECaIU72w" width="745" height="451" data-service="Youtube" scrolling="no"/>
      </figure>
      <blockquote>А прем'єру цієї осені прихильники гурту називають не по-осінньому яскравою:</blockquote>
      <figure>
        <iframe src="https://www.youtube.com/embed/c21e1a1MybA" width="745" height="451" data-service="Youtube" scrolling="no"/>
      </figure>
    </article>
  </body>
</html>