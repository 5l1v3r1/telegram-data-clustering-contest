<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/huawei-mate-x-sa-tesi-velkemu-zaujmu-dalsia-varka-sa-vypredala-v-priebehu-par-sekund/265096"/>
    <meta property="og:site_name" content="touchIT"/>
    <meta property="article:published_time" content="2019-11-22T13:08:38+00:00"/>
    <meta property="og:title" content="Huawei Mate X sa teší veľkému záujmu: Ďalšia várka sa vypredala v priebehu pár sekúnd"/>
    <meta property="og:description" content="Skladateľné zariadenie sa začalo pred pár dňami predávať v domovskej Číne. Spoločnosť Huawei konečne spustila na čínskom trhu predaj Mate X, pričom všetky dostupné zariadenia sa vypredali za menej ako"/>
  </head>
  <body>
    <article>
      <h1>Huawei Mate X sa teší veľkému záujmu: Ďalšia várka sa vypredala v priebehu pár sekúnd</h1>
      <address><time datetime="2019-11-22T13:08:38+00:00">22 Nov 2019, 13:08</time> by <a rel="author">Peter Hupka</a></address>
      <p>
        <b>
          <b>Skladateľné zariadenie sa začalo pred pár dňami predávať v domovskej Číne.</b>
        </b>
      </p>
      <p>Spoločnosť Huawei konečne spustila na čínskom trhu predaj Mate X, pričom všetky dostupné zariadenia sa vypredali za menej ako päť minút. S touto správou sa čínska spoločnosť pochválila na sociálnych sieťach. Huawei okamžite naplánoval na dnešný deň ďalší „<i>rýchly výpredaj</i>„. Rovnako ako v predošlých prípadoch, tak aj teraz, sa skladateľný smartfón presne podľa očakávania vypredal a to dokonca v rekordnom čase – <b>za menej ako 60 sekúnd</b>.</p>
      <figure>
        <img src="https://touchit.sk/wp-content/uploads/2019/04/huawei-mate-x-ixpo-9-1024x683.jpg"/>
        <figcaption>Huawei P30 Pro a Huawei Mate X</figcaption>
      </figure>
      <p>Mate X ponúka 8-palcový displej s rozlíšením 2480 × 2200 pixelov. Túto uhlopriečku získate v otvorenom stave, kedy sa z telefónu stane malý tablet. V zloženom stave je k dispozícii 6,6-palcový predný displej a 6,38-palcový zadný panel. Zariadenie síce obsahuje čipovú sadu Kirin 980, ale je dostupné s modemom Balong 5000, ktorý umožňuje využívať všetky možnosti 5G pripojenia.</p>
      <p>Posledné fámy naznačujú, že <a href="https://touchit.sk/huawei-mate-x-2-s-vylepsenym-skladatelnym-dizajnom-moze-dostat-do-vybavy-dotykove-pero/255850"><b>druhá generácia modelu Mate X</b></a> by mohla obsahovať dotykové pero, ktoré sa bude vkladať do rámu. Vylepšenie príde aj pri čipovej sade, takže v modeli 2020 by sme mohli už vidieť moderný a výkonný vlajkový čipset Kirin 990.</p>
      <p>
        <i>Zdroj: <a href="https://www.gsmarena.com/another_batch_of_huawei_mate_x_devices_sells_out_in_seconds-news-40215.php">GSMArena</a></i>
      </p>
      <related>
        <h4>Súvisiace články</h4>
        <a href="https://touchit.sk/huawei-mate-x-vyskusali-sme-skladatelny-smartfon-pozrite-si-video-video-touchit/232891"/>
        <a href="https://touchit.sk/black-friday-v-samsungu-popularny-galaxy-s8-v-akcii-za-349-eur/265056"/>
        <a href="https://touchit.sk/xiaomi-predstavilo-novy-este-lacnejsi-fitness-naramok-mi-smart-band-3i/264842"/>
        <a href="https://touchit.sk/samsung-galaxy-note-10-dostal-specialne-cervene-a-ruzove-prevedenie/265033"/>
      </related>
    </article>
  </body>
</html>