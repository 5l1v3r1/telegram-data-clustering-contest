<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549106.html/%D9%86%D8%A7%D9%85%D9%86%D8%A7%D8%B3%D8%A8-%D8%A8%D9%88%D8%AF%D9%86-%D8%B4%DB%8C%D9%88%D9%87-%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86--%D8%AF%D8%B1%D8%A7%DB%8C%D8%AA-%D9%85%D9%82%D8%A7%D9%85-%D9%85%D8%B9%D8%B8%D9%85-%D8%B1%D9%87%D8%A8%D8%B1%DB%8C-%D8%AA%D9%88%D8%B7%D8%A6%D9%87-%D8%AF%D8%B4%D9%85%D9%86%D8%A7%D9%86-%D8%B1%D8%A7-%D8%AE%D9%86%D8%AB%DB%8C-%DA%A9%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T13:07:00+00:00"/>
    <meta property="og:title" content="نامناسب بودن شیوه اجرای طرح افزایش قیمت بنزین/ درایت مقام معظم رهبری توطئه دشمنان را خنثی کرد"/>
    <meta property="og:description" content="مسئول مرکز اندیشه و همفکری راهبردی بسیج با اشاره به طرح  تغییر و اصلاح قیمت بنزین گفت: شیوه اجرای این طرح در جامعه نامناسب بود؛ روز قبل از اجرای این طرح دولت اعلام کرد تغییری در قیمت نخواهیم داشت."/>
  </head>
  <body>
    <article>
      <h1>نامناسب بودن شیوه اجرای طرح افزایش قیمت بنزین/ درایت مقام معظم رهبری توطئه دشمنان را خنثی کرد</h1>
      <h2>علیرضا زاکانی مطرح کرد؛</h2>
      <address>
        <time datetime="2019-11-22T13:07:00+00:00">22 Nov 2019, 13:07</time>
      </address>
      <p>مسئول مرکز اندیشه و همفکری راهبردی بسیج با اشاره به طرح تغییر و اصلاح قیمت بنزین گفت: شیوه اجرای این طرح در جامعه نامناسب بود؛ روز قبل از اجرای این طرح دولت اعلام کرد تغییری در قیمت نخواهیم داشت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، علیرضا زاکانی در مراسم یادواره سرداران و 160 شهید والامقام پل سفید و حومه (راستوپی و خانقاپی) با اشاره به طرح تغییر و اصلاح قیمت بنزین اظهار کرد: شیوه اجرای این طرح در جامعه نامناسب بود، یک روز قبل از اجرای طرح دولت اعلام کرد تغییری در قیمت نخواهیم داشت ولی اجرایی‌شدن یکباره و بدون آمادگی قبلی شایسته نبود و احساس فریب‌خوردگی در جامعه ایجاد شد.</p>
      <p>مسئول مرکز اندیشه و همفکری راهبردی بسیج تصریح کرد: حلقه‌های سازمان‌یافته دشمنان انقلاب اسلامی که از سال‌های قبل سازمان‌دهی شده بودند بیش از بیست استان کشور را درگیر آشوب کردند و امنیت ملی را به خطر انداختند، </p>
      <p>وی افزود: ابعاد این فتنه فراتر از ذهن‌ها است، لایه اول این فتنه دشمنان سازمان‌دهی شده انقلاب اسلامی، لایه دوم اراذل و اوباش و لایه سوم جمعی از مردم معترض احساسی بود.<br/><br/>این مسئول با تاکید بر ایثار و فداکاری خاص رهبر معظم انقلاب که بادقت و درایت از ساختار و تصمیم مسئولان دفاع کردند، گفت: مقام معظم رهبری پیشتر دو بار این مصوبه را کنار گذاشته بودند و برای بار سوم هم رهبر  لزوم  توجه به قشر محروم، مستضعف و پیگیری عدم آسیب به این قشر را در دستور و مصوبه ضرورت‌های این طرح قرار دادند، درایت رهبر انقلاب اسلامی توطئه دشمنان را خنثی کرد، مسئولان آگاه باشند همه‌ دارایی و عزت در تبعیت از رهبری و خدمت به مردم است این همان راه شهدا است، اگر غیر از این عمل کنند از شهدا جدا هستند.</p>
      <p>زاکانی با اشاره عدم شرکت مردم شهرستان سوادکوه در آشوب‌گری‌های اخیر شرکت نکردند که نشان دهنده  اوج بلوغ و معرفت مردم این خطه است تاکید کرد: همه‌ مردم به میزان مردم شهرستان سوادکوه تحمل ندارند، دشمنان که به دنبال فرصتی برای ایجاد آشوب در کشور بودند با این کار ناشیانه بهانه لازم را بدست آورد تا از طریق ایجاد نارضایتی عمومی اغتشاش به‌پا کند.</p>
      <p>مسئول مرکز اندیشه و همفکری راهبردی بسیج با اشاره به سخن رهبر معظم انقلاب «یاد وخاطره شهیدان کمتر از اصل شهادت نیست» اظهار کرد: هر شهید یک الگو است با توجه به شهیدجهت  چگونه زیستن را درک می کنیم،با نگاه به  شهدا انگیزه ها برانگیخته و،همت ها ، مجاهدت های در راه حق برافراشته در این مسیر به اهتزاز در می‌آید.<br/><br/>وی با تاکید بر اینکه با توسل و مدد گرفتن از شهدا یاری می طلبیم، افزود: مجلس شهدا جدا از مجالس دیگر است، اندیشیدن و تفکر به راه  شهدا نشان می‌دهد شهدا آگاهانه مسیر خود را انتخاب کرده و قاطعانه گام برداشتند، زندگی و خاطرات شهدا مملو از درس زندگی است.<br/><br/>مسئول مرکز اندیشه و همفکری راهبردی بسیج با تاکید بر اینکه شهدا هدفی داشتند که  ابتدا آن‌را درک کردند و سپس با برنامه ریزی، همراه با یک عقیده و اعتقاد راسخ، مجاهدت و جانفشانی در راه هدف به سوی هدف و نتیجه حرکت کردند تا نتیجه حاصل شود، خاطرنشان کرد:امروز در جامعه ما بزرگترین وظیفه مسئولان و انقلابیون تلاش در جهت انسجام درونی کشور و ساختن این کشور از بعد معنوی و مادی است.<br/><br/>این مسئول با اشاره به رشد نهال انقلاب و مقاومت انقلاب در مقابل بیگانگان افزود: امروز انقلاب اسلامی نیازمند الگوسازی است،ایران در آستانه یک تغییر و تحویل بزرگی است که بناست در این تحول شعار و اهداف انقلاب اسلامی  محقق شود.<br/><br/>زاکانی با بیان اینکه استقلال وآزادی شعارجمهوری  اسلامی بوده است، گفت: ما درحوزه  سیاسی مستقل هستیم اما در فرهنگ، اقتصاد هنوز وابستگی داریم که باید تلاش شود از این وابستگی‌ها رها شویم و همچنین سطح آزادی جمهوری اسلامی باید به نقطه‌ای برسد که مردم بر مسئولال اشراف پیدا کنند، مردم مسئولان را بازخواست کنند.<br/><br/>وی با تاکید براینکه رهبر معظم انقلاب اسلامی تنها مسئولی است که مردم می توانند آزادانه حرف و نقدهای خود را در حضور ایشان بیان کنند، افزود: گره ابروان برخی از مسئولان با شنیدن یک نقد درهم می‌شود و طوری وانمود می‌کنند که همه چیز در خطر است، انقلاب اسلامی به عنوان یک وظیفه اولیه در جهت تحقق عدالت گام برداشته و به نقطه بالاتری رسیده اما این نقطه مطلوب نیست.<br/> <br/>مسئول مرکز اندیشه و همفکری راهبردی بسیج تصریح کرد: تا وقتی تبعیض، فقر و فساد در کشور وجود دارد به این معنی خواهد بود که ما هنوز  دچار مشکل هستیم، وقتی پیشرفت مادی و معنوی به عنوان شعار در دستور کار انقلاب قرار دارد وقرار است که در مسیر تحقق این پیشرفت‌ها بر قله جهان بنشینیم جای استراحت و حاشیه نشینی نخواهد بود.<br/><br/>این مسئول با بیان اینکه مسئول فقط برای سمت مسئول بودن نیست و تنها نام مسئول را نباید یدک بکشد بلکه باید هزینه کند، افزود: بزرگترین تکلیف ما سازندگی مادی و معنوی کشور است هر کسی با غفلت فرصت های طلایی انقلاب اسلامی را به بازی بگیرد در مسیری قرار دارد که دشمنان به او امیدوار هستند و آب به آسیاب دشمن می‌ریزد.<br/><br/>زاکانی تاکید کرد: مسئولان باید از شهدا درس بگیرند، مسئول جمهوری اسلامی باید بیش از همه کار کند، بیش از همه تلاش کند، کمتر بخوابد و بخورد و کمتر انتظار داشته باشد اگر غیر این باشد آن مسئول نسبتی با جمهوری اسلامی ایران ندارد، مسئولان چشمان خود را باز کنند اسلام امانت دست آنها است، باید تلاش کنند با پیاده کردن اسلام در جامعه شعار جمهوری اسلامی «استقلال،آزادی،عدالت و پیشرفت مادی و معنوی» حاکم شود.<br/><br/>وی خود باوری بر پایه ایمان، ترجیح مصالح عمومی بر منافع شخصی، حضور در میدان بلا و فدای ملت شدن را راه نجات بخش کشور دانست و افزود:شهدا مصلحت اجتماعی و دفاع از کشور را بر خود ترجیح دادند تا ایران سر افراز بماند.<br/><br/>مسئول مرکز اندیشه و همفکری راهبردی بسیج با تاکید براینکه مشکل اینجاست که برخی از مسئولان فرهنگ شهدا را از یاد برده اند و عادت به خوش نشینی دارند، به جانفشانی و سینه سپر کردن فرماندهان دوران دفاع مقدس اشاره و تصریح کرد: اگر قرار است در جامعه اتفاقی رخ دهد مسئولان باید خود را سپر بلا مردم کنند و یاد بگیرند با عمل و حرکت در مسیر انقلاب اسلامی راه را برای مردم باز کنند، مسئولان نباید مردم را زمینه پیروزی خود قرار دهند.<br/><br/>این مسئول برای برخی مسئولان یاد آوری کرد: شهدا خود را زیر پای دیگران می‌انداختند و خود را در مرز خطر قرار می‌دادند تا رفقا را از خطر نجات دهند و به پیروزی برساند، مسئولان با تمسک بر این حقیقت فقط می‌توانند باری از دوش مردم بر دارنند، قلب یک مسئول زمانی باید آرام بگیرد که قلب ملت و مردم آرام باشد.<br/><br/>انتهای پیام/</p>
    </article>
  </body>
</html>