<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onemorething.nl/2019/11/apple-bugs-ios-13-testproces-aanpassen/"/>
    <meta property="og:site_name" content="One More Thing"/>
    <meta property="article:published_time" content="2019-11-22T13:54:15+00:00"/>
    <meta property="og:title" content="‘Apple door vele bugs in iOS 13 gedwongen om testproces aan te passen’"/>
    <meta property="og:description" content="Apple gaat het testproces van besturingssystemen aanpassen en dat heeft vooral te maken met de vele bugs die iOS 13 zitten."/>
  </head>
  <body>
    <article>
      <h1>‘Apple door vele bugs in iOS 13 gedwongen om testproces aan te passen’</h1>
      <address><time datetime="2019-11-22T13:54:15+00:00">22 Nov 2019, 13:54</time> by <a rel="author">Thomas Aalderink</a></address>
      <p>iOS 13 brengt vele verbeteringen met zich mee, maar de nieuwste versie van het besturingssysteem is helaas niet helemaal bug vrij. <a href="https://www.bloomberg.com/news/articles/2019-11-21/apple-ios-14-features-changes-testing-after-ios-13-bugs">Volgens persbureau Bloomberg</a> hebben deze een negatieve invloed op het testproces en gaat deze daarom aangepast worden.</p>
      <p>De belangrijkste verandering is dat experimentele functies voor testers nu standaard uit staan. Deze kunnen in iOS 13 aangezet worden via Flags die te vinden zijn in een apart gedeelte van het besturingssysteem. De verandering binnen het testproces wordt toegepast op alle besturingssystemen van Apple, maar zijn vooral belangrijk voor de ontwikkeling van iOS 13.</p>
      <h3>Apple herziet testproces</h3>
      <p>Om een besturingssysteem goed te kunnen testen op bugs is het belangrijk dat testers over een build beschikken die functioneert. Dit was niet het geval binnen iOS 13. Dit had er mede mee te maken dat functies die toegevoegd werden door ontwikkelaars automatisch aanstonden. Het gevolg hiervan is dat testers tegen problemen aanliepen die hun toestel praktische onbruikbaar maakten.</p>
      <figure>
        <img src="https://cdn.onemorething.nl/uploads/2019/11/iOS-12.2.3-iPhone-001.png"/>
        <figcaption>Screenshot: OMT/Raymon Mens</figcaption>
      </figure>
      <p>Dagelijks gebruik van iOS was daardoor soms niet mogelijk voor de testers. Toch is dit belangrijk voor de ontwikkeling van een besturingssysteem omdat juist dan bugs aan het licht komen. Dit gebeurde dus niet. Apple wordt daardoor min of meer gedwongen om het testproces van besturingssystemen aan te passen. Volgens Bloomberg is dat nu dus gebeurd.</p>
      <h3>iOS 13.3 in aantocht</h3>
      <p>Inmiddels is het mobiele besturingsysteem aangekomen bij versie 13.2.3. Benieuwd wat er door deze update allemaal veranderd is, <a href="https://www.onemorething.nl/2019/11/ios-13-2-3-met-nieuwe-bugfixes-beschikbaar/">klik dan hier.</a> Wil je weten wat de toekomst gaat brengen? <a href="https://www.onemorething.nl/2019/11/ios-13-3-vernieuwingen/">Check dan hier</a> alle kleine en grote vernieuwingen die iOS 13.3 met zich mee gaat brengen.</p>
      <related>
        <h4>Bekijk ook dit.</h4>
        <a href="https://www.onemorething.nl/2019/11/ios-13-2-3-met-nieuwe-bugfixes-beschikbaar/"/>
        <a href="https://www.onemorething.nl/2019/11/ios-13-2-2-beschikbaar-bugfixes-voor-multitasking-en-meer/"/>
        <a href="https://www.onemorething.nl/2019/11/ios-13-3-vernieuwingen/"/>
        <a href="https://www.onemorething.nl/2019/10/iphone-gebruikers-klagen-na-update-over-verwijderde-e-mails-en-accuduur/"/>
        <a href="https://www.onemorething.nl/2019/10/iphone-dark-mode-ios-13-langer-mee/"/>
        <a href="https://www.onemorething.nl/2019/10/ios-13-50-procent-iphones/"/>
      </related>
    </article>
  </body>
</html>