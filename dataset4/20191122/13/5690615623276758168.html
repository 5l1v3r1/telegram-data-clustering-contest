<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837240-zelenskiy-priznachiv-golovu-khmelnitskoyi-oda"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T13:45:00+00:00"/>
    <meta property="og:title" content="Зеленський призначив голову Хмельницької ОДА"/>
    <meta property="og:description" content="КИЇВ. 22 листопада. УНН. Президент України Володимир Зеленський призначив голову Хмельницької обласної державної адміністрації - ним став Дмитро Габінет. Про …"/>
  </head>
  <body>
    <article>
      <h1>Зеленський призначив голову Хмельницької ОДА</h1>
      <address><time datetime="2019-11-22T13:45:00+00:00">22 Nov 2019, 13:45</time> by <a rel="author">Саша Картер</a></address>
      <p><b>КИЇВ. 22 листопада. УНН.</b> Президент України Володимир Зеленський призначив голову Хмельницької обласної державної адміністрації - ним став Дмитро Габінет. Про це йдеться у президентському указі №864/2019 від 21 листопада, передає <b>УНН</b>.</p>
      <p>"Призначити Габінета Дмитра Анатолійовича головою Хмельницької обласної державної адміністрації", - йдеться в тексті документу.</p>
      <p>Крім того, Президент підписав указ №863/2019 про звільнення від тимчасового виконання обов’язків голови Хмельницької обласної державної адміністрації. </p>
      <p>"Увільнити Кальніченка Володимира Ілліча від тимчасового виконання обов’язків голови Хмельницької обласної державної адміністрації", - сказано в указі.</p>
      <p>Нагадаємо, 11 червня Президент підписав укази про призначення <a href="https://www.unn.com.ua/uk/news/1806412-zelenskiy-priznachiv-timchasovikh-kerivnikiv-nizki-oda">тимчасових виконувачів обов’язків</a> голів 12 обласних державних адміністрацій в Україні, зокрема Хмельницької. </p>
    </article>
  </body>
</html>