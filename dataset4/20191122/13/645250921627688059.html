<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/ota/perifereies/perifereia-k-makedonias-paroysiaseis-tis-toyristikis-taytotitas-se-italoys-praktores/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-22T13:17:09+00:00"/>
    <meta property="og:title" content="Περιφέρεια Κ. Μακεδονίας: Παρουσιάσεις της τουριστικής ταυτότητας σε Ιταλούς πράκτορες"/>
    <meta property="og:description" content="Σε δύο στοχευμένες παρουσιάσεις στο Palazzo Ferrajoli στη Ρώμη και στο Palazzo Alabardieri στη Νάπολη συμμετείχε η Περιφέρεια Κεντρικής Μακεδονίας, σε"/>
  </head>
  <body>
    <article>
      <h1>Περιφέρεια Κ. Μακεδονίας: Παρουσιάσεις της τουριστικής ταυτότητας σε Ιταλούς πράκτορες</h1>
      <address><time datetime="2019-11-22T13:17:09+00:00">22 Nov 2019, 13:17</time> by <a rel="author">Aftodioikisi Publisher</a></address>
      <p>Σε δύο στοχευμένες παρουσιάσεις στο Palazzo Ferrajoli στη Ρώμη και στο Palazzo Alabardieri στη Νάπολη συμμετείχε η Περιφέρεια Κεντρικής Μακεδονίας, σε συνεργασία με τον Τουριστικό Οργανισμό Χαλκιδικής, προβάλλοντας όλους τους τουριστικούς θεματικούς άξονες σε tour operators της Ιταλίας. Στις b2b συναντήσεις υπήρξε ιδιαίτερο ενδιαφέρον για τις σχολικές εκδρομές, καθώς το πλούσιο αρχαιολογικό και πολιτιστικό απόθεμα της Περιφέρειας Κεντρικής Μακεδονίας είναι άκρως ελκυστικό για τους Ιταλούς. Φύση, προορισμοί-city break και το Άγιο Όρος βρέθηκαν επίσης στο επίκεντρο του ενδιαφέροντος των επαγγελματιών τουρισμού της Ιταλίας.</p>
      <p>Κατά τη διάρκεια του workshop έγιναν συναντήσεις με το τηλεοπτικό κανάλι RAI Storia, το φωτογράφο  Alberto Sciamplicotti,  συνεργάτη του μεγαλύτερου ιταλικού  περιοδικού “Montagna &amp;  National Geographic”, με τους οποίους συμφωνήθηκε συνεργασία για τηλεοπτικά γυρίσματα και φωτογράφηση των προορισμών της Περιφέρειας Κεντρικής Μακεδονίας μέσα στο 2020.</p>
      <p>«<i>Η ιταλική αγορά είναι πολύ σημαντική για εμάς και γι’ αυτό την προσεγγίζουμε όχι μόνο μέσω των εκθέσεων αλλά και στοχευμένα με τη συμμετοχή μας σε workshops, όπου συνομιλούμε απευθείας με επαγγελματίες που προωθούν τουριστικά πακέτα για την Ελλάδα. Μάλιστα, σε συνεργασία με το γραφείο του ΕΟΤ Ιταλίας, έχουμε ήδη προγραμματίσει τη συμμετοχή μας σε workshop στο Τορίνο τον προσεχή Δεκέμβριο, ενώ για το 2020 συμμετοχή σε workshop στη Βενετία για την ανάδειξη του πολιτιστικού μας αποθέματος, και στην περιοχή της Τοσκάνης εκδήλωση για προβολή των επισκέψιμων οινοποιείων. Με αιχμή του δόρατος τη Θεσσαλονίκη ως πύλη εισόδου, καθώς υπάρχουν αρκετές απευθείας αεροπορικές συνδέσεις που διευκολύνουν την προσέλευση, και μέσω του πρότζεκτ “just 60 minutes”, προβάλαμε τους προορισμούς μας και όλα τα αξιοθέατα και δραστηριότητες, που μπορεί να επισκεφτεί και να βιώσει ο Ιταλός επισκέπτης καθ’ όλη τη διάρκεια του έτους</i>», δήλωσε <b>ο Τομεάρχης Τουρισμού Αλέξανδρος Θάνος</b>.</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/oikonomia/ayto-einai-to-koinoniko-merisma-toy-dekemvrioy-i-katanomi-ton-400-ek-eyro/"/>
        <a href="https://www.aftodioikisi.gr/ipourgeia/dimosio-poioi-ypalliloi-tha-metakinithoyn-stoys-ota-amp-pote/"/>
        <a href="https://www.aftodioikisi.gr/ipourgeia/apokalyptiria-kai-anakoinoseis-gia-to-koinoniko-merisma/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/ipourgeia/koinoniko-merisma-einai-episimo-poio-poso-tha-dothei-quot-stocheymena-quot/"/>
        <a href="https://www.aftodioikisi.gr/ipourgeia/epidomata-oriaki-meiosi-proypologismoy-opeka-poia-tha-dothoyn-to-2020-lista-pinakes/"/>
        <a href="https://www.aftodioikisi.gr/asfalistika/to-asfalistiko-kathestos-ton-proslamvanomenon-tis-3k-egkyklios/"/>
      </related>
    </article>
  </body>
</html>