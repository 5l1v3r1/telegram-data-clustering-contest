<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/week-end-della-prevenzione-il-23-e-il-24-al-centro-commerciale-tremestieri.html"/>
    <meta property="og:site_name" content="Tempostretto"/>
    <meta property="article:published_time" content="2019-11-22T13:48:31+00:00"/>
    <meta property="og:title" content="Week end della prevenzione: il 23 e il 24 al Centro Commerciale Tremestieri"/>
    <meta property="og:description" content="Consulenze e screening gratuiti, al via domani il week end della prevenzione. Ecco cosa prevede"/>
  </head>
  <body>
    <article>
      <h1>Week end della prevenzione: il 23 e il 24 al Centro Commerciale Tremestieri</h1>
      <address><time datetime="2019-11-22T13:48:31+00:00">22 Nov 2019, 13:48</time> by <a rel="author" href="https://www.tempostretto.it/author/rosaria-brancato" target="_blank">Rosaria Brancato</a></address>
      <p>
        <i>Consulenze e screening gratuiti, al via domani il week end della prevenzione. Ecco cosa prevede</i>
      </p>
      <p>“<i>E’ importante <b>educare alla prevenzione</b> ed è altrettanto lodevole quando imprenditori mettono a disposizione della città spazi e servizi, come sta accadendo in questo caso. E se oltre alla prevenzione si focalizza l’attenzione sull’importanza del donare, allora l’amministrazione non può che essere presente”</i>. Le parole dell’assessore <b>Dafne Musolino</b> riassumono lo spirito del <b>Week end della prevenzione</b> che si svolgerà domani e domenica <b>al Centro Commerciale Tremestieri</b>.</p>
      <h3>Sabato e domenica al CCT</h3>
      <p>La struttura infatti si è confermata negli anni non solo punto di riferimento per lo shopping dei messinesi, ma anche catalizzatrice di numerose iniziative sociali e di servizio alla cittadinanza. L’evento, presentato stamattina nel corso di una conferenza Stampa a Palazzo Zanca, si svolgerà dalle <b>9.30 alle 13 e dalle 16 alle 20.</b></p>
      <h3>Medici e associazioni</h3>
      <p>La due giorni dedicata alla prevenzione sanitaria vedrà la presenza di numerosi <b>specialisti in diverse branche della medicina, ma anche di associazioni</b> di particolare rilievo per l’attività di informazione e sensibilizzazione che svolgono nella lotta contro le principali patologie.</p>
      <h3>Consulenze e screening</h3>
      <p>Lungo le gallerie della struttura di Tremestieri saranno presenti medico di famiglia, oculista, cardiologo, ginecologa/senologa, psicologo/psicoterapeuta, nutrizionista, oculista, endocrinologo, dermatologo, audioprotesista, dentista, pediatra, specialisti di fisio fitness. I medici forniranno <b>consulenze</b> ed eseguiranno alcuni <b>screening</b> di carattere generale a titolo gratuito.</p>
      <h3>Le associazioni</h3>
      <p>Tra le associazioni parteciperanno inoltre <b>l’A.G.D</b> l’associazione per l’aiuto ai giovani diabetici Messina, i rappresentanti provinciali <b>dell’Admo, dell’Avis, dell’Aido, della Lilt, l’Associazione “Per Te Donna” e la sezione di Messina dell’AMMI</b>  (associazione mogli medici italiani).</p>
      <figure>
        <img src="https://www.tempostretto.it/wp-content/uploads/2019/11/week-end-della-prevenzione-al-centro-commerciale-tremestieri-3.jpg"/>
      </figure>
      <h3>Screening gratuiti</h3>
      <p>All’incontro con i giornalisti hanno preso parte gli assessori comunali <b>Giuseppe Scattareggia</b> e <b>Dafne Musolino</b>, che hanno sottolineato la valenza dell’iniziativa che parte da una realtà prettamente commerciale, ma non è legata al business. L’obiettivo è infatti proporre <b>gratuitamente</b> un servizio di grande importanza a tutti i cittadini.  L’assessore Scattareggia ha sottolineato l’aspetto legato alla solidarietà. L’evento è infatti legato anche alla raccolta fondi per i<b>l piccolo Dylan</b>, come si comprenderà meglio nelle prossime settimane. Lo Stesso CCT darà un contributo ed organizzerà un’iniziativa finalizzata alla raccolta fondi.</p>
      <p><i>“I medici presenti- </i>ha spiegato il direttore<b> del Centro Commerciale Domenico Rinaldi</b><i>– saranno ospitati in strutture chiuse, dove potranno effettuare gli screening nel rispetto della privacy del paziente”.</i></p>
      <p>Alla Conferenza Stampa anche la presidente dell’Ammi <b>Rosellina Zamblera</b>, che ha posto l’accento sulle tante attività dell’Associazione Mogli Medici, volte a supportare la ricerca medica. Di recente il Premio per la ricerca con una borsa di studio ad un studio sulla medicina di genere che ha portato a due riconoscimenti, alla Camera ed al Senato</p>
      <h3>Corso di autopalpazione</h3>
      <p>Nel corso delle due giornate, dalle 17 alle 18, si terranno dei <b>corsi dedicati</b> alle donne che verteranno <b>sull’autopalpazione del seno</b> per sensibilizzare alla prevenzione del tumore della mammella. Gli incontri si terranno nella sala congressi del Centro Commerciale sita al terzo piano.</p>
      <p>Domani alle 11,00 ospiti dell’iniziativa saranno il <b>presidente dell’Ordine dei Medici Chirurghi e Odontoiatri Giacomo Caudo, la presidente dell’AMMI Rosellina Zamblera Crisafulli</b>.</p>
      <p>Domenica alle 17.30 invece la giornalista <b>Marina Bottari, c</b>onduttrice su Rtp del programma televisivo “In Salute” <b>ed il  presidente dell’ANDI  Messina Michele Tedesco</b> ai quali sarà consegnata una targa ricordo dell’evento.</p>
      <h3>Pensando a Dylan</h3>
      <p>Il direttore Domenico Rinaldi ha annunciato che il Centro commerciale Tremestieri effettuerà <b>una donazione</b> per sostenere il <b>piccolo Dylan</b>, affetto da tetraparesi spastica e ipovedenza, per l’acquisto di un’auto adatta a contenere la carrozzina su cui è costretto dalla malattia.</p>
      <p>Nel corso degli eventi natalizi organizzati del Centro tutti i bambini che vorranno fare una foto con Babbo Natale potranno lasciare una firma su un grande libro che verrà consegnato a Dylan e alla sua famiglia. Un gesto simbolico voluto dal Centro per far sentire a Dylan la vicinanza di tutti i bimbi come lui.</p>
      <p>
        <b>I MEDICI</b>
      </p>
      <p><b>Dott.ssa Luisa Barbaro Ginecologa- </b>oncologa sessuologa</p>
      <p><b>Dott. Francesco D’Arrigo e dott Pietro Bitto- </b>Medici di Medicina Generale</p>
      <p><b>Dott. Antonino Foti e dott. Vito Pipitone- </b>Cardiologi</p>
      <p><b>Dott. Francesco Famà e dott. Angelo Zodda- </b>Oculisti</p>
      <p><b>Dott. Lorenzo Guarnera – </b>Audioprotesista</p>
      <p><b>Prof. Letterio Calbo- </b>Chirurgo Generale ed Endocrinochirurgo</p>
      <p><b>Dott. Fabio Catalano- </b>Dermatologo e Chirurgo Plastico</p>
      <p><b>Dott. Giuseppe Crisafulli- </b>Psicologo-Psicoterapeuta</p>
      <p><b>Dott.ssa Angela Silvestro, Dott.ssa Rita La Paglia, Dott.ssa Graziella Arena- </b>Pediatre</p>
      <p><b>Dott. Francesco Incardona- </b>Odontoiatra</p>
      <p><b>Dott. Santino Morabito, dott. Giuseppe Crisafulli, dott.ssa Manuela Trimarchi- </b>Nutrizionisti</p>
      <p>
        <b>LE ASSOCIAZIONI</b>
      </p>
      <p>Associazione Giovani Diabetici <b>A.G.D</b>.; <b>AMMI</b>; <b>Admo</b>; <b>Avis</b>; <b>Aido</b>; Associazione<b>” Per Te Donna”</b>; <b>Lilt</b>.</p>
      <p>Sarà inoltre presente<b> la Palestra Lions </b>con specialisti di fisio fitness per consulenza e dimostrazioni pratiche</p>
    </article>
  </body>
</html>