<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191122_Leragtak_Esztorszagot_a_patkanyok_a_netrol"/>
    <meta property="og:site_name" content="HVG.hu"/>
    <meta property="article:published_time" content="2019-11-22T13:16:00+00:00"/>
    <meta property="og:title" content="Lerágták Észtországot a patkányok a netről"/>
    <meta property="og:description" content="Orosz hekkerekre számítottak, rágcsálókra nem."/>
  </head>
  <body>
    <article>
      <h1>Lerágták Észtországot a patkányok a netről</h1>
      <address><time datetime="2019-11-22T13:16:00+00:00">22 Nov 2019, 13:16</time> by <a rel="author">hvg.hu</a></address>
      <p>
        <b>Orosz hekkerekre számítottak, rágcsálókra nem.</b>
      </p>
      <blockquote>Leállt az észt kormányzati portál szerda délután, mivel patkányok elrágtak egy föld alatti kábelt.</blockquote>
      <p>Az eesti.ee oldal többek közt az egészségügyi biztosító ügyfeleit szolgálja ki, és számos más e-szolgáltatás is ezen keresztül érhető el. A hibát gyorsan azonosították, a rágcsálók Harju megyében vágták át a vezetéket. Ennek helyreállítását azonnal elkezdték, és estére helyreállt a rendszer.</p>
      <p>Észtország nagy mértékben digitalizálta az állami szolgáltatásokat, ami kényelmes, de egyben veszélyeket is rejt. Diplomáciai feszültségek idején rendszeresek az orosz hekkertámadások. Ezek ellen igyekeznek minél jobban felkészülni, de mint bevallották, a patkányok támadására még nem számítottak. Hosszabb távon szeretnék párhuzamosítani a legfontosabb adatkapcsolatokat, így az egyik kiesése sem kapcsolná le teljesen az adott rendszert.</p>
      <p>(<a href="https://news.err.ee/1005241/e-services-inaccessible-after-rats-chew-through-wires">Err.ee</a>)</p>
    </article>
  </body>
</html>