<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/na-bratislavskych-vianocnych-trhoch-sa-konecne-da-platit-kartou/265111"/>
    <meta property="og:site_name" content="touchIT"/>
    <meta property="article:published_time" content="2019-11-22T13:52:31+00:00"/>
    <meta property="og:title" content="Na bratislavských vianočných trhoch sa konečne dá platiť kartou"/>
    <meta property="og:description" content="Dnes štartujú v centre Bratislavy tradičné vianočné trhy, ktoré prinesú viacero noviniek, ekologických vylepšení aj inovácií. Partnerom Vianočného Hlavného trhu sa stala Slovenská sporiteľňa, vďaka"/>
  </head>
  <body>
    <article>
      <h1>Na bratislavských vianočných trhoch sa konečne dá platiť kartou</h1>
      <address><time datetime="2019-11-22T13:52:31+00:00">22 Nov 2019, 13:52</time> by <a rel="author">redakcia touchIT</a></address>
      <p>
        <b>
          <b>Dnes štartujú v centre Bratislavy tradičné vianočné trhy, ktoré prinesú viacero noviniek, ekologických vylepšení aj inovácií. Partnerom Vianočného Hlavného trhu sa stala Slovenská sporiteľňa, vďaka ktorej sa v stánkoch dá platiť kartou, mobilom či hodinkami. Navyše platenie bez hotovosti má vďaka inovatívnej službe Good Pay aj charitatívny rozmer.</b>
        </b>
      </p>
      <p>„S<i>nažíme sa prinášať inovácie priateľské k ľuďom, mestu, k našej krajine. Práve preto prinášame pre Vianočný Hlavný trh v Bratislave inovatívnu službu Good Pay. Vianočné stánky sme spolu so spoločnosťou Global Payments vybavili platobnými terminálmi. Naviac, za každú platbu kartou, mobilom alebo hodinkami pošleme jeden cent Občianskemu združeniu Návrat. Každý návštevník Vianočného Hlavného trhu tak bude môcť prostredníctvom služby Good Pay pomôcť rodinám, ktoré to potrebujú. Veríme, že návštevníkov  táto možnosť pomôcť poteší, a my zase pomôžeme OZ Návrat dodatočným darom až do výšky 15-tisíc eur. Sme radi, že ako Slovenská sporiteľňa môžeme prispieť k vianočnej atmosfére Bratislavy tým správnym spôsobom,“  </i>hovorí Dáša Juríková, riaditeľka odboru stratégie a rozvoja značky Slovenskej sporiteľne.</p>
      <p>
        <b>Vianočný Hlavný trh – ekologický, bezhotovostný a charitatívny</b>
      </p>
      <p>Nový koncept vianočných trhov je zameraný na kvalitné, ekologické, bezpečné ale i vizuálne atraktívne gastronomické podujatie so sprievodným kultúrnym programom. Absolútnou novinkou je „zero waste“, čiže snaha predchádzať vzniku odpadu a tiež znižovať množstvo komunálneho odpadu, pričom používať sa budú výlučne vratné poháre a kompostovateľné riady. Súčasťou bezhotovostného platenia na trhoch, ktoré zabezpečuje Slovenská sporiteľňa a Global Payments, je pomoc rodinám v ohrození. Za každú platbu „Good Pay“ v označených stánkoch počas celého trvania trhov bude venovaný jeden cent Občianskemu združeniu Návrat a Slovenská sporiteľňa navyše združeniu po konečnom vyhodnotení venuje dar až do výšky 15-tisíc eur v závislosti od počtu platieb. Čím viac bezhotovostných platieb sa podarí uskutočniť, tým vyšší bude dar:</p>
      <ul>
        <li>do 100.000 platieb – <b>jednorazový dar 10-tisíc eur,</b></li>
        <li>medzi 100.000 a 200.000 platieb – <b>jednorazový dar 12,5-tisíc eur</b>,</li>
        <li>nad 200.000 platieb – <b>jednorazový dar</b><b>15-tisíc eur.</b></li>
      </ul>
      <related>
        <h4>Súvisiace články</h4>
        <a href="https://touchit.sk/playstation-black-friday-je-tu/265142"/>
        <a href="https://touchit.sk/novy-variant-l2-switchu-napajany-18-48v-dc/265126"/>
        <a href="https://touchit.sk/posledna-generacia-spickovych-sluchadiel-sennheiser-s-vylepsenou-technologiou-potlacenia-okoliteho-hluku-dorazila-do-obchodov/265118"/>
      </related>
    </article>
  </body>
</html>