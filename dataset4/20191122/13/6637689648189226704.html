<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/u-sumah-hlopec-vlashtuvav-rizanynu-video"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-22T13:55:00+00:00"/>
    <meta property="og:title" content="У Сумах хлопець влаштував різанину (відео)"/>
    <meta property="og:description" content="Нещодавно на вулиці Рибалка екіпаж патрульних отримав повідомлення про тілесні ушкодження. На місці інспектори виявили 25- та 28-річних чоловіків із ножовими пораненнями. Патрульні, викликавши лікарів, негайно ж почали надавати громадянам домедичну допомогу та встановлювати обставини події. Як виявилося, усе розпочалося з простого конфлікту між чоловіками з приводу написів на паркані. Та в один момент, 25-річний мешканець обласного центру, до якого і приїхали громадяни, дістав ніж та завдав ударів двом чоловікам. Після цього він швидко залишив місце події."/>
  </head>
  <body>
    <article>
      <h1>У Сумах хлопець влаштував різанину (відео)</h1>
      <address>
        <time datetime="2019-11-22T13:55:00+00:00">22 Nov 2019, 13:55</time>
      </address>
      <p>Нещодавно на вулиці Рибалка екіпаж патрульних отримав повідомлення про тілесні ушкодження. На місці інспектори виявили 25- та 28-річних чоловіків із ножовими пораненнями. Патрульні, викликавши лікарів, негайно ж почали надавати громадянам домедичну допомогу та встановлювати обставини події.</p>
      <p>Як виявилося, усе розпочалося з простого конфлікту між чоловіками з приводу написів на паркані. Та в один момент, 25-річний мешканець обласного центру, до якого і приїхали громадяни, дістав ніж та завдав ударів двом чоловікам. Після цього він швидко залишив місце події.</p>
      <p>Очевидці, які й викликали поліцію, надали опис ймовірного злочинця. І вже за кілька хвилин, екіпаж патрульних затримав його неподалік. Ножа чоловік при собі не мав, та й факт нанесення ножових ударів спочатку теж заперечував. Та згодом, сумчанин не лише зізнався в скоєному, а й показав місце, де викинув знаряддя злочину.</p>
      <p>Потерпілих відразу ж забрали до медичного закладу для надання допомоги. Одного з них доставили в реанімаційне відділення з проникаючими ножовими пораненнями грудної клітини, іншого — у торакальне відділення лікарні.</p>
      <p>На місце події патрульні викликали слідчо-оперативну групу Сумського відділу поліції.<br/>За даним фактом відкрито кримінальне провадження за ч. 1 ст. 121 (Умисне тяжке тілесне ушкодження) Кримінального кодексу України.</p>
      <figure>
        <iframe src="https://www.youtube.com/embed/xdsC-bHYXfg" width="560" height="315" data-service="Youtube" scrolling="no"/>
      </figure>
    </article>
  </body>
</html>