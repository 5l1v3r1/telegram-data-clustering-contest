<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/cine-distruge-romania%e2%80%8e/"/>
    <meta property="og:site_name" content="Cotidianul"/>
    <meta property="article:published_time" content="2019-11-22T13:00:55+00:00"/>
    <meta property="og:title" content="Cine distruge România‎?"/>
    <meta property="og:description" content="Victor Rebengiuc iese la rampă sau pe scările Teatrului Național numai cînd e nevoie. Joacă rolul unui trompet al democrației pe care a slujit-o (...)"/>
  </head>
  <body>
    <article>
      <h1>Cine distruge România‎?</h1>
      <address><time datetime="2019-11-22T13:00:55+00:00">22 Nov 2019, 13:00</time> by <a rel="author">Cornel Nistorescu</a></address>
      <p>Faimosul Victor Rebengiuc, actor român de mare succes (pînă la Curtici) și spirit civic lansat‎ cu un sul de hîrtie igienică, lansează un alt apel cutremurător. El zice că menținerea PSD-ului la putere este garanția sigură a distrugerii acestei țări. Și eu împărtășesc o parte din declarația lui Victor Rebengiuc, inclusiv mesajul său cu hîrtia igienică. Știa bine de la socrul său (tatăl Marianei Mihuț) ce monstruozități a adus comunismul în țara noastră. De aceea, a sărit repede de cealaltă parte a baricadei și le-a cerut foștilor comuniști să își țină gura pentru o vreme. Victor Rebengiuc iese la rampă sau pe scările Teatrului Național numai cînd e nevoie. Joacă rolul unui trompet al democrației pe care a slujit-o prin diverse roluri.</p>
      <p>De unde știe Victor Rebengiuc că menținerea PSD-ului la putere este garanția sigură a distrugerii acestei țări? De la socrul său? De la Gabriel Liiceanu sau de la Patapievici? De la primarul Chirică de la Iași pe care l-a tămîiat inutil?<br/>Sau este vorba de o inspirație țîșnită din subconștient? Dacă ultima ipoteză ar fi valabilă, atunci sinceritatea actorului-cetățean ar merita apreciată. Dacă este doar o săritură la cap pentru sprijinul lui Klaus Iohannis, atunci nu este în regulă. Ne aflăm în fața unui strigăt actoricesc dintr-un rol de susținător. ‎Nu-i o nenorocire nici asta. Este dreptul actorului să susțină pe cine vrea. Chiar și pe Cioloș și pe Kovesi, pe Coldea și pe Prună, pe Barna și pe Băsescu.</p>
      <p>Problema noastră este dacă strigătul propagandistic al actorului este adevărat sau nu. Sau dacă el sperie lumea de dragul lui Iohannis. După cum se poartă, Victor Rebengiuc susține partida străinătății. Poate chiar face parte din ea. Asta ar explica de ce el este atît de sigur că distrugerea României vine de la PSD. Și dacă vine de la ceilalți? De la adversarii PSD? Adică de la ai săi? Cu ce aparat a măsurat Victor Rebengiuc greșelilele ‎ PSD-ului? Și cu ce le-a cîntărit pe cele ale liberalilor? Numai PSD avut hoți și proști la guvernare? De proștii și de hoții liberalilor, stricători de țară și ei, n-a auzit nimic! Și nici nu i-a văzut! Dacă strategia lui Klaus Iohannis de a dă mînă liberă multinaționalelor în România este o tragedie? Dacă vînzarea pe nimic a resurselor energetice duce la pierderea independenței‎ țării? Dacă demolarea tuturor afacerilor aparținînd investitorilor români prin intermediul DNA devine subiect de dosar în instanțe, merge și Victor Rebengiuc să joace un rol? În apărarea României sau a beneficiarilor? Dacă preluarea controlului asupra tuturor instiuțiilor, inclusiv a celor din justitie, naște un monstru și o monstruozitate?</p>
      <p>Nu vreau să-i știrbesc gloria actoricească. Poate sta în continuare și pensionar și angajat la Teatrul National, poate și fluiera pe străzi, poate juca la nesfîrșit la Bulandra. Dar punerea prestigiului său actoricesc în slujba unei cauze politice din care nu pricepe mai nimic mă îngrozește!<br/>Joacă, domnule Rebengiuc, joacă pînă obosești, dar nu te da artist cu destinul României!‎ Ai putea să greșești!</p>
      <related>
        <h4>Articole asemănătoare</h4>
        <a href="https://www.cotidianul.ro/opt-deputati-in-stare-de-incompatibilitate/"/>
        <a href="https://www.cotidianul.ro/iohannis-a-incalcat-decizia-ccr-din-2008-presedintele-nu-are-dreptul-de-veto/"/>
        <a href="https://www.cotidianul.ro/un-mod-stupid-de-a-conduce-tara/"/>
      </related>
    </article>
  </body>
</html>