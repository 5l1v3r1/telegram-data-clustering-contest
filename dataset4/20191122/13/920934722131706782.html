<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/samsung-galaxy-s11-prvni-snimky/"/>
    <meta property="og:site_name" content="Svět Androida"/>
    <meta property="article:published_time" content="2019-11-22T13:00:03+00:00"/>
    <meta property="og:title" content="Samsung Galaxy S11 na prvních snímcích. Má pět foťáků a nemá jack"/>
    <meta property="og:description" content="Rendery telefonu odhalují několik věcí. Uniklé snímky Samsung Galaxy S11 například prozrazují, že by měl smartphone disponovat pěti čočkami fotoaparátu."/>
  </head>
  <body>
    <article>
      <h1>Samsung Galaxy S11 na prvních snímcích. Má pět foťáků a nemá jack</h1>
      <address><time datetime="2019-11-22T13:00:03+00:00">22 Nov 2019, 13:00</time> by <a rel="author" href="https://www.svetandroida.cz/muj-profil/marrahouser/?profiletab=posts" target="_blank">Marek Houser</a></address>
      <p>O nástupci vlajkové lodi Samsung Galaxy S10 se toho už napsalo celkem hodně, ale stále nám <b>chyběl pohled na jeho opravdovou podobu</b>. Dočkali jsme se právě teď díky obrázkům od Onleaks a 91Mobiles. Rendery telefonu odhalují několik zajímavých věcí, které byly doposud jen předmětem teoretických debat. <b>Uniklé snímky</b> Samsung Galaxy S11 například prozrazují, že by měl smartphone disponovat <b>pěti čočkami</b> fotoaparátu.</p>
      <figure>
        <iframe src="https://www.youtube.com/embed/Psr80Gv1L6k" width="640" height="360" data-service="Youtube" scrolling="no"/>
      </figure>
      <p>Na první čelní pohled je zřejmé, že Samsung dále brzdí ve směru <b>zahnutí displeje</b>. <a href="https://www.svetandroida.cz/tag/samsung-galaxy-s11/">Galaxy S11</a> bude mít v tomto ohledu znovu konzervativnější podobu, kterou nastavila předchozí S10. Obrazovka o velikosti 6,7 palce by měla mít také <b>průstřel pro přední kameru</b>. Pokud se na telefon podíváme z dalších úhlů, zjistíme hlavně to, že přišel o konektor jack. Jedenáctého vládce éry Galaxy tak budete muset pro přehrávání audia vybavit redukcí z USB-C. Mřížka s reproduktorem nechybí. Na bocích smartphonu také najdeme změnu. Tlačítka napájení i hlasitosti se přesunula na pravou stranu.</p>
      <slideshow>
        <figure>
          <img src="https://www.svetandroida.cz/media/2019/11/samsung-galaxy-s11-render-1-1024x574.jpg"/>
        </figure>
        <figure>
          <img src="https://www.svetandroida.cz/media/2019/11/samsung-galaxy-s11-render-2-1024x575.jpg"/>
        </figure>
        <figure>
          <img src="https://www.svetandroida.cz/media/2019/11/samsung-galaxy-s11-render-3-1024x575.jpg"/>
        </figure>
        <figure>
          <img src="https://www.svetandroida.cz/media/2019/11/samsung-galaxy-s11-render-4-1024x573.jpg"/>
        </figure>
      </slideshow>
      <p>A zadní strana? Co se týká fotografického vybavení nové vlajkové lodi jihokorejské značky, dá se předpokládat, že <b>bude vycházet ze své předchůdkyně</b>. V pětici senzorů tak pravděpodobně najdeme výbavu pro normální, ultraširoké, telefoto, a 3D ToF pořizování fotek, což je výbava Galaxy S10. <b>Funkci a účel pátého zařízení zatím neznáme</b>. Do užšího výběru ale můžeme zařadit například makro kameru nebo hloubkový senzor, tedy další zástupce fotografické výbavy u jiných smartphonů. Za zmínku určitě stojí, že uniklé snímky Samsung Galaxy S11 ukazují na podobnost s rámečkem fotoaparátů u Galaxy A71. Firma tedy pravděpodobně plánuje s tímto designovým prvkem pracovat u více přístrojů.</p>
      <h3>Jak se vám líbí vzhled Galaxy S11?</h3>
      <p>Zdroj: <a href="https://www.androidauthority.com/samsung-galaxy-s11-renders-1057434/">aauthority</a></p>
      <p> </p>
      <related>
        <h4>Mohlo by vás zajímat</h4>
        <a href="https://www.mp.cz/chytre-hodinky-samsung-galaxy-watch-46mm-sm-r800nzs-silver-p-59415?utm_source=svetandroida&amp;utm_medium=banner-watch-46-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/mobilni-telefon-samsung-galaxy-s10-g973fz-128gb-dual-sim-black-p-97392?utm_source=svetandroida&amp;utm_medium=banner-s10-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/aplikace-fotoaparat-spehovani/"/>
      </related>
      <related>
        <a href="https://www.svetandroida.cz/samsung-120-hz-displej/?utm_source=svetandroida&amp;utm_medium=mohlobyvaszajimat&amp;utm_campaign=1"/>
      </related>
      <related>
        <a href="https://www.svetandroida.cz/samsung-slavi-10-let-rady-galaxy/?utm_source=svetandroida&amp;utm_medium=mohlobyvaszajimat&amp;utm_campaign=2"/>
      </related>
      <related>
        <a href="https://www.svetandroida.cz/samsung-galaxy-note-10-star-wars/?utm_source=svetandroida&amp;utm_medium=mohlobyvaszajimat&amp;utm_campaign=3"/>
      </related>
      <related>
        <a href="https://www.mp.cz/mobilni-telefon-samsung-galaxy-s10-g975fz-128gb-dual-sim-black-p-97488?utm_source=svetandroida&amp;utm_medium=banner-s10-plus-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/levnejsi-telefony-samsung/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/samsung-galaxy-m30s-evropa/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/samsung-rusi-update-aktualizace/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/samsung-galaxy-s11-8k-video/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/samsung-galaxy-s11-varianty/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/samsung-galaxy-s11-hologram/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
      <related>
        <a href="https://kryptomagazin.cz/25-11-19-technicka-analyza-komodity-stribro-drahe-kovy-na-sestupne-draze/?utm_source=svetandroida_cz&amp;utm_medium=vymena_navstevnosti&amp;utm_campaign=1_36586"/>
      </related>
      <related>
        <a href="https://kryptomagazin.cz/zlodeji-pri-loupezi-v-bitcoinovem-bankomatu-zapomneli-to-nejpodstatnejsi/?utm_source=svetandroida_cz&amp;utm_medium=vymena_navstevnosti&amp;utm_campaign=1_36481"/>
      </related>
      <related>
        <a href="https://kryptomagazin.cz/kriz-smrti-je-duvod-se-bat/?utm_source=svetandroida_cz&amp;utm_medium=vymena_navstevnosti&amp;utm_campaign=1_32979"/>
      </related>
      <related>
        <a href="https://kryptomagazin.cz/cryptomood-ceska-aplikace-dobyvajici-svet/?utm_source=svetandroida_cz&amp;utm_medium=vymena_navstevnosti&amp;utm_campaign=1_35256"/>
      </related>
      <related>
        <a href="https://kryptomagazin.cz/cestovatel-casem-zahadne-upravil-prepoved-bitoinu-stale-vsak-plati-100-tisic-v-roce-2019/?utm_source=svetandroida_cz&amp;utm_medium=vymena_navstevnosti&amp;utm_campaign=1_35157"/>
      </related>
      <related>
        <a href="https://kryptomagazin.cz/pokud-usa-zakaze-libru-rusko-pravdepodobne-zakaze-facebook/?utm_source=svetandroida_cz&amp;utm_medium=vymena_navstevnosti&amp;utm_campaign=1_34286"/>
      </related>
      <related>
        <a href="https://kryptomagazin.cz/kolik-btc-je-potreba-na-odchod-do-duchodu-do-5-let/?utm_source=svetandroida_cz&amp;utm_medium=vymena_navstevnosti&amp;utm_campaign=1_36091"/>
      </related>
      <related>
        <a href="https://kryptomagazin.cz/znamy-ekonomicky-komentator-tvrdi-ze-cina-spusti-kryptomenu-krytou-zlatem-ktera-znici-dolar/?utm_source=svetandroida_cz&amp;utm_medium=vymena_navstevnosti&amp;utm_campaign=1_34996"/>
      </related>
      <related>
        <a href="https://kryptomagazin.cz/kryptomeny-jsou-nezastavitelne-bitcoin-pujde-na-100-000-usd/?utm_source=svetandroida_cz&amp;utm_medium=vymena_navstevnosti&amp;utm_campaign=1_36508"/>
      </related>
      <related>
        <a href="https://kryptomagazin.cz/pozor-na-podvodnou-stranku-trezoru/?utm_source=svetandroida_cz&amp;utm_medium=vymena_navstevnosti&amp;utm_campaign=1_33064"/>
      </related>
    </article>
  </body>
</html>