<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/gezond/1273671/in-deze-eu-landen-wonen-de-meeste-mensen-met-obesitas.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-22T13:16:42+00:00"/>
    <meta property="og:title" content="In deze EU-landen wonen de meeste mensen met obesitas"/>
    <meta property="og:description" content="Obesitas is wereldwijd een groeiend probleem. Naar verwachting hebben in 2030 meer dan 250 miljoen kinderen ernstig overgewicht tegenover 158 miljoen in 2020. Europa..."/>
  </head>
  <body>
    <article>
      <h1>In deze EU-landen wonen de meeste mensen met obesitas</h1>
      <address><time datetime="2019-11-22T13:16:42+00:00">22 Nov 2019, 13:16</time> by <a rel="author" href="https://www.welingelichtekringen.nl/author/jkras" target="_blank">Jeannette Kras</a></address>
      <p>Obesitas is wereldwijd een groeiend probleem. Naar verwachting hebben in 2030 meer dan 250 miljoen kinderen ernstig overgewicht tegenover 158 miljoen in 2020. Europa is geen uitzondering, al zijn de verschillen groot, blijkt uit <a href="http://gamapserver.who.int/gho/interactive_charts/ncd/risk_factors/obesity/atlas.html">cijfers</a> van de Wereldgezondheidsorganisatie (WHO).</p>
      <p>De Maltese bevolking is er het ernstigst aan toe. In het kleine eilandstaatje heeft zo’n 29 procent van de mensen een BMI van 30 of meer. Vanaf een BMI van 25 heb je overgewicht. Vanaf 30 val je in de categorie obesitas en vooral dan wordt de kans op hart- en vaatziekten, kanker en diabetes fors groter. Vlak achter Malta volgen het Verenigd Koninkrijk en Hongarije.</p>
      <p>Aan de andere kant van de schaal vinden we Denemarken, Oostenrijk, Italië en…Nederland. Van alle EU-landen staan we op de vierde plaats: 20,4 procent van de Nederlanders heeft obesitas. Ter vergelijking: in de VS ligt dat percentage op 36,2 procent. In de meeste Europese landen kampt 22 tot 25 procent van de mensen met ernstig overgewicht.</p>
      <figure>
        <img src="https://infographic.statista.com/normal/chartoftheday_20057_obesity_rates_eu_n.jpg"/>
      </figure>
      <p><b>Bron(nen):   </b><a href="https://www.statista.com/chart/20057/obesity-rates-eu/">Statista</a>      </p>
    </article>
  </body>
</html>