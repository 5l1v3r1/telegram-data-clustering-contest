<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/arzemes/359600-amatpersonas-bridina-par-francu-valodas-piesarnosanos-ar-anglu-vardiem"/>
    <meta property="og:site_name" content="Jauns.lv"/>
    <meta property="article:published_time" content="2019-11-22T13:31:00+00:00"/>
    <meta property="og:title" content="Amatpersonas brīdina par franču valodas piesārņošanos ar angļu vārdiem"/>
    <meta property="og:description" content="Viena no senākajām Francijas zinātniskajām iestādēm &quot;L'Academie francaise&quot; (&quot;Franču akadēmija&quot;) brīdinājusi par arvien izplatītāko franču valodas piesārņošanos ar angļu vārdiem - tā dēvēto &quot;franglais&quot; fenomenu -, norādot, ka tam var būt smagas sekas attiecībā uz valodas nākotni."/>
  </head>
  <body>
    <article>
      <h1>Amatpersonas brīdina par franču valodas piesārņošanos ar angļu vārdiem</h1>
      <address><time datetime="2019-11-22T13:31:00+00:00">22 Nov 2019, 13:31</time> by <a rel="author">Jauns.lv / LETA</a></address>
      <p>
        <b>Viena no senākajām Francijas zinātniskajām iestādēm "L'Academie francaise" ("Franču akadēmija") brīdinājusi par arvien izplatītāko franču valodas piesārņošanos ar angļu vārdiem - tā dēvēto "franglais" fenomenu -, norādot, ka tam var būt smagas sekas attiecībā uz valodas nākotni.</b>
      </p>
      <p>"L'Academie francaise", kas ir dibināta 1635.gadā franču valodas tīrības aizsardzībai, oficiālā paziņojumā skaidroja, ka tā nekad nav bijusi pret svešvārdu ieviešana un lietošanu.</p>
      <p>"Bet šodien akadēmija ir nopietni satraukta par "franglais" attīstību," teikts ceturtdienas vakarā izplatītajā paziņojumā.</p>
      <p>1994.gada likums par par franču valodas lietošanu visās valdības publikācijās, tirdzniecības līgumos un reklāmās tiek "pastāvīgi pārkāpts ar anglosakšu terminu invāziju", norādīja akadēmija.</p>
      <p>"Franglais" (franču valodas vārdu "franču valoda" un "angļu valoda" - "francais" un "anglais" - apvienojums) ir angļu vārdu iestarpināšana franču valodā - vai nu efekta, vai humora dēļ, vai arī runātājam uzskatot, ka angļu vārds domu izsaka labāk.</p>
      <p>Akadēmija aicina "valsts institūcijām, pirmkārt, pašām respektēt likumu".</p>
      <p>"Ja tās nereaģēs apņēmīgi un sabiedrības viedoklī netikts ņemtas vērā nopietnās briesmas, kas mums draud, franču valoda pārstās būt tā dzīvā un populārā valoda, kuru mēs mīlam," brīdina akadēmija.</p>
    </article>
  </body>
</html>