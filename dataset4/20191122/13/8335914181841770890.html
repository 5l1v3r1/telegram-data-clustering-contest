<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/na-kakvo-se-dylzhi-bezvodieto-u-nas-6102441"/>
    <meta property="og:site_name" content="Vesti"/>
    <meta property="article:published_time" content="2019-11-22T13:36:00+00:00"/>
    <meta property="og:title" content="На какво се дължи безводието у нас"/>
    <meta property="og:description" content="Отговорът търси „Темата на NOVA“"/>
  </head>
  <body>
    <article>
      <h1>На какво се дължи безводието у нас</h1>
      <h2>Отговорът търси „Темата на NOVA“</h2>
      <address>
        <time datetime="2019-11-22T13:36:00+00:00">22 Nov 2019, 13:36</time>
      </address>
      <p>Във времена, в които науката търси вода на Марс, земният човек също гледа към небето, но с молитва за дъжд. Във времена на напредък, все още има реалност, в която стотици хиляди са изправени пред страшната възможност да бъдат лишени от нещо, което приемаме за даденост – водата. Въпросът е: Къде отива тя?</p>
      <p>Само няколко години суша са достатъчни за една четвърт от човечеството да изпадне в опасен недостиг на вода, в това число и страната ни. Тази неделя в „Темата на NOVA” авторът Ивета Шилигарова и операторът Севдалин Шилигаров тръгват по следите на ценния ресурс у нас.</p>
      <p>За последните 50 години изпомпването на водното богатство се е увеличило повече от два пъти. Заради повишеното търсене, водни кризи, които са изглеждали немислими, днес започват да се превръщат в реалност. Тя не само чука на вратата ни, а направо влиза, без да събуе обувките си.</p>
      <p>Редица райони в България страдат устойчиво от суша и имат проблеми с водоснабдяването години наред, а според данни на метеоролозите времето си е свършило работата по същия начин, както го е правило и предишни години. На какво се дължи в такъв случай безводието? 17 области в страната вече са на крачка от воден режим.</p>
      <p>Времето се превръща в удобно извинение за сушата, настанала в домовете ни. Очевидно водата разделя на такива, които я имат, и други, които жадуват за нея. Водата успява и да размие отговорността за това как е възможно да пилеем това, което на места е по-ценно от златото.</p>
      <p>Гледайте “Молитва за дъжд " в „Темата на NOVA“ тази неделя, 24 ноември, веднага след централната емисия новини.</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a>.</u></i>
      </p>
    </article>
  </body>
</html>