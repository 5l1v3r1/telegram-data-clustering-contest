<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/alphabet-i-roboti-za-sortiranje-otpada/"/>
    <meta property="og:site_name" content="PC Press"/>
    <meta property="article:published_time" content="2019-11-22T13:58:28+00:00"/>
    <meta property="og:title" content="Alphabet i roboti za sortiranje otpada"/>
    <meta property="og:description" content="Iako su roboti poput onih koje je predstavila kompanija Boston Dynamics prevalili dalek put, još uvek smo daleko od naprednih robotskih sistema i humanoidnih robota koji se potpuno uklapaju u ljuds…"/>
  </head>
  <body>
    <article>
      <h1>Alphabet i roboti za sortiranje otpada</h1>
      <address><time datetime="2019-11-22T13:58:28+00:00">22 Nov 2019, 13:58</time> by <a rel="author" href="https://pcpress.rs/author/milank/" target="_blank">Milan Živanović</a></address>
      <p>Iako su roboti poput onih koje je predstavila kompanija <a href="https://pcpress.rs/tag/boston-dynamics/">Boston Dynamics</a> prevalili dalek put, još uvek smo daleko od naprednih robotskih sistema i humanoidnih robota koji se potpuno uklapaju u ljudsko društvo. To kompaniju <a href="https://pcpress.rs/tag/alphabet/">Alphabet</a> ipak ne sprečava da se kreće napred, a kroz <a href="https://pcpress.rs/PCout/?url=https://x.company/projects/everyday-robots">The Everyday Robot Project</a>.</p>
      <figure>
        <img src="https://i0.wp.com/pcpress.rs/wp-content/uploads/2019/11/alphabet.jpg"/>
      </figure>
      <p>Eksperti se tako sada fokusiraju na robote koji bi u budućnosti mogli da ostvaruju duboke načine komunikacije sa ljudskim bićima, te na one koji su zaduženi za korisne zadatke. Prvi su na scenu stupili <b>roboti čiji je zadatak da sortiraju otpad u Alphabet kancelarijama</b>. Iako u poslovnim zgradama postoje posebni kontejneri za različite tipove otpada, zaposleni, kao i sva ljudska bića, često prave greške, pa roboti proveravaju sadržaje kontejnera kako bi te greške ispravili.</p>
      <p>Jedinice se obučavaju tako da <b>raspoznaju različite komade otpada</b>, te da, na primer, papir odvajaju od stakla, što je značajno zbog toga što se samo pročišćeni sadržaji šalju na reciklažu, dok oni drugi završavaju na deponijama.</p>
      <related>
        <a href="https://pcpress.rs/lingvisti-i-govorne-vestine-robota-sophia/"/>
      </related>
      <figure>
        <img src="https://i0.wp.com/pcpress.rs/wp-content/uploads/2019/11/alphabet2.jpg"/>
      </figure>
      <p>Tradicionalno se ovakve mašine programiraju korak po korak, ali je Alphabet laboratorija izabrala drugačiji pristup, te su roboti <b>obučavani uz pomoć simulacija i učenja na primerima</b>. Dobijeni rezultati su više nego zadovoljavajući, pa je <b>kontaminacija od 20% smanjena na manje od 5%</b>. Eksperti nastavljaju dalje sa razvijanjem ovih robotskih jedinica, pa je sledeći korak da se razume <b>kako roboti stečeno znanje mogu da prenesu na druge jedinice, i tako skrate proces obuke</b>.</p>
      <p>Izvor: <a href="https://pcpress.rs/PCout/?url=https://www.engadget.com/2019/11/22/alphabet-xlab-everyday-robot/">Engadget</a></p>
      <p>Tagovi: <a href="https://pcpress.rs/tag/alphabet/">alphabet</a>, <a href="https://pcpress.rs/tag/boston-dynamics/">Boston Dynamics</a>, <a href="https://pcpress.rs/tag/reciklaza/">Reciklaža</a>, <a href="https://pcpress.rs/tag/robot/">robot</a>, <a href="https://pcpress.rs/tag/roboti/">roboti</a>, <a href="https://pcpress.rs/tag/the-everyday-robot-project/">The Everyday Robot Project</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/mikroskopski-roboti-za-rano-dijagnostifikovanje-bolesti-u-sistemu-varenja/"/>
        <a href="https://pcpress.rs/neizvesna-buducnost-roboti-koji-ce-verovati-ljudima/"/>
        <a href="https://pcpress.rs/roboti-mravi-timski-rad-za-prevazilazenje-prepreka/"/>
      </related>
    </article>
  </body>
</html>