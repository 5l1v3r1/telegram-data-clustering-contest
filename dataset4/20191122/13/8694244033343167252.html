<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/actualitate/268357/viceprimarul-lucian-harsovschi-spune-ca-a-refuzat-sa-fie-prefect-pentru-ca-si-a-dorit-sa-continue-proiectele-din-municipiu-aratand-ca-are-de-finalizat-proiectele-europene-modernizarea-pietelor-proi"/>
    <meta property="og:site_name" content="NewsBucovina"/>
    <meta property="article:published_time" content="2019-11-22T13:35:38+00:00"/>
    <meta property="og:title" content="Viceprimarul Lucian Harșovschi spune că a refuzat să fie prefect pentru că și-a dorit să continue proiectele din municipiu arătând că are de finalizat proiectele europene, modernizarea piețelor, proiectul salubrizării și cel al parcărilor de reședință// VIDEO"/>
    <meta property="og:description" content="Viceprimarul Sucevei, Lucian Harșovschi, a declarat vineri la Subiectul Zilei de la News Bucovina că a refuzat funcția de prefect al județului Suceava pentru că are multe proiecte de continuat în administrația locală. „S-au vechiculat foarte multe zvonuri despre mine. Nu accept prefect. Cred că trebuie să rămân în administrația locală. Funcția de prefect este …"/>
  </head>
  <body>
    <article>
      <h1>Viceprimarul Lucian Harșovschi spune că a refuzat să fie prefect pentru că și-a dorit să continue proiectele din municipiu arătând că are de finalizat proiectele europene, modernizarea piețelor, proiectul salubrizării și cel al parcărilor de reședință// VIDEO</h1>
      <address>
        <time datetime="2019-11-22T13:35:38+00:00">22 Nov 2019, 13:35</time>
      </address>
      <p>Viceprimarul Sucevei, Lucian Harșovschi, a declarat vineri la Subiectul Zilei de la News Bucovina că a refuzat funcția de prefect al județului Suceava pentru că are multe proiecte de continuat în administrația locală.</p>
      <p>„S-au vechiculat foarte multe zvonuri despre mine. Nu accept prefect. Cred că trebuie să rămân în administrația locală. Funcția de prefect este funcție apolitică, chiar dacă este o funcție cu susținere politică în spate”, a spus Harșovschi.</p>
      <figure>
        <img src="https://www.newsbucovina.ro/wp-content/uploads/2019/11/Screenshot-2-10.png"/>
      </figure>
      <p>El a arătat că rămâne în administrația locală pentru a continua proiectele începute care, încet-încet, se văd.</p>
      <p>Lucian Harșovschi a spus că în primul rând e vorba de proiectele cu finanțare europeană pe care le coordonează, cum ar fi cel privind modernizarea sistemului de transport public local cu autobuze electrice, grădinițele care deja se construiesc, modernizarea Cinema Arta din Ițcani, modernizarea a două colegii tehnice, sau regularizarea malurilor râului Suceava și amenajarea zonei de agrement.</p>
      <p>În ceea ce privește administrare piețelor, domeniu pe care îl are în coordonare, el a spus că piața Burdujeni a fost modernizată, Piața Centrală a fost modernizată și că acum se lucrează la modernizarea Pieței George Enescu.</p>
      <p>
        <i>Vezi de minutul 8:00</i>
      </p>
      <figure>
        <iframe src="https://www.youtube.com/embed/MN9ljO21a54" width="696" height="392" data-service="Youtube" scrolling="no"/>
      </figure>
      <p>Totodată, el a arătat că și proiectul parcărilor de reședință, a fost deblocat după doi ani și că în acest an au fost amenajate 1001 locuri de parcare și a adăugat că față de proiectul inițial de 4.357 de locuri de parcare, vor fi amenajate mult mai multe.</p>
      <p>Harșovschi a amintit că tot el coordonează și domeniul salubrizării și că s-a văzut noul mod de colectare selectivă a deșeurilor și municipiul Suceava are unul dintre cele mai moderne sisteme de colectare a deșeurilor din țară.</p>
      <p>„Sunt proiecte care trebuie duse la bun sfârșit și de aceea am spus ferm „Nu””, a explicat Harșovschi.</p>
      <p>Noul prefect al județului Suceava urmează să fie numit săptămâna viitoare, iar potrivit unor surse politice este Alexandru Moldova, director executiv în Consiliul Județean Suceava.(T.B.)</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/actualitate/268407/toti-primarii-din-judet-invitati-saptamana-viitoare-de-gheorghe-flutur-la-cj-suceava-pentru-a-gasi-solutii-la-problemele-cu-care-se-confrunta-flutur-vom-discuta-si-despre-prioritatile-pentru-2020"/>
        <a href="https://www.newsbucovina.ro/actualitate/268404/perchezitii-in-dornesti-si-radauti-in-cadrul-unei-actiuni-comune-cu-politisti-din-franta-pentru-destructurarea-unui-grup-organizat-acuzat-de-spalare-de-bani-si-contrabanda-suspectii-transportau-canti"/>
        <a href="https://www.newsbucovina.ro/actualitate/268401/pieton-accidentat-mortal-de-o-masina-la-iesirea-din-radauti-spre-marginea"/>
      </related>
    </article>
  </body>
</html>