<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/balgarija-sreshtu-po-patja-kam-evro-2020.html"/>
    <meta property="og:site_name" content="bTV Новините"/>
    <meta property="article:published_time" content="2019-11-22T13:00:00+00:00"/>
    <meta property="og:title" content="България срещу Унгария по пътя към Евро 2020"/>
    <meta property="og:description" content="Националите ще играят в баражите в Лигата на нациите"/>
  </head>
  <body>
    <article>
      <h1>България срещу Унгария по пътя към Евро 2020</h1>
      <h2>Националите ще играят в баражите в Лигата на нациите</h2>
      <address>
        <time datetime="2019-11-22T13:00:00+00:00">22 Nov 2019, 13:00</time>
      </address>
      <p>Националният отбор по футбол на България ще играе срещу Унгария в първи мач от баражите в Лигата на нациите, които дават право на класиране на европейското първенство през 2020 г.</p>
      <p>"Лъвовете" попаднаха в Дивизия "А", а при успех в първия мач ще играят срещу победителя от двойката Исландия - Румъния. Ако националите постигнат успех и в този мач, то те ще играят на голям европейски форум за първи път от Евро 2004 насам.</p>
      <p>Първият мач на България ще е на 26 март у нас, а евентуален "финал" в Дивизията е насрочен за 31 март. Тогава, ако националите се класират напред, също ще бъдат домакини.</p>
      <figure>
        <img src="https://img.bg.sof.cmestatic.com/media/images/640x/Nov2019/2112022856.jpg"/>
        <figcaption>Снимка: Lap.bg</figcaption>
      </figure>
      <p>Националите записаха едни от най-кошмарните си квалификации за шампионата, който ще се проведе през 2020 г. в 12 града в Европа. Те завършиха на предпоследно място в групата, постигайки само една победа от 8 мача - срещу Чехия.</p>
      <p>Доброто представяне на "лъвовете" в Лигата на нациите обаче им осигури още един шанс за класиране. В първото издание на новия турнир на УЕФА националите завършиха на второ място в дивизията. След развоя на квалификациите за Евро 2020 стана ясно, че българският тим има право да играе в баражите. </p>
      <p>В момента са ясни 20 от отборите, които ще играят на първенството на Стария континент, а след изиграването на мачовете през март, ще станат ясни и последните 4 участници.</p>
      <p>
        <b>Ето и двойките в останалите дивизии:</b>
      </p>
      <p>Дивизия "А":<br/>Исландия - Румъния<br/>България - Унгария</p>
      <p>Дивизия "B":<br/>Босна и Херцеговина - Северна Ирландия<br/>Словакия - Ейре</p>
      <p>Дивизия "С":<br/>Шотландия - Израел<br/>Норвегия - Сърбия<br/><br/>Дивизия "D":<br/>Грузия - Беларус<br/>Северна Македония - Косово</p>
    </article>
  </body>
</html>