<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/22/roberto-fico-il-m5s-%c3%a8-in-difficolt%c3%a0-top10_20191122_144736/"/>
    <meta property="og:site_name" content="Askanews"/>
    <meta property="article:published_time" content="2019-11-22T13:47:36+00:00"/>
    <meta property="og:title" content="Roberto Fico: il M5s è in difficoltà"/>
    <meta property="og:description" content="Portici (Napoli), 22 nov. (askanews) – “Il Movimento è in difficoltà perché, dopo tanti anni di lotta, di progettazione, di assemblee sui territori, è entrato non solo in Parlamento e nelle istituzioni, ma anche al governo del Paese”. Lo ha detto il presidente della Camera ed esponente del Movimento 5 stelle, Roberto Fico. A margine […]"/>
  </head>
  <body>
    <article>
      <h1>Roberto Fico: il M5s è in difficoltà</h1>
      <h2>Occorre ripartire</h2>
      <address>
        <time datetime="2019-11-22T13:47:36+00:00">22 Nov 2019, 13:47</time>
      </address>
      <figure>
        <img src="http://www.askanews.it/wp-content/uploads/2019/11/20191122_144729_D4CA7982.jpg"/>
      </figure>
      <p>Portici (Napoli), 22 nov. (askanews) – “Il Movimento è in difficoltà perché, dopo tanti anni di lotta, di progettazione, di assemblee sui territori, è entrato non solo in Parlamento e nelle istituzioni, ma anche al governo del Paese”. Lo ha detto il presidente della Camera ed esponente del Movimento 5 stelle, Roberto Fico.</p>
      <p>A margine dell’avvio del congresso nazionale di Legambiente presso il museo di Pietrarsa a Portici (Napoli), la terza carica dello Stato ha proseguito: “Ogni movimento che opta per una rivoluzione, quando arriva all’interno delle istituzioni e al governo, può cadere in molte contraddizioni e difficoltà.</p>
      <p>Dobbiamo, quindi, dobbiamo inquadrare il Movimento, che è stato molto forte di lotta e di opposizione, in un momento in cui è al governo con tante difficoltà. Dobbiamo, quindi, ripartire da qui e capire oggi dove siamo e dove dobbiamo andare. Non è più rimandabile”.</p>
      <p>Psc/Int2</p>
    </article>
  </body>
</html>