<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/cucchi_ilaria_querela_salvini-6599176/news/2019-11-22/"/>
    <meta property="og:site_name" content="Agi"/>
    <meta property="article:published_time" content="2019-11-22T13:05:00+00:00"/>
    <meta property="og:title" content="Ilaria Cucchi ha querelato Salvini"/>
    <meta property="og:description" content="&quot;Questo signore deve smetterla di fare spettacolo sulla nostra pelle&quot;, ha detto la sorella di Stefano. Nei giorni scorsi il leader della Lega aveva commentato la sentenza di condanna contro i carabinieri accusati di aver pestato Cucchi causandone la morte, affermando che &quot;la droga fa male&quot;."/>
  </head>
  <body>
    <article>
      <h1>Ilaria Cucchi ha querelato Salvini</h1>
      <h2>"Questo signore deve smetterla di fare spettacolo sulla nostra pelle", ha detto la sorella di Stefano. Nei giorni scorsi il leader della Lega aveva commentato la sentenza di condanna contro i carabinieri accusati di aver pestato Cucchi causandone la morte, affermando che "la droga fa male".</h2>
      <address><time datetime="2019-11-22T13:05:00+00:00">22 Nov 2019, 13:05</time> by <a rel="author">AGI - Agenzia Giornalistica Italia</a></address>
      <p>Ilaria Cucchi, sorella di Stefano, ha depositato in procura a Roma la querela per <b>diffamazione</b> nei confronti di Matteo Salvini. "Ora basta - ha scritto la Cucchi - . Lo devo a Stefano, a mio padre ma soprattutto a mia madre. Questo signore deve smetterla di fare spettacolo sulla nostra pelle".</p>
      <p>Salvini, nei giorni scorsi, aveva commentato la <b>sentenza di condanna contro i carabinieri accusati di aver pestato Cucchi</b> causandone la morte, affermando che "<b>la</b> <b>droga fa male</b>". </p>
    </article>
  </body>
</html>