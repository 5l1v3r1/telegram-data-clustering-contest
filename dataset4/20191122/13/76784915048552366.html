<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/mindekozben/poszt/2019/11/22/12_meteres_mufenyovel_papirpoharral_lesz_kornyezetbarat_a_budapesti_karacsonyi_vasar/"/>
    <meta property="og:site_name" content="Index.hu"/>
    <meta property="article:published_time" content="2019-11-22T13:01:58+00:00"/>
    <meta property="og:title" content="12 méteres műfenyővel, papírpohárral lesz környezetbarát a budapesti karácsonyi vásár"/>
    <meta property="og:description" content="Mindeközben - Az idei a kilencedik év, amikor karácsonyi vásárt rendeznek Budapesten, a Szent István-bazilikánál. Most az eddigieknél ..."/>
  </head>
  <body>
    <article>
      <h1>12 méteres műfenyővel, papírpohárral lesz környezetbarát a budapesti karácsonyi vásár</h1>
      <address><time datetime="2019-11-22T13:01:58+00:00">22 Nov 2019, 13:01</time> by <a rel="author" href="https://index.hu/szerzo/nagy_szilvia" target="_blank">Iván-Nagy Szilvia</a></address>
      <p>Az idei a kilencedik év, amikor karácsonyi vásárt rendeznek Budapesten, <a href="https://index.hu/kultur/epiteszet/2019/10/04/vorosmarty_ter_felujitas_atepites_karacsonyi_vasar/">a Szent István-bazilikánál</a>. Most az eddigieknél is több programot, környezettudatosságot, interaktív szelfipontot és tematikus napot ígérnek a szervezők. </p>
      <related>
        <h4>Kapcsolódó</h4>
        <a href="https://index.hu/kultur/epiteszet/2019/10/04/vorosmarty_ter_felujitas_atepites_karacsonyi_vasar/"/>
      </related>
      <p>A vásár kiemelt jelentőséget tulajdonít a környezetbarát, környezettudatos megoldásoknak. Ezért díszíti a teret kivágott fenyő helyett egy – a vásár történetében az eddigi legmagasabb – 12 méteres műfenyő, valamint a rendezvény ideje alatt kizárólag környezetbarát, dupla falú papírpohárban kínálják a forró italokat és az idén is szívószálmentessé teszik a rendezvényt. A pultoknál kiszolgálják azokat a látogatókat is, akik saját bögréjükkel érkeznek.</p>
      <figure>
        <img src="https://kep.cdn.indexvas.hu/1/0/3047/30473/304734/30473459_1f9f4a5ca8e49cacd458a3e0e9b47f57_wm.jpg"/>
        <figcaption>
          <cite>Fotó: Bődey János / Index</cite>
        </figcaption>
      </figure>
      <p>Az MTI azt írja, több mint 150 kiállító, árus lesz majd a téren péntektől, a gyerekeknek minden nap 12-16 óra között kézműves foglalkozásokat szerveznek, aki pedig szeretne, korizhat ingyen (csütörtöktől vasárnapig oktatással) vagy megnézheti a 3D épületfestést sötétedés után.  A Magyar Ökumenikus Szeretetszolgálat a vásár ideje alatt várja az adományokat "szeretet.éhség" kampánya keretében. </p>
    </article>
  </body>
</html>