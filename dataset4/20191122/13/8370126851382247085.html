<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/guncel/136027/temde-feci-kaza-1-kisi-hayatini-kaybetti"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-22T13:51:00+00:00"/>
    <meta property="og:title" content="TEM’de feci kaza! 1 kişi hayatını kaybetti"/>
    <meta property="og:description" content="TEM Otoyolu’nda Kavacık kavşağına çok yakın bir noktada meydana gelen feci bir kaza meydana geldi."/>
  </head>
  <body>
    <article>
      <h1>TEM’de feci kaza! 1 kişi hayatını kaybetti</h1>
      <h2>TEM Otoyolu’nda Kavacık kavşağına çok yakın bir noktada meydana gelen feci bir kaza meydana geldi.</h2>
      <address>
        <time datetime="2019-11-22T13:51:00+00:00">22 Nov 2019, 13:51</time>
      </address>
      <p>ÜMRANİYE TEM Otoyolu'nda bariyerlere çarpan otomobil ikiye bölündü. Kaza yapan otomobildeki bir kişi ölürken iki kişi yaralandı.</p>
      <p>Kaza saat 13.00 sıralarında Ümraniye TEM Otoyolu Çavuşbaşı mevkiinde meydana geldi. Edinilen bilgiye göre Ankara istikametinde giden otomobil bariyerlere çarptı. Araç çarpmanın etkisiyle ikiye bölündü.</p>
      <p>İhbar üzerine olay yerine sağlık ve polis ekipleri sevk edildi. Sağlık ekiplerinin yaptığı incelemede otomobilde bulunan bir kişinin öldüğü iki kişinin de yaralandığı belirlendi. Yaralılar ambulansla hastaneye kaldırıldı. Kaza nedeniyle bölgede trafik yoğunluğu oluştu. Ekiplerin çalışmaları devam ediyor.</p>
      <figure>
        <img src="https://www.gercekgundem.com/images/posts/201911/150713_750x422.jpg"/>
      </figure>
    </article>
  </body>
</html>