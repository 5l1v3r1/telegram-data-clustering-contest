<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/9-cooltura/55582-lili-rainhart-ne-obrabotvaite-snimkite/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-22T13:30:00+00:00"/>
    <meta property="og:title" content="Лили Райнхарт: Не обработвайте снимките!"/>
    <meta property="og:description" content="Така се създават хранителни разстройства, твърди актрисата"/>
  </head>
  <body>
    <article>
      <h1>Лили Райнхарт: Не обработвайте снимките!</h1>
      <h2>Така се създават хранителни разстройства, твърди актрисата</h2>
      <address><time datetime="2019-11-22T13:30:00+00:00">22 Nov 2019, 13:30</time> by <a rel="author" href="https://www.teenproblem.net/users/view/1230773.html" target="_blank">Ивета Иванова</a></address>
      <p>
        <b>Лили Райнхарт заяви, че хората страдат от хранителни разстройства, заради приложенията за обработване на снимки.</b>
      </p>
      <p>Тя вярва, че обработването на фотосите и правенето на ръцете и краката по-слаби, както и намаляването на стомаха, <b>създават нереалистични стандарти за красота.</b> Така<b> по-уязвимите хора си създават нездравословни обсесии, свързани с теглото. </b></p>
      <p><i>"Това не е добре. Затова хората развиват хранителни разстройства. Затова социалните медии са станали опасни за здравето ни. Затова много хора имат нереалистични очаквания за тялото си",</i> написа актрисата в Instagram Stories по повод апликацията BodyTune.</p>
      <p>Звездата призова своите фенове и последователи да не използват такъв тип приложения.</p>
      <p>"<i>Ако преправяте тялото си с Фотошоп, вие спомагате тези проблеми. Така се създават нереалистични очаквания за човешките тела - стига се до там, че хората използват хирургическа намеса, за да постигнат непостижими резултати. Ние сме по-добри от това"</i>, обобщи Лили.</p>
    </article>
  </body>
</html>