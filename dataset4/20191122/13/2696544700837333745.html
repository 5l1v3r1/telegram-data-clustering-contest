<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/vilag/20191122_Lemondasarol_beszelt_a_CDU_vezetoje"/>
    <meta property="og:site_name" content="HVG.hu"/>
    <meta property="article:published_time" content="2019-11-22T13:27:00+00:00"/>
    <meta property="og:title" content="Lemondásáról beszélt a CDU vezetője"/>
    <meta property="og:description" content="Annegret Kramp-Karrenbauer még ma befejezné, ha erre kérnék. Merkel viszont percekig tartó tapsot kapott."/>
  </head>
  <body>
    <article>
      <h1>Lemondásáról beszélt a CDU vezetője</h1>
      <address><time datetime="2019-11-22T13:27:00+00:00">22 Nov 2019, 13:27</time> by <a rel="author">MTI</a></address>
      <p><b>Annegret Kramp-Karrenbauer még ma befejezné, ha erre kérnék. Merkel viszont percekig tartó tapsot kapott.<br/></b>A személyi viták lezárását és egységet sürgetett Annegret Kramp-Karrenbauer, a Német Kereszténydemokrata Unió (CDU) elnöke pénteken Lipcsében, a párt kongresszusán, ahol kijelentette: a nyugalom helyreállítása érdekében akár távozni is hajlandó.</p>
      <p>Mint mondta: ha a párt nem olyan Németországot szeretne építeni, amilyet ő felvázol, akkor "beszéljük meg", és talán "fejezzük is be az egészet még ma".</p>
      <p>A tanácskozás elején az 1001 küldött percekig tartó tapssal köszöntötte a párt előző elnökét, Angela Merkel kancellárt, aki napra pontosan 14 éve kezdte meg kormányfői munkáját.</p>
      <p>Ezzel kapcsolatban Annegret Kramp-Karrenbauer aláhúzta, hogy Angela Merkel kormányzása 14 jó év volt Németországnak.</p>
      <p>A kancellár és a CDU vezetésével szembeni bírálatokra utalva hozzátette: nem lehet sikeres választási stratégia annak folyamatos hangoztatása, hogy minden rossz, amit a CDU és a kormány csinál, de a szavazók legyenek szívesek ennek ellenére is a pártra voksolni.</p>
    </article>
  </body>
</html>