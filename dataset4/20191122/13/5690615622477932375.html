<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837239-u-kiyevi-porsche-viletiv-na-trotuar-perekinuvsya-i-zagorivsya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T13:38:00+00:00"/>
    <meta property="og:title" content="У Києві Porsche вилетів на тротуар, перекинувся і загорівся"/>
    <meta property="og:description" content="КИЇВ. 22 листопада. УНН. У Києві, на вул. Старонаводницькій водій автомобіля Porsche не впорався з керуванням і вилетів на тротуар, внаслідок чого автомобіль …"/>
  </head>
  <body>
    <article>
      <h1>У Києві Porsche вилетів на тротуар, перекинувся і загорівся</h1>
      <address><time datetime="2019-11-22T13:38:00+00:00">22 Nov 2019, 13:38</time> by <a rel="author">Валерія Гуржий</a></address>
      <p><b>КИЇВ. 22 листопада. УНН.</b> У Києві, на вул. Старонаводницькій водій автомобіля Porsche не впорався з керуванням і вилетів на тротуар, внаслідок чого автомобіль перекинувся і загорівся. Про це повідомляє <b>УНН</b> із посиланням на пресслужбу КП "Київавтодор" у Facebook.</p>
      <p>Подія сталася сьогодні, 22 листопада, о 08.36.<br/><br/>"Водій люксового кроссовера Porsche не впорався з керуванням, виїхав на тротуар та збив 14 метрів дорожнього огородження і 20 метрів направляючого пішохідного огородження", - сказано у повідомленні.</p>
      <p>Від удару фрагмент дорожнього огородження відлетів на територію виробничої бази КП "ШЕУ Печерського району" і лише дивом не травмував робітників.</p>
      <p>В результаті ДТП автомобіль перекинувся та загорівся, тому працівники КП "ШЕУ Печерського району" негайно загасили пожежу.</p>
      <p>Лише за щасливим збігом обставин в цій дорожньо-транспортній пригоді ніхто не постраждав: ні четверо молодих людей в автомобілі, ні пішоходи, ні працівники ШЕУ.</p>
      <p>Нагадаємо, <a href="https://www.unn.com.ua/uk/exclusive/1837199-smertelnu-dtp-na-zhitomirschini-sprichiniv-spivrobitnik-prokuraturi?fbclid=IwAR1jb7NlWYtH6RCSr98_bxMV2xDug402Ds-0jZ8eWcAX3cyAYhJ5JsbobA4">смертельну ДТП</a> на Житомирщині спричинив співробітник прокуратури.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fkievavtodor%2Fvideos%2F429514974371275%2F&amp;show_text=0&amp;width=560" width="560" height="305" data-service="Facebook" scrolling="no"/>
      </figure>
    </article>
  </body>
</html>