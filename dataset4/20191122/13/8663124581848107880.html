<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/atalanta-yuventus-prognoz-i-stavky-yuriya-shevchenka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-22T13:22:00+00:00"/>
    <meta property="og:title" content="«Аталанта» – «Ювентус». Прогноз і ставки Юрія Шевченка"/>
    <meta property="og:description" content="Прогнозом на матч Серії А «Аталанта» – «Ювентус» ділиться Юрій Шевченко, постійний експерт «Рейтингу Букмекерів», автор сайту SportArena.com і ведучий шоу «Камонплей!» на радіо «Остання Барикада»."/>
  </head>
  <body>
    <article>
      <h1>«Аталанта» – «Ювентус». Прогноз і ставки Юрія Шевченка</h1>
      <address><time datetime="2019-11-22T13:22:00+00:00">22 Nov 2019, 13:22</time> by <a rel="author">Юрій Шевченко</a></address>
      <p>Прогнозом на матч Серії А «Аталанта» – «Ювентус» ділиться Юрій Шевченко, постійний експерт «Рейтингу Букмекерів», автор сайту SportArena.com і ведучий шоу «Камонплей!» на радіо «Остання Барикада».</p>
      <p>
        <b>16:00, 23 лис 2019</b>
      </p>
      <p>В італійській пресі під час паузи на матчі збірних кожен день писали про Кріштіану Роналду. Мауріціо Саррі замінив португальця у грі з «Міланом», мотивувавши це пошкодженням. Роналду залишив стадіон ще до завершення матчу. А за збірну Роналду відбігав 173 хвилини і забив чотири голи. То чи було пошкодження чи все ж таки у гравця і тренера конфлікт?</p>
      <p>Кріштіану заявив, що Саррі правий – він не готовий на 100%. З «Аталантою» Роналду не зіграє, та, зважаючи на його форму в останніх матчах, це не має бути проблемою. До того ж бергамаски після чудового старту загальмували.</p>
      <p>27-го жовтня «Аталанта» розбила «Удінезе» 7:1 і після цього не вигравала. 2:2 з «Наполі», 0:2 з «Кальярі», 0:0 з «Сампдорією». Проблема навіть не в результатах – «Аталанта» не забиває. А з «Юве» грати не лише без Руслана Малиновського, а ще й без Йосіпа Ілічіча – обидва дискваліфіковані.</p>
      <p>Минулого сезону «Аталанта» обіграла «Юве» в Коппі – 3:0. Два останні матчі чемпіонату завершилися нічиїми – 2:2 та 1:1. Але в Серії А «Ювентус» не програє «Аталанті» з 2001 року: 23 перемоги, шість нічиїх. А в Бергамо забиває 20 матчів поспіль – з 1991 року.</p>
      <p>Чи треба нагадувати, що зараз команда Саррі лідирує в чемпіонаті, взявши 32 очка з 36 можливих? В такій ситуації коефіцієнт 2,51 на перемогу «Юве» – це щось неймовірне.</p>
      <p>Також слід звернути увагу на Гонсало Ігуаїна. Без Роналду саме аргентинець має дбати про голи у ворота «Аталанти», а бергамаскам він забиває сім матчів поспіль.</p>
      <related>
        <a href="https://bookmaker-ratings.com.ua/uikend-tur-vid-pin-up/"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/liga-1-14-yj-tur-prognoz-i-ekspres-vadyma-skichka/"/>
        <a href="https://bookmaker-ratings.com.ua/tips/lion-nitstsa-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/prognoz-i-stavka-sheffild-yunajted-manchester-yunajted-aktyvnist-v-zoni-yevrokubkiv/"/>
      </related>
    </article>
  </body>
</html>