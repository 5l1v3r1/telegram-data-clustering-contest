<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/22/amnesty-international-contro-google-facebook/"/>
    <meta property="og:site_name" content="Webnews"/>
    <meta property="article:published_time" content="2019-11-22T13:24:00+00:00"/>
    <meta property="og:title" content="Amnesty International contro Google e Facebook"/>
    <meta property="og:description" content="Secondo Amnesty Inrernational, Google e Facebook sono una minaccia per i diritti umani, in quanto il loro business model è basato sulla sorveglianza."/>
  </head>
  <body>
    <article>
      <h1>Amnesty International contro Google e Facebook</h1>
      <h2>Secondo Amnesty Inrernational, Google e Facebook sono una minaccia per i diritti umani, in quanto il loro business model è basato sulla sorveglianza.</h2>
      <address><time datetime="2019-11-22T13:24:00+00:00">22 Nov 2019, 13:24</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p><b>Amnesty International</b> ha pubblicato un dettagliato <a href="https://www.amnesty.org/download/Documents/POL3014042019ENGLISH.PDF">report</a> dal titolo “<i>Giganti della sorveglianza</i>“. I giganti sono <b>Google e Facebook</b> che, secondo l’organizzazione non governativa, rappresentano una <b>minaccia per i diritti umani</b>. Grazie al loro monopolio nei settori della ricerca online e dei social media, le due aziende sono un pericolo per la privacy degli utenti.</p>
      <p>Oltre al social network, <b>Facebook</b> possiede WhatsApp, Messenger e Instagram, mentre <b>Google</b> domina i mercati della ricerca, dei browser con Chrome, dei sistemi operativi mobile con Android e delle piattaforma video con YouTube. Miliardi di persone nel mondo usano i loro servizi ma, secondo Amnesty International, ciò avviene ad un costo elevato. Gli utenti non pagano nulla perché mettono i loro <b>dati personali</b> nelle mani dei due giganti del web. Lo scandalo <a href="https://www.webnews.it/2019/07/12/facebook-5-miliardi-multa-cambridge-analytica/">Cambridge Analytica</a> è sicuramente la prova più evidente di quanto afferma l’organizzazione.</p>
      <p>Amnesty International ritiene che il modello di business di Google e Facebook sia basato sulla <b>sorveglianza</b>. Gli utenti vengono identificati in base ai loro interessi per generare profitti dalle inserzioni pubblicitarie. L’enorme quantità di dati viene condivisa con terze parti senza un consenso esplicito. I sistemi utilizzati per raccogliere e analizzare i dati rappresentano un grave pericolo per la <b>privacy</b> e una minaccia per i diritti delle persone, come la libertà di espressione, opinione, pensiero, uguaglianza e non discriminazione.</p>
      <p>L’organizzazione chiede l’intervento dei governi per garantire che l’accesso ai servizi digitali avvenga nel pieno rispetto dei diritti umani. Un portavoce di Google ha dichiarato che gli utenti hanno oggi un controllo maggiore sui loro dati. Steve Satterfield, Director of Privacy and Public Policy di Facebook, ha respinto le accuse mosse da Amnesty International, affermando che il business model dell’azienda non è basato sulla sorveglianza.</p>
      <p>Se vuoi aggiornamenti su <i>Amnesty International contro Google e Facebook</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>