<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/region/na-pomolu-skandal-zbog-drecuna-zovu-ambasadora-srbije/"/>
    <meta property="og:site_name" content="Krstarica"/>
    <meta property="article:published_time" content="2019-11-22T13:26:58+00:00"/>
    <meta property="og:title" content="Na pomolu skandal zbog Drecuna: Zovu ambasadora Srbije"/>
    <meta property="og:description" content="Ambasador Srbije biće pozvan u MIP Bugarske zbog izjave Drecuna"/>
  </head>
  <body>
    <article>
      <h1>Na pomolu skandal zbog Drecuna: Zovu ambasadora Srbije</h1>
      <address><time datetime="2019-11-22T13:26:58+00:00">22 Nov 2019, 13:26</time> by <a rel="author" href="https://www.krstarica.com/author/marina/" target="_blank">M. P.</a></address>
      <figure>
        <img src="https://www.krstarica.com/wp-content/uploads/2018/12/milovan-drecun-750x430.jpg"/>
        <figcaption>Foto: YouTube/N1 (Printscreen)</figcaption>
      </figure>
      <p>Izjava predsednika Odbora za Kosovo i Metohiju Skupštine Srbije Milovana Drecuna da je u Srbiji aktivna krupna mreža bugarskih obaveštajaca je apsurdna i ne odgovara realnosti, izjavila je šefica bugarske diplomatije Jekaterina Zaharijeva, prenela je televizija „NOVA“.<br/>„U pitanju je, ako ne grešim, još jedna apsurdna optužba srpskog političara na račun Bugarske. Na snimku koji se pojavio u medijima, ja ne vidim bugarskog obaveštajca koji se bavi vrbovanjem srpskog oficira, tako da neka ne optužuju nekoga za ono za šta su sami krivi“, navela je.</p>
      <p>Prema njenim rečima, izjava Drecuna ne doprinosi razvoju bilateralnih odnosa Srbije i Bugarske.</p>
      <p>„Bugarska je oduvek pomagala Srbiji po pitanju njene evropske perspektive. I sami znate da Bugarska po tom pitanju ima jak glas, samim tim, optužbe na ovaj račun nisu u skladu sa duhom tih odnosa koji postoje između naših zemalja“, ocenila je.</p>
      <p>Zaharijeva je dodala i da će ambasador Srbije u Bugarskoj najverovatnije biti pozvan u Ministarstvo inostranih poslova zbog ove izjave.</p>
      <p>„Bugarska ne želi da deli savete. Međutim, Srbiji bi bolje bilo da se fokusira na to šta joj se dešava unutar zemlje, a ne da pokušava da određene stvari opravda pomoću svojih komšija“, dodala je.</p>
      <related>
        <h4>Slični tekstovi</h4>
        <a href="https://www.krstarica.com/vesti/politika/lazanski-i-zvanicno-novi-ambasador-srbije-u-rusiji/"/>
        <a href="https://www.krstarica.com/vesti/svet/pucnjava-u-londonu-vozilo-udarilo-auto-ukrajinskog-ambasadora-foto/"/>
        <a href="https://www.krstarica.com/vesti/politika/britanski-ambasador-podrzao-svajcarskog-kolegu-u-pristini/"/>
        <a href="https://www.krstarica.com/vesti/politika/ruski-diplomata-otkrio-ko-gura-ideju-o-promeni-granica-srbije-i-kosova/"/>
      </related>
      <p>(<a href="https://rs-lat.sputniknews.com/regioni/201911221121214224-amabasador-srbije-bice-pozvan-u-mip-bugarske-zbog-izjave-drecuna/">Sputnjik</a>)</p>
    </article>
  </body>
</html>