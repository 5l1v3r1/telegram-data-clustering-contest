<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709413?utm_source=mivzakimnet&amp;utm_medium=rss&amp;utm_campaign=mivzakimnet"/>
    <meta property="og:site_name" content="ישראל היום"/>
    <meta property="article:published_time" content="2019-11-22T13:25:44+00:00"/>
    <meta property="og:title" content="מכבי ת&quot;א גברה 0:3 על נס ציונה במשחק אימון"/>
    <meta property="og:description" content="שומרים על כושר: אילון אלמוג (10), עומר אצילי (31) ואיתי שכטר (39) כבשו לטובת הצהובים מול עמיר תורג'מן וחניכיו כדורגל ישראלי"/>
  </head>
  <body>
    <article>
      <h1>מכבי ת"א גברה 0:3 על נס ציונה במשחק אימון</h1>
      <h2>שומרים על כושר: אילון אלמוג (10), עומר אצילי (31) ואיתי שכטר (39) כבשו לטובת הצהובים מול עמיר תורג'מן וחניכיו</h2>
      <address><time datetime="2019-11-22T13:25:44+00:00">22 Nov 2019, 13:25</time> by <a rel="author" href="https://www.israelhayom.co.il/writer_articles?tid=11169" target="_blank">שי ארצי</a></address>
      <p>מכבי ת"א ערכה הבוקר (שישי) משחק אימון נגד סקציה נס ציונה במגרש הפועל מרמורק ברחובות. אילון אלמוג (10), עומר אצילי (31) ואיתי שכטר (39) כבשו את השערים והעניקו לצהובים ניצחון חלק. </p>
      <p>המחצית הראשונה נפתחה בצורה טובה עבור מכבי כאשר כבר בדקה ה-10 אילון אלמוג העלה את הצהובים ליתרון.  קנדיל שלח את אצילי באגף ימין, פרץ לרחבה והעביר רוחב לאלמוג, שהניסיון הראשון שלו נהדף על ידי הבלם ואת הריבאונד בעט מקרוב לרשת הגבוהה. 0:1 למכבי.</p>
      <p>בדקה ה-31 החניכים של ולדימיר איביץ׳ הכפילו את התוצאה. עומר אצילי כבש מהנקודה הלבנה לאחר שגם הוכשל ברחבה. בדקה ה-39 איתי שכטר הוסיף את השלישי, קנדיל חטף כדור בצד ימין והוא עשה דאבל פאס עם גולסה. המגן העביר רוחב לשכטר שדחק מקרוב בנגיעה אל הרשת. התוצאה נשארה 0:3 למכבי במחצית ששוחקה 40 דקות. במחצית השנייה מכבי המשיכה לשלוט במשחק אבל לא הצליחה להגדיל את התוצאה מול הכתומים.</p>
      <p>ההרכב המלא של מכבי ת"א:</p>
      <p>אנדריאס יאניוטיס (דניאל טננבאום 41), מאור קנדיל (אנדרה ג'ראלדש 51) , שחר פיבן (הדר יוסף 72), ז'איר אמאדור (אנריק סבוריט 41) , אופיר דוידזדה (עומר יצחקי 72), רוסלן ברסקי, איל גולסה (דור מיכה 41), אבי ריקן (אפק ספיר 72), אילון אלמוג, עומר אצילי (מתן חוזז 51) איתי שכטר (ארון שוינפלד 51).</p>
    </article>
  </body>
</html>