<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/divat/2019/11/22/victorias-secret-fashion-show-elmarad-hivatalos/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-22T13:11:00+00:00"/>
    <meta property="og:title" content="Hivatalos: Idén nem rendezik meg a Victoria’s Secret Fashion Show-t"/>
    <meta property="og:description" content="Divatrajongók, figyelem!"/>
  </head>
  <body>
    <article>
      <h1>Hivatalos: Idén nem rendezik meg a Victoria’s Secret Fashion Show-t</h1>
      <h2>Divatrajongók, figyelem!</h2>
      <address><time datetime="2019-11-22T13:11:00+00:00">22 Nov 2019, 13:11</time> by <a rel="author">Rakita Vivi</a></address>
      <p>Már a nyáron felröppent a pletyka, miszerint <a href="https://cosmopolitan.hu/divat/2019/07/31/iden-elmarad-a-victorias-secret-show/">idén elmarad a Victoria’s Secret Fashion Show</a>. Ezt az egyik angyal, <b>Shanina Shaik </b>kotyogta ki egy interjúban.</p>
      <p><i>„Sajnos idén nem lesz Victora’s Secret Fashion Show. Nagyon furcsa ez nekem, hiszen az évnek ebben az időszakában szoktam az angyal-szerepre készülni, edzeni. Abban viszont biztos vagyok, hogy a jövőben majd lesz valami helyette. Biztos vagyok benne, hogy dolgoznak a márkán és azon, milyen módon lehetne ezentúl a show-t csinálni. Mert szerintem ez a legjobb show a világon!”</i> – mesélte akkor a Daily Telegraphnak.</p>
      <p>Most pedig bekövetkezett a divatrajongók legnagyobb félelme:<b> a hír igaznak bizonyult.</b> A Fortune nevű magazin írta meg, hogy<b> a Victoria’s Secret igazgatója erősítette meg</b> a pletykákat. Stuart Burgdoerfer elmondta, hogy a döntés annak érdekében született meg, hogy<i> „fejlesszük az üzenetet, amit a cég közvetít. Kommunikálni fogunk a vásárlóinkkal, de nem a Fashion Show szintjén.”</i></p>
      <p>Végül is a bejelentés abból a szempontból nem meglepő, hogy a márka egy<b> ideje már nincs igazán a topon</b>. Már évek óta <b>folyamatosan csökkenek az eladásaik</b>, a marketingigazgatójuk nagyon <a href="https://cosmopolitan.hu/sztarhirek/2019/08/06/o-a-victoras-secret-uj-transznemu-modellje/">durva dolgokat mondott a transznemű</a> és <a href="https://cosmopolitan.hu/te_te_te/2019/10/10/megvan-a-victorias-secret-elso-plus-size-angyala/">plus-size modellekről,</a> és az emberek már nagyon régóta <a href="https://cosmopolitan.hu/te_te_te/2019/03/26/kiakadtak-a-netezok-a-victorias-secretre/">ki vannak akadva</a>, hogy<b> nincsenek különböző alkatú</b> lányok a kifutón.</p>
      <p>Bár egyelőre úgy tűnik, a Victoria’s Secret ikonikus divatbemutatóját<b> nem örökre</b> offolták ki, sajnos bármi lehetséges. Így az is, hogy a<a href="https://cosmopolitan.hu/szepseg/2018/09/21/minden-amit-az-idei-victorias-secret-bemutatorol-tudni-lehet/"> tavalyi volt</a> a legeslegutolsó Fashion Show a Victoria’s Secret történetében. De azért persze reménykedni ér…</p>
    </article>
  </body>
</html>