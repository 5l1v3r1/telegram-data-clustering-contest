<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549128.html/%D8%A8%D8%A7%D8%B2%D9%87%D9%85-%D8%A7%DB%8C%D8%B3%D9%86%D8%A7-%D8%A8%D8%A7%D8%B2%D9%87%D9%85-%D8%A7%D9%82%D8%AF%D8%A7%D9%85-%D8%B4%DB%8C%D8%B7%D9%86%D8%AA-%D8%A2%D9%85%DB%8C%D8%B2-%D8%B9%D9%84%DB%8C%D9%87-%D8%A7%D9%85%D9%86%DB%8C%D8%AA-%D9%85%D9%84%DB%8C--%D8%B9%DA%A9%D8%B3"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T13:43:00+00:00"/>
    <meta property="og:title" content="بازهم ایسنا بازهم اقدام شیطنت آمیز علیه امنیت ملی +عکس"/>
    <meta property="og:description" content="این روزها و در شرایطی که کشور پس از ماجرای سهمیه بندی بنزین به آرامش بازگشته، خبرگزاری اصلاح طلب ایسنا که از بودجه دولتی تزریق می شود، با انتشار تصویری شیطنت آمیز از تجمع مردم اصفهان علیه آشوبگران، بار دیگر اقدامی مخاطره آمیز علیه امنیت ملی کشور انجام داد."/>
  </head>
  <body>
    <article>
      <h1>بازهم ایسنا بازهم اقدام شیطنت آمیز علیه امنیت ملی +عکس</h1>
      <address>
        <time datetime="2019-11-22T13:43:00+00:00">22 Nov 2019, 13:43</time>
      </address>
      <p>این روزها و در شرایطی که کشور پس از ماجرای سهمیه بندی بنزین به آرامش بازگشته، خبرگزاری اصلاح طلب ایسنا که از بودجه دولتی تزریق می شود، با انتشار تصویری شیطنت آمیز از تجمع مردم اصفهان علیه آشوبگران، بار دیگر اقدامی مخاطره آمیز علیه امنیت ملی کشور انجام داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ خبرگزاری اصلاح طلب ایسنا که در جریان آشوب ها و پس از آن، تحرکات شیطنت آمیزی را علیه امنیت ملی کشورمان در کارنامه کاری خود ثبت کرده است، اینبار نیز عکسی قابل تامل منتشر کرد که نشان می داد طلبه های آفریقایی سیاه پوست در تجمع مردم اصفهان در مقابله با اشرار حضور داشته اند. </p>
      <p>این عکس در میان برخی از کانال های ضدانقلاب منتشر شده و آنان با آتش تهیه ای که خبرگزاری اصلاح طلب آنرا در اختیارشان قرار داده علیه تظاهرات مردمی ایران به دروغ پراکنی دست زده اند.    این خبرگزاری اصلاح طلب یا از سر اشتباه و خطا این کار را انجام داده که حاکی از بی تدبیر و عدم حرفه ای گری این رسانه است و یا اینکه شیطنتی در کار نهفته است که بازهم علیه کشورمان مخاطر آمیز است. به هر حال رویه خبرگزاری ایسنا در روزهای اخیر بسیار قابل تامل است.   </p>
      <figure>
        <img src="http://newsroom.dana.ir/content/upload/bc0a4cef-d8b1-4fd6-9070-d12e4d76ecff.JPG"/>
      </figure>
      <p>    ایسنا در شرایطی با انتشار این تصویر به دنبال به انحراف کشاندن اعتراضات مردمی نسبت به اغتشاشات اخیر است که پیش از این نیز بارها اقداماتی اینچنین علیه امنیت ملی کشور انجام داده بود.    </p>
      <figure>
        <img src="http://newsroom.dana.ir/content/upload/e8e36cc9-f565-404a-873f-cc038047cd78.JPG"/>
      </figure>
      <p>  همچنین خبرگزاری دولتی ایسنا در گزارش تامل برانگیز دیگر با عنوان «دلار ایستاد؛ سکه رفت!» در حالی مدعی افزایش قیمت طلا شد که بررسی ها نشان میداد قیمت سکه نسبت به روز گذشته کاهش حدود 80 هزار تومانی نیز داشته است.   فارغ از ابعاد رسانه ای موضوع که قطعا بهانه ای برای جریانهایی خواهد بود که درپی ایجاد التهاب اقتصادی درپی سهمیه بندی بنزین هستند لازم است ابعاد ضد امنیت ملی این اقدامات که با بودجه بیت المال انجام شده توسط دستگاه های امنیتی و قضایی بررسی شود.   انتهای پیام/  </p>
    </article>
  </body>
</html>