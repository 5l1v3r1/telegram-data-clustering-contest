<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/22/sukces-half-life-alyx-to-szansa-dla-half-life-3.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-22T13:45:00+00:00"/>
    <meta property="og:title" content="Sukces Half-Life: Alyx, to szansa dla Half-Life 3"/>
    <meta property="og:description" content="Deweloperzy z Valve chcą zrobić kolejne gry w ramach marki, ale duży wpływ na ich plany, będzie miał odbiór zapowiedzianego wczoraj tytułu."/>
  </head>
  <body>
    <article>
      <h1>Sukces Half-Life: Alyx, to szansa dla Half-Life 3</h1>
      <h2>Deweloperzy z Valve chcą zrobić kolejne gry w ramach marki, ale duży wpływ na ich plany, będzie miał odbiór zapowiedzianego wczoraj tytułu.</h2>
      <address><time datetime="2019-11-22T13:45:00+00:00">22 Nov 2019, 13:45</time> by <a rel="author">LM</a></address>
      <p>Jeśli ubolewacie nad faktem, że po latach oczekiwania na kolejną grę z serii Half-Life studio Valve opracowało grę wyłącznie z myślą o VR, to mamy dla Was dobre wieści. <b>Okazuje się, że wytężone prace nad <a href="https://www.gram.pl/news/2019/11/21/mamy-pierwszy-zwiastun-i-oficjalna-date-premiery-half-life-alyx.shtml">zapowiedzianym wczoraj Half-Life: Alyx</a> pozwoliły na nowo ożywić uniwersum w wyobraźni deweloperów, co oznacza, że być może doczekamy się kolejnych gier z cyklu</b>. Takimi informacjami uraczył nas David Speyrer w rozmowie z redakcją The Verge. Zapytany o dalsze losy serii wspomniał, że możemy spodziewać się dalszych praca nad marką; przyznał, że „<b>nie jest żadnym zaskoczeniem, że wiele osób w Valve czekało na powrót serii od dawna</b>, a nowe doświadczenia jedynie wzmocniły to uczucie”.</p>
      <figure>
        <img src="https://img6.gram.pl/dnxg20191122134537204xyhr.jpg"/>
      </figure>
      <p>Jednocześnie Speyrer oznajmił, że podczas prac nad projektem VR <b>twórcy odkryli nowe sposoby na opowiadanie historii z wykreowanym światem i bohaterami, jednocześnie były to dla nich nowe doświadczenia z mechanikami rozgrywki, które utwierdziły ich w przekonaniu, że mogą teraz pójść dużo dalej niż do tej pory</b>. Oczywiście dodał, że nie należy tu uprzedzać faktów, bo wiele zależy od tego, jak zostanie przyjęte Half-Life: Alyx, ale twórcy chętnie pójdą za ciosem.<br/><br/>Half-Life 3 potwierdzone? Dalej nie, ale wydaje się teraz prawdopodobne bardziej niż kiedykolwiek. Zanim jednak popadniemy w skrajny optymizm, warto dodać do omawianych rewelacji łyżkę dziegciu, bo <b>jak słusznie zauważyliście wczoraj, Valve bada rynek za pośrednictwem technologii, z której wciąż jedynie niewielki procent użytkowników platformy Steam. Czy Half-Life: Alyx zadziała jako system seller dla pecetowych gogli VR?</b> Trudno powiedzieć, ale jeśli gra będzie wybitna, to niewykluczone, że zachęci sceptycznych graczy do sięgnięcia po nowe formy rozrywki.<br/><br/><b>Half-Life: Alyx</b> ukaże się w marcu 2020 roku dla gogli <b>Valve Index, HTC Vive, Oculus Rift</b> i <b>Windows Mixed Reality</b>.</p>
      <p>https://www.youtube.com/watch?v=O2W0N3uKXmo&amp;feature=emb_title</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>