<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/eurospin-richiama-uvetta-sultanina-mister-sibamba-lallerta-del-ministero-della-salute/"/>
    <meta property="og:site_name" content="fanpage.it"/>
    <meta property="article:published_time" content="2019-11-22T13:34:42+00:00"/>
    <meta property="og:title" content="Eurospin richiama uvetta sultanina Mister Sibamba: l’allerta del Ministero della Salute"/>
    <meta property="og:description" content="Il ministero della Salute ha pubblicato il richiamo dal mercato di un lotto di uvetta sultanina Mister Sibamba prodotta da Spinservice nel suo stabilimento a Saruhanli Manisa in Turchia dal momento che le analisi hanno rilevato un livello di ocratossina A oltre i limiti di legge."/>
  </head>
  <body>
    <article>
      <h1>Eurospin richiama uvetta sultanina Mister Sibamba: l’allerta del Ministero della Salute</h1>
      <h2>Il ministero della Salute ha pubblicato il richiamo dal mercato di un lotto di uvetta sultanina Mister Sibamba prodotta da Spinservice nel suo stabilimento a Saruhanli Manisa in Turchia dal momento che le analisi hanno rilevato un livello di ocratossina A oltre i limiti di legge.</h2>
      <address><time datetime="2019-11-22T13:34:42+00:00">22 Nov 2019, 13:34</time> by <a rel="author" href="https://www.fanpage.it/author/biagio-chiariello/" target="_blank">Biagio Chiariello</a></address>
      <p>Richiamo per rischio chimico. Questo il motivo che ha portato il <b>Ministero della Salute</b> a pubblicare un avviso di <b>allerta alimentare</b> riguardante un lotto di <b>uvetta sultanina</b> <b>Mister Sibamba</b> prodotta da Spinservice nel suo stabilimento   dell’azienda Özgür Tarım a İstasyon Mah. Kuvayi Milliye 7, a Saruhanlı, nella provincia di Manisa, in Turchia: le analisi hanno rilevato un livello di ocratossina A oltre i limiti di legge. Nello specifico si tratta del lotto 450020556-14-1182 con scadenza 30 marzo 2021 in vendita nei discount Eurospin nelle confezioni da 250 grammi. Il ministero e la catena a scopo precauzionale raccomandano di <b>non consumare</b> l’uvetta sultanina con il numero di lotto segnalato e restituirla al punto vendita Eurospin dove è stata acquistata per il rimborso o la sostituzione.</p>
      <figure>
        <img src="https://staticfanpage.akamaized.net/wp-content/uploads/2019/11/2019-11-22_1420.jpg"/>
      </figure>
      <p><b>Non si tratta del primo richiamo</b> segnalato dal Ministero della Salute in riferimento ad un possibile <b>rischio chimico</b>. Una decina di giorni fa è capitato con un <a href="https://www.fanpage.it/attualita/pistacchi-tostati-salati-ritirati-dal-commercio-per-rischio-chimico/">lotto di fagioli confezionati</a> a marchio "Nuova Terra  – I Frutti della Terra" e con di diversi lotti e varietà di <a href="https://www.fanpage.it/attualita/ministero-annuncia-ritiro-di-birra-tedesca-dal-mercato-presenza-di-detergente-nelle-bottiglie/">birra tedesca</a> prodotta da Franken Bräu. E sempre per lo stesso motivo a luglio sono stati ritirati alcuni <a href="https://www.fanpage.it/attualita/trance-di-verdesca-congelate-ritirate-dal-mercato-ministero-della-salute-rischio-chimico/">tranci di verdesca congelati</a> per la presenza di mercurio oltre ai limiti di legge come da regolamento europeo 1881/2006, mentre a febbraio <a href="https://www.fanpage.it/attualita/troppo-colorante-ministero-della-salute-segnala-richiamo-salsiccia-per-rischio-chimico/">un additivo non consentito</a> sarebbe stato rinvenuto in alcuni lotti di <a href="https://www.fanpage.it/attualita/troppo-colorante-ministero-della-salute-segnala-richiamo-salsiccia-per-rischio-chimico/">salsiccia luganega</a> Fattorie Novella Sentieri di Cappella Cantone, in provincia di Cremona, ed è scattato il richiamo.</p>
    </article>
  </body>
</html>