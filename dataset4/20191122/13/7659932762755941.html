<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/2003741/%D8%B3%DB%8C%D8%B3%D8%AA%D8%A7%D9%86%DB%8C-%D8%A7%D8%B5%D9%84%D8%A7%D8%AD-%D9%82%D8%A7%D9%86%D9%88%D9%86-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%B1%D8%A7%D9%87%DA%A9%D8%A7%D8%B1-%D8%A8%D8%B1%D8%A7%DB%8C-%D8%B9%D8%A8%D9%88%D8%B1-%D8%A7%D8%B2-%D8%A8%D8%AD%D8%B1%D8%A7%D9%86-%D8%B9%D8%B1%D8%A7%D9%82-%D8%A7%D8%B3%D8%AA"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-23T13:45:00+00:00"/>
    <meta property="og:title" content="سیستانی: اصلاح قانون انتخابات راهکار برای عبور از بحران عراق است"/>
    <meta property="og:description" content="علی سیستانی مرجع عالی شیعیان در عراق روز جمعه (۲۲ نوامبر) از سیاستمداران کشور خواست تا اصلاح قانون انتخابات را به سرعت اجرا کنند.او افزود «اصلاح قانون انتخابات تنها راهکار برای عبور از ناآرامی های چند هفته گذشته است».به گزارش رویترز، نماینده سیستانی"/>
  </head>
  <body>
    <article>
      <h1>سیستانی: اصلاح قانون انتخابات راهکار برای عبور از بحران عراق است</h1>
      <address>
        <time datetime="2019-11-23T13:45:00+00:00">23 Nov 2019, 13:45</time>
      </address>
      <p>علی سیستانی مرجع عالی شیعیان در عراق روز جمعه (۲۲ نوامبر) از سیاستمداران کشور خواست تا اصلاح قانون انتخابات را به سرعت اجرا کنند.<br/><br/>او افزود «اصلاح قانون انتخابات تنها راهکار برای عبور از ناآرامی های چند هفته گذشته است».<br/><br/>به گزارش رویترز، نماینده سیستانی در خطبه نماز جمعه در کربلا گفت مرجع عالی «بر لزوم تسریع در تصویب قانون جدید انتخابات و قانون جدید کمیساریای انتخابات تاکید می کند چرا که این دو قانون مقدمه عبور از بحران بزرگ کنونی در کشور هستند».<br/><br/>اعتراضات در عراق از اول اکتبر آغاز شد. معترضان خواستار اصلاح قانون اساسی و کابینه و اشتغال زایی و لغو سهمیه بندی فرقه ای و اعلام نام عاملان کشتار معترضان هستند.<br/><br/>درگیری معترضان و ماموران منجر به کشته شدن بیش از ۳۰۰ نفر از دو طرف و زخمی شدن چند هزار نفر شده است.</p>
    </article>
  </body>
</html>