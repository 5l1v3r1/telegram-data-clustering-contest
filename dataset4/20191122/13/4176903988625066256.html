<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/srbija/vozdovacki-odbornici-pomazu-domu-zdravlja-u-obilicu/"/>
    <meta property="og:site_name" content="Krstarica"/>
    <meta property="article:published_time" content="2019-11-22T13:29:00+00:00"/>
    <meta property="og:title" content="Voždovački odbornici pomažu Domu zdravlja u Obiliću"/>
    <meta property="og:description" content="BEOGRAD - Odbornici beogradske opštine Voždovac odrekli su se dnevnice kako bi, ovaj put, pomogli Domu zdrava Obilić iz Prilužja da nabavi kombi vozilo."/>
  </head>
  <body>
    <article>
      <h1>Voždovački odbornici pomažu Domu zdravlja u Obiliću</h1>
      <address><time datetime="2019-11-22T13:29:00+00:00">22 Nov 2019, 13:29</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521007-750x430.jpg"/>
        <figcaption>Foto: Tanjug</figcaption>
      </figure>
      <p>BEOGRAD – Odbornici beogradske opštine Voždovac odrekli su se dnevnice kako bi, ovaj put, pomogli Domu zdrava Obilić iz Prilužja da nabavi kombi vozilo.<br/>Odluka o tome je, prema rečima, predsednika Skupštine opštine Aleksandra Mirkovića doneta je danas.<br/>Odbornici su se, kao i prethodnih godina, jednoglasno odrekli naknada za rad na svečanoj sednici Skupštine na Dan opštine 13. decembra.</p>
      <p>Na sednici je doneta Odluka o petom rebalansu budžeta GO Voždovac za 2019. godinu, koju je obrazložila Jelisavka Đurašinović, iz Odeljenja za finansije, privredu, društvene delatnosti i planiranje.<br/>Odbornik Saveza za Voždovac Goran Luković predao je predloženi plan i projekat za izgradnju novog Kulturnog centra na Voždovcu koji bi sadržao pozorišnu i bioskopsku salu, kao i galerijski prostor.</p>
      <p>Predsednik Skupštine Aleksandar Mirković rekao je da je svaka inicijativa za razvoj kulture na Voždovcu dobrodošla i prihvaćena, jer je to u interesu svih Voždovčana.<br/>Pored ostalih odluka, odbornici su na Skupštini doneli Rešenje o imenovanju Jelene Gajić za v.d. direktora Ustanove kulture „Beli potok“, kao i Rešenje o izboru Saveta mesnih zajednica na teritoriji GO Voždovac, saopštila je opštinska služba za informisanje.</p>
      <p>(Tanjug)</p>
    </article>
  </body>
</html>