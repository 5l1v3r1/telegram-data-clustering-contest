<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/22/market/xristougenniatiko-vazaar-tis-elpidas/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-22T13:19:44+00:00"/>
    <meta property="og:title" content="Χριστουγεννιάτικο Βazaar της «ΕΛΠΙΔΑΣ»"/>
    <meta property="og:description" content="Όπως κάθε χρόνο από το Bazaar θα μπορείτε να προμηθευτείτε το γούρι της «ΕΛΠΙΔΑΣ» για το 2020"/>
  </head>
  <body>
    <article>
      <h1>Χριστουγεννιάτικο Βazaar της «ΕΛΠΙΔΑΣ»</h1>
      <h2>Όπως κάθε χρόνο από το Bazaar θα μπορείτε να προμηθευτείτε το γούρι της «ΕΛΠΙΔΑΣ» για το 2020</h2>
      <address><time datetime="2019-11-22T13:19:44+00:00">22 Nov 2019, 13:19</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Με κεντρικό σύνθημα <b>«30 </b><b>of</b> <b>Years</b> <b>of</b> <b>Love</b><b>»</b>, <b>το Σωματείο «ΕΛΠΙΔΑ -Σύλλογος Φίλων Παιδιών με καρκίνο»</b> διοργανώνει για 15<sup>η</sup> συνεχή χρονιά το πιο <b>Χριστουγεννιάτικο Β</b><b>azaar</b> της πόλης, <b>Τρίτη 3 και Τετάρτη 4 Δεκεμβρίου στο ξενοδοχείο «</b><b>SEMIRAMIS</b><b>» στο Κεφαλάρι από τις 11 το πρωί μέχρι τις 8 το βράδυ!</b></p>
      <p>Μοναδικά δώρα, πρωτότυπα στολίδια, λαχταριστές λιχουδιές, χειροποίητες δημιουργίες, βιβλία, κοσμήματα, αξεσουάρ και πολλές εκπλήξεις μάς περιμένουν όλους για να μπούμε στο εορταστικό κλίμα, χαρίζοντας χαμόγελα και αγάπη στα παιδιά της <b>«ΕΛΠΙΔΑΣ»</b>.</p>
      <p>Για πρώτη φορά φέτος το <b>Bazaar</b><b>  του Σωματείου</b> φιλοξενείται στο ξενοδοχείο <b>SEMIRAMIS</b>, έναν μοντέρνο, πολύχρωμο και νεανικό χώρο ο οποίος θα γεμίσει από χριστουγεννιάτικες μελωδίες και μυρωδιές, βάζοντας μας όλους στο πνεύμα των Χριστουγέννων.</p>
      <p>Όπως κάθε χρόνο από το <b>Bazaar</b> θα μπορείτε να προμηθευτείτε το γούρι της <b>«ΕΛΠΙΔΑΣ» για το 2020</b>, το οποίο φέτος είναι αφιερωμένο στα <b>30 χρόνια αγάπης και προσφοράς του Σωματείου</b>.  Το γούρι είναι σχεδιασμένο από την <b>Αντιπρόεδρο του Σωματείου</b> <b>κυρία Μαριάννα Γουλανδρή Λαιμού</b> και κατασκευασμένο από τo γνωστό κοσμηματοπωλείο <b>«</b><b>SERKOS</b><b>»</b>.  Όλα τα έσοδα από την πώλησή του θα διατεθούν για την στήριξη των σκοπών του <b>Σωματείου</b>.</p>
      <p>Με έμπνευση από το <b>γούρι της «ΕΛΠΙΔΑΣ»</b>, η ομάδα της <b>«ΕΛΠΙΔΑΣ» </b>και του <b>«</b><b>ELPIDA</b> <b>Youth</b><b>»</b>, έχει ετοιμάσει μοναδικές δημιουργίες φιλικές προς το περιβάλλον, κατασκευασμένες από ανακυκλώσιμα και επαναχρησιμοποιούμενα υλικά.  Οι εθελοντές του δημιουργικού εργαστηρίου και οι γονείς του <b>«Ξενώνα της ΕΛΠΙΔΑΣ»</b> έχουν ετοιμάσει πρωτότυπες χριστουγεννιάτικες κατασκευές, μπάλες, φαναράκια, γούρια και κεριά με πολύ αγάπη και μεράκι, ενώ για πρώτη χρονιά στο <b>Bazaar</b> θα διατίθενται χειροτεχνίες παιδιών που ανήκουν στο <b>ELPIDA</b> <b>junior</b>!  Τα έσοδα από τις πωλήσεις θα διατεθούν αποκλειστικά για τους σκοπούς του <b>Σωματείου</b>.</p>
      <p>Το <b>«ΟΡΑΜΑ ΕΛΠΙΔΑΣ»</b> θα είναι και φέτος παρόν στο <b>Bazaar</b>, δίνοντας την  ευκαιρία στους επισκέπτες, με την αγορά ενός πολύ κομψού αξεσουάρ, να συμβάλουν στην τυποποίηση ενός δείγματος εθελοντή δότη ή να γίνουν κι οι ίδιοι εθελοντές, δίνοντας στα φετινά Χριστούγεννα μια ξεχωριστή έννοια ανθρωπιάς κι αλληλεγγύης.</p>
      <p>Η ομάδα του <b>«Ιδρύματος Μαριάννα Β. Βαρδινογιάννη»</b>, έχει επιλέξει με κέφι μια σειρά από χριστουγεννιάτικα προϊόντα τα οποία θα διαθέτουν στο <b>Bazaar</b> αποκλειστικά για την ενίσχυση των σκοπών του.</p>
      <p>Παράλληλα, στο bazaar συμμετέχουν και <b>39 μεγάλες εταιρείες</b>, οι οποίες θα διαθέσουν μέρος των εσόδων τους για τους σκοπούς του <b>Σωματείου</b>.  Συγκεκριμένα στο <b>Β</b><b>azaar</b> μας μπορείτε να βρείτε προϊόντα των εταιρειών:  <b>AMARIS</b> <b>MYKONIAN</b> <b>ART</b> <b>STORIES</b>, <b>ANAPNOE</b>, <b>ANATOL</b>, <b>A</b><b>’</b><b>SHK</b>, <b>BIJOU</b> <b>BIJOU</b>, <b>BLEECKER</b> <b>AND</b> <b>LOVE</b>, <b>BOULE</b> <b>DE</b> <b>VERRE</b>, <b>CHIP</b><b> &amp; </b><b>CHIP</b>, <b>COTTON</b> <b>PRINCE</b>, <b>DANDELIONS</b>, <b>Δ.</b><b> </b><b>ΜΟΙΡΑΡΑΚΗ</b><b> </b><b>Α.Ε.</b>, <b>DIAMOND</b> <b>CLUB</b>, <b>DOTS</b><b>. </b><b>ART FOR ALL</b>, <b>FIRST HOME DESIGN</b>, <b>HANDMADE WITH LOVE</b>, <b>HUFFY</b>, <b>ILEANA MAKRI</b>, <b>ILIAS LALAOUNIS</b>, <b>IORDANIS</b>, <b>KANDARAKIS</b>, <b>KESSARIS</b>, <b>KOKU CONCEPT</b>, <b>LA FENETRE</b>, <b>LIANA VOURAKIS</b>, <b>LIPSHOP</b>, <b>ΜΕΛΛΙΣΣΑ</b><b> </b><b>ΕΚΔΟΣΕΙΣ</b>, <b>MR &amp; SON</b>, <b>ΜΥΡΤΩ</b><b> </b><b>ΔΗΜΗΤΡΙΟΥ</b><b> – ORIGAMI</b>, <b>NAKASPAPER</b>, <b>PAPASPIROU</b>, <b>PIETRA DI ORO</b>, <b>SCAPERDAS</b>, <b>SERKOS</b>, <b>STUDIO KOSTA BODA ILLUM</b>, <b>SUPER CAKES</b>, <b>TREASURE BOX BY ANNITA</b>, <b>VENETIA VILDIRIDIS</b>, <b>VOURAKIS ANTONIS</b>, <b>VST.</b></p>
      <p>Σας περιμένουμε όλους και φέτος για να στείλουμε ένα δυνατό μήνυμα αγάπης για τα παιδιά της<b> «ΕΛΠΙΔΑΣ»!</b></p>
    </article>
  </body>
</html>