<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100270/%D8%B9%D9%85%D9%84%DA%A9%D8%B1%D8%AF-%D9%85%D9%86%D8%A7%D8%B3%D8%A8-%DB%8C%DA%AF%D8%A7%D9%86-%D9%87%D8%A7-%D8%AF%D8%B1-%D8%B1%D8%B2%D9%85%D8%A7%DB%8C%D8%B4-%D9%85%D8%AF%D8%A7%D9%81%D8%B9%D8%A7%D9%86-%D8%A2%D8%B3%D9%85%D8%A7%D9%86-%D9%88%D9%84%D8%A7%DB%8C%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-22T13:40:24+00:00"/>
    <meta property="og:title" content="عملکرد مناسب یگان‌ها در رزمایش مدافعان آسمان ولایت"/>
    <meta property="og:description" content="امیر سرتیپ قادر رحیم زاده، فرمانده رزمایش مشترک پدافند هوایی مدافعان آسمان ولایت98 در جمع‌بندی عملکرد نیروهای شرکت کننده در رزمایش گفت: این رزمایش با تلاش همه یگان‌های شرکت کننده بسیار موفق برگزار شد."/>
  </head>
  <body>
    <article>
      <h6 class="kicker">فرمانده رزمایش مشترک پدافند هوایی مدافعان آسمان ولایت98 اعلام کرد</h6>
      <h1>عملکرد مناسب یگان‌ها در رزمایش مدافعان آسمان ولایت</h1>
      <address><time datetime="2019-11-22T13:40:24+00:00">22 Nov 2019, 13:40</time> by <a rel="author">فاطمه ابوطالبی</a></address>
      <p>امیر سرتیپ قادر رحیم زاده، فرمانده رزمایش مشترک پدافند هوایی مدافعان آسمان ولایت98 در جمع‌بندی عملکرد نیروهای شرکت کننده در رزمایش گفت: این رزمایش با تلاش همه یگان‌های شرکت کننده بسیار موفق برگزار شد.</p>
      <p>به گزارش ایسناف وی در ادامه اظهار داشت: برنامه ریزی کرده بودیم نیروهایی از نیروی هوایی ارتش جمهوری اسلامی ایران در نقش نیروهای متخاصم وارد منطقه رزمایش شوند. سامانه های مختلف راداری و موشکی که با هوشیاری قبلا در منطقه مستقر شده بوند توانستند اهدافی را که وارد منطقه رزمایش شده اند، به موقع کشف، شناسایی و منهدم کنند.</p>
      <p>وی افزود: تک تک سامانه هایی که در اینجا مستقر هستند، توسط افسران مجرب و متخصص هدایت شدند و ارزیاب ها نیز عملکرد سامانه ها و کارکنان ما را که عموما جوانان هستند، ارزیابی می‌کنند.</p>
      <p>امیر رحیم زاده ادامه داد: برای اولین بار پس از تشکیل نیروی پدافند هوایی، ما مرکز عملیات پدافند هوایی مربوط به قرارگاه پدافند هوایی خاتم الانبیاء(ص) را در منطقه رزمایش مستقر کردیم و تحت فرمان و کنترل عملیاتی قرار گرفته بود که عملکرد این مراکز هم مورد ارزیابی قرار گرفت.</p>
      <p>فرمانده رزمایش مشترک پدافند هوایی مدافعان آسمان ولایت 98 با بیان اینکه ارزیابی های اولیه ما از این رزمایش بسیار خوب است، تاکید کرد: در ارزیابی های اولیه، یگان ها نمرات بسیار خوب و بالایی دریافت کرده اند و عملکرد بسیار خوبی داشتند که ریز اقدامات و عملکردها نیز در حال جمع بندی است.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98090100274/%D8%B1%D8%B2%D9%85%D8%A7%DB%8C%D8%B4-%D9%85%D8%B4%D8%AA%D8%B1%DA%A9-%D9%BE%D8%AF%D8%A7%D9%81%D9%86%D8%AF-%D9%87%D9%88%D8%A7%DB%8C%DB%8C-%D9%85%D8%AF%D8%A7%D9%81%D8%B9%D8%A7%D9%86-%D8%AD%D8%B1%DB%8C%D9%85-%D9%88%D9%84%D8%A7%DB%8C%D8%AA-98-%D9%BE%D8%A7%DB%8C%D8%A7%D9%86-%DB%8C%D8%A7%D9%81%D8%AA"/>
      </related>
    </article>
  </body>
</html>