<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121279/ue-wesprze-transformacje-energetyczna-rz-dodatkowe-fundusze-beda-ale-mniejsze-niz-planowano.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-22T09:02:00+00:00"/>
    <meta property="og:title" content="UE wesprze transformację energetyczną. &quot;Rz&quot;: Dodatkowe fundusze będą, ale mniejsze, niż planowano"/>
    <meta property="og:description" content="Dziesięć polskich regionów najmocniej związanych z węglem może dostać dodatkowe fundusze na transformację w latach 2021–2027. Pieniędzy będzie jednak znacznie mniej, niż planowano – podaje „Rzeczpospolita”."/>
  </head>
  <body>
    <article>
      <h1>UE wesprze transformację energetyczną. "Rz": Dodatkowe fundusze będą, ale mniejsze, niż planowano</h1>
      <address>
        <time datetime="2019-11-22T09:02:00+00:00">22 Nov 2019, 09:02</time>
      </address>
      <h4>Dziesięć polskich regionów najmocniej związanych z węglem może dostać dodatkowe fundusze na transformację w latach 2021–2027. Pieniędzy będzie jednak znacznie mniej, niż planowano – podaje „Rzeczpospolita”.</h4>
      <p>Jak relacjonuje Anna Słojewska, postulat zgłoszony dwa lata temu (umieszczenia w unijnym budżecie Funduszu Sprawiedliwej Transformacji Energetycznej), został zrealizowany.</p>
      <p>Na Fundusz w nowym budżecie przeznaczono 3,8 mld euro, na lata 2021-2027. „Fundusz znalazł się też w programie nowej przewodniczącej Komisji Europejskiej Ursuli von der Leyen. Komisja pod jej kierownictwem rozpocznie prace 1 grudnia i prawdopodobnie już 11 grudnia przedstawi propozycję dotyczącą tzw. Inicjatywy Sprawiedliwej Transformacji” – czytamy.</p>
      <p>Oznacza to, że regiony (m.in. w Polsce), które narażone są na ogromne koszty związane z europejską strategią neutralności klimatycznej otrzymają wsparcie.</p>
      <p>Jak jednak podaje "Rzeczpospolita", aby propozycja zyskała wystarczające poparcie, uwzględniono w niej w sumie aż 50 regionów w Unii Europejskiej.</p>
      <p>„Komisja nie ukrywa, że to konieczne, żeby zyskać poparcie dla nowego instrumentu, który będzie częścią unijnego budżetu. (...) Zatem, zgodnie z tą logiką, nie może finansować tylko polskich czy niemieckich kopalni, muszą na nim też skorzystać inni. Tyle że wtedy taka pomoc może nie osiągnąć zamierzonych skutków” – podkreśla Słojewska.</p>
      <footer>/ Źródło: Rzeczpospolita <br/>/ zma</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121100/krakow-prace-spoleczne-za-lamanie-przepisow-o-zakazie-palenia-weglem.html"/>
      </related>
    </article>
  </body>
</html>