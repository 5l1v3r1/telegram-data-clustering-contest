<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/tv/artikel/4930566/het-officieel-zoey-101-komt-terug-op-de-buis"/>
    <meta property="og:site_name" content="RTL Boulevard"/>
    <meta property="article:published_time" content="2019-11-22T09:55:54+00:00"/>
    <meta property="og:title" content="Het is officieel: Zoey 101 komt terug op de buis"/>
    <meta property="og:description" content="Zoey 101-fans kunnen de dvd's weer afstoffen en de hele show alvast gaan bingen, want binnenkort keren Zoey, Dustin, Logan en de groep terug op tv. De volledige cast verzamelde zich voor een Insta-kiekje om de grote reünie aan te kondigen. Al zit er wel een addertje onder het gras."/>
  </head>
  <body>
    <article>
      <h1>Het is officieel: Zoey 101 komt terug op de buis</h1>
      <address>
        <time datetime="2019-11-22T09:55:54+00:00">22 Nov 2019, 09:55</time>
      </address>
      <p>Zoey 101-fans kunnen de dvd's weer afstoffen en de hele show alvast gaan bingen, want binnenkort keren Zoey, Dustin, Logan en de groep terug op tv. De volledige cast verzamelde zich voor een Insta-kiekje om de grote reünie aan te kondigen. Al zit er wel een addertje onder het gras.</p>
      <p>Jamie-Lynn Spears (28) en de rest van de cast van <i>Zoey 101</i> hebben het Insta-official gemaakt: de Nickelodeon-serie maakt een comeback. Helaas lijkt het niet te gaan om een heel nieuw seizoen, maar slechts een kleine reünie. De kinderzender haalt namelijk nog meer oude series uit het slop voor een reboot, zo ook comedyshow <i>All That</i>. Hierin zullen Zoey, Logan, Dustin, Chase, Quinn, Lola en de rest voor een sketch hun opwachting maken. </p>
      <figure>
        <embed-post data-src="https://www.instagram.com/p/B0iuKJMgLwu" data-service="Instagram"/>
      </figure>
      <figure>
        <embed-post data-src="https://www.instagram.com/p/B5I-8Q6gKr4" data-service="Instagram"/>
      </figure>
      <p>De cast hield al eerder een mini-reünie toen de serie elf jaar van de buis was. Fans van de serie waren echter wel teleurgesteld dat Jamie-Lynn niet aanwezig was voor de festiviteiten, maar de rest van de acteurs maakte het goed door veel content te delen op social media. Bovendien zong de groep tezamen het openingsnummer <i>Follow Me</i> van de populaire serie, wat ook voor de fanatieke liefhebbers van <i>Zoey 101 </i>een feestje was. </p>
      <figure>
        <iframe src="https://www.youtube.com/embed/RX6YeYT3ed8" width="854" height="480" data-service="Youtube" scrolling="no"/>
      </figure>
      <p>In <i>Zoey 101</i> werden Zoey en haar vrienden gevolgd tijdens hun verblijf op Pacific Coast Academy. De serie werd uitgezonden van 2005 tot 2008, maar werd stopgezet in het vierde seizoen omdat Jamie-Lynn op 16-jarige leeftijd zwanger werd van haar eerste kindje Maddie Briann (11). De serie keert nu voor het eerst terug in een aflevering van <i>All That</i>, die verwacht wordt in 2020. </p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/tv/artikel/4922621/yes-netflix-komt-met-spin-serie-over-octo-uit-spongebob"/>
        <a href="https://www.rtlboulevard.nl/entertainment/tv/artikel/4930441/netflix-smoort-geruchten-over-vervolg-crown"/>
        <a href="https://www.rtlboulevard.nl/entertainment/tv/artikel/4928771/yes-hitserie-la-casa-de-papel-krijgt-een-spin"/>
        <a href="https://www.rtlboulevard.nl/entertainment/tv/artikel/4930671/stringbadpak-zorgt-voor-verdeeldheid-bij-mr-frank-visser-rijdt"/>
        <a href="https://www.rtlboulevard.nl/entertainment/tv/artikel/4930711/quinty-trustfull-paniek-brand-bij-koffietijd"/>
        <a href="https://www.rtlboulevard.nl/entertainment/tv/artikel/4930661/videoland-volgt-bizzey-voor-docuserie"/>
      </related>
      <related>
        <a href="https://www.rtlboulevard.nl/entertainment/tv/artikel/4923331/tienerserie-zoey-101-krijgt-mogelijk-reboot"/>
      </related>
      <related>
        <a href="https://www.rtlboulevard.nl/entertainment/tv/artikel/4790366/er-komt-een-zoey-101-reboot-naar-nickelodeon"/>
      </related>
    </article>
  </body>
</html>