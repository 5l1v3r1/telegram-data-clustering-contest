<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/brandweer-gennep-assisteert-bij-grote-brand-oeffelt"/>
    <meta property="og:site_name" content="1limburg"/>
    <meta property="article:published_time" content="2019-11-22T09:12:42+00:00"/>
    <meta property="og:title" content="Brandweer Gennep assisteert bij grote brand in Oeffelt"/>
    <meta property="og:description" content="In Oeffelt woedt vrijdagochtend een grote brand in een loods waarin caravans en andere voertuigen staan opgeslagen. De brandweer uit Gennep assisteert de Brabantse collega's."/>
  </head>
  <body>
    <article>
      <h1>Brandweer Gennep assisteert bij grote brand in Oeffelt</h1>
      <h2>In Oeffelt woedt vrijdagochtend een grote brand in een loods waarin caravans en andere voertuigen staan opgeslagen. De brandweer uit Gennep assisteert de Brabantse collega's.</h2>
      <address><time datetime="2019-11-22T09:12:42+00:00">22 Nov 2019, 09:12</time> by <a rel="author">Maura Laarman</a></address>
      <slideshow>
        <figure>
          <img src="https://www.1limburg.nl/sites/default/files/public/styles/media-paragraph/public/665119.jpg?itok=BZ-4mGyX"/>
          <figcaption>
            <cite>Foto: SK-Media</cite>
          </figcaption>
        </figure>
        <figure>
          <img src="https://www.1limburg.nl/sites/default/files/public/styles/media-paragraph/public/665125.jpg?itok=NodzmPKw"/>
          <figcaption>
            <cite>Foto: SK-Media</cite>
          </figcaption>
        </figure>
      </slideshow>
      <p>De brand woedt in een loods aan de Dorpsstraat. In het pand is ruimte voor 1.000 caravans en oldtimers.</p>
      <p><b>Ramen dicht<br/></b>Bij de brand komt veel rook vrij en de rookwolken zijn in de wijde omtrek te zien, meldt een politiewoordvoerder. "Het staat goed in lichterlaaie."</p>
      <p>De brandlucht is tot aan Nijmegen te ruiken. Bewoners van Oeffelt en omgeving zijn via een NL-Alert geadviseerd om uit de rook te blijven, ramen en deuren te sluiten en de ventilatie uit te zetten.</p>
      <p><b>Assistentie</b><br/>De Brabantse brandweer krijgt assistentie uit de omgeving. Het team uit Gennep is aanwezig met een blusvoertuig en een waterwagen.</p>
      <p>Er is een meetploeg onderweg om te controleren of er schadelijke stoffen in de lucht zitten.</p>
    </article>
  </body>
</html>