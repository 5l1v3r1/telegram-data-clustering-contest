<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/mercedes-si-a-prezentat-primul-sub-din-gama-sub-brandului-de-lux---mercedes-maybach-gls-video_3059821.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-22T09:57:21+00:00"/>
    <meta property="og:title" content="Mercedes şi-a prezentat primul SUB din gama sub-brandului de lux - Mercedes-Maybach GLS (VIDEO)"/>
    <meta property="og:description" content="Mercedes a prezentat primul SUV din gama sub-brandului de lux - Mercedes-Maybach GLS. Evenimentul a avut loc, joi, la  Guangzhou.Până acum seria Mercedes-Maybach oferea doar versiuni de lux de top doar pentru gama S-Class, în diferite dimensiuni, inclusiv"/>
  </head>
  <body>
    <article>
      <h1>Mercedes şi-a prezentat primul SUB din gama sub-brandului de lux - Mercedes-Maybach GLS (VIDEO)</h1>
      <address><time datetime="2019-11-22T09:57:21+00:00">22 Nov 2019, 09:57</time> by <a rel="author">PUBLIKA.MD</a></address>
      <p>
        <b>Mercedes a prezentat primul SUV din gama sub-brandului de lux - Mercedes-Maybach GLS. Evenimentul a avut loc, joi, la  Guangzhou.</b>
      </p>
      <p>Până acum seria Mercedes-Maybach oferea doar versiuni de lux de top doar pentru gama S-Class, în diferite dimensiuni, inclusiv cu ampatament extins. Însă la nivel de design S-Class-ul cu sigla Maybach nu se distinge prea mult de cel de serie, ci doar în elemente decorative, cu o diferenţă majoră în materie de confort şi exclusivitate la bord.</p>
      <p>Într-un regim de condus mai lejer sistemul EQ Boost poate deconecta o parte din cilindri pentru eficienţă maximă, iar în cazul unei accelerări mai dinamice va fi capabil să ofere un surplus de 22 CP şi 250 Nm pentru câteva secunde. Benzinarul se cuplează la cutia automată cu 9 rapoarte ce transmite cuplul pe ambele punţi prin intermediul sistemului 4MATIC. În această ipostază imensul Mercedes-Maybach GLS poate accelera până la 100 km/h în doar 4.9 secunde, având o viteză maximă limitată electronic la 250 km/h.</p>
      <p>Mercedes-Maybach GLS va avea renumitul indice "600". Lansarea pe piaţă va avea loc în cea de-a doua jumătate a anului viitor. Ulterior germanii vor lansa şi o versiune superioară, GLS 680, însă la moment nu au oferit informaţii despre viitoarea premieră.</p>
      <p>Preţurile vor fi făcute publice mai târziu.</p>
      <figure>
        <iframe src="https://www.youtube.com/embed/RbIOg2x8TRM" width="560" height="315" data-service="Youtube" scrolling="no"/>
      </figure>
    </article>
  </body>
</html>