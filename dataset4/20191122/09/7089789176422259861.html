<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/rissa-in-un-bar-a-santantimo-arrestati-4-giovani-ce-anche-laccusa-di-tentato-omicidio/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-22T09:39:27+00:00"/>
    <meta property="og:title" content="Rissa in un bar a Sant’Antimo, arrestati 4 giovani: c’è anche l’accusa di tentato omicidio"/>
    <meta property="og:description" content="Questa mattina, nell’ambito di un’indagine coordinata dalla Procura della Repubblica presso il Tribunale di Napoli Nord, i carabinieri della Compagnia di Giugliano in Campania hanno dato esecuzione ad un’ordinanza di custodia cautelare degli arresti domiciliari nei confronti di 4 persone, di età com"/>
  </head>
  <body>
    <article>
      <h1>Rissa in un bar a Sant’Antimo, arrestati 4 giovani: c’è anche l’accusa di tentato omicidio</h1>
      <address><time datetime="2019-11-22T09:39:27+00:00">22 Nov 2019, 09:39</time> by <a rel="author" href="https://internapoli.it/author/antonio-mangione/" target="_blank">Antonio Mangione</a></address>
      <p>Questa mattina, nell’ambito di un’indagine coordinata dalla Procura della Repubblica presso il Tribunale di Napoli Nord, i carabinieri della Compagnia di Giugliano in Campania hanno dato esecuzione ad un’ordinanza di custodia cautelare degli arresti domiciliari nei confronti di 4 persone, di età compresa tra i 19 e i 26 anni, residenti in Sant’Antimo per rissa aggravata e, con riguardo alla posizione di due di loro, anche per tentato omicidio aggravato.</p>
      <p>Le indagini – condotte dai militari della Tenenza di S. Antimo – hanno avuto origine in seguito ad una lite avvenuta il 23 giugno 2019 all’interno di un bar in Sant’Antimo che degenerava in una rissa nel corso della quale uno degli odierni indagati subiva gravi lesioni tali da rendersi necessario il trasporto presso l’ospedale G. Moscati di Aversa dove veniva sottoposto a delicato intervento chirurgico. Le attività investigative, svolte anche attraverso l’acquisizione delle immagini estrapolate dai sistemi di videosorveglianza, l’assunzione di testimonianze nonché l’analisi dei profili social degli indagati, hanno consentito di ricostruire, secondo l’ipotesi accusatoria avvalorata dal GIP, la dinamica dell’evento. In particolare è emerso che la lite, iniziata all’interno del bar per futili motivi, proseguiva all’esterno del locale concludendosi con il ferimento con arma da taglio di uno dei partecipanti.</p>
      <related>
        <h4>ARTICOLI CORRELATI</h4>
        <a href="https://internapoli.it/pesce-marcio-in-un-negozio-etnico-a-santantimo-sequestri-del-nas/"/>
        <a href="https://internapoli.it/incidente-asse-mediano-santantimo/"/>
        <a href="https://internapoli.it/scempio-ambientale-a-s-antimo-3000mq-di-illegalita-box-auto-ed-attivita-abusive-sotto-i-capannoni/"/>
        <a href="https://internapoli.it/spaccio-palazzine-santantimo/"/>
        <a href="https://internapoli.it/santantimo-terra-dei-fuochi/"/>
        <a href="https://internapoli.it/raffica-di-rapine-in-trasferta-27enne-di-santantimo-finisce-in-carcere/"/>
        <a href="https://internapoli.it/santantimo-ti-brucio-la-casa-se-non-mi-dai-i-soldi-figlio-spinge-la-mamma-contro-il-muro/"/>
        <a href="https://internapoli.it/santantimo-capannone-carrozzeria/"/>
        <a href="https://internapoli.it/sotto-la-pioggia-bimbo-corre-dai-carabinieri-di-santantimo-papa-sta-massacrando-mamma/"/>
        <a href="https://internapoli.it/santantimo-multe-rifiuti/"/>
        <a href="https://internapoli.it/parcheggiatore-abusivo-santantimo-2/"/>
        <a href="https://internapoli.it/santa-lancia-scomparsa/"/>
      </related>
    </article>
  </body>
</html>