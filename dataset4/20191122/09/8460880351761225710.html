<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/eletstilus/a-vilag-25-legjobbja-kozott-az-orszagos-kektura-2137308/"/>
    <meta property="og:site_name" content="BAMA"/>
    <meta property="article:published_time" content="2019-11-22T09:03:00+00:00"/>
    <meta property="og:title" content="A világ 25 legjobbja között az Országos Kéktúra"/>
    <meta property="og:description" content="A túraútvonal olyan látványosságok között áll helyt, mint a Maldív-szigetek, a Kalahári sivatag vagy a Grand Canyon."/>
  </head>
  <body>
    <article>
      <h6 class="kicker">RANGOS ELISMERÉS</h6>
      <h1>A világ 25 legjobbja között az Országos Kéktúra</h1>
      <address>
        <time datetime="2019-11-22T09:03:00+00:00">22 Nov 2019, 09:03</time>
      </address>
      <h4>A túraútvonal olyan látványosságok között áll helyt, mint a Maldív-szigetek, a Kalahári sivatag vagy a Grand Canyon.</h4>
      <blockquote>A 2020-ra leginkább ajánlott huszonöt utazási célpont közé sorolta a Magyarországon átívelő Országos Kéktúrát a National Geographic magazin <a href="https://www.nationalgeographic.com/travel/features/best-trips-2020/">nemzetközi honlapja</a>.</blockquote>
      <p>Az Országos Kéktúra a világ legismertebb tudományos ismeretterjesztő magazinjának listáján olyan látványosságok között áll helyt, mint a Kalahári-sivatag, a Grossglockner-Hochalpenstrasse, Parma városa, a Maldív-szigetek, Asztúria, Tasmania, a Kamcsatka-félsziget vagy a Grand Canyon Nemzeti Park – tudatta csütörtökön a Magyar Természetjáró Szövetség.</p>
      <blockquote>A National Geographic huszonötös listájának készítői a magazin honlapján közölték, hogy a National Geographic Traveler’s tizenhét országbeli szerkesztőségével és saját, világjáró szakértőikkel egyeztetve alakították ki a legvonzóbb és legfenntarthatóbb turisztikai célpontok névsorát.</blockquote>
      <p>Mint a Magyar Természetjáró Szövetség emlékeztet, az Országos Kéktúra teljes útvonalának részletes, szakaszonkénti ismertetője számtalan útba eső látnivalóval együtt elérhető magyar, angol, német és szlovák nyelven a szervezet online útikönyvében, a <a href="https://www.termeszetjaro.hu/hu/">Természetjáró.hu</a> honlapon, valamint az ingyenes Természetjáró applikációban.</p>
      <blockquote>Ez akár offline módban is alkalmas terepi navigációra, és a felhasználói felülete a mobilkészülék nyelvét követi, ezért akár a helyismeret nélkül érkező külföldi turistákat is végigvezetheti az Országos Kéktúrán</blockquote>
      <p>– hívta fel a figyelmet a kommüniké.</p>
      <p>A Magyar Természetjáró Szövetség szakmai koordinálásban működő Országos Kéktúra útvonala 1167 kilométer hosszú, 27 szakaszból áll, 152 bélyegzőponttal. Mostanáig ezt a távot már több mint 6700-an teljesítették – áll a szövetség közleményében.</p>
      <p>
        <i>Borítókép: illusztráció</i>
      </p>
    </article>
  </body>
</html>