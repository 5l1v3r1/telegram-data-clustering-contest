<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.etrend.sk/ekonomika/gajdos-chrani-sefa-vojenskych-tajnych-v-kauze-nada-majetok-dosiahol-legalne.html"/>
    <meta property="og:site_name" content="TREND.sk"/>
    <meta property="article:published_time" content="2019-11-22T09:45:00+00:00"/>
    <meta property="og:title" content="Gajdoš chráni šéfa vojenských tajných v kauze Naďa: Majetok dosiahol legálne"/>
    <meta property="og:description" content="Na piatok zvolal premiér Peter Pellegrini kvôli tejto kauze Bezpečnostnú radu"/>
  </head>
  <body>
    <article>
      <h1>Gajdoš chráni šéfa vojenských tajných v kauze Naďa: Majetok dosiahol legálne</h1>
      <address><time datetime="2019-11-22T09:45:00+00:00">22 Nov 2019, 09:45</time> by <a rel="author">TASR</a></address>
      <p>
        <b>Minister obrany SR Peter Gajdoš (SNS) si stojí za tým, že majetok, ktorý šéf Vojenského spravodajstva (VS) Ján Balciar nadobudol, dosiahol legálne. Povedal to pred piatkovým mimoriadnym rokovaním Bezpečnostnej rady (BR) SR.</b>
      </p>
      <p>Podľa P. Gajdoša platí to, čo povedal po septembrovom parlamentnom výbore pre kontrolu VS, ktorý sa oboznamoval so zisteniami polície týkajúcimi sa nadobudnutia J. Balciarovho majetku. „Svoje zodpovedné odôvodnenie dal, vysvetlil to na výbore, ktorý sa s tým stotožnil,“ pripomenul minister.</p>
      <related>
        <a href="https://www.etrend.sk/ekonomika/obvinenie-nada-z-olano-ma-suvisiet-s-kauzou-skripal.html"/>
      </related>
      <p>„Každý rok podpisujem jeho vyhlásenie o majetkovom priznaní, na základe príjmov a výdajov je to skutočne adekvátne tomu, čo tam uviedol,“ dodal minister obrany.</p>
      <p>Mimoriadne rokovanie Bezpečnostnej rady štátu zvolal predseda vlády SR Peter Pellegrini (Smer-SD) v súvislosti s podozrením na spáchanie trestného činu ohrozovania utajovanej skutočnosti, ktorého sa mal dopustiť Jaroslav Naď. z OĽaNO. Podľa vyšetrovateľa NAKA mal žiadať utajované skutočnosti na ochranu záujmov Slovenskej republiky a následne ich vyzradiť ďalším osobám.</p>
      <p>Konkrétne sa Jaroslav Naď mal niekoho z „bezpečnostného prostredia“ pýtať otázku súvisiacu s kauzou bývalého dôstojníka ruskej rozviedky GRU Sergeja Skripaľa. Oznamovateľom údajného ohrozovania utajovanej skutočnosti je šéf Vojenského spravodajstva Ján Balciar.</p>
      <p>Ten na Jaroslav Naďa podal i ďalšie trestné oznámenie, týkajúce sa podnikania obvineného. Jaroslav Naďa považuje obvinenia za absurdné a nepodložené. Za J. Balciarovou aktivitou vidí pomstu za to, že poukazoval na podozrenia týkajúce sa majetku šéfa VS.</p>
    </article>
  </body>
</html>