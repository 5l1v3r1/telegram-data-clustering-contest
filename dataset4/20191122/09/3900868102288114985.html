<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/world/1562780/kazakstan-dimarchos-polis-apomakrynthike-meta-ton-biasmo-12chronis-se-toyaletes-scholeioy"/>
    <meta property="og:site_name" content="NOOZ."/>
    <meta property="article:published_time" content="2019-11-22T09:50:00+00:00"/>
    <meta property="og:title" content="Καζακστάν: Δήμαρχος πόλης απομακρύνθηκε μετά τον βιασμό 12χρονης σε τουαλέτες σχολείου"/>
    <meta property="og:description" content="Ένας βιασμός μιας 12χρονης μαθήτριας στις τουαλέτες σχολείου της πόλης Ταράζ έγινε αιτία να χάσει τη θέση του ο δήμαρχος με απόφαση του προέδρου του Καζακστάν Κασίμ Γιομάρτ."/>
  </head>
  <body>
    <article>
      <h1>Καζακστάν: Δήμαρχος πόλης απομακρύνθηκε μετά τον βιασμό 12χρονης σε τουαλέτες σχολείου</h1>
      <address>
        <time datetime="2019-11-22T09:50:00+00:00">22 Nov 2019, 09:50</time>
      </address>
      <p>
        <b>Ένας βιασμός μιας 12χρονης μαθήτριας στις τουαλέτες σχολείου της πόλης Ταράζ έγινε αιτία να χάσει τη θέση του ο δήμαρχος με απόφαση του προέδρου του Καζακστάν Κασίμ Γιομάρτ.</b>
      </p>
      <p>Το περιστατικό αυτό δείχνει "συστημικές αδυναμίες" στη δουλειά των δημοτικών αρχών, σημειώνει ο Τοκάγεφ σε μήνυμα που ανήρτησε χθες Πέμπτη το βράδυ στο Twitter, με το οποίο ανακοίνωσε ότι έδωσε εντολή για την απομάκρυνση του Καϊράτ Ντοσάγεφ, ο οποίος ήταν δήμαρχος της πόλης αυτής των 360.000 κατοίκων από τον Απρίλιο.</p>
      <p>Η αστυνομία έχει συλλάβει έναν 38χρονο ως ύποπτο για τον βιασμό της μαθήτριας, ο οποίος φαίνεται στις κάμερες ασφαλείς του σχολείου και αναγνωρίστηκε από το θύμα --αλλά όπως φαίνεται η παρουσία του είχε αγνοηθεί από το προσωπικό όταν τριγυρνούσε στο σχολείο μέρα μεσημέρι.</p>
      <p>Στο μεταξύ σχολιαστές επέκριναν τις αρχές για την αδυναμία τους να εγγυηθούν την ασφάλεια του σχολείου και να το εξοπλίσουν --το 30% των σχολείων στην πλούσια σε κοιτάσματα πετρελαίου χώρα εξακολουθούν να χρησιμοποιούν εξωτερικές τουαλέτες-- με σύγχρονα εσωτερικά αποχωρητήρια.</p>
      <p>"Η χώρα χρειάζεται μια επανάσταση στις τουαλέτες!", έγραψε ο Μουχτάρ Ταϊζχάν, ένας πολιτικός ακτιβιστής και μέλος δημόσιου γνωμοδοτικού συμβουλίου που σύστησε ο Τοκάγεφ τον Ιούλιο.</p>
    </article>
  </body>
</html>