<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pesteam-partner-pescara-calcio/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-22T09:33:00+00:00"/>
    <meta property="og:title" content="PESTeam diventa il partner di Pescara Calcio, ecco i dettagli | Game Division"/>
    <meta property="og:description" content="PESTeam.it diventa il partner ufficiale della Pescara Calcio per la creazione di contenuti dedicati al mondo dell'eSport e rivolti ai canali social."/>
  </head>
  <body>
    <article>
      <h1>PESTeam diventa il partner di Pescara Calcio, ecco i dettagli | Game Division</h1>
      <address>
        <time datetime="2019-11-22T09:33:00+00:00">22 Nov 2019, 09:33</time>
      </address>
      <p>La Pescara Calcio ha annunciato tramite il proprio sito ufficiale di aver stretto un accordo con <b>PESTeam.it</b>, ovvero la community italiana dedicata al gioco di calcio di Konami: eFootball PES 2020. La società BiancAzzurra potrà “ricevere e condividere contenuti e grafiche” legati al simulatore calcistico.</p>
      <p>Konami, come sappiamo, ha acquisito i diritti per la licenza della Serie B per l’anno 2019 – 2020: in questo modo eFootball PES 2020 avrà accesso in modo esclusivo a tale lega. Al tempo stesso, questo porta il Pescara ad avvicinarsi agli eSport con il supporto di PESTeam.it. <b>La società potrà condividere sui propri social contenuti legati a PES 2020 prodotti dalla community italiana</b>. Quest’ultima produrrà partite, sport live e tanto altro sulla base del gioco Konami.</p>
      <figure>
        <img src="https://www.tomshw.it/images/images/2019/06/pes-2020-37681.jpg"/>
      </figure>
      <p>Leggi anche: <a href="https://www.tomshw.it/videogioco/resident-evil-3-remake-uscita-2020-insider/">Resident Evil 3 Remake: annuncio ai TGA e uscita nel 2020 secondo un noto insider</a></p>
      <p>Sarà anche realizzata una “grafica live” per verificare i risultati delle gare dell’attuale campionato. Ad esempio, <b>per la partita in cui si scontreranno Pescara e Cremonese, sarà possibile seguire una live tramite Facebook</b> (giovedì, alle 21.00 sulla pagina ufficiale della Pescara Calcio) durante la quale interverranno pro-player eSport con commenti.</p>
      <p>Dobbiamo però ricordare che la Pescara Calcio non è completamente nuova al mondo dell’eSport. Pochi anni fa, infatti, un giocatore eSport del Pescare e uno del Perugia si sono scontrati in uno stadio calcistico. La squadra, ora che è arrivata anche su eFootball PES 2020, sta quindi solo proseguendo nella scena eSport cogliendo l’occasione: ha per questo affidato alla community di PESTeam.it una parte della creazione di contenuti social. <b>Diteci, cosa ne pensate di questa iniziativa?</b></p>
      <blockquote>Potete acquistare la vostra copia di eFootball PES 2020 su Amazon, precisamente a <a href="https://toms.it/ZfLvi">questo indirizzo</a>.</blockquote>
    </article>
  </body>
</html>