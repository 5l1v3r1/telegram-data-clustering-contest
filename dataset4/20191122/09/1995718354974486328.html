<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152756-kudy-pity-na-vyhidni-u-lucku-22--24-lystopada"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T09:10:00+00:00"/>
    <meta property="og:title" content="Куди піти на вихідні у Луцьку: 22 – 24 листопада"/>
    <meta property="og:description" content="Інформаційне агентство ВолиньPost підготувало для вас добірку найцікавіших подій, які допоможуть «перезарядити батарейки» після важкого робочого тижня"/>
  </head>
  <body>
    <article>
      <h1>Куди піти на вихідні у Луцьку: 22 – 24 листопада</h1>
      <address>
        <time datetime="2019-11-22T09:10:00+00:00">22 Nov 2019, 09:10</time>
      </address>
      <p>На цих вихідних у Луцьку буде справжній карнавал розваг і досхочу можливостей відпочити і розслабитися після важкого робочого тижня. Організатори заходів передбачили також і пізнавально-розвиваючі івенти для охочих «прокачати» свій мозок і дізнатися щось нове. <br/><br/><b>Інформаційне агентство ВолиньPost</b> підготувало для вас добірку найцікавіших подій, які допоможуть «перезарядити батарейки» після важкого робочого тижня.<br/><br/><i>До уваги організаторів масових заходів у Луцьку! Якщо вас не вказали в цьому переліку, будь ласка, надішліть інформацію на пошту volpost.lutsk@gmail.com.</i><br/><br/><b>П'ятниця, 22 листопада</b><br/><br/>Подія: <b>Джамала у Луцьку</b> <br/>Тип заходу: Концерт<br/>Місце: Волинський Драмтеатр ім Т Г Шевченка<br/>Початок: 19:00<br/>Що обіцяють: 22 листопада Джамала привезе у Луцьк святкову програму, в яку увійшли кращі пісні співачки, та відсвяткує з шанувальникам десятиріччя творчої діяльності. Харизматична українська виконавиця і сонграйтер готує неймовірне шоу, яке не залишить байдужим нікого.<br/><br/>Сьогодні ім'я Джамали доволі відоме в українському медіапросторі, адже співачка стала справжньою гордістю нації, виборовши перемогу на міжнародному пісенному конкурсі «Євробачення-2016». А розпочала своє зіркове сходження українка кримсько-татарського походження у 2009 році із конкурсу молодих виконавців «Нова хвиля» у Юрмалі. Вона отримала гран-прі, вразивши журі унікальними вокальними даними і професійним виконанням композицій різних жанрів. Лірична народна пісня «Верше мій верше» чи запальна джазова «History Repeating» - у емоційній інтерпретації Джамали, здається, будь-яка композиція отримує неповторне звучання.<br/><br/>Сюрприз для шанувальників - нова програма «10»<br/>На ювілейному концерті Джамала презентує нову концертну програму «10», що вмістила в себе найбільш знакові композиції співачки. За весь цей час виконавиця і авторка пісень встигла випустити п'ять студійників та два міні-альбоми, а її харизма, сценічна майстерність і талант гарантують не лише насичену музичну програму, але й цікаве шоу.</p>
      <figure>
        <img src="http://www.volynpost.com/img/modules/news/8/d5/104861b4911e7fabc4c3027ee0ec3d58/cb-dsc0567.JPG"/>
      </figure>
      <p>Подія: <b>Exclusive night - Andrew Omelchenko</b><br/>Тип заходу: Концерт<br/>Місце: Клуб «Цитра» • Zitter Jazz Club<br/>Початок: 19:30<br/>Що обіцяють: «Рок-н-ролу забагато не буває», – переконують організатори заходу.<br/>Спеціальний вечір в Цитрі від Andrew Omelchenko, лідера гурту «Preacher’s Cadillac». Авторські пісні та світові хіти. <br/><br/>Вхід вільний. Бронювання місць: 050 880 2555.</p>
      <figure>
        <img src="http://www.volynpost.com/img/modules/news/f/b8/13841416237f70158be96ab0b6927b8f/cb-723955828237701846876394631509444277043200o.jpg"/>
      </figure>
      <p>Подія: <b>Про волонтерство та навчання за кордоном - презентація</b><br/>Тип заходу: Презентація<br/>Місце: Молодіжний центр YouthСфера. Вулиця Винниченка, 67.<br/>Початок: 17:00<br/>Що обіцяють: Захід буде корисний тим, хто цікавиться питанням, як це жити, навчатись та волонтерити за кордоном? <br/><br/>Про власний досвід волонтерства в Болгарії розповідатиме Olesya Zhuk та про студентське життя в Індонезії Oleksandr Shvets. Вони розкажуть нам з чого почати, як знайти проект, та про свій власний досвід життя за кордоном. + Олеся та Саша поділяться корисними лайфхаки як дешево мандрувати.</p>
      <figure>
        <img src="http://www.volynpost.com/img/modules/news/8/d5/104861b4911e7fabc4c3027ee0ec3d58/cb-770757247324239239268036173150249658351616o.jpg"/>
      </figure>
      <p><b>Субота, 23 листопада</b><br/><br/>Подія: <b>Олексій Лазарєв &amp; Руслана Моклиця </b><br/>Тип заходу: Концерт<br/>Місце: Клуб «Цитра» • Zitter Jazz Club <br/>Початок: 19:30 <br/>Що обіцяють: Творчий дует, що грає джаз. Руслана джазова співачка, є вокалісткою групи «Carlos Bandos», учасниця міжнародних джазових фестивалів та Олексій гітарист, працював з різними музикантами Луцька. Як дует вони почали грати лише кілька місяців тому але вже встигли виступити на першому фестивалі кантрі музики в Луцьку. <br/><br/>Вхід вільний. Бронювання за телефоном 050 880 2555.</p>
      <figure>
        <img src="http://www.volynpost.com/img/modules/news/f/b8/13841416237f70158be96ab0b6927b8f/cb-753942178395496597763588139548790739697664n.jpg"/>
      </figure>
      <p>Подія: <b>Stelsi (Hutzul-dance-punk)</b> <br/>Тип заходу: Концерт<br/>Місце: Maydan<br/>Початок: 21:30<br/>Що обіцяють: Stelsi - український гурт, що був створений у 1999 році для популяризації електронної музики українського зразка.<br/><br/>Оскільки на той час яскравих представників в сфері електронної музики в Україні не було, «Stelsi» не обминали жодної можливості презентувати для широкого загалу синтетичний бік сучасної музики. За більш, ніж десять років гурт створив 7 платівок і збірку найкращих пісень, що вийшла у серії «MP3-колекція». Один із альбомів видавався в Німеччині та Нідерландах, пісні з якого декілька тижнів поспіль протрималися у топ-тенах німецьких та голландських чартів.<br/><br/>Протягом усього часу стилістика групи змінювалася (від клубних напрямів house, bigbeat до сценічних synth-pop, electro-rock), паралельно змінювався і склад колективу в який влилися сесійні музиканти, тим самим перетворивши ді-джейський проект на повноцінний "живий" музичний гурт.<br/><br/>З 2005-го року колектив ставить за мету розробити власну музичну стилістику, а саме створити гібрид сучасної танцювальної музики з українськими автентичними елементами (на той час таких експериментів було вкрай мало). В результаті цей стиль був охарактеризований критиками як «український електро-фольк» (пізніше цим поняттям музичні оглядачі почали узагальнювати роботи таких виконавців, як Max Chorny, Катя Chilli, Marvinok, Оnukа тощо). Першим повноцінним альбомом у цьому напрямку була платівка "Там" (2005), потім альбом "Товариство з безмежною відповідальністю" (виданий київським лейблом "UKRmusic", 2009). Музичну канву в новій стилістиці групи почали складати семпли та музичні фрагменти з автентичних українських пісень та казок в притаманному для «Stelsi» електронному обрамленні. Водночас колектив активно працює с концертними та продюсерськими агентствами і активно гастролює, виступаючи на головних сценах масштабних фестивалів - таких як «Країна мрій», «Рок Січ», «Трипільське коло» тощо.<br/><br/>Паралельно з цим, музика Stelsi викликає зацікавлення в сфері медійного бізнесу, і як результат - використання музики гурту в рекламних кампаніях й саундтреках. Зокрема, всім відомий рекламний джингл оператора мобільного зв’язку «Білайн» «Привіт, весь світ» під пісню «Час минає», або вступні відео-ролики Євробачення в Україні під композицію «Де ви є».<br/><br/>Наразі гурт продовжує лінію так званого «електро-фольку» із завзятістю та прагненням занурити українську молодь в нестримне енергетичне поле української народної музики в сучасній електронній обгортці. В результаті сьогодні гурт має яскраве обличчя, яке легко вирізнити з-поміж інших.<br/><br/>Вхід 80 грн. Бронь столиків: 050 100 2751.</p>
      <figure>
        <img src="http://www.volynpost.com/img/modules/news/f/b8/13841416237f70158be96ab0b6927b8f/cb-7555289424272648806562202785109012385890304o.jpg"/>
      </figure>
      <p>Подія: <b>Відкрита першість м.Луцька зі спортивного орієнтування </b><br/>Тип заходу: Спорт <br/>Місце: Луцька федерація спортивного орієнтування. Вул. Коперника, 12, 43000 м. Луцьк<br/>Початок: 12:00<br/>Що обіцяють: 23-24 листопада запрошують стати глядачами на відкритій першості міста Луцька зі спортивного орієнтування. Змагання відбудуться за підтримки Луцької міської ради.</p>
      <figure>
        <img src="http://www.volynpost.com/img/modules/news/d/b2/f3a7286983107f1ad52bb5e5d133eb2d/cb-7562541428845345348928416387335655914995712n.jpg"/>
      </figure>
      <p><b>Неділя, 24 листопада</b><br/><br/>Подія: <b>Вечір класики від Мікаеля Гюлазяна</b><br/>Тип заходу: Музика<br/>Місце: Клуб «Цитра» • Zitter Jazz Club<br/>Початок: 19:30 <br/>Що обіцяють: Мікаель Гюлазян спеціально для Цитри підготує програму класичних творів Шопена, Бетховена, Шуберта та інших видатних композиторів Європи. Він є одним з найкращих віртуозів у грі на фортепіано на Волині. Буде розмовляти музикою з гостями Цитри. Програма буде орієнтовно годину без перерви.<br/><br/>Вхід 50 грн. Деталі - 050-8802-555.</p>
      <figure>
        <img src="http://www.volynpost.com/img/modules/news/d/b2/f3a7286983107f1ad52bb5e5d133eb2d/cb-755943578515641785749065119017906302091264o.jpg"/>
      </figure>
      <p>Подія: <b>Презентація роману Віталія Клімчука «Подвійний стандарт»</b><br/>Тип заходу: Презентація книги<br/>Місце: Книгарня «Є»<br/>Початок: 17:00 <br/>Що обіцяють: Волинський письменник і журналіст Віталій Клімчук презентує у Луцьку свою книгу «моно-ложних» сповідей: віршований роман «Подвійний стандарт». Вхід вільний.</p>
      <figure>
        <img src="http://www.volynpost.com/img/modules/news/d/b2/f3a7286983107f1ad52bb5e5d133eb2d/cb-766889231229276024828042097120118457761792o_1.jpg"/>
      </figure>
      <p>Подія: <b>«Мазайло»</b><br/>Тип заходу: Вистава<br/>Місце: КМЦ «Красне» <br/>Початок: 19:00<br/>Що обіцяють: 24 листопада у КМЦ «Красне» (вул. Ковельська, 56) покажемо трагікомедію за мотивами п’єси М. Куліша «Мина Мазайло» (режисер: Руслана Порицька).<br/><br/>Квиток: 50 грн. Бронювання місць з 17 листопада: +38-099-740-02-76.</p>
      <figure>
        <img src="http://www.volynpost.com/img/modules/news/d/b2/f3a7286983107f1ad52bb5e5d133eb2d/cb-7691840827088426958439666264073672227553280o.jpg"/>
      </figure>
      <p><b>Кінопрем’єри, 22 – 24 листопада</b><br/><br/>Фільм: <b>Крижане серце 2</b> <br/>Жанр: Мультфільм, мюзикл, фентезі, комедія, пригоди, сімейний<br/>Місце: «Premier City»<br/>Початок: 2D: 10:20. 3D REALD: 13:30; 14:15; 15:30; 16:15; 17:30; 19:30<br/>Про що фільм: Анна, Ельза, Крістоф, його вірний олень Свен і сніговик Олаф, який ніколи не сумує, повинні будуть покинути затишне королівство Еренделл і відправитися ще далі на північ, в подорож, яка приведе їх до витоків стародавніх легенд і допоможе розкрити таємниці, що стосуються минулого їхньої рідної країни.</p>
      <figure>
        <img src="http://www.volynpost.com/img/modules/news/8/d5/104861b4911e7fabc4c3027ee0ec3d58/cb-playercover_s5y4bfpe5u8wlvzt4eh91ecjba3vwxna.jpg"/>
      </figure>
      <p>Фільм: <b>Мідвей</b> <br/>Жанр: Бойовик, драма, військовий, історія<br/>Місце: «Premier City»<br/>Початок: 10:50; 13:50; 19:20<br/>Про що фільм: Історія однієї з наймасштабніших і стратегічно важливих морських битв на Тихому океані Другої світової війни. У червні 1942 року американський флот під командуванням адмірала Честера Німіца здобув перемогу над японцями в битві біля атола Мідвей, що стало ключовим моментом у Тихоокеанській війні.</p>
      <figure>
        <img src="http://www.volynpost.com/img/modules/news/f/b8/13841416237f70158be96ab0b6927b8f/cb-208cqnj1miduei1_388x206.jpg"/>
      </figure>
      <p>Фільм: <b>Ідеальна брехня</b> <br/>Жанр: Драма, детектив<br/>Місце: «Premier City»<br/>Початок: 12:00; 20:00<br/>Про що фільм: Професійний шахрай Рой Кортні ледь вірить своїй удачі, коли знайомиться в мережі з багатою вдовою Бетті Макліш. Зачарувавши вдову і отримавши доступ до всіх її ресурсів, Рой ловить себе на тому, що вона йому не байдужа.</p>
      <figure>
        <img src="http://www.volynpost.com/img/modules/news/8/d5/104861b4911e7fabc4c3027ee0ec3d58/cb-image.jpg"/>
      </figure>
      <p>Фільм: <b>Зворотній відлік</b><br/>Жанр: Жахи, трилер<br/>Місце: «Premier City»<br/>Початок: 22:00 <br/>Про що фільм: У наше століття гаджетів і високих технологій для всього є мобільний додаток. Хочеш дізнатися, скільки тобі залишилося жити? Будь ласка! Дівчина бачить на екрані телефону невблаганний вердикт - її життя обірветься через 3 дня. Чи зможе вона уникнути смерті, якщо зворотний відлік вже почався?</p>
      <figure>
        <img src="http://www.volynpost.com/img/modules/news/8/d5/104861b4911e7fabc4c3027ee0ec3d58/cb-countdown04.jpg"/>
      </figure>
      <p>Фільм: <b>Готель Едельвейс</b> <br/>Жанр: Комедія <br/>Місце: «Premier City»<br/>Початок: 21:40<br/>Про що фільм: Цинічний і амбітний молодий олігарх Алекс поселяється в забутій Богом готель, щоб за тиждень завоювати серце Ірит - дочки власника готелю, і отримати право на розробку золотого родовища, що знаходиться на цій землі. Але зробити це виявляється не так просто, коли Іріт потайки заручена, про золото знаєш ти не єдиний, а на шляху до мільйонів стає любов.</p>
      <figure>
        <img src="http://www.volynpost.com/img/modules/news/2/ba/35876a6647c78b3b21ad66f8877ccba2/cb-goteledelveys.jpg"/>
      </figure>
      <p>Фільм: <b>Історія Лізи</b><br/>Жанр: Драма<br/>Місце: «Premier City»<br/>Початок: 11:45 <br/>Про що фільм: Фантасмагорична соціальна драма «Історія Лізи» розгортається в мальовничих декораціях української провінції. Герої фільму, незважаючи на нав'язані суспільством брутальні положення, рухомі почуттям взаємної любові, творять власний світ. Двом з них особливо не просто зруйнувати перепони життєвого шляху, оскільки синдром Дауна суперечить праву на щастя.</p>
      <figure>
        <img src="http://www.volynpost.com/img/modules/news/2/ba/35876a6647c78b3b21ad66f8877ccba2/cb-thumbnail_tw_20190711175726_7426.jpg"/>
      </figure>
      <p>Фільм: <b>З України до Голлівуду</b><br/>Жанр: Документальний<br/>Місце: «Premier City»<br/>Початок: 10:30; 18:00<br/>Про що фільм: Цей фільм – перше масштабне дослідження «українського сліду» у Голлівуді, яке ніколи не робилося раніше. Насправді, українці залишили досить помітний слід не тільки в історії славнозвісної «фабрики мрій», але й загалом в американській культурі та мистецтві.<br/><br/>Роками в різноманітних інформаційних джерелах народжених в Україні називали «Russian» через те, що певний час країна була частиною Російської імперії. Тому досягнення наших співвітчизників перепадали іншій державі. Але прийшов час, щоб розставити крапки над «і» у питанні «хто є хто» у Голлівуді та з’ясувати в чому власне досягли успіху таланти з України.<br/><br/>За кожним iхнiм, таким омрiяним «Оскаром», за кожною завойованою зiркою на вiдомiй «Алеї слави», за кожним iм’ям у титрах – cамобутнi, непересічні особистості, унікальні майстри свого фаху. Серед них також і покоління тих, хто народився вже в США в родинах емігрантів з України.<br/><br/>У фільмі розповідь про досягнення українців минулого переплітається з особистими оповідями тих, хто сьогодні запалює свої зірки на голлівудському небосхилі.</p>
      <figure>
        <img src="http://www.volynpost.com/img/modules/news/f/b8/13841416237f70158be96ab0b6927b8f/cb-7foto.jpg"/>
      </figure>
    </article>
  </body>
</html>