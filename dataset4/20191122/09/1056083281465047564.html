<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100145/%D8%A2%D8%BA%D8%A7%D8%B2-%D8%AA%DA%A9%D9%85%DB%8C%D9%84-%D8%B8%D8%B1%D9%81%DB%8C%D8%AA-%D9%BE%D8%B0%DB%8C%D8%B1%D8%B4-%D9%85%D9%82%D8%B7%D8%B9-%DA%A9%D8%A7%D8%B1%D8%B4%D9%86%D8%A7%D8%B3%DB%8C-%D8%A8%D8%AF%D9%88%D9%86-%D8%A2%D8%B2%D9%85%D9%88%D9%86-%D8%AF%D8%A7%D9%86%D8%B4%DA%AF%D8%A7%D9%87-%D8%A2%D8%B2%D8%A7%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-22T09:23:19+00:00"/>
    <meta property="og:title" content="آغاز تکمیل ظرفیت پذیرش مقطع کارشناسی بدون آزمون دانشگاه آزاد"/>
    <meta property="og:description" content="مرکز سنجش و پذیرش دانشگاه آزاد اسلامی اعلام کرد: مرحله تکمیل ظرفیت پذیرش بر اساس سوابق تحصیلی(بدون آزمون) مقطع کارشناسی ناپیوسته نیمسال دوم سال تحصیلی 99-98 دانشگاه آزاد اسلامی آغاز شده و ثبت‌نام تا 30 دی ماه ادامه دارد."/>
  </head>
  <body>
    <article>
      <h1>آغاز تکمیل ظرفیت پذیرش مقطع کارشناسی بدون آزمون دانشگاه آزاد</h1>
      <address><time datetime="2019-11-22T09:23:19+00:00">22 Nov 2019, 09:23</time> by <a rel="author">زهرا ابراهیم آبادی</a></address>
      <p>مرکز سنجش و پذیرش دانشگاه آزاد اسلامی اعلام کرد: مرحله تکمیل ظرفیت پذیرش بر اساس سوابق تحصیلی(بدون آزمون) مقطع کارشناسی ناپیوسته نیمسال دوم سال تحصیلی 99-98 دانشگاه آزاد اسلامی آغاز شده و ثبت‌نام تا 30 دی ماه ادامه دارد.</p>
      <p>به گزارش ایسنا، این مرکز همچنین اعلام کرد که پیرو مصوبه شورای سنجش و پذیرش، ثبت نام تکمیل ظرفیت پذیرش بر اساس سوابق تحصیلی مقطع کارشناسی ناپیوسته از روز 30 آبان ماه آغاز شده و تا روز دوشنبه 30 دی ماه ادامه دارد، لذا متقاضیان پذیرش در این مقطع می‌توانند با مراجعه به سامانه مرکز سنجش و پذیرش به آدرس  www.azmoon.net نسبت به دریافت دفترچه حاوی رشته محل ها اقدام نمایند و مطابق تقویم زمانی اعلام شده جهت تکمیل فرآیند ثبت نام  به واحدهای دانشگاهی مورد نظر خود مراجعه کنند.</p>
      <p>شایان ذکر است متقاضیان دوره کارشناسی ناپیوسته بـا دارا بـودن مدرک کاردانی (پیوسته و ناپیوسته) و کاردانی دانشگاه جـامع علمی کاربردی می‌توانند در دوره کارشناسی ناپیوسته ثبت نام نمایند.</p>
      <p>انتهای پیام</p>
    </article>
  </body>
</html>