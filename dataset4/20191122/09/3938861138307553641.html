<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_na-majdani-visunuli-10-vimog-do-zelenskogo/939376"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T09:31:00+00:00"/>
    <meta property="og:title" content="На Майдані висунули 10 вимог до Зеленського"/>
    <meta property="og:description" content="Під час народного віче &quot;У нас є Гідність!&quot; на Майдані Незалежності у Києві оголосили десять вимог до президента Володимира Зеленського від &quot;Руху опору капітуляції&quot;. &quot;Сьогодні на Віче &quot;Ми маємо гідність&quot; оголосив вимоги Руху Опору Капітуляції до президента Володимира Зеленського, Верховної ..."/>
  </head>
  <body>
    <article>
      <h1>На Майдані висунули 10 вимог до Зеленського</h1>
      <address><time datetime="2019-11-22T09:31:00+00:00">22 Nov 2019, 09:31</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939376_w_300.jpg?v=0"/>
        <figcaption>Активісти вимагають припинити капітуляцію. Фото: "Цензор.нет"</figcaption>
      </figure>
      <p>Під час народного віче "У нас є Гідність!" на Майдані Незалежності у Києві оголосили десять вимог до президента <b>Володимира Зеленського</b> від "Руху опору капітуляції".</p>
      <p>"Сьогодні на Віче "Ми маємо гідність" оголосив вимоги Руху Опору Капітуляції до президента Володимира Зеленського, Верховної Ради, Кабінету Міністрів України", - написав у Facebook громадський активіст <b>Андрій Левус</b>.</p>
      <p>Учасники віче вимагають не надавати особливий статус окупований районам Донбасу. Вимагають не проводити вибори на окупованих територіях, не оголошувати амністії найманцям окупаційних військ РФ та не відводити частини ЗСУ. Крим повинен повернутися до України разом з Донбасом.</p>
      <p>"Звільнити з посад головних агентів капітуляції: <b>Андрія Богдана</b>, <b>Анатолія Єрмака</b>, <b>Романа Трубу</b> та інших <b>Сивох</b>", - йдеться у вимогах.</p>
      <p>Активісти вимагають про формування консолідованої претензії до Росії як держави-агресора та посилення санкцій України проти Росії.</p>
      <p>Від президента вимагають жорстко дотримуватися курсу України до НАТО. Влада повинна припинити політичне переслідування українських військових, волонтерів та активістів-патріотів.</p>
      <p>"Притягти до відповідальності колаборантів та реваншистів: <b>Віктора Медведчука</b>, <b>Андрія Портнова</b>, <b>Сергія Льовочкіна</b>, <b>Юрія Бойка</b>, <b>Вадима Рабіновича</b> та інших", - йдеться у списку вимог до президента.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_potribni-realni-rezultati-sprav-majdanu-zelenskij-iz-druzhinoyu-vshanuvav-pamyat-geroyiv-nebesnoyi-sotni/939160"/>
      </related>
      <p>Олігарха <b>Ігоря Коломойського</b> вимагають відсунути від управління державою. З цього має початися реальна деолігархізація України.</p>
      <p>"Припинити саботаж закону про державну мову та забезпечити системний захист української мови. Впорядкувати обіг землі лише в інтересах громадян України, національної безпеки та української економіки. Припинити узурпацію влади, наступ на малий бізнес, самоврядування та знищення здобутків Революції Гідності", - вимагають активісти.</p>
      <p>Вони закликають прийти на акцію Варта на Банковій 8 грудня о 19.00.</p>
      <blockquote>У Києві на Майдані Незалежності в День гідності та свободи <a href="https://gazeta.ua/articles/life/_na-majdani-nezalezhnosti-prohodit-akciya-v-chest-dnya-gidnosti-ta-svobodi/939327">21 листопада пройшла акція</a>. На захід зібралися близько 1,5 тис. осіб. Присутні вшанували загиблих в боротьбі за свободу України хвилиною мовчання та заспівали гімн.</blockquote>
    </article>
  </body>
</html>