<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/avengers-endgame-yazarlarinin-captain-america-memnuniyeti/"/>
    <meta property="og:site_name" content="LOG"/>
    <meta property="article:published_time" content="2019-11-22T09:30:45+00:00"/>
    <meta property="og:title" content="Avengers Endgame yazarlarının Captain America memnuniyeti"/>
    <meta property="og:description" content="Avengers Endgame finalinde Captain America herkesi şaşırtan bir karar aldı ve geçmişe döndü. Bu önemli karar uzun süredir hayranların zihnini kurcalıyor."/>
  </head>
  <body>
    <article>
      <h1>Avengers Endgame yazarlarının Captain America memnuniyeti</h1>
      <address><time datetime="2019-11-22T09:30:45+00:00">22 Nov 2019, 09:30</time> by <a rel="author">Billur YASA</a></address>
      <p>Avengers Endgame finalinde <b>Captain America</b> herkesi şaşırtan bir karar aldı ve geçmişe döndü. Bu önemli karar uzun süredir hayranların zihnini kurcalıyor. Filmin yazarları ise bu durumdan fazlasıyla memnun görünüyor.</p>
      <p>Bildiğiniz gibi Steve Rogers Avengers Endgame’in finaline damga vuran bir karar aldı. Sonsuzluk taşlarını yerine bırakırken kendisi de ait olduğu zamana dönüp Peggy Carter ile yaşamaya karar verdi. Fakat bu önemli hamlenin ardından Marvel hayranlarının kafasında bir sürü soru işareti oluştu. Dünyada aynı anda iki Captain America olmasından tutun, <b>Peggy Carter</b>‘ın evli ve çocuklu olmasına kadar bir sürü soru işareti var. Filmin senaryosunu kaleme alan <b>Christopher Markus</b> ve <b>Stephen McFeely</b> bu kafa karışıklığını gidermek istemiyor. Aksine bu durumdan <a href="https://screenrant.com/captain-america-avengers-endgame-ending-theory-explanation-writers/">memnunlar</a>.</p>
      <h3>Yazarların Captain America mutluluğu</h3>
      <p>
        <i>Stephen McFeely: Herkesin hala bunu konuşuyor olması harika.</i>
      </p>
      <p>
        <i>Christopher Markus: Evet, çok güzel. Bunların hepsi yeteri kadar cevap alamamaktan kaynaklanan bir tatminsizlik. İnsanların hala bunu konuşuyor olması beni mutlu ediyor. Elbette hala konuşuluyor olmanın farklı sebepleri olabiliyor. Örneğin “Bu çok saçma, beğenmedim. Hala bu konuda konuşuyorum çünkü çok salakçaydı” demek var, bir de “Tam olarak ne oldu bilmiyorum ama bence üzerinde düşünmeye değer bir durum” demek var.”</i>
      </p>
      <p>Açıkçası Christopher Markus ve Stephen McFeely’ın Captain America konusundaki tutumu enteresan. Elbette konuşulmak güzel bir şey ancak eğer bu belirsizlik güzel bir noktaya bağlanamazsa izleyicilerde tatminsizlik ve memnuniyetsizlik doğurmaya çok müsait.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/soylentiler-sonrasi-todd-phillipsin-en-net-joker-2-aciklamasi/"/>
      </related>
    </article>
  </body>
</html>