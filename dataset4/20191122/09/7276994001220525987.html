<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.glamour.nl/fashion/a29886346/victorias-secret-fashion-show-stopt-cancelled/"/>
    <meta property="og:site_name" content="Glamour"/>
    <meta property="article:published_time" content="2019-11-22T09:31:00+00:00"/>
    <meta property="og:title" content="De Victoria's Secret Fashion show van 2019 gaat niet door"/>
    <meta property="og:description" content="Dat maakt het bedrijf vandaag bekend"/>
  </head>
  <body>
    <article>
      <h1>De Victoria's Secret Fashion show van 2019 gaat niet door</h1>
      <h2>Dat maakt het bedrijf vandaag bekend</h2>
      <address><time datetime="2019-11-22T09:31:00+00:00">22 Nov 2019, 09:31</time> by <a rel="author">Laura Gommans</a></address>
      <p>Het is bevestigd: de <b>Victoria's Secret Fashion Show</b> van 2019 gaat niet door. Enkele maanden geleden <a href="https://www.glamour.nl/fashion/a28559448/victorias-secret-show-2019-afgelast/">vertelde</a> Victoria's Secret Angel <b>Shanina Shaik</b> (per ongeluk) dat de show dit jaar niet doorgaat, maar nu is het ook bevestigd door CFO <b>Stuart B. Burgdoerfer</b>.</p>
      <h3>"Het is een fantasie"</h3>
      <p>De show, met z'n iconische <b>Angels</b>, wordt al 23 jaar georganiseerd en was jarenlang ontzettend populair. De afgelopen jaren kreeg Victoria's Secret echter veel <b>kritiek</b> vanwege het gebrek aan <b>diversiteit</b> op de catwalk. Daarnaast namen de kijkcijfers drastisch af.</p>
      <p>Toen het merk hier vragen over kreeg reageerde CMO van moederbedrijf Ed Razek als volgt: "Waarom doe je geen <b>plus sizes</b>? Waarom doen jullie geen <b>A-cups</b>? Waarom hebben jullie geen <b>transgenders</b> in de show? Ik denk niet dat we dat moeten doen, want de show is een <b>fantasie</b>. Een entertainment-show van 42 minuten." Pijnlijk, en duidelijk niet meer van deze tijd.</p>
      <p>In de afgelopen 23 jaar hebben veel modellen hun carri√®re een flinke boost gegeven op de Victoria's Secret catwalk. De laatste jaren droegen onder meer <b>Bella</b> en <b>Gigi Hadid </b>en <b><a href="https://www.glamour.nl/fashion/a29082745/kendall-jenner-blond-burberry-londen-fashion-week/">Kendall Jenner</a> </b>de vleugels, waar veel kritiek op kwam, omdat ze geen volgens velen geen echte modellen zouden zijn. Daarnaast mochten onze 'eigen' <b><a href="https://www.glamour.nl/fashion/a29681011/interview-romee-strijd-familie-nederland-hotspots/">Romee Strijd</a></b> en <b><a href="https://www.glamour.nl/nieuws/celebs/a28727411/doutzen-kroes-kritiek-bikinifoto-mager/">Doutzen Kroes</a></b> zichzelf <b>Angel</b> noemen. In eerdere jaren zagen we <i>supermodels</i> als <b>Adriana Lima</b>, <b>Tyra Banks</b> en <b>Naomi Campbell</b> in lingerie over de catwalk lopen.</p>
      <h3>Komt de Victoria's Secret Show terug in de toekomst?</h3>
      <p>Is dit dan echt het einde van de show, of komt het in de toekomst terug? CFO <b>Burgdoerfer </b>kan daar nog geen uitspraken over doen: "We hebben als bedrijf in de afgelopen drie of vier jaar wat uitdagingen gehad op het gebied van onze <b>lingerie</b>. Het zal even duren om alles weer stabiel te krijgen. Uiteindelijk vinden we ons product het belangrijkst, net als de verkoop in winkels en online."</p>
      <h3>Glamour's Weekly Favorites</h3>
      <figure>
        <img src="https://hips.hearstapps.com/hmg-prod.s3.amazonaws.com/images/weekly-fashion-favorites5-1573724415.jpg?crop=1xw:1xh;center,top&amp;resize=768:*"/>
      </figure>
      <p>Acne Studios</p>
      <p>
        <a href="https://www.debijenkorf.nl/acne-studios-kalexa-gebreide-trui-van-wol-met-streepdessin-9062020021-906202002193003?ref=%2Fdamesmode%2Ftruien-vesten%2Ftruien%2Fgebreide-truien%3Fpage%3D8">SHOP</a>
      </p>
      <figure>
        <img src="https://hips.hearstapps.com/hmg-prod.s3.amazonaws.com/images/weekly-fashion-favorites6-1573724415.jpg?crop=1xw:1xh;center,top&amp;resize=768:*"/>
      </figure>
      <p>Second Female</p>
      <p>
        <a href="https://www.debijenkorf.nl/second-female-eddy-midirok-van-satijn-1172030006-117203000612000?query=fh_location%3D%252F%252Fcatalog01%252Fnl_NL%252Fcategories%253C%257Bcatalog01_60%257D%252Fcategories%253C%257Bcatalog01_60_880%257D%252Fcategories%253C%257Bcatalog01_60_880_4020%257D%252Ftype_rok%253E%257Bmaxi_rokken%253Bmidi_rokken%257D%26fh_start_index%3D48%26country%3DNL%26chl%3D1%26vt%3Dd5">SHOP</a>
      </p>
      <figure>
        <img src="https://hips.hearstapps.com/hmg-prod.s3.amazonaws.com/images/weekly-fashion-favorites7-1573724415.jpg?crop=1xw:1xh;center,top&amp;resize=768:*"/>
      </figure>
      <p>Steve Madden</p>
      <p>
        <a href="https://www.debijenkorf.nl/steve-madden-carrson-sandalette-van-leer-3270020000-327002000012370?ref=%2Fmagische-mode%2Fdamesmode">SHOP</a>
      </p>
      <figure>
        <img src="https://hips.hearstapps.com/hmg-prod.s3.amazonaws.com/images/weekly-fashion-favorites8-1573724415.jpg?crop=1xw:1xh;center,top&amp;resize=768:*"/>
      </figure>
      <p>Mango</p>
      <p>
        <a href="https://www.debijenkorf.nl/mango-vincenzo-crossbodytas-met-afneembare-schouderriem-1320046118-132004611800000?query=fh_location%3D%252F%252Fcatalog01%252Fnl_NL%252Fcategories%253C%257Bcatalog01_60%257D%252Fcategories%253C%257Bcatalog01_60_660%257D%252Ftype_tas%253E%257Bcrossbodytassen%257D%252Fnieuw_nonfashion%253E%257Bnet20binnen%257D%26country%3DNL%26chl%3D1%26vt%3Dd5">SHOP</a>
      </p>
      <related>
        <a href="https://www.glamour.nl/nieuws/celebs/a28274644/karlie-kloss-stoppen-victorias-secret/"/>
        <a href="https://www.glamour.nl/fashion/a29681011/interview-romee-strijd-familie-nederland-hotspots/"/>
        <a href="https://www.glamour.nl/nieuws/a29083413/doutzen-kroes-youtube-diaries/"/>
      </related>
    </article>
  </body>
</html>