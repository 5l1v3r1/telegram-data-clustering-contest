<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/cska/koshmar-za-kapitan-na-tsska-klubt-moli-za-pomoshch_443678.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-22T09:33:00+00:00"/>
    <meta property="og:title" content="Кошмар за капитан на ЦСКА! Клубът моли за помощ"/>
    <meta property="og:description" content="Кръвната група е изключително рядка"/>
  </head>
  <body>
    <article>
      <h1>Кошмар за капитан на ЦСКА! Клубът моли за помощ</h1>
      <h2>Кръвната група е изключително рядка</h2>
      <address>
        <time datetime="2019-11-22T09:33:00+00:00">22 Nov 2019, 09:33</time>
      </address>
      <figure>
        <img src="https://static.blitz.bg/documents/thumbnails/sport/780/201911/1574407595fefe.jpg"/>
      </figure>
      <p>Юношата на ЦСКА и капитан на тима до 17 години Александър Бучков изживява истински кошмар, след като три години баща му се бори с рак на костния мозък. "Червените" призовават всеки, който може, да дари кръв.</p>
      <p><b>Ето какво пише в сайта на ЦСКА:</b><br/>"Бащата на нашия юноша Александър Бучков, капитан на ЦСКА U17, се бори с рак на костния мозък от 3 години. За съжаление този кошмар настъпва за трети път, като винаги в края на лечението възникват усложнения и то се връща в изходна позиция.<br/><br/>В момента на Мирослав Бучков му се налага спешно кръвопреливане, a за жалост кръвната група е изключително рядка: А отрицателна.<br/><br/><a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/"><b>Winbet - победата е на върха на пръстите! (18+)</b></a></p>
      <p>Призоваваме всеки от вас, който може да помогне, да дари кръв в полза на МИРОСЛАВ ХРИСТОВ БУЧКОВ в Центъра по трансфузионна хематология в София.</p>
      <p>В момента Мирослав се лекува в отделението по Хематология и Онкология на УМБАЛ "Св.Иван Рилски" в София.</p>
      <p>Ще бъде осигурен транспорт до София за хора от провинцията с кръвна група А-, които искат да дарят кръв. Те могат да позвънят на телефон 0896899322.</p>
      <p>Да помогнем на Миро в борбата му с коварната болест!</p>
      <p>Заедно можем всичко!"</p>
    </article>
  </body>
</html>