<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_zajcevij-mozhut-skasuvati-virok/939380"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T09:57:00+00:00"/>
    <meta property="og:title" content="Зайцевій можуть скасувати вирок"/>
    <meta property="og:description" content="Винуватиці смертельного ДТП в Харкові Олені Зайцевій можуть скасувати або переглянути вирок. Адвокат Зайцевої Юлія Плетньова подала касаційну скаргу до Верховного Суду, йдеться в постанові суду. Захисник просить скасувати вирок в частині покарання, відшкодувати матеріальну та ..."/>
  </head>
  <body>
    <article>
      <h1>Зайцевій можуть скасувати вирок</h1>
      <address><time datetime="2019-11-22T09:57:00+00:00">22 Nov 2019, 09:57</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939380_w_300.jpg?v=0"/>
        <figcaption>Адвокат Зайцевої подала касаційну скаргу. Фото: ТСН</figcaption>
      </figure>
      <p>Винуватиці смертельного ДТП в Харкові <b>Олені Зайцевій</b> можуть скасувати або переглянути вирок.</p>
      <p>Адвокат Зайцевої <b>Юлія Плетньова</b> подала касаційну скаргу до Верховного Суду, йдеться в постанові суду.</p>
      <p>Захисник просить скасувати вирок в частині покарання, відшкодувати матеріальну та моральну шкоду і закрити кримінальне провадження. Або скоротити термін до 5 років і звільнити від його відбування з випробувальним терміном, позбавити Зайцеву водійських прав на два роки. Замість солідарного відшкодування шкоди з іншими винуватцем ДТП зобов'язати Зайцеву заплатити 30%, а Дронова - 70%.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_zajceva-vishivatime-dronov-zbiraye-buryaki-scho-rozpovili-pro-zasudzhenih-u-koloniyah/927063"/>
      </related>
      <p>Свої вимоги захист обґрунтовує порушеннями кримінального та кримінально-процесуального законодавства під час винесення вироку. Плетньова заявила, що покарання не відповідає ступеню тяжкості злочину та особі постраждалій.</p>
      <p>Заяву адвоката Верховний суд поки залишив без руху. Знайшов у ній ряд процесуальних недоліків. У Плетньової є 15 днів на те, щоб їх виправити.</p>
      <blockquote>Олена Зайцева та Геннадій Дронов проходили обвинуваченими у справі про масштабну ДТП на вулиці Сумській. <a href="https://gazeta.ua/articles/np/_u-spravi-zajcevoyidronova-bude-prodovzhennya/921859">Обидва отримали по 10 років в'язниці</a>. В апеляції водій авто, яке розчавило 6 чоловік на тротуарі, просила 5 років умовного терміну. Інший засуджений хотів, щоб його виправдали, адже винним в аварії себе не вважає.</blockquote>
    </article>
  </body>
</html>