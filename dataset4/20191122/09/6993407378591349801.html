<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-uryad-derzhenergoefektyvnosti-savchuk/30286245.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-22T09:20:25+00:00"/>
    <meta property="og:title" content="Уряд звільнив голову Держенергоефективності, який працював понад 5 років"/>
    <meta property="og:description" content="Кабінет міністрів України розпорядженням №1062 від 15 листопада звільнив Сергія Савчука з посади голови Державного агентства з енергоефективності та енергозбереження України за згодою сторін. Іншим"/>
  </head>
  <body>
    <article>
      <h1>Уряд звільнив голову Держенергоефективності, який працював понад 5 років</h1>
      <address>
        <time datetime="2019-11-22T09:20:25+00:00">22 Nov 2019, 09:20</time>
      </address>
      <p>Кабінет міністрів України розпорядженням №1062 від 15 листопада звільнив Сергія Савчука з посади голови Державного агентства з енергоефективності та енергозбереження України за згодою сторін.</p>
      <p>Іншим розпорядженням №1053 цього дня уряд вирішив провести конкурс на цю посаду на п'ять років із правом повторного призначення без конкурсу ще на один термін.</p>
      <p>Заявки на конкурс приймаються до 2 грудня включно, а оцінювання кандидатів заплановане на 6 грудня.</p>
      <p>Розпорядженням №1069 від 15 листопада Кабмін також тимчасово поклав обов’язки голови Держенергоефективності на головного бухгалтера управління фінансування, бухгалтерського обліку та звітності агентства Олену Товстенко.</p>
      <p>Савчук очолював Держенергоефективності з 20 серпня 2014 року.</p>
      <p><a href="https://saee.gov.ua/">Державне агентство з енергоефективності та енергозбереження України</a> – центральний орган виконавчої влади, який забезпечує реалізацію державної політики у сферах ефективного використання паливно-енергетичних ресурсів, енергозбереження, відновлюваних джерел енергії та альтернативних видів палива.</p>
    </article>
  </body>
</html>