<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/economia/2019/11/22/istat-nel-2017-fatturato-multinazionali-61-in-italia_1a8b676d-cdff-429b-bec1-b1872a71cfd3.html"/>
    <meta property="og:site_name" content="ANSA.it"/>
    <meta property="article:published_time" content="2019-11-22T09:19:00+00:00"/>
    <meta property="og:title" content="Istat: nel 2017 fatturato multinazionali +6,1% in Italia"/>
    <meta property="og:description" content="Nel 2017 in Italia sono attive 14. (ANSA)"/>
  </head>
  <body>
    <article>
      <h1>Istat: nel 2017 fatturato multinazionali +6,1% in Italia</h1>
      <h2>+5,7% per le controllate italiane all'estero</h2>
      <address><time datetime="2019-11-22T09:19:00+00:00">22 Nov 2019, 09:19</time> by <a rel="author">Redazione ANSA</a></address>
      <p>(ANSA) - ROMA, 22 NOV - Nel 2017 in Italia sono attive 14.994 imprese a controllo estero, le quali occupano quasi 1,4 milioni di addetti (+4,0% rispetto al 2016), fatturano (al netto di attività finanziarie e assicurative) oltre 572 miliardi di euro (+6,1%), realizzano un valore aggiunto di quasi 119 miliardi di euro (+5,0%) e quasi 17 miliardi di investimenti fissi lordi.<br/>    Contribuiscono inoltre alla spesa in ricerca e sviluppo per oltre 3,3 miliardi. E' quanto indica il report dell'Istat sulla struttura e competitività delle imprese multinazionali, riferito al 2017. Le controllate italiane all'estero sono invece 23.727 (+3,6%), occupano quasi 1,8 milioni di addetti (+4,4%) e fatturano oltre 538 miliardi (+5,7%, sempre nel confronto annuo).(ANSA).<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>