<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/celebonline/detail/9620000112269"/>
    <meta property="og:site_name" content="MGR Online"/>
    <meta property="article:published_time" content="2019-11-22T09:59:00+00:00"/>
    <meta property="og:title" content="MQDC สนับสนุนน้ำดื่มขวดกระดาษ ในงานกาชาดประจำปี 2562"/>
    <meta property="og:description" content="บริษัทดิ แอสเพน ทรี คอร์ปอเรชั่น จำกัด ดำเนินธรุกิจด้านการพัฒนาโครงการที่อยู่อาศัยเพื่อผู้สูงวัยอย่างครบวงจร ภายใต้ บริษัท แมกโนเลีย ควอลิตี้ ดีเวล็อปเม้นต์ คอร์ปอเรชั่น (MQDC) หนึ่งในผู้พัฒนาอสังหาริมทรัพย์ชั้นนำของประเทศไทย ร่วม"/>
  </head>
  <body>
    <article>
      <h1>MQDC สนับสนุนน้ำดื่มขวดกระดาษ ในงานกาชาดประจำปี 2562</h1>
      <address><time datetime="2019-11-22T09:59:00+00:00">22 Nov 2019, 09:59</time> by <a rel="author">ผู้จัดการออนไลน์</a></address>
      <p>
        <b>บริษัทดิ แอสเพน ทรี คอร์ปอเรชั่น จำกัด ดำเนินธรุกิจด้านการพัฒนาโครงการที่อยู่อาศัยเพื่อผู้สูงวัยอย่างครบวงจร ภายใต้ บริษัท แมกโนเลีย ควอลิตี้ ดีเวล็อปเม้นต์ คอร์ปอเรชั่น (MQDC) หนึ่งในผู้พัฒนาอสังหาริมทรัพย์ชั้นนำของประเทศไทย ร่วมเป็นส่วนหนึ่งของการขับเคลื่อนความยั่งยืนและสิ่งแวดล้อม ตลอดจนการจัดงานที่เป็นมิตรต่อโลก ลดการสร้างขยะพลาสติก ในงานกาชาดประจำปี 2562 ซึ่งจัดขึ้นภายใต้แนวคิด “เย็นศิระเพราะพระบริบาล เกิดสายธารการให้ที่งดงาม” ระหว่างวันที่ 15 – 24 พฤศจิกายน 2562 ณ สวนลุมพินี</b>
      </p>
      <figure>
        <img src="https://mpics.mgronline.com/pics/Images/562000011614701.JPEG"/>
      </figure>
      <p><b>เฮ จูน พาร์ค</b> ประธานผู้อำนวยการ บริษัท ดิ แอสเพน ทรี คอร์ปอเรชั่น จำกัด เปิดเผยว่า รู้สึกภาคภูมิใจเป็นอย่างมากที่ ดิ แอสเพน ทรี ได้มีส่วนร่วมในการสนับสนุนน้ำดื่มขวดกระดาษเพื่อใช้จัดงานกาชาดประจำปี 2562 ให้เป็นไปตามเจตนารมณ์ของสภากาชาดไทยที่ต้องการจัดงานในครั้งนี้โดยคำนึงถึงความยั่งยืนและสิ่งแวดล้อม รวมถึงประเด็นการงดใช้ผลิตภัณฑ์ที่ผลิตจากพลาสติก นับเป็นการตอกย้ำแนวคิด‘For All Well-being’ ของ MQDC ที่เรามุ่งมั่นในการดำเนินงานเพื่อสร้างความสุขอย่างยั่งยืนให้กับสรรพสิ่งบนโลก รวมทั้งยังเป็นการขยายแนวคิดดังกล่าว จุดประกายขยายออกสู่สาธารณชนในวงกว้าง เพื่อเป็นส่วนหนึ่งในการขับเคลื่อนความยั่งยืน ตลอดจนการลดใช้พลาสติก ใช้วัสดุอื่นทดแทน ซึ่งจะเป็นช่วยลดการเกิดขยะพลาสติกให้เกิดขึ้นในประเทศไทย</p>
      <figure>
        <img src="https://mpics.mgronline.com/pics/Images/562000011614702.JPEG"/>
      </figure>
      <p><b>จันทร์ประภา วิชิตชลชัย </b>รองผู้อำนวยการ รักษาการแทนผู้อำนวยการ สำนักงานจัดหารายได้ สภากาชาดไทย กล่าวว่า “ในนามของสภากาชาดไทยขอขอบคุณ MQDC ที่ให้การสนับสนุนแก่สภากาชาดไทยด้วยดีเสมอมา ซึ่งการรับบริจาคน้ำดื่มขวดกระดาษของทางสภากาชาดไทยในครั้งนี้ เกิดขึ้นเนื่องจากสภากาชาดไทยเล็งเห็นว่า MQDC มีแนวคิดที่สอดคล้องกับสภากาชาดไทย ในเรื่องการเป็นมิตรต่อสิ่งแวดล้อม รวมทั้งยังสอดรับกับเป้าหมายของการจัดงานกาชาดประจำ 2562 ที่ต้องการให้จัดงานครั้งนี้เป็นโมเดลต้นแบบของงานมหกรรมรื่นเริงการกุศลที่เป็นมิตรกับสิ่งแวดล้อม หรือ Red Cross Green Fair งานแรกของประเทศไทยตามนโยบายของภาครัฐ รวมทั้งเป็นการลดปริมาณขยะที่จะขึ้นจากการงานกาชาด การใช้ขวดน้ำดื่มที่ทำจากกระดาษจึงเป็นหนึ่งในทางเลือกของการลดใช้พลาสติก โดยการใช้วัสดุอื่นที่สามารถย่อยสลายได้มาทดแทน สภากาชาดไทย เชื่อว่า การนำน้ำดื่มขวดกระดาษมาใช้ในการจัดงานกาดชาดครั้งนี้ จะมีส่วนสำคัญที่จะช่วยจุดประกายให้สังคมตระหนักการลดใช้ขวดน้ำพลาสติก อันเป็นสาเหตุสำคัญของการเกิดขยะพลาสติกและปัญหาสิ่งแวดล้อมอื่นๆตามมามากมาย เพื่อให้ท้ายที่สุดสังคมไทยกลายเป็นสังคมที่ปลอดขยะพลาสติกให้ได้”<br/><br/>***</p>
      <figure>
        <img src="https://mpics.mgronline.com/pics/Images/562000011614703.JPEG"/>
      </figure>
      <p><b>บริษัท แอกซ่าประกันภัย จำกัด (มหาชน) โดยนายสมเจต ขุนศรีอุเชนทร์ ผู้ช่วยกรรมการผู้อำนวยการ และนางสาวสุรีรัตน์ โมฬีชาติ ผู้อำนวยการบริหาร สายงานการตลาด และทีมผู้บริหาร ร่วมกับมูลนิธิรักษ์ไทย จัดกิจกรรม “พลังใจแอกซ่า ร่วมปลูกปะการัง ฟื้นฟูชายฝั่งแสมสาร” ปลูกปะการังเพื่อฟื้นฟูระบบนิเวศน์ชายฝั่ง ณ บริเวณค่ายพระมหาเจษฎาราชเจ้า อำเภอสัตหีบ จังหวัดชลบุรี โดยกิจกรรมนี้ได้รับความร่วมมือจากอาสาสมัคร ไม่ว่าจะเป็นผู้บริหารและพนักงานแอกซ่า มูลนิธิรักษ์ไทย ฐานทัพเรือสัตหีบ ผู้แทนชุมชุน ครูและนักเรียนจากโรงเรียนวัดพลา จำนวนกว่า 120 คน ที่ร่วมปลูกปะการัง จำนวน 350 กิ่ง</b><br/><br/>นอกจากนี้ แอกซ่ายังมอบทุนการศึกษาและเลี้ยงอาหารกลางวัน พร้อมปลูกจิตสำนึกและให้ความรู้เรื่องการอนุรักษ์ทรัพยากรธรรมชาติและสิ่งแวดล้อมแก่นักเรียนในโรงเรียนวัดพลา จังหวัดระยอง <br/><br/>กิจกรรมจิตอาสานี้เป็นส่วนหนึ่งภายใต้โครงการ “AXA Hearts in Action” ซึ่งกลุ่มแอกซ่าทั่วโลกจะมีการจัดกิจกรรมต่างๆ ขึ้นอย่างต่อเนื่องทุกปี โดยมุ่งบำเพ็ญประโยชน์ใน 3 ด้านหลัก ได้แก่ 1. ด้านสิ่งแวดล้อมและการเปลี่ยนแปลงสภาพอากาศ (Environment and climate change) 2. ด้านสุขภาพและการป้องกันโรค (Health and disease prevention) และ 3. ด้านความไม่เท่าเทียมและการกีดกันทางสังคม (Inequalities and social inclusion)<br/><br/>***</p>
      <figure>
        <img src="https://mpics.mgronline.com/pics/Images/562000011614704.JPEG"/>
      </figure>
      <p>กฤตนัย มณีนวล (กลาง) กรรมการผู้จัดการบริษัท เนเจอร์ เฮิร์บ อินเตอร์เนชั่นแนล โฮลดิ้ง จำกัด ผู้นำด้านสมุนไพรบำรุงร่างกาย ผู้ผลิตและจัดจำหน่ายผลิตภัณฑ์เสริมอาหาร <b>M HERBS </b>สูตรหมอแสง พร้อมด้วยทีมงาน ร่วมออกบูธในงาน “กินดี อยู่ดี By ชีวจิต” งานแฟร์สำหรับคนที่รักสุขภาพและคนที่กำลังเริ่มต้นดูแลสุขภาพ เพื่อแนะนำผลิตภัณฑ์สมุนไพร M HERBS สูตรหมอแสง ตัวช่วยสำหรับเสริมสร้างภูมิคุ้มกันและฟื้นฟูสุขภาพร่างกายให้กลับมาแข็งแรง พร้อมแนะนำวิธีการดูแลตัวเองเพื่อให้ทันต่อโรคต่าง ๆ ที่เกิดขึ้นได้ โดยภายในงานยังมีโปรโมชั่นสุดพิเศษ ลดเพิ่ม 500 บาท ทุกเซ็ท และแถมฟรีถุงผ้าลดโลกร้อน มูลค่า 490 บาท เมื่อสั่งซื้อ 3 กล่องขึ้นไป ผู้ที่รักสุขภาพและสนใจสามารถเข้าเยี่ยมชมบูธ M HERBS สูตรหมอแสง ได้ที่ฮอลล์ 5 บูธที่ A8 อิมแพ็ค เมืองทองธานี <br/><br/>สอบถามข้อมูลข่าวเพิ่มเติมได้ที่ฝ่ายประชาสัมพันธ์โทร. 02 029 9417, 081 732 7889</p>
      <related>
        <h4>แกลเลอรี</h4>
        <a href="https://mgronline.com/celebonline/photo-gallery/9620000112269"/>
      </related>
    </article>
  </body>
</html>