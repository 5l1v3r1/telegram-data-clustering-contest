<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/lietuva/neringa/vienkartinio-plastiko-atsisakiusi-kursiu-nerija-gavo-metu-debiuto-apdovanojima-1751778/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-22T09:57:00+00:00"/>
    <meta property="og:title" content="Vienkartinio plastiko atsisakiusi Kuršių nerija gavo „Metų debiuto“ apdovanojimą"/>
    <meta property="og:description" content="Reklama"/>
  </head>
  <body>
    <article>
      <h1>Vienkartinio plastiko atsisakiusi Kuršių nerija gavo „Metų debiuto“ apdovanojimą</h1>
      <address><time datetime="2019-11-22T09:57:00+00:00">22 Nov 2019, 09:57</time> by <a rel="author">Maxima.lt inf.</a></address>
      <p>Reklama</p>
      <p>
        <b>Kuršių nerija – vienas pirmųjų kraštų Lietuvoje, kuris aktyviai mažina plastiko taršą ir apie tai kalba itin garsiai. Vasarą įvykusi akcija „NE plastiko bangai“, kurios metu lietuviškas prekybos tinklas „Maxima“ atsisakė vienkartinio plastiko, paskelbta „Metų debiutu“, o Neringos meras džiaugiasi, kad pokyčiai prasidėjo nuo pirmosios dienos.</b>
      </p>
      <p>„Svarbu, kad tokios iniciatyvos nelieka nepastebėtos. Ne mažiau svarbu ir tai, kaip tokius pokyčius priima pirkėjai. O jie į plastiko atsisakymą Kuršių Nerijoje reagavo itin palankiai. Toks palaikymas mus skatina dar aktyviau dirbti įgyvendinant ekologija grįstus sprendimus“, – dalijasi „Maximos“ generalinė direktorė Kristina Meidė. </p>
      <p>Nuo vasaros vietoje įprastų pirkinių maišelių vartotojams pasiūlyti popieriniai bei cukranendrių pluošto maišeliai. Nebeprekiaujama visais plastikiniais indais bei šiaudeliais, pirkėjams siūlomos ekologiškos alternatyvos. Jie taip pat raginami atsinešti savo daugkartinio naudojimo maišelius.</p>
      <p>Vasarą startavusi iniciatyva „NE plastiko bangai“ paskelbta „Metų debiutu“. Tokia nominacija suteikta renginio „Lietuvos buriavimo apdovanojimai 2019” metu. Neringos savivaldybės, Lietuvos buriuotojų sąjungos bei Kuršių nerijos nacionalinio parko direkcijos iniciatyvos tikslas – sumažinti vienkartinių plastikinių gaminių vartojimą Neringoje bei neigiamą plastikinių gaminių poveikį į UNESCO pasaulio paveldo sąrašą įrašytai Kuršių nerijos aplinkai.</p>
      <p>Iniciatyva sulaukė milžiniško žiniasklaidos dėmesio ir visos šalies gyventojų įsitraukimo, siekiant, kad Kuršių Nerija taptų pirmąja teritorija be vienkartinio plastiko. Neringos meras Dariaus Jasaitis džiaugiasi, kad prie iniciatyvos prisidėjo ir „Maxima“: „Vasarą pasitikinome lydimi ambicingo siekio tapti pirmąją teritorija  be vienkartinio plastiko. Džiaugiuosi, kad akivaizdūs pokyčiai prasidėjo nuo pirmosios memorandumo pasirašymo dienos. Šiandien drąsiai galiu teigti, kad Neringoje turime atsakingą, aplinkai jautrią bendruomenę ir neabejingą verslą.“</p>
      <p>Neabejingi yra ir „Maximos” pirkėjai: prekybos tinkle rugsėjo pradžioje atlikta apklausa parodė,  kad jie visoje Lietuvoje yra draugiški aplinkai. Absoliuti dauguma, 84 proc. jų, teigia į parduotuvę atsinešantys savo pirkinių krepšelius ar dedantys prekes į rankinę ar kuprinę.</p>
      <p>Reklama</p>
      <p><b>„</b>Matome, kad pasaulis vis labiau skęsta plastiko liūne, todėl privalome pradėti apie tai garsiau kalbėti ir keisti savo vartojimo įpročius. Būtent todėl šią vasarą inicijavome projektą <b>„</b>NE plastiko bangai<b>“</b>. Džiaugiamės, kad prie iniciatyvos prisijungė Neringos miesto savivaldybė, Kuršių nerijos nacionalinis parkas, vietos verslai. Iniciatyvos partneris<b> „</b>Maxima<b>“</b>tapo pirmuoju iš visų prekybos tinklų, pakvietusiu visuomenę rinktis ekologiškas plastiko alternatyvas. Tikimės, jos ši banga nesustos ir turės tąsą ne tik mūsų galvose, bet ir kasdieniuose veiksmuose<b>“</b>, – sako Lietuvos buriuotojų sąjungos prezidentas Naglis Nasvytis.</p>
      <p>„Maximoje“ plastikinių perdirbti netinkamų maišelių vartojimas mažėja nuo 2015 metų. Pirkėjai jau kurį laiką gali rinktis maišelius, pagamintus iš alternatyvių medžiagų: cukranendrių pluošto, kukurūzų, augalinio džiuto pluošto.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/ve-rekomenduoja1/skaityk-dabar/kursiu-mariu-regata-sako-ne-plastiko-vartojimui-1726539/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>