<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/izklaide/raibumi/iespejams-precizakais-horoskops-interneta-lasi-seit-2019-11-22/"/>
    <meta property="og:site_name" content="skaties.lv"/>
    <meta property="article:published_time" content="2019-11-22T09:00:00+00:00"/>
    <meta property="og:title" content="Iespējams, precīzākais horoskops internetā! Lasi šeit!"/>
    <meta property="og:description" content="Paldies visiem spēkiem, kas šodienai nokārtojuši radošo enerģiju apvienojumā ar draudzēties, apvienoties, piebiedroties un kopā būt tieksmi."/>
  </head>
  <body>
    <article>
      <h1>Iespējams, precīzākais horoskops internetā! Lasi šeit!</h1>
      <address><time datetime="2019-11-22T09:00:00+00:00">22 Nov 2019, 09:00</time> by <a rel="author">Ivonna Dzelme, astrologs , Skaties.lv</a></address>
      <p>Paldies visiem spēkiem, kas šodienai nokārtojuši radošo enerģiju apvienojumā ar draudzēties, apvienoties, piebiedroties un kopā būt tieksmi.</p>
      <p>Kā tas izskatās uz darba skatuves? Ļoti mākslinieciski un izsmalcināti meklēsi un arī spēsi atrast kopīgu valodu pat ar pilnīgiem svešiniekiem. Tomēr ieteicams piesardzīgi apieties ar iedvesmu un drosmi, jo īslaicīgi iegūtā kontrole pār notiekošo var beigties ar morāli sāpīgu atsitienu.</p>
      <p>Attiecības šodien veidosi, izpušķojot tās ar kaprīzes elementiem. Kopā būšanas telpa brīžiem var pārtapt par romantisku rūķu namiņu vai Sniega karalienes pili.</p>
      <h3>Horoskops katrai zīmei</h3>
      <p><b>Auns</b>. Šodien bīsties un turi distanci no priekšniecēm, viņu sirdis būs neatkausējamas pat ar viskvēlākajiem argumentiem. Gribēsi fokusēties uz sev svarīgiem jautājumiem, diemžēl šodien piedzīvotais tev neļaus sakārtot savu domu plauktus.</p>
      <p><b>Vērsis</b>. Šodien tava intuīcija paveiks to, ar ko praktiskie un loģiskie prāti nekādi netiek galā. Tomēr vispiemērotākā nodarbošanās darba dienas pēcpusdienai būtu mācības ar filozofisku vai ezoterisku nokrāsu un tikai tev zināmā īpašā intimitāte ar konkrēto tēmu vai jautājumu.</p>
      <p><b>Dvīņi</b>. Pat nebūdams absolūti apmierināts ar savu sniegumu, šodien jau varēsi nojaust, no kuras puses pūš atalgojošie un siltie vēji. Būs vēlēšanās kaut ko jaunu apgūt, uzzināt, kā arī ieinteresētība tavu tuvinieku un draugu dzīvēs notiekošajā.</p>
      <p><b>Vēzis</b>. Ieteicams piesardzīgi apieties ar iedvesmu un drosmi darba koridoros, jo īslaicīgi iegūtā pārākuma sajūta var beigties ar morāli sāpīgu kritienu. Vēro cilvēkus un spēj paredzēt viņu rīcību.</p>
      <p><b>Lauva</b>. Varētu teikt, ka šodien tev ir jāpieslēdzas pie kādām smalko enerģiju vai dabas spēku baterijām un jāuzlādē savas baterijas. Tev nevajadzētu just sirdsapziņas pārmetumus vai kā īpaši paskaidrot savu norobežošanos.</p>
      <p><b>Jaunava</b>. Pasaki paldies šai dienai par iespēju samierināties un iekšēji pieņemt visas savas nesenās vai senākās neveiksmes un materiālos zaudējumus. Paliks neizsakāmi vieglāk. Tev joprojām ir izredzes sēdēt valdniekam pie labās rokas.</p>
      <p><b>Svari</b>. Šodien īslaicīga vientulība tev nāks tikai par labu. Intuīcijā balstītas rīcības dos labāku rezultātu kā loģiski apsvērtu plānu realizācija. Ja esi ieplānojis kādu slepenu gājienu, visticamāk, tev izdosies sasniegt cerēto šajā misijā.</p>
      <p><b>Skorpions</b>. Tevi sagaida daudz vairāk labo ziņu nekā bēdīgo. Tas vien liecina, ka dieniņa tev nāks par labu. Tava uzvedības un psiholoģiskā elastība nodrošinās labu kopā būšanu ar cilvēkiem, kurus izvēlēsies par saviem darba pavadoņiem.</p>
      <p><b>Strēlnieks</b>. Tevī ir pietiekama pārliecības un izdzīvošanas spēja, lai redzētu to ceļu, kas priekšā. Attiecības šodien veidosi, izpušķojot tās ar kaprīzes elementiem. Kopā būšanas telpa brīžiem var pārtapt par romantisku rūķu namiņu vai Sniega karalienes pili.</p>
      <p><b>Mežāzis</b>. Darba atmosfēra ļoti labi diagnosticēs un dziedēs dažas no tavām psiholoģiskajām problēmām. Šodien labāk sakārto savu iekšējo sajūtu pasauli drošā un pazīstamā vidē, jo zveja svešās jūrās var nesniegt gaidīto gandarījumu.</p>
      <p><b>Ūdensvīrs</b>. Šodien spēcīgākie vēji pūtīs tavu lietišķo attiecību virzienā. Tāpēc nepeldi savās sajūtās un noskaņojumos par tālu, labāk visu laiku just zemi zem kājām. Apzinies, ka darba devēja un darba ņēmēja tandēmā jūs esat vienlīdzīgi.</p>
      <p><b>Zivs</b>. Nevarētu teikt, ka entuziasms tevī virmos. Domas, noskaņojumu maiņa un netveramu sajūtu radīta apātija, mudinās izrādīt savu vienaldzīgo un neieinteresēto dabu.</p>
      <p>
        <i>Lai uzzinātu, ko vēl tev vēsta zvaigznes, lasi <a href="https://skaties.lv/horoskopi/">horoskopu sadaļā</a>!</i>
      </p>
    </article>
  </body>
</html>