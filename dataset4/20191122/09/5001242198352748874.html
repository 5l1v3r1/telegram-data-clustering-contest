<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/pagkosmia-imera-dikaiomaton-ton-paidion-drasi-to-kentro-koinotitas-dimoy-i-p-mesologgioy-foto/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-22T09:15:26+00:00"/>
    <meta property="og:title" content="Παγκόσμια Ημέρα Δικαιωμάτων των Παιδιών – Δράση από το Κέντρο Κοινότητας του Δήμου Ι.Π. Μεσολογγίου (φωτο)"/>
    <meta property="og:description" content="Παγκόσμια Ημέρα Δικαιωμάτων των Παιδιών - Δράση από το Κέντρο Κοινότητας του Δήμου Ι.Π. Μεσολογγίου (φωτο). Σε ένα ευχάριστο κλίμα δημιουργικότητας"/>
  </head>
  <body>
    <article>
      <h1>Παγκόσμια Ημέρα Δικαιωμάτων των Παιδιών – Δράση από το Κέντρο Κοινότητας του Δήμου Ι.Π. Μεσολογγίου (φωτο)</h1>
      <address><time datetime="2019-11-22T09:15:26+00:00">22 Nov 2019, 09:15</time> by <a rel="author">ΣΥΝΕΙΔΗΣΗ</a></address>
      <p><b>Σε ένα ευχάριστο κλίμα δημιουργικότητας και αλληλεπίδρασης εορτάστηκε στις 20 Νοεμβρίου 2019 η Παγκόσμια Ημέρα Δικαιωμάτων των Παιδιών από τους μαθητές του 5ου Δημοτικού Σχολείου Μεσολογγίου με υλοποίηση διαφόρων βιωματικών δράσεων, κατόπιν πρωτοβουλίας του Κέντρου Κοινότητας με Παράρτημα Ρομά του Αυτοτελούς Τμήματος Κοινωνικής Προστασίας, Παιδείας και Πολιτισμού Δήμου Ι.Π.Μεσολογγίου.</b> Σκοπός ήταν η ενημέρωση των μαθητών σχετικά με τα δικαιώματα των παιδιών και τις επιπτώσεις καταπάτησης αυτών, αλλά και η  προώθηση της ομαδικής εργασίας με στόχο την ευαισθητοποίηση όλων.          Συγκεκριμένα οι δράσεις χωρίστηκαν σε τρία σκέλη, στα πλαίσια των οποίων υπήρξε συνεργασία μεταξύ των μαθητών, των καθηγητών και των στελεχών του Κέντρου Κοινότητας. Στο πρώτο σκέλος, οι μαθητές ανέδειξαν το ταλέντο τους δημιουργώντας το «δέντρο της αγάπης», όπου ο καθένας τους είχε την δυνατότητα να αποτυπώσει την δική του παλάμη στο δέντρο, δηλώνοντας όχι μόνο την ιδιαιτερότητά του ως άτομο αλλά συγχρόνως και την ομοιότητά του με όλους τους άλλους μαθητές. Στο δεύτερο σκέλος, διανεμήθηκαν ζωγραφιές σχετικές με το θέμα, τα παιδιά συμμετείχαν σε δημιουργικά παιχνίδια λέξεων με στόχο την πλήρη κατανόηση του θέματος εκ μέρους τους, ενώ ακολούθησε και διάλογος σχετικά με τις υποχρεώσεις και τα δικαιώματά τους. Στο  τρίτο σκέλος, δόθηκαν εικόνες  παιδιών ανά τον κόσμο, τα οποία στερούνται τα βασικά τους δικαιώματα και ζητήθηκε από τους μαθητές να γράψουν μια σύντομη ιστορία καθώς και μηνύματα ερχόμενα στην θέση αυτών των παιδιών, με σκοπό την καλλιέργεια ενσυναίσθησης και την ευαισθητοποίησή τους.  Θα θέλαμε να εκφράσουμε τις ευχαριστίες μας στην Διευθύντρια του 5ου Δημοτικού Σχολείου, στην καθηγήτρια  εικαστικών, στους δασκάλους αλλά και στους μαθητές για την εποικοδομητική συνεργασία και την ουσιαστική συμβολή τους στην διεξαγωγή της εν λόγω δράσης.  Το Κέντρο Κοινότητας με Παράρτημα Ρομά του Δήμου Ιεράς Πόλεως Μεσολογγίου λειτουργεί στο πλαίσιο του επιχειρησιακού προγράμματος « Δυτική Ελλάδα 2014 – 2020» με την συγχρηματοδότηση της Ελλάδας και της Ευρωπαϊκής Ένωσης. Για κάθε διευκρίνιση ή πρόσθετη πληροφορία, τα στελέχη του Κέντρου Κοινότητας με παράρτημα Ρομά Δήμου Ιεράς Πόλεως Μεσολογγίου είναι στη διάθεση των δημοτών από Δευτέρα έως Παρασκευή 08:00π.μ – 16:00μ.μ στην ΔιεύθυνσηΣταυροπούλου 31 (Ραδιομέγαρο),   Τηλ.: 2631363417 Fax: 2631363457</p>
      <p>Email: <u><a href="mailto:kentrokoin.ipmes@2608.syzefxis.gov.gr">kentrokoin.ipmes@2608.syzefxis.gov.gr</a></u></p>
      <figure>
        <img src="http://sinidisi.gr/wpress/wp-content/uploads/2019/11/paid1.jpg"/>
      </figure>
      <figure>
        <img src="http://sinidisi.gr/wpress/wp-content/uploads/2019/11/paid2.jpg"/>
      </figure>
      <figure>
        <img src="http://sinidisi.gr/wpress/wp-content/uploads/2019/11/paid3.jpg"/>
      </figure>
      <figure>
        <img src="http://sinidisi.gr/wpress/wp-content/uploads/2019/11/paid4.jpg"/>
      </figure>
      <figure>
        <img src="http://sinidisi.gr/wpress/wp-content/uploads/2019/11/paid5.jpg"/>
      </figure>
      <figure>
        <img src="http://sinidisi.gr/wpress/wp-content/uploads/2019/11/paid6.jpg"/>
      </figure>
      <figure>
        <img src="http://sinidisi.gr/wpress/wp-content/uploads/2019/11/paid7.jpg"/>
      </figure>
      <related>
        <h4>Σχετικες Δημοσιευσεις</h4>
        <a href="http://sinidisi.gr/kathieronetai-imera-ydatokalliergeias-h-schesi-tis-to-neo-tmima-tis-geoponikis-mesologgi/"/>
        <a href="http://sinidisi.gr/apologismos-pepragmenon-ton-p-y-dytikis-elladas/"/>
        <a href="http://sinidisi.gr/fotis-mproymos-na-topothetithoyn-pinakides-tin-gefyra-rioy-antirrioy-stis-opoies-na-anagrafetai-episimi-onomasia-tis-quot-gefyra-charilaos-trikoypis-quot/"/>
        <a href="http://sinidisi.gr/mesologgi-diakopi-ydrodotisis-stin-t-k-katochis/"/>
        <a href="http://sinidisi.gr/kykloforia-anamnistikis-seiras-grammatosimon-christoygenna-2019/"/>
        <a href="http://sinidisi.gr/ta-metra-tirisis-tis-taxis-ton-agona-panaitolikos-panathinaikos/"/>
      </related>
    </article>
  </body>
</html>