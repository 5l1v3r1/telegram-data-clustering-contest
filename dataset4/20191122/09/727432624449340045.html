<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinside.no/mobil/knust-mate-x-skjerm-det-blir-dyrt/71848359"/>
    <meta property="og:site_name" content="Dinside"/>
    <meta property="article:published_time" content="2019-11-22T09:44:39+00:00"/>
    <meta property="og:title" content="Knust Mate X-skjerm? Det blir dyrt"/>
    <meta property="og:description" content="Ikke bare er telefonen dyr - trenger du ny skjerm koster det skjorta."/>
  </head>
  <body>
    <article>
      <h1>Knust Mate X-skjerm? Det blir dyrt</h1>
      <h2>Ikke bare er telefonen dyr - trenger du ny skjerm koster det skjorta.</h2>
      <address><time datetime="2019-11-22T09:44:39+00:00">22 Nov 2019, 09:44</time> by <a rel="author">Pål Joakim Pollen</a></address>
      <p>Huaweis brettbare Mate X-telefon er foreløpig ikke lansert i Norge, og det kan nok hende at vi må se lenge etter den om ikke floka mellom kinesiske og amerikanske myndigheter løser seg, siden Huawei fortsatt ikke får legge Google-apper på nye telefoner. Dog skal det sies at <a href="https://www.reuters.com/article/us-microsoft-huawei/microsoft-granted-license-to-export-mass-market-software-to-huawei-idUSKBN1XV2LE">Microsoft nylig fikk lisens til å handle med Huawei igjen</a>, så det ser ikke helt mørkt ut.</p>
      <p>Om den skulle havne i norske butikker blir den etter all sannsynlighet den dyreste modellen på markedet. I Kina koster den 22.000 kroner, og med nesten dobbelt så høy merverdiavgift i Norge, ville vi nok ha sett en prislapp på over 24.000 kroner her til lands.</p>
      <h3>Over 9.000 kroner for ny skjerm</h3>
      <p>På sine nettsider har Huawei denne uka lagt ut prisene for reparasjon av Mate X. En ny skjerm koster 7080 yuan, eller da drøye 9.000 norske kroner, ifølge <a href="https://www.gizchina.com/2019/11/20/huawei-mate-x-repair-prices-announced-1000-for-screen-replacement/amp/">Gizchina</a>.</p>
      <p>Og siden skjermen tross alt ligger på utsiden av hele telefonen når den er klappet sammen, kan den nok være mer utsatt for skader enn normalt.</p>
      <p>Til sammenligning må du regne med opptil 4.000 kroner om du må reparere iPhone-skjermen din via offisielle kanaler, men det er klart – de er ikke brettbare slik Mate X er.</p>
      <h3>Samsung gir deg ett års forsikring</h3>
      <p>I det norske markedet er det foreløpig bare <a href="https://www.dinside.no/mobil/flopp-eller-fremtid/71733668">Samsung Galaxy Fold</a> som er av den brettbare sorten. Kjøper du den, til den nette sum av 21.000 kroner, får du med ett års forsikring der egenandelen for å bytte en knust skjerm er 1390 kroner i forsikringsperioden.</p>
      <p>Dog kan du bare gjøre dette én gang, og deretter firedobles prisen for skjermbytte. Telefonen må dessuten være kjøpt innen utgangen av 2019 for å få med denne forsikringen på kjøpet.</p>
      <related>
        <a href="https://www.dinside.no/okonomi/dette-avgjor-om-det-lonner-seg-a-forsikre-mobilen/71823955"/>
      </related>
    </article>
  </body>
</html>