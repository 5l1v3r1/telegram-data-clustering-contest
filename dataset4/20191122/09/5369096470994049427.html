<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/premier-league/776570/nea-totenam-pou-theli-o-mourinio/"/>
    <meta property="og:site_name" content="to10.gr"/>
    <meta property="article:published_time" content="2019-11-22T09:28:40+00:00"/>
    <meta property="og:title" content="Η νέα Τότεναμ που θέλει ο Μουρίνιο"/>
    <meta property="og:description" content="Ο Ζοσέ Μουρίνιο ανέλαβε επίσημα την Τότεναμ και ήδη τα πρώτα ονόματα παικτών που θέλει να αποκτήσει ο Πορτογάλος έχουν κάνει την εμφάνιση τους. Αν επιβεβαιωθούν όλα αυτά τότε το ρόστερ των «πετεινών» αλλάζει σε πολύ μεγάλο βαθμό."/>
  </head>
  <body>
    <article>
      <h1>Η νέα Τότεναμ που θέλει ο Μουρίνιο</h1>
      <h2>Ο Ζοσέ Μουρίνιο ανέλαβε επίσημα την Τότεναμ και ήδη τα πρώτα ονόματα παικτών που θέλει να αποκτήσει ο Πορτογάλος έχουν κάνει την εμφάνιση τους. Αν επιβεβαιωθούν όλα αυτά τότε το ρόστερ των «πετεινών» αλλάζει σε πολύ μεγάλο βαθμό.</h2>
      <address><time datetime="2019-11-22T09:28:40+00:00">22 Nov 2019, 09:28</time> by <a rel="author">Γιώργος Βασίλης</a></address>
      <p>Ο Ζοσέ Μουρίνιο είναι από προχθες (20/11) o νέος της Τότεναμ και ήδη έχει ξεκινήσει τις έρευνες για να ενισχύσει τους Λονδρέζους ώστε να επιστρέψουν στις καλές εμφανίσεις μετά τα άσχημα αποτελέσματα της φετινής σεζόν.</p>
      <p>Από τη στιγμή που ο Πορτογάλος ανακοινώθηκε επισήμως τα σενάρια για παίκτες που θα ενδιέφεραν τα «σπιρούνια» ξεκίνησαν να δίνουν και να παίρνουν, με τα ονόματα που έχουν έρθει στο προσκήνιο να είναι αρκετά. Κάτι που σημαίνει πως αναμένεται να πραγματοποιήσει πολλές αλλαγές στο ρόστερ.</p>
      <p>
        <a href="https://www.to10.gr/dekaria/776538/olybiakos-kerdizi-pektes-ginete-omada-alla-theli-dromo/">
          <i>Κερδίζει παίκτες, γίνεται ομάδα αλλά θέλει δρόμο…</i>
        </a>
      </p>
      <p>Αυτή τη στιγμή υπάρχουν οκτώ ποδοσφαιριστές που ο Μουρίνιο είναι έτοιμος να τους κάνει κάτοικους Λονδίνου. Για τη μεταγραφική περίοδο του Ιανουαρίου είναι αρκετά δύσκολο να φέρει κάποιους, όμως από το καλοκαίρι θα έχει όλο το χρόνο για να ολοκληρώσει τις κινήσεις.</p>
      <p>Συγκεκριμένα, ψηλά στη λίστα της Τότεναμ είναι ο Πάολο Ντιμπάλα. Ο Αργεντίνος είχε φτάσει μία ανάσα από τα «σπιρούνια» πέρσι όμως η μεταγραφή του χάλασε, συνεπώς η Τότεναμ θα επανέλθει. Ο Γκάρεθ Μπέιλ που περνά τη δική του περιπέτεια με τη Ρεάλ Μαδρίτης δεν θα έλεγε όχι σε μία ενδεχόμενη επιστροφή και ο Μουρίνιο θα το ήθελε στην ομάδα.</p>
      <p>Ο Καλιντού Κουλιμπαλί δεν βρίσκεται στα επίπεδα που ήταν πέρυσι και έτσι ίσως οι «πετεινοί» βρουν πρόσφορο έδαφος στην περίπτωση του Αφρικανού κεντρικού αμυντικού των «παρτενοπέι».</p>
      <p>Ο συμπατριώτης του «special one», Μπρούνο Φερνάντες, φαίνεται να είναι μία από τις κύριες επιλογές, καθώς εκτιμά πολύ τις ικανότητες του μέσου της Σπόρτινγκ Λισαβόνας που μπορεί να ταιριάξει και να βοηθήσει το παιχνίδι της Τότεναμ.</p>
      <p>Φυσικά ο 56χρονος τεχνικός κοιτά και το μέλλον του συλλόγου, με τους Ρουμπέν Ντίας της Μπενφίκα και Ντέκλαν  Ράις της Γουέστ Χαμ να είναι στα πλάνα του. Όμως και οι δύο περιπτώσεις είναι αρκετά δύσκολες αφού αν θελήσει να τους αποκτήσει θα πρέπει να βάλει βαθιά το χέρι στην τσέπη, κάτι που δεν είναι βέβαιο.</p>
      <p>Τέλος, εκτός από το ταλέντα ο Μουρίνιο θέλει και έμπειρους παίκτες που θα ελέγχουν τα αποδυτήρια και βοηθούν τους ηλικιακά μικρότερους. Δύο από τα αγαπημένα του παιδιά δεν θα μπορούσαν να λείπουν από τη λίστα.</p>
      <p>Ο Νεμάνια Μάτιτς είναι ο ένας, με τον Πορτογάλο να εκτιμά απεριόριστα στον Σέρβο χαφ και τον τρόπο που αγωνίζεται. Τον εμπιστεύεται απόλυτα και αυτό φαίνεται από τον τρόπο που τον χρησιμοποιούσε στην Τσέλσι, ενώ τον απέκτησε και στην Γιουνάιτεντ όντας βασικός και αναντικατάστατος.</p>
      <p>Ο Ζλάταν Ιμπραΐμοβιτς δεν θα μπορούσε να μην έχει ακουστεί από τη στιγμή που δήλωσε πως θέλει να γυρίσει στο υψηλό επίπεδο και σίγουρα αν τα βρει με τον Πορτογάλο ίσως δούμε τον 38χρονο επιθετικό ξανά στην Αγγλία υπό τις οδηγίες του «special one».</p>
      <p>
        <b>
          <a href="https://www.to10.gr/podosfero/premier-league/776570/nea-totenam-pou-theli-o-mourinio/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>