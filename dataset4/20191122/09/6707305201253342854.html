<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/gabriel-garko-confessione-durso-maurizio-costanzo-lo-bacchetta/658422/"/>
    <meta property="og:site_name" content="DiLei"/>
    <meta property="article:published_time" content="2019-11-22T09:47:40+00:00"/>
    <meta property="og:title" content="Gabriel Garko fa una confessione dalla D’Urso e Maurizio Costanzo lo bacchetta"/>
    <meta property="og:description" content="Gabriel Garko fa una confessione nel corso di Live – Non è la D’Urso e Maurizio Costanzo lo bacchetta, criticando la sua scelta."/>
  </head>
  <body>
    <article>
      <h1>Gabriel Garko fa una confessione dalla D’Urso e Maurizio Costanzo lo bacchetta</h1>
      <h2>Garko fa una confessione nel salotto della D'Urso e Costanzo lo bacchetta.</h2>
      <address>
        <time datetime="2019-11-22T09:47:40+00:00">22 Nov 2019, 09:47</time>
      </address>
      <figure>
        <a href="https://dilei.it/vip/fotonotizia/la-lenta-trasformazione-di-gabriel-garko-sempre-piu-plastificato/574997/">
          <img src="https://dileidemosite.files.wordpress.com/2018/11/gabriel-garko-irriconoscibile-instagram.jpg?w=2560&amp;strip=all&amp;quality=100"/>
        </a>
        <figcaption>La lenta trasformazione di Gabriel Garko, sempre più plastificato</figcaption>
      </figure>
      <p><b>Gabriel Garko</b> fa una confessione dalla D’Urso e Maurizio Costanzo lo bacchetta. L’attore qualche settimana fa è stato ospite di <i><b>Live – Non è la D’Urso</b></i> dove ha raccontato alcuni <b>segreti del suo passato</b> e della <b>sua vita privata.</b></p>
      <p>Il re delle fiction ha svelato di <a href="https://dilei.it/vip/video/gabriel-garko-non-indossa-fede-svela-crisi-strano-silenzio-di-gabriele-rossi-instagram/654820/">non indossare più la fede</a> che lo legherebbe a una persona molto importante per lui, non ha parlato di <a href="https://dilei.it/vip/gabriel-garko-replica-gossip-gabriele-rossi/657724/">Gabriele Rossi</a>, ma in compenso ha anticipato qualcosa sul <b>suo libro in uscita</b>. Garko ha spiegato alla D’Urso che in <a href="https://dilei.it/vip/gabriel-garko-anticipazioni-libro-bomba-editoriale/652249/"><i>Andata e Ritorno</i></a> parlerà anche di un episodio avvenuto a Londra quando si è sentito male dopo aver <b>fumato della marijuana.</b></p>
      <p>“Droga? Oddio no, parlo di canne nel mio libro – <b>ha detto alla conduttrice</b> -. Una sola canna? Magari solo una. Mentre scrivevamo il libro stava venendo fuori che ero a Londra a vedere i musei. Io mi sono detto ‘alt’. Non voglio essere sempre il solito puritano ed ho voluto a raccontare tutta la verità di quello che è successo”.</p>
      <p>“Ho conosciuto delle persone e sono andato a casa loro a Londra – <b>ha proseguito Gabriel</b>, svelando di essere stato molto male -. Io canne me ne fumo una ogni tanto. Diciamo che le fumo se capita. Quella volta mi sono fatto più di una canna, continuavano a girare. Non è che dopo mi arrestano? – <b>ha scherzato</b>, interrompendosi, per poi riprendere -. Insomma, alla quinta a Londra ho iniziato a stare male tanto che sono collassato. Erano dei purini fatti solo di erba. Sono stato molto male, io non sono abituato a tutte queste canne. Ero andato in paranoia, pensavo mi buttassero nel Tamigi”.</p>
      <p>La confessione <a href="https://dilei.it/vip/video/live-non-e-la-durso-gabriel-garko-nuova-vita-un-dramma-mi-ha-cambiato/654776/">nel salotto della D’Urso</a> non è piaciuta a <b>Maurizio Costanzo.</b> Nella sua rubrica sulle pagine di <i>Nuovo</i>, il giornalista <b>ha criticato la scelta</b> dell’attore di raccontare di aver fumato una canna. “Gabriel Garko ha sbagliato – ha detto -. Certe cose in tv non si dicono. Un personaggio come lui non deve mai dimenticare la responsabilità che ha verso il pubblico”.</p>
      <related>
        <h4>Leggi anche</h4>
        <a href="https://dilei.it/vip/video/gabriel-garko-live-non-e-la-durso-confessioni-gabriele-rossi/653964/"/>
        <a href="https://dilei.it/vip/gabriel-garko-amico-gabriele-rossi-commuove-instagram-amore/646503/"/>
        <a href="https://dilei.it/vip/video/live-non-e-la-durso-gabriel-garko-nuova-vita-un-dramma-mi-ha-cambiato/654776/"/>
        <a href="https://dilei.it/vip/gabriel-garko-annuncia-uscita-libro-con-lui-gabriele-rossi/648869/"/>
        <a href="https://dilei.it/vip/video/gabriel-garko-non-indossa-fede-svela-crisi-strano-silenzio-di-gabriele-rossi-instagram/654820/"/>
      </related>
    </article>
  </body>
</html>