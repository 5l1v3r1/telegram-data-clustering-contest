<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/742984"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T09:13:00+00:00"/>
    <meta property="og:title" content="'พอร์ช' เลิก 'ดาว'ไร้มือที่สาม บอกขอโสด 2 ปีตามแม่ขอ"/>
    <meta property="og:description" content="พอร์ช-ศรัณย์ เคลียร์ปมเลิก ดาว-พิมพ์ทอง บอกขอโสด 2 ปีตามคำแม่ขอ"/>
  </head>
  <body>
    <article>
      <h1>'พอร์ช' เลิก 'ดาว'ไร้มือที่สาม บอกขอโสด 2 ปีตามแม่ขอ</h1>
      <address>
        <time datetime="2019-11-22T09:13:00+00:00">22 Nov 2019, 09:13</time>
      </address>
      <p>
        <b>พอร์ช-ศรัณย์ เคลียร์ปมเลิก ดาว-พิมพ์ทอง บอกขอโสด 2 ปีตามคำแม่ขอ</b>
      </p>
      <p>ก่อนหน้านี้เลิกรากับแฟนสาว <b>ดาว</b><b>-</b><b>พิมพ์ทอง </b>ไปแบบไม่ค่อยดีเท่าไหร่ แถมหนุ่ม <b>พอร์ช</b><b>-</b><b>ศรัณย์</b> ยังมีภาพหลุดสุดสนิทสนมกับสาวคนอื่นออกมาอีกเลยทำให้แฟนๆต่างคิดกันว่าที่รักครั้งนี้ต้องจบลง เป็นเพราะมีมือที่สามแน่นอน ล่าสุดเจอตัวหนุ่มพอร์ในงาน TISCO Tax Festival เจ้าตัวก็ยอมรับว่าผิดเองและย้ำว่าที่เลิกกันไม่ใช้เป็นเพราะมือที่สามอย่างที่คนอื่นๆคิดอีกด้วย</p>
      <figure>
        <img src="https://www.dailynews.co.th/admin/upload/20191122/news_IMCfYwqlKA131822_533.jpg?v=201911231511?v=6013"/>
      </figure>
      <p><b>พอร์ช </b>เผยว่า <br/>“ช่วงนี้ก็อยู่คนเดียว เที่ยวโน่นเที่ยวนี่(หัวเราะ) สภาพจิตใจตอนนี้ก็โอเคอยู่คนเดียวมากขึ้น ปกติติดเพื่อน ไม่มีแฟนก็ยังไม่ชินเท่าไหร่ แต่ก็ลองอยู่คนเดียวดู จริงๆที่เลิกกันก็ไม่เกี่ยวกับมือที่สามนะไม่มีคือผมไม่อยากลงดีเทลเยอะเพราะมันก็เป็นเรื่องของคนสองคน แต่สุดท้ายแล้วผมเป็นคนผิดเองนี่แหละ ซึ่งรูปเฟซไทม์ที่หลุดออกมาไม่เกี่ยวนะ ตอนที่มีปัญหาไม่ใช่เรื่องนี้ ปัญหามีมานานแล้วประปรายตามปกติ เราพยายามปรับกันมาตลอด ตัวผมเองที่ปรับตัวเองได้ไม่ดีสักเท่าไหร่ ก็ผิดที่ตัวผมเอง ซึ่งรูปเฟซไทม์มันนานแล้วและเป็นแค่คนรู้จักเฉยๆ ผมขี้เกียจพูดเรื่องนี้เพราะมันไม่ใช่ประเด็นที่ผมทะเลาะกับเขา ไม่ใช่สาเหตุเลยเรื่องมือที่สามไม่มีนะ เราทะเลาะกันเพราะไลฟ์สไตล์ต่างๆนานาไม่เกี่ยวกับมือที่สาม ไม่มีเรื่องผู้หญิงคนอื่น ณ วันนี้ก็ยังไม่ได้เคลียร์กันสักเท่าไหร่ ผมเองก็พยายามคุยนะ ถามว่าเป็นเพื่อนกันได้ไหม สำหรับผมโอเคนะ ผมมีคุย แต่ก็ไม่ได้ง้อเท่าไหร่ ไม่ได้ง้ออะไรมาก ไม่รู้เรียกว่าง้อหรือเปล่า แต่มันก็คือการพยายามคุย ปรับความเข้าใจ เขาก็คุยด้วยนิดหน่อย ผมเองก็เสียดายเวลานิดนึง แต่ก็กลับมาอยู่กับตัวเอง เสียใจเลยไม่ค่อยได้ออกสื่อเท่าไหร่ ไม่อยากพูดอะไรเยอะมาก"</p>
      <figure>
        <img src="https://www.dailynews.co.th/admin/upload/20191122/news_OnUFslHmpe131821_533.jpg?v=201911231511?v=1570"/>
      </figure>
      <p>“ที่ครอบครัวเราสนิทกันผมก็มีขอโทษผู้ใหญ่ไปเรียบร้อยแล้ว ตอนแรกเราก็มั่นใจว่ารักนี้จะไปได้สุดทาง แต่บางทีปัญหาก็เกิดขึ้นมาโดยที่เราไม่ทันตั้งตัวสักเท่าไหร่ บางทีเราก็แก้ปัญหาไม่ได้ แก้ปัญหาไม่ถูก พอจบลงแบบนี้ก็รู้สึกแย่มากๆ ผมเฮิร์ตนะไม่อยากจะออกไปเจอผู้คนสักเท่าไหร่ ก็อยู่บ้าน ไม่อยากจะออกไปไหนมาไหน ถ้าไปก็ไปไหนคนเดียวบ้าง ส่วนใหญ่เพื่อนจะมาหา อยากอยู่คนเดียวเพื่อทบทวน ตอนนี้ก็ต้องโสดนานๆหน่อย แม่ขอไว้ แม่แฮปปี้เบิร์ดเดย์เราแล้วบอกว่าพอร์ชอยู่คนเดียวบ้างนะลูก (หัวเราะ) ผมจึงต้องอยู่คนเดียวให้นานที่สุด ช่วงนี้ก็ไม่อยากจะคุยกับใคร ไม่อยากจะอะไรกับใครเท่าไหร่ แม่ห่วงเรื่องความรักของผมเพราะส่วนใหญ่มีแล้วแย่ทุกรอบ ส่งผลกระทบหลายอย่าง มุมมองความรักของผมก็เปลี่ยนไปนะหลังอายุ 30 ปีค่อยว่ากัน(ยิ้ม) ตอนนี้ 28 ปี เอง(ยิ้ม)ก็คงใช้เวลารักษาแผลใจนานๆ ก็จะโสดถึง 2 ปีได้สิ ช่วงนี้จะพยายามโสดให้เต็มที่ อยู่คนเดียว ใช้ชีวิตคนเดียวบ้างแม่ขอไว้(ยิ้ม)”</p>
      <figure>
        <img src="https://www.dailynews.co.th/admin/upload/20191122/news_pDyKdQIbyJ131820_533.jpg?v=201911231511?v=4153"/>
      </figure>
      <p><b>พอร์ช</b> เผยต่อว่า <i><b>“ก็ปิดตายเรื่องรัก ตอนนี้ก็คงไม่ค่อยมีใครอยากคุยกับผมสักเท่าไหร่ เข้ามาคุยปุ๊บเดี๋ยวงานงอก ผู้หญิงไม่ค่อยกล้าเข้ามา เพื่อนยังถอยเลยเพราะผมมีเพื่อนผู้หญิงเยอะ บางทีเราอยู่กับเพื่อนผู้หญิงไรงี้ นั่งกินข้าวกับเพื่อน เพื่อนยังให้ไปนั่งไกลๆ เลย เพราะกลัวโดนแคปรูป นอกจากแม่แล้วเพื่อนนี่ก็เตือนหนักกว่าอีก บอกให้ลองอยู่คนเดียวดูบ้าง ลองทำอะไรคนเดียวดู คนข้างๆขอร้องให้อยู่คนเดียวก็เริ่มพยายามทำตัวให้ชิน เดี๋ยวว่าจะไปเที่ยวคนเดียวอยู่ ดังนั้นตอนนี้ก็ขอปิดตายความรัก ขอโสดให้นานที่สุด ขออยู่คนเดียวไปสักพัก ถามว่ากลัวความรักไหมก็นิดหนึ่ง กลัวคนมากกว่า คนที่เข้ามาหาผมดีทุกคน แต่ผมเป็นคนไม่ดีเอง ผิดเองครับ(ยิ้ม)”</b></i><br/><br/>ขอขอบคุณภาพประกอบจากอินสตาแกรม @porshe_saran</p>
      <figure>
        <img src="https://www.dailynews.co.th/admin/upload/20191122/news_dxkdZEchXl131821_533.jpg?v=201911231511?v=8603"/>
      </figure>
    </article>
  </body>
</html>