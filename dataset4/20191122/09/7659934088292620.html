<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2003346/%E2%80%8Btrump-iran-h%C3%BCk%C3%BCmeti-interneti-%C3%B6l%C3%BCm-ve-trajediyi-%C3%B6rtbas-etmek-i%C3%A7in-kesti"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-22T09:00:00+00:00"/>
    <meta property="og:title" content="​Trump: İran hükümeti interneti 'ölüm ve trajediyi' örtbas etmek için kesti"/>
    <meta property="og:description" content="ABD Başkanı Donald Trump, İran hükümetini ülkede yaşanan ölüm ve trajediyi örtbas etmek için interneti kesmekle suçladı. Trump, Twitter hesabından İran ile ilgili bir paylaşımda, “İran o kadar dengesiz hale geldi ki, rejim tüm internet erişimini kapa"/>
  </head>
  <body>
    <article>
      <h1>​Trump: İran hükümeti interneti 'ölüm ve trajediyi' örtbas etmek için kesti</h1>
      <address>
        <time datetime="2019-11-22T09:00:00+00:00">22 Nov 2019, 09:00</time>
      </address>
      <p>ABD Başkanı Donald Trump, İran hükümetini ülkede yaşanan ölüm ve trajediyi örtbas etmek için interneti kesmekle suçladı.<br/><br/>Trump, Twitter hesabından İran ile ilgili bir paylaşımda, “İran o kadar dengesiz hale geldi ki, rejim tüm internet erişimini kapattı. Böylece İran halkı ülke içinde yaşanan büyük şiddet hakkında konuşamaz. Dünyanın, İran rejiminin yol açtığı ölüm ve trajediyi bulamayacağını düşünerek sıfır şeffaflığı istiyorlar” ifadesini kullandı.<br/><br/>Aynı bağlamda, ABD Dışişleri Bakanı Mike Pompeo da, İranlı protestocuların rejimin kendilerine yönelik baskısını belgeleyen video, fotoğraf veya bilgiyi ABD’ye bildirmesini istedi.<br/><br/>Pompeo, Twitter hesabından Farsça ve İngilizce olarak paylaştığı tweetinde, “İranlı protestoculardan rejimin protestoculara yönelik baskısını belgeleyen video, fotoğraf ve bilgileri bize göndermelerini istedim. ABD bu ihlalleri ortaya çıkararak, suistimalde bulunanları  cezalandıracak” şeklinde açıklama yaptı.<br/><br/>Protestolar, İran hükümetinin yoksul ailelere fayda sağlamak için uygulanan benzin fiyatı sübvansiyon sistemini değiştirmesi ve benzin fiyatlarına önemli oranda zam gelmesinin ardından patlak vermişti.</p>
    </article>
  </body>
</html>