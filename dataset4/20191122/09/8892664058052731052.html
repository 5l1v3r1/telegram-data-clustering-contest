<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/uzemek-felrobbantasaval-fenyegetozott-az-ajkai-ferfi/zzdl2bz"/>
    <meta property="og:site_name" content="Blikk.hu"/>
    <meta property="article:published_time" content="2019-11-22T09:51:02+00:00"/>
    <meta property="og:title" content="Üzemek felrobbantásával fenyegetőzött egy ajkai férfi"/>
    <meta property="og:description" content="Közveszéllyel való fenyegetés bűntette miatt állította bíróság elé az Ajkai Járási Ügyészség azt a 32 férfit, aki – a levegőszennyezésre hivatkozással – két helyi üzem felrobbantásával is fenyegetőzött – írja sajtóközleményében a Veszprém Megyei Főügyészség."/>
  </head>
  <body>
    <article>
      <h1>Üzemek felrobbantásával fenyegetőzött egy ajkai férfi</h1>
      <address><time datetime="2019-11-22T09:51:02+00:00">22 Nov 2019, 09:51</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>
            <b>Közveszéllyel való fenyegetés bűntette miatt állította bíróság elé az Ajkai Járási Ügyészség azt a 32 férfit, aki – a levegőszennyezésre hivatkozással – két helyi üzem felrobbantásával is fenyegetőzött – írja sajtóközleményében a Veszprém Megyei Főügyészség.</b>
          </b>
        </i>
      </p>
      <p>A férfi a laptopjáról küldött közel egy időben két cégnek is fenyegető üzenetet azok hivatalos email- címére.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>Az október 19-i üzenetek egyikében azzal fenyegetőzött, hogy amennyiben az üzem nem szünteti meg a város levegőjének kormosítását, akkor hamarosan a földdel lesz egyenlő, majd a másik céget is megfenyegette, hogy felrobbantja az egész gyárat, ha továbbra is szennyezik Ajka felett a levegőt.</p>
      <p>A cégek vezetői a fenyegetés miatt a rendőrséghez fordultak, akik rövid időn belül eljutottak a férfihoz, akinek a laptopját lefoglalták.</p>
      <p>Az Ajkai Járásbíróság – az ügyészi indítványnak helyt adva – alig egy hónappal az eset után a vádlottat bűnösnek mondta ki 2 rendbeli közveszéllyel fenyegetés bűntettében, ezért 140 000 forint pénzbüntetésre ítélte, amelyet az ügyész, a vádlott és a védő is tudomásul vett.</p>
    </article>
  </body>
</html>