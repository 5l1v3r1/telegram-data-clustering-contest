<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/rohit-sharma-snatches-a-stunner-out-of-virat-kohlis-hands-143470"/>
    <meta property="og:site_name" content="Wah Cricket"/>
    <meta property="article:published_time" content="2019-11-22T09:51:23+00:00"/>
    <meta property="og:title" content="उमेश यादव की गेंद पर रोहित ने लिया ऐसा कमाल का कैच, चौंक गए कप्तान कोहली"/>
    <meta property="og:description" content="भारत और बांग्लादेश के बीच पहला ऐतिहासिक डे नाइट टेस्ट मैच गुलाबी गेंद से खेली जा रही है जहां टीम इंडिया के गेंदबाज पूरी तरह से बांग्लादेश के बल्लेबाजों पर हावी हैं. चाय तक टीम इंडिया ने बांग्लादेश के 6 विकेट गिरा दिए हैं तो वहीं बांग्लादेश की टीम इसके जवाब में सिर्फ 73 रन ही बना पाई है. गुलाबी गेंद से भारतीय गेंदबाजी की शुरूआत इशांत शर्मा ने की और शुरू में ही टीम इंडिया को सफलता दिलाई. लेकिन इस दौरान उमेश यादव एक अलग ही फॉर्म में नजर आए."/>
  </head>
  <body>
    <article>
      <h1>उमेश यादव की गेंद पर रोहित ने लिया ऐसा कमाल का कैच, चौंक गए कप्तान कोहली</h1>
      <h2>उमेश ने टीम इंडिया को एक ही ओवर में दो विकेट दिलाएं. इसमें एक विकेट ऐसा था जिसमें रोहित शर्मा ने कैच लेकर सबको चौंका दिया.</h2>
      <address>
        <time datetime="2019-11-22T09:51:23+00:00">22 Nov 2019, 09:51</time>
      </address>
      <p>भारत और बांग्लादेश के बीच पहला ऐतिहासिक डे नाइट टेस्ट मैच गुलाबी गेंद से खेला जा रहा है जहां टीम इंडिया के गेंदबाज पूरी तरह से बांग्लादेश के बल्लेबाजों पर हावी हैं. चाय तक टीम इंडिया ने बांग्लादेश के 6 विकेट गिरा दिए हैं तो वहीं बांग्लादेश की टीम इसके जवाब में सिर्फ 73 रन ही बना पाई है. गुलाबी गेंद से भारतीय गेंदबाजी की शुरूआत इशांत शर्मा ने की और शुरू में ही टीम इंडिया को सफलता दिलाई. लेकिन इस दौरान उमेश यादव एक अलग ही फॉर्म में नजर आए.</p>
      <p>उमेश यादव की गेंद लगातार स्विंग हो रही थी जिसका सामना बांग्लादेश के बल्लेबाज नहीं कर पा रहे थे. इस दौरान उमेश ने टीम इंडिया को एक ही ओवर में दो विकेट दिलाएं. इसमें एक विकेट ऐसा था जिसमें रोहित शर्मा ने कैच लेकर सबको चौंका दिया.</p>
      <figure>
        <iframe data-src="https://twitter.com/UrsKrishTweets/status/1197797917186117632?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>11वें ओवर में बांग्लादेश के कप्तान मोमीउल हक क्रीज पर जमने की कोशिश कर ही रहे थे लेकिन तभी कुछ ऐसा हुआ जिसने उन्हें चौंका दिया. उमेश की एक बाहर जाती हुई गेंद ने उनके बल्ले का किनारा लिया और सीधे रोहित के हाथों में जा फंसी. ये कैच देखते ही फैंस के साथ विराट भी चौंक गए.</p>
      <p>रोहित शर्मा का ये कैच भारत और बांग्लादेश के इस ऐतिहासिक टेस्ट मैच के इतिहास में हमेशा के लिए दर्ज हो गया.</p>
    </article>
  </body>
</html>