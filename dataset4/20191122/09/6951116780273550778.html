<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/amici-celebrities-2-si-fa-maria-de-filippi/"/>
    <meta property="og:site_name" content="Novella 2000"/>
    <meta property="article:published_time" content="2019-11-22T09:44:00+00:00"/>
    <meta property="og:title" content="Amici Celebrities 2 si fa? Parla Maria De Filippi, che svela la verità"/>
    <meta property="og:description" content="In una lunga intervista, Maria De Filippi svela se Amici Celebrities 2 si fa, commentando anche gli ascolti della prima edizione."/>
  </head>
  <body>
    <article>
      <h1>Amici Celebrities 2 si fa? Parla Maria De Filippi, che svela la verità</h1>
      <address><time datetime="2019-11-22T09:44:00+00:00">22 Nov 2019, 09:44</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <h3>In una lunga intervista, Maria De Filippi svela se Amici Celebrities 2 si fa, commentando anche gli ascolti della prima edizione</h3>
      <p>Sono passate solo poche settimane da quando è andata in onda la prima edizione del format Vip di <i>Amici</i>, e già ci si chiede se <b>Amici Celebrities 2 si fa</b>. L’attenzione del pubblico e del web è infatti già rivolta alla prossima annata, e in molti attendono di scoprire se il talent farà ritorno su Canale 5. <a href="https://www.novella2000.it/amici-celebrities-ascolti-finale/">Pur non avendo brillato in termini di ascolti</a>, e pur essendo stato sommerso dalla critiche per la doppia conduzione, il programma ha appassionato milioni di telespettatori. Non è escluso, dunque, che <a href="https://www.mediasetplay.mediaset.it/">Mediaset</a> decida di rinnovare la trasmissione per una seconda edizione, che potrebbe arrivare nei prossimi mesi. Adesso, però, a parlare dell’ipotesi è la stessa <b>Maria De Filippi</b>, che in una lunga intervista ha commentato anche gli ascolti del nuovo format del talent. Leggiamo le sue parole in merito e quello che potrebbe accadere.</p>
      <p>In molti, nel corso delle ultime settimane, si stanno chiedendo se <b>Amici Celebrities 2 si fa</b>. La prima edizione del programma, conclusasi solo poche settimane fa, <a href="https://www.novella2000.it/amici-celebrities-2019-finale-chi-ha-vinto-pamela-camassa/">ha visto la vittoria di <b>Pamela Camassa</b></a>, che ha trovato consenziente tutto il pubblico. Tuttavia tanti altri hanno notato come gli ascolti del talent non abbiano raggiunto numeri da capogiro, come invece avviene normalmente per il format classico. Numerose anche le polemiche per la doppia conduzione. Come è noto, infatti, dalla quarta puntata a prendere il posto di <b>Maria De Filippi</b> c’è stata <b>Michelle Hunziker</b>. <a href="https://www.novella2000.it/michelle-hunziker-ascolti-amici-celebrities-critiche-ricevute/">La conduttrice svizzera, che avrebbe dovuto presentare la trasmissione fin dall’inizio, è stata impossibilitata nel svolgere il suo ruolo</a>, per via degli impegni già prestabiliti con <i>Striscia La Notizia</i>.</p>
      <p>Tuttavia adesso a parlare è <b>Maria De Filippi</b>. La conduttrice, oltre a commentare gli ascolti della prima edizione e l’arrivo di <b>Michelle Hunziker</b>, ha anche svelato se <b>Amici Celebrities 2 si fa</b>. Scopriamo le sue dichiarazioni.</p>
      <h3>Maria De Filippi svela se Amici Celebrities 2 si fa</h3>
      <p>Intervistata da <i>Il Fatto Quotidiano</i>, <b>Maria De Filippi</b> ha parlato degli ascolti della prima edizione di <b>Amici Celebrities</b>, svelando le sue aspettative. Queste le sue parole:</p>
      <blockquote>“A fronte dei dati che sta ottenendo Canale 5 lo considero un grande successo, da parte mia e nemmeno della rete c’erano grandi aspettative. Ad Amici Celebrities manca la dimensione del sogno, del sacrificio, del potercela fare. Mostri la passione e non il talento, avessero avuto talento nel canto e nel ballo forse avrebbero fatto quello”</blockquote>
      <p>Proseguendo, <b>Maria De Filippi</b> ha anche parlato dell’arrivo di <b>Michelle Hunziker</b> ad <b>Amici Celebrities</b>, replicando ai commenti che affermano come la presentatrice sia l’unica a poter condurre i suoi stessi programmi:</p>
      <blockquote>“Non è vero, c’è un’abitudine a vedere me in quel programma da anni. Se Michelle avesse potuto condurlo dall’inizio tutto questo non ci sarebbe stato. Il problema è stata la contemporaneità con Striscia la Notizia. C’è Posta Per Te è venduto in venticinque paesi e non ci sono io a condurlo”</blockquote>
      <p>Infine, svelando se <b>Amici Celebrities 2 si fa</b>, <b>Maria De Filippi</b> afferma:</p>
      <blockquote>“Non lo so se tornerà. Quando hai una società di produzione e ti chiedono di fare un programma difficilmente dici di no. Ho detto di no a The Winner Is quando me l’hanno riproposto, ho detto no al Summer Festival. In questo caso hai una struttura già in piedi e fai molta fatica a dire no”</blockquote>
      <p>Non è da escludere, dunque, che <b>Amici Celebrities 2 </b>possa arrivare su Canale 5 il prossimo anno. La seconda edizione si farà davvero? Non resta che attendere ulteriori aggiornamenti in merito.</p>
      <related>
        <a href="https://www.novella2000.it/alessandro-zarino-scelta-social/"/>
        <a href="https://www.novella2000.it/maria-de-filippi-commenta-diffida-milly-carlucci/"/>
        <a href="https://www.novella2000.it/cristiano-ronaldo-georgina-rodriguez-sposati-segreto-indiscrezione-esclusivo-novella-2000/"/>
      </related>
    </article>
  </body>
</html>