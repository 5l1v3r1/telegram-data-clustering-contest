<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/otac-brat-devojka-murinjo-ce-biti-sve-sto-hocete-samo-mu-donesite-ovaj-bonus-393406.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-22T09:44:00+00:00"/>
    <meta property="og:title" content="&quot;Otac, brat, devojka&quot;, Murinjo će biti sve što hoćete, samo mu donesite ovaj BONUS!"/>
    <meta property="og:description" content="Portugalac dobro raspoložen, ovo su njegovi prvi koraci u klubu, širi optimizam na svakom koraku..."/>
  </head>
  <body>
    <article>
      <h1>"Otac, brat, devojka", Murinjo će biti sve što hoćete, samo mu donesite ovaj BONUS!</h1>
      <h2>Portugalac dobro raspoložen, ovo su njegovi prvi koraci u klubu, širi optimizam na svakom koraku...</h2>
      <address><time datetime="2019-11-22T09:44:00+00:00">22 Nov 2019, 09:44</time> by <a rel="author">Vladimir Stojanović</a></address>
      <p>Dobro je biti ovih dana Žoze Murinjo, trenerski posao mu je nedostajao, nije u pitanju novac, već želja da se takmiči. Svakako ni primanja od 15 miliona funti nisu zanemarljiva.<br/><br/>Murinjo je rekao da je imao 500 poziva, da je uspeo da odgovori na 200, da su ga zvali bivši šefovi iz Čelsija i Junajteda i poželeli mu sreću.<br/><br/>On je trenirao sa igračima dva puta pred meč sa Vest Hemom.<br/><br/>Portugalac se šalio, bio dobro raspoložen, obavio i pojedinačne razgovore sa povređenim kapitenom Ljorisom, ali i Harijem Kejnom.<br/><br/>Šta je rekao na prvom okupljanju?<br/><br/>Portugalski "Rekord" tvrdi da je poruka igračima da mnogo više vrede nego što su pokazali, da traži da i dalje budu porodica i da želi da postane jedan od njih.<br/><i><br/>"Biću vam roditelj, drug, devojka, šta god hoćete, samo počnite da pobeđujete. Ništa nije izgubljeno, ne možemo ove godine da budemo prvaci, ali bićemo sledeće</i>", uveren je Murinjo.<br/><br/>On je dodao da mu se sviđa privrženost igrača Totenhemu i da će nositi i pižamu sa klupskim znakom, jer oseća da je deo nečega.<br/><br/>Otkriveno je i da će osim ogromne plate imati i veliki bonus, naime, ukoliko vrati tim iz ove situacije, sa 14. mesta i izbori Ligu šampiona, pripašće mu bonus od 2.5 miliona evra.<br/><br/>Totenhem igra protiv Vest Hema, već sutra, sledi meč sa Olimpijakosom u Ligi šampiona, pa dueli sa Bornmautom kod kuće i gostovanje Mančester Junajtedu. Gostovaće i Bajernu u Ligi šampiona, kod kuće do poslednje nedelje decembra čekaju Barnli i Čelsi, gostuju Vulvsima. Prednost Siti koji je četvrti na tabeli u odnosu na "Pevce", iznosi 11 bodova.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/frka-u-milanu-murinjo-se-sprema-da-im-ukrade-veliko-pojacanje-393392.html"/>
        <a href="https://www.sportske.net/vest/transferi/portugalci-veruju-murinjo-dovodi-sunarodnika-u-london-393375.html"/>
        <a href="https://www.sportske.net/vest/medjunarodni-fudbal/ajaksovo-prokletstvo-suoci-se-sa-ducom-tadicem-i-desice-ti-se-neizbezno-393333.html"/>
        <a href="https://www.sportske.net/vest/medjunarodni-fudbal/poketino-ostavio-poruku-igracima-hoce-li-pogaziti-rec-kao-naslednik-murinjo-393330.html"/>
        <a href="https://www.sportske.net/vest/medjunarodni-fudbal/poketino-ne-odlazi-iz-londona-393305.html"/>
      </related>
    </article>
  </body>
</html>