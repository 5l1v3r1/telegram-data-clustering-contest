<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/horoszkop/2019/11/22/hetvegi-szerelmi-horoszkop-117/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-22T09:11:00+00:00"/>
    <meta property="og:title" content="Hétvégi szerelmi horoszkóp"/>
    <meta property="og:description" content="Halihó, Cosmo-lány! Kíváncsi vagy, mi vár rád a szerelemben ma és a hétvégén? Csekkold le nálunk a horoszkópodat november 22-én is!"/>
  </head>
  <body>
    <article>
      <h1>Hétvégi szerelmi horoszkóp</h1>
      <h2>Halihó, Cosmo-lány! Kíváncsi vagy, mi vár rád a szerelemben ma és a hétvégén? Csekkold le nálunk a horoszkópodat november 22-én is!</h2>
      <address><time datetime="2019-11-22T09:11:00+00:00">22 Nov 2019, 09:11</time> by <a rel="author">Cosmopolitan.hu</a></address>
      <h3>Kos</h3>
      <p>Szingli: Akarsz is kapcsolatot, meg nem is. Igazából élvezed a szingli életet, de néha jól esne odabújni valakihez, főleg így ünnepek előtt. Viszont amíg nem vagy száz százalékig biztos magadban, inkább ne menj bele semmi komoly viszonyba!</p>
      <p>Párban: Napok óta azon kattogsz, hogy a barátod vajon szerelmes-e még beléd. Valahogy beférkőzött ez a gondolat a fejedbe, és nem bírod elengedni, pedig a pasid nem adott okot rá, sőt most is be fogja bizonyítani, hogy mennyire szeret.</p>
      <h3>Bika</h3>
      <p>Szingli: Talán nem úgy alakul a hétvégi randid, ahogyan azt előre eltervezted, de gondolj arra, hogy legalább egy értékes és izgis tapasztalattal gazdagabb lettél!</p>
      <p>Párban: Rengeteg dolgod van, de most tegyél félre mindent, és csakis a barátoddal foglalkozz. Nagy szüksége van most rád, még akkor is, ha nem mondja, de jól esik neki a társaságod!</p>
      <h3>Ikrek</h3>
      <p>Szingli: Sok minden nyomaszt egyszerre, ezért egész héten nem tudtál kikapcsolni rendesen. Most viszont annyi programod van, hogy nem is lesz időd a gondokkal foglalkozni, főleg ha egy kiadós edzéssel fizikailag is lefárasztod magadat.</p>
      <p>Párban: Mindkettőtöknek ultra pörgős hete volt és ez hétvégén se lesz másként. Még ha nincs is időtök most egymásra, legalább egy-két kedves üzit írj neki, hogy tudja, gondolsz rá és fontos neked.</p>
      <h3>Rák</h3>
      <p>Szingli: Végre van időd olyan dolgokra, amiket már hetek óta tervezgetsz, de mindig közbe jött valami. Szerencsére annyira lefoglalnak és kikapcsolnak a teendőid, hogy egy percig sem agyalsz a fiúkon!</p>
      <p>Párban: Sikerül végre olyan programokat szerveznetek, amiket mindketten szerettek, ezért tökéletes lesz az összhang köztetek, de nem csak a szórakozást illetően, az ágyban is teljesen egymásra kattantok!</p>
      <h3>Oroszlán</h3>
      <p>Szingli: Olyan régen szingli vagy, hogy már nem is nagyon emlékszel, milyen kapcsolatban lenni. Ezért teljesen elveszítetted a lelkesedésedet a pasizást illetően, pedig pont most ne add fel, mert szuper romantikus hétvége vár rád!</p>
      <p>Párban: Az elmúlt hetekben rengeteget veszekedtetek, és bár már kezd jobb lenni a helyzet, még ezen a hétvégén is becsúszhat néhány vita. Ne aggódj, ez csak egy hullámvölgy, ami lassan véget ér!</p>
      <h3>Szűz</h3>
      <p>zingli: Nagyon megtetszik egy srác, de sajnos szó sem lehet róla, mert vagy az egyik barátnőd exe, vagy a te volt pasid haverja. Most még könnyen és fájdalommentesen lezárhatod a dolgot, szóval időben szállj ki belőle!</p>
      <p>Párban: Ha rossz kedve van a pasidnak, ne az legyen az első, hogy magadra veszed és megsértődsz. Próbáld meg kideríteni, hogy mi lehet a baja, és ha tudsz, segíts neki, mert úgy mindketten előbb jobban fogjátok érezni magatokat.</p>
      <h3>Mérleg</h3>
      <p>Szingli: Egy régi, lezáratlan viszonyod most csúnyán bekavarhat neked. De felfoghatod egy jó leckének is, hogy nem szabad elfutni a konfliktusok elől, mindent tisztázni kell, még ha kellemetlen is!</p>
      <p>Párban: Nem szereted, ha a családod beleszól a szerelmi életedbe, de most kivételt tehetnél. Néha tényleg tisztábban látnak azok, akik jót akarnak neked és szeretnek, mint te, aki benne vagy a helyzetben.</p>
      <h3>Skorpió</h3>
      <p>Szingli: Egy buta félreértés miatt meghiúsulhat a randid, amit már olyan régóta vártál, és amire annyit készültél. Próbáld mielőbb tisztázni a dolgokat, még nincs minden veszve!</p>
      <p>Párban: Van egy-két dolog, ami bánt a barátoddal kapcsolatban, mégsem vagy képes neki elmondani úgy, hogy értse is, mit érzel pontosan. És mi lenne, ha leírnád? Egy próbát megér!</p>
      <h3>Nyilas</h3>
      <p>Szingli: Egyre konkrétabb elképzelésed van arról, milyen férfit is szeretnél magad mellé. Most már nem is szeretnéd pazarolni az idődet olyanokra, akik nem felelnek meg ennek a képnek, de azért ne ítélj elhamarkodottan, okozhatnak neked még meglepetéseket!</p>
      <p>Párban: Szuper, hogy sikerült végre megbeszélnetek a gondjaitokat, de ne várd el, hogy akkor most egy csapásra minden megváltozik. Idő kell mindkettőtöknek, míg feldolgozzátok a történteket és változtatni tudtok!</p>
      <h3>Bak</h3>
      <p>Szingli: Ezer éve nem voltál igazán szerelmes, most viszont feltűnnek azok a bizonyos pillangók a pocakodban. Ez elsőre egy kicsit megijeszthet, de ha elengeded a félelmeidet, szuper boldog hétvége elé nézel!</p>
      <p>Párban: Sokat parázol azon, hogy vajon a barátod mit gondolhat rólad. Ne aggódj, a hibáiddal együtt szeret, felesleges azon kattognod, hogy mit csinálhatnál jobban vagy másképp!</p>
      <h3>Vízöntő</h3>
      <p>Szingli: Ha bejön a srác, ezt tudasd vele is! Ne add fel, csak mert ő nem kezdeményez! Kivételesen te is lehetsz magabiztos és rámenős, hidd el, örülni fog neki, hogy nem neki kell megtennie az első lépést.</p>
      <p>Párban: Ne akadj fent apróságokon, mert akkor az egész hétvégétek állandó veszekedésből fog állni. Inkább élvezd ki, hogy végre mindketten ráértek és van két napotok egymásra!</p>
      <h3>Halak</h3>
      <p>Szingli: Folyamatosan ellentétes visszajelzéseket kapsz a kiszemeltedtől, ettől pedig teljesen elbizonytalanodsz. Ne hagyd, hogy ez elrontsa a napjaidat, engedd el, ha szeretne valamit tőled, úgyis akcióba lendül, az viszont már maximálisan egyértelmű lesz!</p>
      <p>Párban: Minél pontosabban mondod el, hogy mi bánt, annál előbb találtok megoldást a problémáitokra. Oké, hogy fárasztó mindent a szájába rágni, de ha másképp nem megy, neked kell egyértelműbbnek lenned!</p>
    </article>
  </body>
</html>