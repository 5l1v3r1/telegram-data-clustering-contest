<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2581286/v-ukraini-pravo-golosuvati-hocut-dati-lise-oficijno-pracevlastovanim"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-22T09:47:00+00:00"/>
    <meta property="og:title" content="В Україні право голосувати хочуть дати лише офіційно працевлаштованим?"/>
    <meta property="og:description" content="Кілька мільйонів українців отримують зарплату в конвертах"/>
  </head>
  <body>
    <article>
      <h1>В Україні право голосувати хочуть дати лише офіційно працевлаштованим?</h1>
      <address><time datetime="2019-11-22T09:47:00+00:00">22 Nov 2019, 09:47</time> by <a rel="author">Андрій Вацик</a></address>
      <p>
        <i>Мільйони українців, і тернополян зокрема, працюють неофіційно.</i>
      </p>
      <p>Про це заявив голова Державної служби України з питань праці (Держпраці) Роман Чернега в ході презентації результатів спільного проекту Євросоюзу та Міжнародної організації праці в Україні "Зміцнення адміністрації праці з метою покращення умов праці й подолання незадекларованого праці", реалізованого у 2017-2019 році, повідомляє <a href="https://www.unian.ua/economics/finance/10763651-dekilka-milyoniv-ukrajinciv-pracyuyut-neoficiyno-derzhpraci.html">УНІАН</a>.</p>
      <p>"Станом на сьогодні ми можемо говорити про декілька мільйонів наших громадян, які працюють поза межами офіційних трудових відносин", - сказав Чернега, зазначивши, що таким чином громадяни погоджуються на відсутність соціальних гарантій і прав повноцінних членів суспільства. Чиновник зазначив, що високий показник тіньової зайнятості, крім недоліків для самих працівників, негативно позначається на економіці країни. При цьому Чернега заявив, що в деяких країнах право голосу на виборах мають лише платники податків.</p>
      <p>"Я думаю, було б непогано передбачити й у нас такі запобіжники, які б працювали системно і допомагали робити Україну кращою, економічно стабільнішою, багатшою", - додав він.</p>
      <p>Говорячи про результати проекту, чиновник підкреслив, що сотні тисяч оформлених відповідно до законодавства працівників отримали соціальний пакет та можливість відкладати на пенсію, а також право об'єктивного розслідування нещасних випадків.</p>
    </article>
  </body>
</html>