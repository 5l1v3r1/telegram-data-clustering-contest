<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%ce%bf-%ce%ad%ce%b2%ce%b1%ce%bb%ce%b1%ce%bd-%cf%83%cf%84%ce%b1-%cf%80%cf%8c%ce%b4%ce%b9%ce%b1-%ce%bf%ce%b9-%cf%84%ce%bf%cf%8d%cf%81%ce%ba%ce%bf%ce%b9-%ce%b4%cf%85%ce%bd%ce%ac%ce%bc%ce%b5%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-22T09:09:15+00:00"/>
    <meta property="og:title" content="Το έβαλαν στα πόδια οι Τούρκοι: Δυνάμεις του LNA κατέλαβαν τεθωρακισμένο όχημα – O Xαφτάρ ταπεινώνει τον Ερντογάν"/>
    <meta property="og:description" content="Του Ανδρέα Μουντζουρούλια   "/>
  </head>
  <body>
    <article>
      <h1>Το έβαλαν στα πόδια οι Τούρκοι: Δυνάμεις του LNA κατέλαβαν τεθωρακισμένο όχημα – O Xαφτάρ ταπεινώνει τον Ερντογάν</h1>
      <address>
        <time datetime="2019-11-22T09:09:15+00:00">22 Nov 2019, 09:09</time>
      </address>
      <p>
        <b>Του Ανδρέα Μουντζουρούλια   </b>
      </p>
      <p>
        <b>Πανωλεθρία στην κυριολεξία είχαμε πριν μερικές ώρες επί των τουρκικών δυνάμεων στην Λιβύη, όταν οι δυνάμεις του LNA που ανήκουν στον στρατηγό Χαφτάρ, κατέλβαν τουρκικό τεθωρακισμένο όχημα, τύπου Kirpi. </b>
      </p>
      <p>Τέτοιες κινήσεις χτυπούν την ψυχολογία των ΤΕΔ, που βλέπουν πως τελικά δεν τους βγαίνει το ύπουλο παιχνίδι που θέλουν να παίξουν στη Λιβύη.</p>
      <p>Σε βίντεο που ανέβασαν μαχητές του LNA, δείχνουν το τεθωρακισμένο να βρίσκεται στα χέρια τους.</p>
      <p>Σύμφωνα με πληροφορίες, είχε προηγηθεί άγρια μάχη μεταξύ τούρκων και ισλαμιστών από την μία έναντι των δυνάμεων του Χαφτάρ από την άλλη.</p>
      <p>Οι Τούρκοι έφυγαν πανικόβλητοι και άφησαν το… λάφυρο στο LNA.</p>
      <p>
        <b>Για την Τουρκία είναι μέγιστης σημασίας να κερδίσει τον πόλεμο στην Λιβύη η αναγνωρισμένη κυβέρνηση της Τρίπολης η οποία επί της ουσίας ελέγχεται από ομάδες ισλασμιστών, διότι θέλουν να την δεσμεύσουν να δημιουργήσει σοβαρά προβλήματα στην Ελλάδα και στην οριοθέτηση της ελληνικής ΑΟΖ ώστε να μην μπορεί η Αθήνα να εκμεταλλευτεί τα πλούσια κοιτάσματα νοτίως και νοτιοδυτικώς της Κρήτης.</b>
      </p>
      <p>Η Άγκυρα ξέρει ότι τα κοιτάσματα από τις πλευρές στις οποίες δεν μπορεί να «εμποδίσει» την Ελλάδα να τα εκμεταλλευθεί, επαρκούν για να την ανεβάσουν πολύ οικονομικά οπότε αναζητάει άλλους τρόπους για να μην της επιτρέψει να προχωρήσει σε εξόρυξη υδρογονανθράκων.</p>
      <p>
        <b>Η Άγκυρα θα κάνει τα πάντα για να διατηρήσει τη νυν κυβέρνηση στην εξουσία. Μια επικράτηση του Χάφταρ θα στοιχίσει πολύ ακριβά στα συμφέροντά της και θα είναι πολύ ευμενής για την Ελλάδα. </b>
      </p>
      <p><a href="https://www.pentapostagma.gr/2019/11/%cf%81%cf%89%cf%83%ce%bf%cf%84%ce%bf%cf%85%cf%81%ce%ba%ce%b9%ce%ba%cf%8c-%ce%b8%cf%81%ce%af%ce%bb%ce%b5%cf%81-%cf%83%cf%84%ce%b7-%ce%bb%ce%b9%ce%b2%cf%8d%ce%b7-%cf%81%cf%8e%cf%83%ce%bf%ce%b9-%ce%bc.html">Εν τω μεταξύ όπως αποκάλυψε χθες το Πενταπόσταγμα</a>, έχουμε ραγδαίες εξελίξεις Λιβύη, στην οποία ο υπουργός εσωτερικών Φατί Μπασάγκα αποκάλυψε τη σύλληψη δύο Ρώσων για κατασκοπεία στην Τρίπολη, οι οποίοι ήταν μέλη της εταιρείας μισθοφόρων Wagner και πολεμούσαν για τις δυνάμεις του Χαλίφα Χαφτάρ στη νότια Τρίπολη, ενώ φέρεται να υπάρχει και πιθανή εμπλοκή της τουρκικής ΜΙΤ στην υπόθεση, μιας και Άγκυρα και Τρίπολη είναι κάτι παραπάνω από «κολλητοί» θα λέγαμε σε ελεύθερη μετάφραση.</p>
      <p>
        <b>Ο Μπασαγκά δήλωσε την Τρίτη στην εφημερίδα The Washington Post ότι οι Ρώσοι υπήκοοι συνελήφθησαν τον Ιούλιο, όταν προσπάθησαν να επηρεάσουν τις προγραμματισμένες δημοτικές εκλογές και να συγκεντρώσουν πληροφορίες για τις στρατιωτικές επιχειρήσεις εναντίον των δυνάμεων του Χαλίφα Χαφτάρ, που εδρεύουν στην ανατολική Λιβύη και υποστηρίζονται από τη Ρωσία.</b>
      </p>
      <p>Οι Ρώσοι μισθοφόροι φέρονται να έχουν ομολογήσει τις κατηγορίες.</p>
      <p>
        <b>Δείτε βίντεο:</b>
      </p>
      <figure>
        <iframe data-src="https://twitter.com/LibyaReview/status/1197630299619897344?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>