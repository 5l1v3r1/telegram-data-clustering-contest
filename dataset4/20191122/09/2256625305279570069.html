<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159084_1010.html"/>
    <meta property="og:site_name" content="Novsport"/>
    <meta property="article:published_time" content="2019-11-22T09:45:00+00:00"/>
    <meta property="og:title" content="Везенков помогна за убедителен успех на Олимпиакос"/>
    <meta property="og:description" content="Българинът с 5 точки в мач от Евролигата"/>
  </head>
  <body>
    <article>
      <h1>Везенков помогна за убедителен успех на Олимпиакос</h1>
      <address>
        <time datetime="2019-11-22T09:45:00+00:00">22 Nov 2019, 09:45</time>
      </address>
      <p>Александър Везенков вкара 5 точки и взе 2 борби за 7 минути игрово време при убедителния успех на Олимпиакос с 99:80 като гост на Алба Берлин в мач от 10-ия кръг на Евролигата по баскетбол.<br/> <br/>Българинът, който напоследът рядко получава шансове за изява, този път заслужи доверието на треньора Кестутис Кемзура.<br/> <br/>Два дни по-рано гръцкият тим загуби от Байерн в Мюнхен, като Везенков не получи игрово време и остана на резервната скамейка през целия мач.<br/> <br/>Снощи Олимпиакос натрупа солиден аванс още в началото, като на почивката двата отбора се оттеглиха към съблекалнята при резултат 55:38 в полза на гръцкия тим. След подновяването на играта по-активни останаха гостите, които до края поддържаха преднината си.<br/> <br/>Александър Везенков игра в края на втората и в края на четвъртата част за по три минути. Най-резултатен за гръцкия отбор бе Огъстин Рубит с 16 точки, Йоргос Принтезис добави 15, а Брендън Пол, Василис Спанулис и Костас Папаниколау също достигнаха до двуцифрен актив.<br/> <br/>За тима на Алба Маркус Ериксон вкара 16 точки, а с 15 остана Макай Мейсън.<br/> <br/>За Олимпиакос победата бе четвърта в турнира и тимът се изкачи на 12-то място. Алба има три победи и заема 16-а позиция.<br/> <br/> </p>
    </article>
  </body>
</html>