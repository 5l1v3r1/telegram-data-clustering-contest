<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/muzika/2019/11/22/teilyr-suift-stana-jena-na-desetiletieto.430441"/>
    <meta property="og:site_name" content="Dnes.bg"/>
    <meta property="article:published_time" content="2019-11-22T09:48:00+00:00"/>
    <meta property="og:title" content="Тейлър Суифт стана Жена на десетилетието"/>
    <meta property="og:description" content="Певицата е сред най-талантливите изпълнители | Dnes.bg"/>
  </head>
  <body>
    <article>
      <h1>Тейлър Суифт стана Жена на десетилетието</h1>
      <h2>Певицата е сред най-талантливите изпълнители</h2>
      <address><time datetime="2019-11-22T09:48:00+00:00">22 Nov 2019, 09:48</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Тейлър Суифт ще получи първата награда "Жена на десетилетието" на "Билборд" на церемонията "Жените в музиката" на 12 декември в Лос Анджелис, съобщи БТА, позовавайки се на Уърлд ентъртейнмънт нюз нетуърк.</p>
      <p>Признанието 29-годишната певица е заслужила като "един от най-талантливите музикални изпълнители на сегашното десетилетие".</p>
      <p>Всичките пет албума на Тейлър Суифт, издадени от 2010 до 2019 г. - "Speak Now" (2010), "Red" (2012), "1989" (2014), "Reputation" (2017) и "Lover" (2019), оглавиха класацията Топ 200 на "Билборд". Тя имаше и три хита начело на класацията за сингли Хот 100, направи три световни турнета на стадиони, получи две награди "Жена на годината" на "Билборд".</p>
      <p>На същата церемония Аланис Морисет ще получи наградата "Икона" за приноса си към музиката.<br/>Вчера Тейлър Суифт беше номинирана в три категории на наградите "Грами" за новия си албум "Lover".<br/>Тейлър Суифт ще бъде обявена за изпълнител на десетилетието и на предстоящите в неделя Американски музикални награди.</p>
    </article>
  </body>
</html>