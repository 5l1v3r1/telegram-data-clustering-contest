<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/politiki/sta-machairia-geroylanos-othonas-den-diatheteis-politika-epicheirimata-tin-istoria-toy-pasok-den-tin-egrapsan-komparsoi/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-22T09:16:23+00:00"/>
    <meta property="og:title" content="Στα «μαχαίρια» Γερουλάνος-Όθωνας: Δεν διαθέτεις πολιτικά επιχειρήματα- Την ιστορία του ΠΑΣΟΚ δεν την έγραψαν κομπάρσοι"/>
    <meta property="og:description" content="Παύλος Γερουλάνος και Μανώλης Όθωνας βρίσκονται στα «μαχαίρια» λίγο πριν την διεξαγωγή του 10ου συνεδρίου του ΠΑΣΟΚ."/>
  </head>
  <body>
    <article>
      <h1>Στα «μαχαίρια» Γερουλάνος-Όθωνας: Δεν διαθέτεις πολιτικά επιχειρήματα- Την ιστορία του ΠΑΣΟΚ δεν την έγραψαν κομπάρσοι</h1>
      <address><time datetime="2019-11-22T09:16:23+00:00">22 Nov 2019, 09:16</time> by <a rel="author">Ναταλία Τσιλογιάννη</a></address>
      <p>Πιο συγκεκριμένα, την αρχή έκανε ο Διευθυντής του γραφείου της Φώφης Γεννηματά <b>Μανώλης Όθωνας</b> μιλώντας στο ραδιόφωνο Ελλάδα 94,3 και τον Βαγγέλη Γιακουμή σημειώνοντας αιχμηρά πως «την ιστορία του ΠΑΣΟΚ δεν την έγραψαν οι guest stars ούτε οι κομπάρσοι, αλλά ο απλός κόσμος».</p>
      <p>Ο Μανώλης Οθωνας αναφέρθηκε σε εκείνους που εγείρουν εσωκομματικά ζητήματα, ενώ σε ότι αφορά τις αιτιάσεις για το συνέδριο του ΠΑΣΟΚ από τον Παύλο Γερουλάνο σημείωσε λέγοντας ότι πως ούτε και ο ίδιος έχει καταλάβει από τη φλυαρία του τελευταίου μήνα τι ακριβώς θέλει.</p>
      <p>Από την πλευρά του, ο πρώην υπουργός του ΠΑΣΟΚ <b>Παύλος Γερουλάνος</b> απάντησε στον Μανώλη Όθωνα, λέγοντας ότι οι διάφορες κινήσεις μορφώματα που κάθε φορά από την εποχή που δημιουργήθηκε η ΕΛΙΑ μέχρι τώρα είχαν στόχο να αποκρύψουν την ταυτότητα του ΠΑΣΟΚ και ως αποτέλεσμα να παραμείνουν τα ίδια πρόσωπα που είχαν ευθύνες για τις πολιτικές επιλογές του παρελθόντος.</p>
      <p>Ακόμη, υπογράμμισε με νόημα ότι «όταν εξαπολύονται προσωπικοί χαρακτηρισμοί όπως αυτοί του κ. Όθωνα, τότε φαίνεται ότι δεν διαθέτεις πολιτικά επιχειρήματα και επιδεικνύεις αδυναμία διαλόγου που στόχο θα έπρεπε να έχει την κατάθεση προτάσεων τις οποίες πραγματικά έχει ανάγκη η κοινωνία».</p>
      <p>Τέλος, ο κ. Γερουλάνος αναφερόμενος στο Συνέδριο του <b>ΠΑΣΟΚ</b> ανέφερε πως θα παρουσιάσει τις προτάσεις του για ένα δημοκρατικό συνέδριο με εκλεγμένους συνέδρους ώστε να συζητηθεί η στρατηγική που θα καταστήσει το κόμμα υπολογίσιμο «παίκτη» στο μέλλον της κεντροαριστεράς και όχι οι προσωπικοί στόχοι.</p>
    </article>
  </body>
</html>