<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-politic-23506775-alegeri-prezidentiale-2019-turul-doi-prezenta-vot-diaspora.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T09:05:00+00:00"/>
    <meta property="og:title" content="Alegeri prezidențiale 2019, turul II. Prima zi de vot în diaspora: prezență mai mare la urne față de turul I / Până la ora 23:00 au votat la secțiile de votare aproximativ 94.077 de români. Cei mai mulți, în Italia"/>
    <meta property="og:description" content="Românii din diaspora votează, începând de vineri, pentru turul doi al alegerilor prezidențiale 2019, iar prezența este în creștere față de primul tur. La ora 23, numărul"/>
  </head>
  <body>
    <article>
      <h1>Alegeri prezidențiale 2019, turul II. Prima zi de vot în diaspora: prezență mai mare la urne față de turul I / Până la ora 23:00 au votat la secțiile de votare aproximativ 94.077 de români. Cei mai mulți, în Italia</h1>
      <address><time datetime="2019-11-22T09:05:00+00:00">22 Nov 2019, 09:05</time> by <a rel="author">Redactia</a></address>
      <p>
        <b>Românii din diaspora votează, începând de vineri, pentru turul doi al alegerilor prezidențiale 2019, iar prezența este în creștere față de primul tur. În urmă cu două săptămâni, în cele trei zile cât durează votul pentru românii din străinătate s-a înregistrat un record de prezență, numărul celor care au votat fiind de peste 675.000. Și în cazul turului doi al alegerilor prezidențiale 2019, votul în străinătate durează trei zile.</b>
      </p>
      <ul>
        <li>
          <a href="https://www.hotnews.ro/stiri-esential-23507277-alegeri-prezidentiale-2019-primul-roman-care-votat-turul-votat-gandul-aici-capatul-lumii-vom-contribui-noua-sansa-care-romania-merita.htm">
            <b>Cine este primul român care a votat în turul II</b>
          </a>
        </li>
      </ul>
      <p>
        <b>Numărul buletinelor de vot pentru turul al doilea al alegerilor prezidenţiale 2019 în secţiile din străinătate a fost suplimentat cu peste 107.000 faţă de primul tur, iar şapte secţii vor avea adresele modificate, au anunțat joi reprezentanții Ministerului de Externe.</b>
      </p>
      <ul>
        <li>
          <b>
            <a href="https://prezenta.bec.ro/prezidentiale24112019/abroad-precincts">VEZI AICI PREZENȚA ÎN TIMP REAL</a>
          </b>
        </li>
      </ul>
      <p><b><b>23.00 </b></b>Până acum au votat în secțiile din diaspora 94.077 de români (25.189 prin corespondență), față de 77.133 câți au votat în secții vinerea trecută la aceeași oră.<br/><br/><b><b>22.00</b></b> Aproximativ 110 mii de români au votat în diaspora în total, față de 100.645 de votanți în primul tur<br/><br/><b>21.00:</b> 84.551 de români au votat în diaspora pe liste suplimentare, mai mult cu peste 14.000 de oameni față de câți se prezentaseră la urne la aceeași oră, vineri, în turul 1 al alegerilor. <br/>În total, până la această oră au votat peste 102.000 de români, din care 17.503 prin corespondență. <br/><br/>La această oră 16.007 s-au prezentat la urne în Italia, 14.346 în Regatul Unit, 12.970 în Germania și 12.020 în Spania. În Republica Moldova 5.721 votaseră pe listele suplimentare. <br/><br/><b>20.00</b> 73.583 de români au votat pe liste suplimentare în diaspora, în timp ce 17.503 au votat prin corespondență. Numărul total al votanților este acum de 91.086. <br/><br/>Cei mai mulți au votat în Italia 14.063, în Germania - 11.593, în Regatul Unit - 11.406 și în Spania - 10.324.<br/><br/>La primul tur al prezidențialelor, până la ora 20.00 merseseră la urne 60.939 de români.<br/><br/><b>19.05:</b> Până la această oră, 61.401 de români au votat vineri la urne în diaspora, iar 17.503 prin corespondență. Numărul total al votanților este de 78.904. <br/><br/>La primul tur al prezidențialelor, până la ora 19.00 merseseră la urne 51.228 de români. <br/><br/><b>18.00</b>: Până la această oră 50.503 de români s-au prezentat la urne în diaspora, iar alți 17.503 au votat prin corespondență, ceea ce face ca numărul total al votanților să fie de 68.006. Cei mai mulți români - 9.600 - au votat în Italia. În Germania au votat la secțiile de votare 7.262 de români, iar 302 prin corespondență, în Spania au votat 6.908 români, în Marea Britanie - 7.079. Alți 309 au votat prin corespondență.<br/><br/>La primul tur al alegerilor, până la această oră merseseră la vot 43.010 de români.<br/><br/><br/><b>17.32: </b><a href="https://www.hotnews.ro/stiri-esential-23508048-procurorul-sef-laura-codruta-kovesi-votat-helsinki.htm">Procurorul-șef al UE, Laura Codruța Kovesi, a votat la Helsinki<br/></a><br/><b>17:00 </b>Până la această oră, votaseră 41.196 de români, prezența fiind mai mare față de primul tur, când până la ora 17.00 votaseră 35.805 de persoane.<b><br/></b>Alți 17.503 români au votat prin corespondență.<b><br/></b><b><br/></b>La ora 17.00, ora României, s-au deschis secțiile de votare în America de Sud, SUA și Canada. Prima zi a votului în străinătate s-a încheiat deja în Noua Zeelandă, Australia, Asia de Est și Sud-Est.<br/><b><br/></b><b>16:00 </b>Până la acestă oră au votat 32.419 de români din străinătate. La primul tur al alegerilor, vineri, până la ora 16.00 votaseră la secțiile de votare 28.712 de români. Cei mai mulți români - 5.949 - au votat în Italia. Alți 55 de votanți au fost prin corespondență. În Germania, au votat la secții 4.096 de români și 302 prin corespondență, în Marea Britanie - 4.162 la secțiile de votare și 309 prin corespondență, iar în Spania - 4.663 de români la secțiile de votare și 46 prin corespondență. În Republica Moldova au votat 3.664 de persoane.<br/><br/><b>15:07</b> Până la ora 15.00 cei mai mulți români au votat în Italia - 4.073, dintre care 4.018 la secțiile de votare și 55 prin corespondență. În Spania au votat 3.797, dintre care 3.751 la secțiile de votare și 46 prin corespondență, în Germania - 3.276, dintre care 2.974 la secțiile de votare organizate pentru turul II al alegerilor prezidențiale 2019 și 302 prin corespondență. În Marea Britanie, au votat 2.886 de români, dintre care 2.577 la secțiile de votare, iar restul prin corespondență.<br/><br/><b>15.00</b> Până la această oră la turul II al alegerilor prezidențiale 2019 au votat 24.000 de români la secțiile de votare din străinătate. Prezența este mai mare raportat la același interval orar al turului I. În urmă cu două săptămâni, până vineri la ora 15.00 votaseră 21.948 de români, potrivit datelor Biroului Electoral Central. <br/>Numărul total al românilor care au votat în străinătate la turul II al alegerilor prezidențiale 2019 a ajuns la 41.503, în condițiile în care 17.503 au votat prin corespondență.<br/><br/><b>14.00</b> 14.279 de români au mers la urne până la această oră, în ușoară creștere față de turul I când până la aceeași oră votaseră 13.795 la alegerile prezidențiale 2019. <br/><br/><b>13.45</b> Peste 12.500 de români votaseră deja până la această oră, la secțiile de votare. Numărul total al alegătorilor din diaspora depășește 30.000, dintre care 17.503 au votat prin corespondență. Cei mai mulți votanți - peste 2.200 - sunt în Italia și în Spania, în Republica Moldova - peste 2.100, Germania - peste 1.600. În Marea Britanie încă nu s-au deschis secțiile de votare.<br/><br/><b>13:15</b> În primele 15 minute de la deschiderea urnelor, în Italia votaseră deja la secțiile de votare peste 1.300 de români, în Spania - peste 1.200, iar în Germania peste 850.<br/><br/><b>13:06</b> Prezența începe să crească, odată cu deschiderea secțiilor de votare în majoritatea statelor europene. Până la această oră, votaseră la secții peste 5.800 de români. Prezența este totuși mai mică față de primul tur al algerilor, când la ora 13.10, de exemplu, votaseră deja peste 8.770 de români.<br/><br/>În Republica Moldova, în doar o oră de la deschiderea secțiilor votaseră 15.650 de oameni.<br/><br/><b>12:00</b> Numărul românilor din străinătate care au mers la urne până la această oră este de 852. În urmă cu două săptămâni, până aceeași oră votaseră 831. Numărul celor care au votat prin corespondență este însă mai mic, respectiv 17.503 față de 25.189. <br/><br/><b>11:00</b> 536 de români din străinătate au mers la urne până la această oră. Prezența este similară cu cea din turul I al alegerilor prezidențiale 2019, numărul celor care au votat prin corespondență fiind însă mai mic, respectiv 17.503 față de 25.189. <br/><br/><b>10:00</b> 334 de români din străinătate au votat, până la ora 10.00, ora României, la al doilea tur al alegerilor prezidențiale. Numărul celor care și-au exprimat opțiunea prin corespondență este de 17.503. Cei mai mulți dintre cei care au venit la vot au fost în Australia și Noua Zeelandă unde au fost deschise primele secții de votare pentru turul doi al alegerilor prezidențiale 2019. <br/><br/><b>09:00</b> Până la ora 9.00, ora României, 259 de români din străinătate au mers la urne pentru turul doi al alegerilor prezidențiale 2019, iar 17.503 își exprimaseră votul prin corespondență. <br/><br/><b>Adrese modificate pentru şapte secţii de votare<br/></b><b><br/></b><a href="https://www.mae.ro/sites/default/files/file/anul_2019/alegeri_2019/2019.11.18__lista_sectiilor_de_votare_din_strainatate_alegeri_prezidentiale_2019.pdf">LISTA SECȚIILOR DE VOTARE DIN STRĂINĂTATE</a> la alegerile prezidențiale 2019<br/><a href="http://www.mae.ro/sites/default/files/file/20199_nr._sectii_pe_tari_pt._dpcc_lista_sv_835_alegeri_prezidentiale_2019.pdf">SITUAȚIA PE ȚĂRI A SECȚIILOR DE VOTARE DIN STRĂINĂTATE<br/></a><br/>În cazul a 7 secţii de votare adresele pentru turul al doilea ala legerilor prezidențiale 2019 sunt diferite faţă de primul tur. Este vorba despre Secţia 153 - Monaco, Secţia 256 - Patras (Grecia), Secţia 396 - Sesto San Giovanni (Italia). De asemenea, Secţia de votare 178 - Leipzig care va fi relocată la Administraţia Primăriei Leipzig, Burgplatz 1; Secţia 734 (Madridejos - Spania) va fi relocată la CEIP Santa Ana - Salon de Actos, Calle Ruisenor, nr. 1. Una dintre cele două secţii de la Plymouth - Secţia 578 - va fi relocată la Londra/Edgware, la adresa The Hive London, Camprose Avenue, HA8 6AG. Secţia 294 Ladispoli îşi va muta adresa la Via Aldo Moro 52/1.<br/><br/>Iulian Ivan a menţionat că misiunile diplomatice şi oficiile consulare au subliniat riscul ca reprezentanţii partidelor politice să nu se mai prezinte sau să nu mai participe în calitate de membri ai Birourilor electorale ale secţiilor de votare la turul al doilea al alegerilor prezidenţiale, risc existent şi în cazul preşedinţilor, locţiitorilor sau al altor membri. Drept urmare, BEC a stabilit procedura de înlocuire a preşedinţilor şi locţiitorilor Birourilor electorale din străinătate, la propunerea şefilor misiunilor diplomatice şi oficiilor consulare, cât şi posibilitatea înlocuirii membrilor Birourilor electorale ale secţiilor de votare din străinătate propuşi de partidele politice sau de şefii misiunilor diplomatice sau oficiilor consulare.<br/><br/><b>Orarul de funcționare a secțiilor de votare din străinătate la turul doi al alegerilor prezidențiale 2019<br/></b><br/>Vineri, 22 noiembrie 2019, între orele locale 12.00-21.00<br/>Sâmbătă, 23 noiembrie 2019, între orele 7.00-21.00<br/>Duminică, 24 noiembrie 2019, între orele 7.00-21.00<br/><br/>Votarea poate fi prelungită până la ora 23.59 pentru alegătorii care se află la sediul secției de votare la ora 21.00, precum și pentru cei care se află la rând în afara sediului secției de votare.<br/><br/><b>Votul în străinătate pentru cel de-al doilea tur de scrutin al alegerilor prezidenţiale 2019 începe în noaptea de joi spre vineri, la ora 01.00, când se deschid secţiile de votare din Noua Zeelandă şi Australia. Votarea se va încheia luni dimineață (25 noiembrie 2019), la ora 7.00, ora României, odată cu închiderea secţiilor de votare de pe coasta de vest a Statelor Unite ale Americii.<br/></b><br/><b>Cine poate vota în străinătate<br/></b><br/>Cetățenii români care în ziua alegerilor se află în străinătate indiferent de motivul prezenței acestora pe teritoriul străin - domiciliați, rezidenți sau turiști.<br/><br/><b>Cu ce acte de identitate puteți vota<br/></b><br/>Puteți vota cu un act de identitate valabil, emis de statul român, respectiv:</p>
      <ul>
        <li>cartea de identitate; cartea de identitate provizorie; buletinul de identitate ori paşaportul diplomatic;</li>
        <li>paşaportul diplomatic electronic; paşaportul de serviciu; paşaportul de serviciu electronic;</li>
        <li>paşaportul simplu, paşaportul simplu electronic; paşaportul simplu temporar; carnetul de serviciu militar (în cazul elevilor din şcolile militare).</li>
      </ul>
      <p>În primul tur al alegerilor prezidenţiale, Klaus Iohannis a obţinut 37,82% din voturi, iar Viorica Dăncilă - 22,26%, potrivit Biroului Electoral Central.<br/><br/><br/> </p>
    </article>
  </body>
</html>