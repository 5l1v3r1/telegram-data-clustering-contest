<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/ellada/dikaiosyni/220000_stis-21-febroyarioy-oi-dikes-ton-dyo-foititon-gia-ta-epeisodia-stin-asoee"/>
    <meta property="og:site_name" content="Efsyn.gr"/>
    <meta property="article:published_time" content="2019-11-22T09:24:34+00:00"/>
    <meta property="og:title" content="Στις 21 Φεβρουαρίου οι δίκες των δύο φοιτητών για τα επεισόδια στην ΑΣΟΕΕ"/>
    <meta property="og:description" content="Αναβολή ζήτησαν και έλαβαν (λόγω κωλύματος του συνηγόρου τους) οι δύο φοιτητές που κατηγορούνται για συμμετοχή στα επεισόδια στην ΑΣΟΕΕ."/>
  </head>
  <body>
    <article>
      <h1>Στις 21 Φεβρουαρίου οι δίκες των δύο φοιτητών για τα επεισόδια στην ΑΣΟΕΕ</h1>
      <address><time datetime="2019-11-22T09:24:34+00:00">22 Nov 2019, 09:24</time> by <a rel="author">efsyn.gr</a></address>
      <p>Αναβολή ζήτησαν και έλαβαν (λόγω κωλύματος του συνηγόρου τους) οι δύο φοιτητές που κατηγορούνται για συμμετοχή στα <u><a href="https://www.efsyn.gr/ellada/astynomiko/218466_epideixi-aytarhismoy-me-eisboli-mat-stin-asoee">επεισόδια στην ΑΣΟΕΕ</a></u>. Ο 22χρονος φοιτητής Ιατρικής Δημήτρης Κατρινάκης και ο 25χρονος Γιάννης Παχάκης, που σπουδάζει στη Σχολή Χημικών Μηχανικών του Εθνικού Μετσόβιου Πολυτεχνείου, θα δικαστούν στις 21 Φεβρουαρίου (2020) στο αυτόφωρο Τριμελές Πλημμελειδικείο (κτίριο 7).</p>
      <p>Να σημειώσουμε πως στην περίπτωση του Δημήτρη Κατρινάκη δεν παρέστη σήμερα στο δικαστήριο ο αστυνομικός που φέρεται να έπεσε θύμα επίθεσης από τον φοιτητή. Αντίθετα παρόντες ήταν οι τρεις αστυνομικοί που εμπλέκονται στην <u><a href="https://www.efsyn.gr/ellada/koinonia/218647_ton-synelaban-ximeromata-exo-apo-spiti-toy-gia-ta-gegonota-stin-asoee">υπόθεση του Γιάννη Παχάκη</a></u> που επίσης κατηγορούν τον φοιτητή του ΕΜΠ για επίθεση εναντίον τους.</p>
      <p>Εντός και εκτός της αίθουσας του δικαστηρίου βρέθηκαν πολλοί συνάδελφοι των δύο φοιτητών που έσπευσαν να τους συμπαρασταθούν. Ισχυροί ήταν η παρουσία και αστυνομικών.</p>
      <p>Θυμίζουμε πως οι δύο φοιτητές συμμετείχαν στη διαμαρτυρία για το λοκ άουτ που επέβαλε η Πρυτανεία στο Οικονομικό Πανεπιστήμιο Αθηνών στις 11 Οκτωβρίου.</p>
      <related>
        <h4>Σχετικά Άρθρα</h4>
        <a href="https://www.efsyn.gr/ellada/koinonia/218647_ton-synelaban-ximeromata-exo-apo-spiti-toy-gia-ta-gegonota-stin-asoee"/>
        <a href="https://www.efsyn.gr/ellada/koinonia/218834_htypisan-dyo-gia-na-tromaxoyn-hiliades"/>
        <a href="https://www.efsyn.gr/ellada/koinonia/218664_apisteytes-kataggelies-apo-ton-foititi-poy-synelifthi-exo-apo-spiti-toy"/>
        <a href="https://www.efsyn.gr/ellada/koinonia/218773_apantame-sto-klima-tromokratisis-me-mazikoys-apofasistikoys-agones"/>
        <a href="https://www.efsyn.gr/ellada/dikaiosyni/218616_askithike-dioxi-se-baros-toy-foititi-poy-synelifthi-sta-epeisodia-stin"/>
        <a href="https://www.efsyn.gr/ellada/dikaiosyni/218641_anaboli-pire-i-diki-toy-foititi-poy-synelifthi-stin-asoee"/>
      </related>
    </article>
  </body>
</html>