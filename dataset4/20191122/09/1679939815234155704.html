<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/numarul-deceselor-asociate-utilizarii-tigaretelor-electronice-a-crescut-la-47-in-sua_3059814.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-22T09:07:09+00:00"/>
    <meta property="og:title" content="Numărul deceselor asociate utilizării ţigaretelor electronice a crescut la 47 în SUA"/>
    <meta property="og:description" content="Numărul deceselor în urma unei afecţiuni pulmonare misterioase asociate utilizării ţigaretelor electronice în Statele Unite a crescut la 47, a anunţat joi Centrul pentru Prevenirea şi Controlul Bolilor (CDC), potrivit DPA.Agenţia americană din domeniul să"/>
  </head>
  <body>
    <article>
      <h1>Numărul deceselor asociate utilizării ţigaretelor electronice a crescut la 47 în SUA</h1>
      <address><time datetime="2019-11-22T09:07:09+00:00">22 Nov 2019, 09:07</time> by <a rel="author">PUBLIKA.MD</a></address>
      <p><b>Numărul deceselor în urma unei afecţiuni pulmonare misterioase asociate utilizării ţigaretelor electronice în Statele Unite a crescut la 47, a anunţat joi Centrul pentru Prevenirea şi Controlul Bolilor (CDC), potrivit DPA.</b><br/><br/>Agenţia americană din domeniul sănătăţii a spus că victimele provin din 25 de state americane şi au vârste cuprinse între 17 şi 75 de ani. CDC a confirmat existenţa a 2.290 de cazuri de afecţiuni pulmonare asociat cu utilizarea ţigaretelor electronice, o practică denumită ''vaping''.<br/><br/>Preşedintele Donald Trump a anunţat că intenţionează să crească vârsta minimă pentru achiziţionarea ţigaretelor electronice după creşterea numărului deceselor cauzate de afecţiuni pulmonare, scrie <a href="https://www.agerpres.ro/mondorama/2019/11/22/sua-numarul-deceselor-asociate-utilizarii-tigaretelor-electronice-a-crescut-la-47-cdc--407367">agerpres.ro</a>.<br/><br/>CDC a precizat recent că a descoperit acetat de vitamina E în toate probele de lichid prelevate din plămânii a 29 de pacienţi din 10 state.</p>
    </article>
  </body>
</html>