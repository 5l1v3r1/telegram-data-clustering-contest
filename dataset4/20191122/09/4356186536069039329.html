<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://signal.bg/pavell-venci-venc-%d0%b4%d0%b0%d0%b2%d0%b0%d1%82-%d1%81%d1%82%d0%b0%d1%80%d1%82-%d0%bd%d0%b0-%d0%ba%d0%b0%d0%bc%d0%bf%d0%b0%d0%bd%d0%b8%d1%8f%d1%82%d0%b0-%d0%b7%d0%b0-%d0%bd%d0%be%d0%b2/"/>
    <meta property="og:site_name" content="SIGNAL.BG"/>
    <meta property="article:published_time" content="2019-11-22T09:28:20+00:00"/>
    <meta property="og:title" content="Pavell &amp; Venci Venc’ дават старт на кампанията за новия си албум в неочаквана комбинация с ALMA"/>
    <meta property="og:description" content="Pavell &amp; Venci Venc’ излизат с изненадващ проект – общо парче с ALMA, в което правят музикален завой по посока меланхолията и чувствените рими."/>
  </head>
  <body>
    <article>
      <h1>Pavell &amp; Venci Venc’ дават старт на кампанията за новия си албум в неочаквана комбинация с ALMA</h1>
      <address><time datetime="2019-11-22T09:28:20+00:00">22 Nov 2019, 09:28</time> by <a rel="author">Signal.bg</a></address>
      <h3>Сингълът “Адрес” е първият съвместен проект на тримата</h3>
      <h3>Видеото към него ще бъде представено на 27 ноември по време на промоцията на новия албум на хип-хоп дуото „Upgrade”</h3>
      <p>Седмица преди премиерата на втория им албум <b>“Upgrade”</b> , <b>Pavell &amp; Venci Venc’</b> излизат с изненадващ проект – общо парче с<b> ALMA</b>, в което правят музикален завой по посока меланхолията и чувствените рими.</p>
      <p>„Адрес“ е идеално продължение на историята на хип-хоп дуото, след хита с участието на Любо Киров “Не бих могъл“, който без усилие се превърна в най-излъчваната българска песен в родния ефир.</p>
      <p><b>Pavell &amp; Venci Venc’</b> и <b>ALMA</b> са приятели отдавна, но за първи път влизат заедно в студио в края на август.</p>
      <p>„Направихме парчето в емоционален момент и за трима ни, в който всеки стоеше на прага на нещо ново. Тази песен е истински свеж въздух за нас, а работата ни с ALMA беше толкова лесна и приятна, че накрая се пошегувахме дали да не станем трио.“, споделят <b>Pavell &amp; Venci Venc’</b>.</p>
      <p>„Обичам Павел и Венци, възхищавам се на творческата им енергия и начина, по който създават музика всеки ден. След „Адрес“ ги обичам още повече.“, признава <b>ALMA</b>.</p>
      <p><a href="https://tidal.com/browse/track/122968153"><b>„Адрес“</b></a> слага начало на кампанията за новия албум на момчетата, озаглавен „Upgrade“. Песента тръгва първо в радио ефира и дигиталните аудио стрийминг платформи, а премиерата на видеото ще бъде по време на промоцията на „Upgrade” на 27 ноември в клуб City Stage.</p>
      <p>В албума влизат общо 17 трака като 12 от тях са неиздавани до момента. От 28 ноември ще е наличен във всички музикални магазини и дигитални платформи.</p>
      <p>
        <b>Гледайте интервюто с ALMA в „Открит микрофон“!</b>
      </p>
      <figure>
        <iframe src="https://www.youtube.com/embed/MynCq2trGNk" width="500" height="281" data-service="Youtube" scrolling="no"/>
      </figure>
    </article>
  </body>
</html>