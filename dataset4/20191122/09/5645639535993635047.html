<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/android-digitalni-rovnovaha-dostane-minimalni-mod/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-22T09:30:53+00:00"/>
    <meta property="og:title" content="Android: Digitální rovnováha dostane minimální mód"/>
    <meta property="og:description" content="Android získal rozšíření Digitální rovnováha, což je systémová aplikace, která se aktualizuje z Obchodu Play. Za poslední dobu jsme se dočkali několika vylepšení a nyní se ukazuje, že bude přidána další funkce, která může napomoci s omezením využívání mobilního telefonu. Novinka se bude jmenovat „minimal phone“ (minimální telefon), ale jaký bude český oficiální název, zatím […]"/>
  </head>
  <body>
    <article>
      <h1>Android: Digitální rovnováha dostane minimální mód</h1>
      <address><time datetime="2019-11-22T09:30:53+00:00">22 Nov 2019, 09:30</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p>Android získal rozšíření <a href="https://dotekomanie.cz/2019/11/google-vylepsi-digitalni-rovnovahu/">Digitální rovnováha</a>, což je systémová aplikace, která se aktualizuje z Obchodu Play. Za poslední dobu jsme se dočkali <a href="https://dotekomanie.cz/2019/11/google-vylepsi-digitalni-rovnovahu/">několika vylepšení</a> a nyní se ukazuje, že bude přidána další funkce, která může napomoci s omezením využívání mobilního telefonu. Novinka se bude jmenovat „minimal phone“ (minimální telefon), ale jaký bude český oficiální název, zatím nevíme.</p>
      <h3>Nový mód na noc</h3>
      <p>Pokud chcete omezit využívání mobilního telefonu ve večerních hodinách, můžete v rámci Digitální rovnováhy aktivovat večerku. Primárně se mobil přepne do šedého režimu, případně lze aktivovat omezení modré barvy. Také se nabízí i možnost aktivace stavu nerušit.</p>
      <figure>
        <img src="https://dotekomanie.cz/wp-content/uploads/2019/11/Digital-Wellbeing-Minimal-Apps-600x1200x.jpg"/>
      </figure>
      <p>Mezi novými funkcemi ale bude „minimal phone“, po jehož aktivaci bude možné vybrat aplikace, které budou povoleny ve večerních hodinách. Například si bude moci uživatel vybrat takové, které pomohou s odreagováním, případně nezahrne do seznamu povolených aplikací ty, které slouží pro práci, třeba e-mailoví klienti.</p>
      <p>Novinka je obsažena v aktuální beta verzi (1.0.281262011), ale ještě není dostupná k vyzkoušení. Náhled na nastavení poskytl server XDA Developers. Zatím nevíme, kdy se dočkáme nové funkce, ale je možné, že ji Google aktivuje vzdáleně ze stran serverů.</p>
      <table bordered="">
        <tr>
          <td>
            <pic src="https://lh3.googleusercontent.com/sVm_SJlq5m_VP6aYJ7JB9E9hFlOtRPp4KQekigzjwajbJSR0ouxODgtTrttopeKm7Q=s180" width="100" height="100"/>
          </td>
          <td><a href="https://play.google.com/store/apps/details?id=com.google.android.apps.wellbeing&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink"><b>Digital Wellbeing<br/></b></a><br/>Zdarma</td>
          <td>
            <a href="https://play.google.com/store/apps/details?id=com.google.android.apps.wellbeing&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink">ANDROID</a>
          </td>
        </tr>
      </table>
      <footer>Zdroj: <a href="https://www.xda-developers.com/digital-wellbeing-minimal-phone-mode-wind-down/#c4ca4/">xda-developers.com</a></footer>
    </article>
  </body>
</html>