<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_aremchuk-vidznachivsya-za-gent-chergovim-myachem/939378"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T09:30:00+00:00"/>
    <meta property="og:title" content="Яремчук відзначився за &quot;Гент&quot; черговим м'ячем"/>
    <meta property="og:description" content="У перенесеному матчі 5-го туру бельгійської ліги Жупіле &quot;Гент&quot; не зумів набрати очки у грі проти &quot;Антверпена&quot;. Підопічні Йєса Торупа відкрили рахунок на 21-й хвилині &amp;ndash; форвард збірної України Роман Яремчук, отримавши чудову передачу від Джонатана Девіда, майстерно перекинув м'яч над ..."/>
  </head>
  <body>
    <article>
      <h1>Яремчук відзначився за "Гент" черговим м'ячем</h1>
      <address><time datetime="2019-11-22T09:30:00+00:00">22 Nov 2019, 09:30</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939378_w_300.jpg?v=1"/>
        <figcaption>Роман Яремчук забив вже 8 м'ячів у поточному чемпіонаті Бельгії. Фото: УАФ</figcaption>
      </figure>
      <p>У перенесеному матчі 5-го туру бельгійської ліги Жупіле "Гент" не зумів набрати очки у грі проти "Антверпена".</p>
      <p>Підопічні<b> Йєса Торупа</b> відкрили рахунок на 21-й хвилині – форвард збірної України <b>Роман Яремчук,</b> отримавши чудову передачу від <b>Джонатана Девіда</b>, майстерно перекинув м'яч над воротарем "Антверпена". Для українця цей гол став вже восьмим у поточному розіграші чемпіонату Бельгії.</p>
      <p>Господарі відігралися вже через 4 хвилини – оборону "Гента" засмутив колишній форвард київського "Динамо" <b>Дьємерсі Мбокані</b>. Антверпен вийшов уперед на 33-й хвилині – пенальті за гру рукою захисника "Гента" реалізував <b>Рафаелов.</b> На самому початку другого тайму Мбокані забив свій другий гол – конголезець ударом головою збільшив перевагу своєї команди і серйозно деморалізував суперників. Лише на останній доданій хвилині "Гент" забив свій другий гол, але зовсім не мав часу на камбек, повідомляє <a href="https://football24.ua/gol_yaremchuka_ne_dopomig_gentu_v_matchi_z_antverpenom__komandu_ukrayintsiv_pohovav_eks_forvard_dinamo_n570916/">"Футбол 24"</a></p>
      <p>Українці Роман Яремчук та <b>Ігор Пластун</b> провели увесь матч на полі, а <b>Роман Безус</b> вийшов на заміну на 60-й хвилині гри.</p>
      <figure>
        <iframe src="https://www.youtube.com/embed/TdAgj5xbmi4" width="560" height="315" data-service="Youtube" scrolling="no"/>
      </figure>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_aremchuk-pochav-strimko-progresuvati-pislya-togo-yak-zalishiv-dinamo-kolishnij-asistent-rebrova/939156"/>
      </related>
      <blockquote>Після 15 турів чемпіонату Бельгії "Гент" займає 2 сходинку маючи у своєму активні 28 очок. Відстаючи від лідера "Брюгге" на 5 пунктів.</blockquote>
    </article>
  </body>
</html>