<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1070184/xiaomi-redmi-k30-zdjecia-specyfikacja/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-22T09:50:07+00:00"/>
    <meta property="og:title" content="Redmi K30 na zdjęciach – ma wielką dziurę w ekranie 120 Hz. Co wiemy o specyfikacji?"/>
    <meta property="og:description" content="Premiera serii Redmi K30 zbliża się wielkimi krokami. Na zdjęciach pozuje model podstawowy ze średniej półki, Redmi K30. Smartfon dostanie ekran o odświeżaniu 120 Hz, który będzie miał dziurę jak z Galaxy S10+. Co jeszcze zaoferuje?"/>
  </head>
  <body>
    <article>
      <h1>Redmi K30 na zdjęciach – ma wielką dziurę w ekranie 120 Hz. Co wiemy o specyfikacji?</h1>
      <address><time datetime="2019-11-22T09:50:07+00:00">22 Nov 2019, 09:50</time> by <a rel="author" href="https://www.gsmmaniak.pl/author/damiank/" target="_blank">Damian Kucharski</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/05/Redmi-K20-2-1024x594.jpg"/>
        <figcaption>Redmi K20 / fot. producenta</figcaption>
      </figure>
      <p>Premiera serii Redmi K30 zbliża się wielkimi krokami. Na zdjęciach pozuje model podstawowy ze średniej półki, Redmi K30. Smartfon dostanie ekran o odświeżaniu 120 Hz, który będzie miał dziurę jak z Galaxy S10+. Co jeszcze zaoferuje?</p>
      <p>Xiaomi zapowiedziało oficjalnie, że <b>seria Redmi K30 zadebiutuje w grudniu tego roku</b> i <a href="https://www.gsmmaniak.pl/1069456/redmi-k30-data-premiery/">trafi do sprzedaży w styczniu</a>. Ostatni miesiąc roku jest już za rogiem, więc smartfony powinny trafiać do pierwszych urzędów w celu otrzymywania stosownych certyfikatów. Tak się właśnie stało z modelem M2001G7AE, czyli podstawowym <b>Redmi K30</b>.</p>
      <figure>
        <a href="https://www.gsmmaniak.pl/gallery/xiaomi-redmi-k30-zdjecia-specyfikacja/attachment/redmi-k30-ccc/">
          <img src="https://cdn2.techmaniak.pl/wp-content/uploads/gsmmaniak/2019/11/redmi-k30-ccc-medium.jpg"/>
        </a>
        <figcaption>Fot. CCC via DroidShout</figcaption>
      </figure>
      <p>Przykładowo, dzięki CCC dowiedzieliśmy się, że <b>Redmi K30 będzie ładowany z maksymalną mocą 30W</b>, więc uzupełnienie zapasów energii nie będzie trwało długo. Po drugie, <b>smartfon zaoferuje łączność 5G</b> – jak widać <a href="https://www.gsmmaniak.pl/1067812/xiaomi-sredniaki-5g/">Xiaomi chce wywiązać się ze swoich zobowiązań</a>.</p>
      <p>Więcej informacji dostarczyły nam zdjęcia, które pojawiły się na chińskim Weibo. Prezentują one Redmi K30 z włączoną aplikacją do rozpoznawania specyfikacji oraz sekcją ustawień (kliknij, żeby powiększyć):</p>
      <figure>
        <a href="https://www.gsmmaniak.pl/1070184/xiaomi-redmi-k30-zdjecia-specyfikacja/attachment/redmi-k30-120hz/">
          <img src="https://i0.wp.com/www.gsmmaniak.pl/wp-content/uploads/gsmmaniak/2019/11/redmi-k30-120hz.jpg?resize=162%2C217&amp;ssl=1"/>
        </a>
      </figure>
      <p>Fot. Weibo via DroidShout</p>
      <figure>
        <a href="https://www.gsmmaniak.pl/1070184/xiaomi-redmi-k30-zdjecia-specyfikacja/attachment/redmi-k30-live-shots/">
          <img src="https://i1.wp.com/www.gsmmaniak.pl/wp-content/uploads/gsmmaniak/2019/11/redmi-k30-live-shots.jpg?resize=163%2C217&amp;ssl=1"/>
        </a>
      </figure>
      <p>Fot. Weibo via DroidShout</p>
      <figure>
        <a href="https://www.gsmmaniak.pl/1070184/xiaomi-redmi-k30-zdjecia-specyfikacja/attachment/redmi-k30-miui-11/">
          <img src="https://i1.wp.com/www.gsmmaniak.pl/wp-content/uploads/gsmmaniak/2019/11/redmi-k30-miui-11.jpg?resize=163%2C217&amp;ssl=1"/>
        </a>
      </figure>
      <p>Fot. Weibo via DroidShout</p>
      <p>Dla wielu maniaKów najważniejszą informacją będzie to, że <b>Redmi K30 dostanie ekran o odświeżaniu 120 Hz</b>, z możliwością jego zredukowania do standardowych 60 Hz, bez wartości pośrednich. Zastosowany panel będzie 6,66-calową matrycą OLED Full HD+ z <b>dość dużą, podwójną dziurką na aparat selfie w prawym, górnym rogu</b> – dokładnie taką, jak w Galaxy S10+.</p>
      <p>
        <b>Artykuły dla Xiaomi Redmi K30, Redmi K30</b>
      </p>
      <ul>
        <li>
          <a href="https://www.gsmmaniak.pl/1069506/redmi-k30-60-mp-boczny-skaner-5g-120-hz/">Oto część specyfikacji Redmi K30. Mam doskonałą, dobrą i tragiczną wiadomość</a>
        </li>
        <li>
          <a href="https://www.gsmmaniak.pl/1069456/redmi-k30-data-premiery/">Szykuj (niewielką) kasę. Redmi K30 debiutuje lada chwila!</a>
        </li>
        <li>
          <a href="https://www.gsmmaniak.pl/1068154/redmi-k30-design/">Redmi K30 pozuje na zdjęciu. To piękny średniak, ale już słyszę te głosy narzekania</a>
        </li>
        <li>
          <a href="https://www.gsmmaniak.pl/1057820/redmi-k30-specyfikacja-ekran-5g/">Xiaomi nie zwalnia! Oto Redmi K30, który wygląda identycznie do Galaxy S10+</a>
        </li>
      </ul>
      <p>więcej: <a href="https://www.gsmmaniak.pl/search/xiaomi+redmi+k30/">Xiaomi Redmi K30 »</a> <a href="https://www.gsmmaniak.pl/search/redmi+k30/">Redmi K30 »</a></p>
      <p>Jeśli chodzi o podzespoły, to sercem Redmi K30 będzie <b>Snapdragon 730(G)</b> z grafiką Adreno 618, połączony z co najmniej 6 GB RAM i 64 GB pamięci na pliki. To wystarczająco mocny układ, by poradzić sobie z przetwarzaniem zdjęć generowanych przez aparat główny 60 MP. <a href="https://www.gsmmaniak.pl/1069506/redmi-k30-60-mp-boczny-skaner-5g-120-hz/">Więcej informacji o specyfikacji Redmi K30</a> znajdziecie we wpisie Konrada.</p>
      <h3>Polecamy:</h3>
      <related>
        <a href="https://www.gsmmaniak.pl/1069506/redmi-k30-60-mp-boczny-skaner-5g-120-hz/"/>
      </related>
      <p>
        <i>
          <a href="https://www.droidshout.com/redmi-k30-pro-3c-certification/">Źródło</a>
        </i>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1069506/redmi-k30-60-mp-boczny-skaner-5g-120-hz/"/>
        <a href="https://www.gsmmaniak.pl/1069456/redmi-k30-data-premiery/"/>
        <a href="https://www.gsmmaniak.pl/1068154/redmi-k30-design/"/>
        <a href="https://www.gsmmaniak.pl/1066840/redmi-8-w-orange/"/>
      </related>
    </article>
  </body>
</html>