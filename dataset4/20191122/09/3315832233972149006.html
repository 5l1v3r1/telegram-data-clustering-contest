<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/82311dc956fb391e/ursul-panda-bei-bei-a-ajuns-din-sua-in-china-dupa-o-calatorie-de-16-ore-a-fost-bagat-o-luna-in-carantina.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-22T09:57:06+00:00"/>
    <meta property="og:title" content="Ursul panda Bei Bei a ajuns din SUA în China, după o călătorie de 16 ore; A fost băgat o lună în carantină"/>
    <meta property="og:description" content="Cursa „Panda Expres” care l-a transportat pe ursul Bei Bei din Statele Unite ale Americii în China s-a încheiat, joi, cu bine."/>
  </head>
  <body>
    <article>
      <h1>Ursul panda Bei Bei a ajuns din SUA în China, după o călătorie de 16 ore; A fost băgat o lună în carantină</h1>
      <address><time datetime="2019-11-22T09:57:06+00:00">22 Nov 2019, 09:57</time> by <a rel="author">Jurnal.md</a></address>
      <p>
        <b>Cursa „Panda Expres” care l-a transportat pe ursul Bei Bei din Statele Unite ale Americii în China s-a încheiat, joi, cu bine.</b>
      </p>
      <p>La 16 ore de la decolarea din Washington, avionul 777 în care ursul panda Bei Bei a călătorit singur, însoțit doar de un „bagaj” format dintr-un medic veterinar și un supraveghetor a ajuns la destinație, în sud-vestul provinciei Sichuan (China). Călătoria a fost fără probleme deosebite, Bei Bei delectându-se cu bambus, mere, cartofi dulci și morcovii pe care i-a avut la discreție în ”Panda Expres”.</p>
      <p>A fost ultima masă „americană”, de joi simpaticul urs panda urmând să intre pentru o lună în carantină. În tot acest timp, conform CCTV, Bei Bei va obișnui să mănânce bunătățile locale, se va adapteze la fusul orar din China și va învăța dialactul din Sichuan.</p>
      <p>Bei Bei a fost cazat în noua sa casă, de la baza Yaan Bifengxia a Centrului de Cercetare și Conservare a urșilor panda uriași sud-vestul provinciei Sichuan.</p>
      <p>Bei Bei a fost conceput prin inseminare artificială și născut la Zoo Național din Washington în 2015, părinții săi fiind Mei Xiang și Tian Tian.</p>
      <p>
        <b>Ursul Bei Bei și „diplomația panda”</b>
      </p>
      <p>Numele său, Bei Bei, care înseamnă „comoară” în chineză, a fost selectat în comun de prima doamnă a Statelor Unite de la acea vreme, Michelle Obama și de soția președintelui chinez Xi Jinping, Peng Liyuan. Bei Bei a devenit rapid un favorit al grădinii zoologice, iar fanii și-au luat cu greu „adio” de la jucăușul urs panda.</p>
      <p>Bei Bei a fost trimis din SUA în China conform regulilor așa-zisei „diplomații panda”, prin care orice pui de panda născut pe pământ american trebuie să fieajungă în marea țară din Asia la patru ani de la naștere.</p>
    </article>
  </body>
</html>