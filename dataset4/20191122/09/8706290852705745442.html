<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/economy/685869/oles-oi-allages-gia-ta-afthaireta-pou-tha-afxanontai-eos-40-ta-pr"/>
    <meta property="og:site_name" content="enikos.gr"/>
    <meta property="article:published_time" content="2019-11-22T09:16:00+00:00"/>
    <meta property="og:title" content="Όλες οι αλλαγές για τα αυθαίρετα: Πού θα αυξάνονται έως 40% τα πρόστιμα έως το 2025 - Τι ισχύει με την Ηλεκτρονική Ταυτότητα Κτιρίου"/>
    <meta property="og:description" content="Τέλος στα μεγάλα αυθαίρετα σε 7 μήνες και τακτοποίηση με τσουχτερά πρόστιμα έως και το 2025..."/>
  </head>
  <body>
    <article>
      <h1>Όλες οι αλλαγές για τα αυθαίρετα: Πού θα αυξάνονται έως 40% τα πρόστιμα έως το 2025 - Τι ισχύει με την Ηλεκτρονική Ταυτότητα Κτιρίου</h1>
      <address>
        <time datetime="2019-11-22T09:16:00+00:00">22 Nov 2019, 09:16</time>
      </address>
      <p>Τέλος στα μεγάλα <a href="http://www.enikonomia.gr/my-money/209249,ti-allazei-gia-ta-afthaireta-pou-vriskontai-se-remata.html">αυθαίρετα</a> σε 7 μήνες και τακτοποίηση με τσουχτερά πρόστιμα έως και το 2025 για όλα τα υπόλοιπα προβλέπει μεταξύ άλλων η τροπολογία που κατέθεσε το υπουργείο Περιβάλλοντος και Ενέργειας –επιδιώκοντας να βάλει τέλος στην άναρχη δόμηση της χώρας.</p>
      <p>Μάλιστα όσοι ιδιοκτήτες “εκμεταλλευτούν “ την Ηλεκτρονική Ταυτότητα Κτιρίου που θα κάνει και χρέη ρύθμισης αυθαιρεσιών θα καταβάλουν έως και 40% αύξηση επί του προστίμου τους. Επιπλέον δίνεται παράταση έως τις 30 Ιουνίου του 2020 για την τακτοποίηση αυθαιρέτων με τον ισχύοντα νόμο, ενώ πρόκειται για την τελευταία νομιμοποίηση των κτισμάτων που έχουν παραβάσεις κατηγορίας 5 (χωρίς καθόλου οικοδομική άδεια ή με βαριές αυθαιρεσίες που ξεπερνούν το 405 σε όλα τα πολεοδομικά μεγέθη).</p>
      <p>Σε δεύτερο χρόνο δηλαδή από τον Ιούλιο του 2020 και έως τον Δεκέμβριο του 2025, τη σκυτάλη θα πάρει η Ηλεκτρονική Ταυτότητα Κτιρίου με τη οποία όλα τα υπόλοιπα αυθαίρετα θα μπορούν να τακτοποιηθούν. Ωστόσο για εκείνους που θα καθυστερήσουν να υπαχθούν στη ρύθμιση, αναμένεται να βάλουν βαθιά το χέρι στην τσέπη, δεδομένου ότι θα πληρώσουν προσαυξημένα πρόστιμα από 20% έως 40%.</p>
      <p>
        <b>Τι λένε πηγές της αγοράς</b>
      </p>
      <p>Όπως σημειώνουν πηγές της αγοράς στην εφημερίδα “Eλεύθερο Τύπο”, παρά το γεγονός πως ΗΤΚ δεν είναι κάτι καινούριο, οι πολίτες θα χρειαστεί να καταβάλουν επιπλέον ποσά προκειμένου να ολοκληρώσουν τη διαδικασία.</p>
      <p>Συγκεκριμένα, το κόστος κυμαίνεται γύρω στα 300-500 ευρώ και είναι μια απαραίτητη διαδικασία, δεδομένου ότι πλέον προβλέπεται απαραιτήτως η προσκόμιση δελτίου τρωτότητας είτε το ακίνητο έχει αυθαιρεσίες είτε όχι.</p>
      <p>Η προηγούμενη ρύθμιση έκρινε απαραίτητη την έκδοση δελτίου τρωτότητας ή μελέτης στατικής επάρκειας όπου χρειαζόταν αλλά μόνο για τις περιπτώσεις αυθαίρετων ή αυθαιρεσιών. Η οριζόντια υποχρέωση δελτίου τρωτότητας σε όλες τις ιδιοκτησίες –νόμιμες ή αυθαίρετες –αυξάνει το κόστος κατά τουλάχιστον 50-100 ευρώ.</p>
      <p>Σε αυτό πρέπει ν α προστεθεί το κόστος του πιστοποιητικού πληρότητας που εκτιμάται ότι δεν θα είναι χαμηλότερο των 100 ευρώ , ενώ αντίστοιχο είναι και το κόστος του πιστοποιητικού ενεργειακής απόδοσης .Επιπλέον εάν τα σχέδια κατόψεων που έχει στα χέρια του ο ιδιοκτήτης δεν αποτυπώνουν την πραγματική κατάσταση, θα πρέπει να γίνουν καινούργια, με το εκτιμώμενο κόστος να ανέρχεται σε 200- 300 ευρώ ανάλογα με τα τετραγωνικά.</p>
      <p>
        <b>Τα πρόστιμα</b>
      </p>
      <p>Όπως προκύπτει από την τροπολογία του υπουργείου Περιβάλλοντος και Ενέργειας, τα κλιμακωτά πρόστιμα ορίζονται ως εξής:</p>
      <p>- 20% αν η αυθαίρετη κατασκευή υπαχθεί στις διατάξεις του παρόντος από την 1η Ιουλίου 2020 μέχρι τις 30 Ιουνίου 2021</p>
      <p>-25% αν η αυθαίρετη κατασκευή υπαχθεί στις διατάξεις του παρόντος από την 1η Ιουλίου 2021 μέχρι τις 30 Ιουνίου 2022.</p>
      <p>- 30% αν η αυθαίρετη κατασκευή υπαχθεί στις διατάξεις του παρόντος από την 1η Ιουλίου 2022 μέχρι τις 30 Ιουνίου 2023.</p>
      <p>- 35% , αν η αυθαίρετη κατασκευή υπαχθεί στις διατάξεις του παρόντος από την 1η Ιουλίου 2023 μέχρι τις 30 Ιουνίου 2024</p>
      <p>-40% αν η αυθαίρετη κατασκευή υπαχθεί στις διατάξεις του παρόντος από την 1η Ιουλίου 2024 μέχρι τις 31 Δεκεμβρίου 2025</p>
      <p>
        <b>Τι περιλαμβάνει η Ηλεκτρονική Ταυτότητα Αυτοτελούς Διηρημένης Ιδιοκτησίας</b>
      </p>
      <p>Η Ηλεκτρονική Ταυτότητα Αυτοτελούς Διηρημένης Ιδιοκτησίας περιλαμβάνει τα εξής στοιχεία:</p>
      <p>1.το στέλεχος της οικοδομικής άδειας του κτιρίου εντός του οποίου ευρίσκεται η διηρημένη ιδιοκτησία, με τις αναθεωρήσεις της,</p>
      <p>2. τα σχέδια που συνοδεύουν την οικοδομική άδεια,</p>
      <p>3. το πιστοποιητικό ενεργειακής απόδοσης της διηρημένης ιδιοκτησίας,</p>
      <p>4. το πιστοποιητικό ελέγχου κατασκευής, εφόσον έχει εκδοθεί,</p>
      <p>5. δηλώσεις υπαγωγής σε νόμους αναστολής επιβολής κυρώσεων επί αυθαιρέτων,</p>
      <p>6.τα σχέδια κατόψεων, τα οποία αποτυπώνουν τη διηρημένη ιδιοκτησία στην πραγματική της κατάσταση όταν αυτή δεν προκύπτει από τα στοιχεία των περιπτώσεων α', β' και ε', πλην των κοινοχρήστων χώρων,</p>
      <p>7. το δελτίο δομικής τρωτότητας,</p>
      <p>8. τον πίνακα χιλιοστών και τη μελέτη κατανομής δαπανών του κτιρίου, εφ' όσον απαιτούνται,</p>
      <p>9. το Πιστοποιητικό Πληρότητας της Ηλεκτρονικής Ταυτότητας της Αυτοτελούς Διηρημένης Ιδιοκτησίας.</p>
      <p>Με πληροφορίες από την εφημερίδα "Ελεύθερο Τύπο"</p>
      <related>
        <h4>σχετικά άρθρα</h4>
        <a href="http://www.enikos.gr/economy/684164/oles-oi-allages-gia-ta-afthaireta-ti-ischyei-gia-ta-prostima-ti-p%0A%20%20%20%20%0A"/>
        <a href="http://www.enikos.gr/economy/685799/paratasi-gia-tin-taktopoiisi-ton-afthaireton-ti-provlepei-i-tropo%0A%20%20%20%20%0A"/>
        <a href="http://www.enikos.gr/economy/685700/paratasi-eos-30-iouniou-gia-tin-taktopoiisi-ton-afthaireton-tora%0A%20%20%20%20%0A"/>
        <a href="http://www.enikos.gr/economy/684108/afthaireta-afxisi-ton-prostimon-apo-ton-ioulio-tou-2020%0A%20%20%20%20%0A"/>
        <a href="http://www.enikos.gr/economy/683614/chatzidakis-den-yparchoun-perithoria-na-metakinithoume-apo-tis-th%0A%20%20%20%20%0A"/>
        <a href="http://www.enikos.gr/economy/683508/ti-provlepei-o-neos-nomos-gia-ta-afthaireta-pote-tha-tethei-se-is%0A%20%20%20%20%0A"/>
        <a href="http://www.enikos.gr/economy/682804/erchontai-klimakota-prostima-gia-to-ktimatologio-ti-prepei-na-pro%0A%20%20%20%20%0A"/>
        <a href="http://www.enikos.gr/economy/682708/ktimatologio-sto-proto-examino-tou-2020-ta-prostima-gia-mi-ypovol%0A%20%20%20%20%0A"/>
        <a href="http://www.enikos.gr/economy/682617/kath-odon-ta-prota-prostima-gia-to-kteo-etoimo-to-systima-na-kane%0A%20%20%20%20%0A"/>
      </related>
    </article>
  </body>
</html>