<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/22/politics/dritsas-aisthanomai-asxima-kaneis-den-mporei-na-apodexetai-viasmous-anilikon/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-22T09:19:43+00:00"/>
    <meta property="og:title" content="Δρίτσας : Αισθάνομαι άσχημα – Κανείς δεν μπορεί να αποδέχεται βιασμούς ανηλίκων"/>
    <meta property="og:description" content="Να ανασκευάσει και πάλι τις εντυπώσεις που δημιουργήθηκαν από όσα δήλωσε on air για τους βιασμούς στις δομές φιλοξενίας προσφύγων, επιχείρησε ο βουλευτής του ΣΥΡΙΖΑ Θοδωρής Δρίτσας."/>
  </head>
  <body>
    <article>
      <h1>Δρίτσας : Αισθάνομαι άσχημα – Κανείς δεν μπορεί να αποδέχεται βιασμούς ανηλίκων</h1>
      <h2>Να ανασκευάσει και πάλι τις εντυπώσεις που δημιουργήθηκαν από όσα δήλωσε on air για τους βιασμούς στις δομές φιλοξενίας προσφύγων, επιχείρησε ο βουλευτής του ΣΥΡΙΖΑ Θοδωρής Δρίτσας.</h2>
      <address><time datetime="2019-11-22T09:19:43+00:00">22 Nov 2019, 09:19</time> by <a rel="author">ΤοΒΗΜΑ Team</a></address>
      <p>Να ανασκευάσει και πάλι τις εντυπώσεις που δημιουργήθηκαν από όσα <a href="https://www.tovima.gr/2019/11/21/politics/apisteyti-dilosi-dritsa-viasmoi-paidion-stin-moria-mia-fora-to-6mino/">δήλωσε on air για τους βιασμούς στις δομές φιλοξενίας προσφύγων</a>, επιχείρησε ο βουλευτής του ΣΥΡΙΖΑ <a href="https://www.tovima.gr/tag/%ce%b8%ce%bf%ce%b4%cf%89%cf%81%ce%ae%cf%82-%ce%b4%cf%81%ce%af%cf%84%cf%83%ce%b1%cf%82/">Θοδωρής Δρίτσας</a>.</p>
      <p>Ο βουλευτής μετά τον σάλο που ξέσπασε στα social media τόνισε πως αισθάνεται άσχημα, ενώ δεν μπορεί να δικαιολογήσει ότι δεν είναι ελέφαντας.</p>
      <p>
        <a href="https://www.in.gr/2019/11/22/greece/tourkiko-sxedio-kata-tis-elladas-moxlo-metanasteytiko/">Τουρκικό σχέδιο κατά της Ελλάδας με μοχλό το μεταναστευτικό</a>
      </p>
      <p>«Έχει απομονωθεί το σύνολο των λεχθέντων, σε ένα διάλογο έντονο που ο λόγος ήταν ατελής γιατί ανταλλάξαμε φράσεις. Ο εκπρόσωπος του ΚΙΝΑΛ είχε οξύνει το κλίμα», είπε ο Θοδωρής Δρίτσας στο «Καλημέρα Ελλάδα».</p>
      <h3>Ειδικότερα, ο κ. Δρίτσας τόνισε:</h3>
      <p>«Aισθάνομαι άσχημα, δεν μπορώ να δικαιολογήσω ότι δεν είμαι ελέφαντας. Δεν υπάρχει κανένας στην Ελλάδα που να μπορεί να δικαιολογεί, να ανέχεται ή να αποδέχεται βιασμούς ανηλίκων ανάλογα με τη συχνότητα που μπορεί να συμβαίνει κάτι τέτοιο», ενώ μίλησε για «προβοκάτσια από τον κ. Καρανικόλα αλλά και από ένα ολόκληρο σύστημα που αξιοποιεί το κάθε τι απομονώνοντας τμήματα ενός διαλόγου».</p>
      <p>«Ο κ. Καρανικόλας ήθελε να με φορτώσει με αυτήν την κατηγορία. Στη συνέχεια ακούστηκε 5-6 φορές η φράση μου «όχι βέβαια»», είπε τονίζοντας ότι δεν ακούστηκε η εν λόγω φράση.</p>
      <p>«Ήταν μία προσπάθεια για να διορθώσουμε το κλίμα των προσφύγων ως φορείς εγκλημάτων», σημείωσε ο ίδιος.</p>
      <p>
        <a href="https://www.tovima.gr/2019/11/22/society/ieres-aythairesies-sta-meteora/">«Ιερές» αυθαιρεσίες στα Μετέωρα</a>
      </p>
    </article>
  </body>
</html>