<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/za-ckuvannya-v-socmerezhah-golovreda-kremenchuckoyi-gazeti-bulasheva-policiya-vidkrila"/>
    <meta property="og:site_name" content="Кременчугская газета"/>
    <meta property="article:published_time" content="2019-11-22T09:00:00+00:00"/>
    <meta property="og:title" content="За цькування в соцмережах головреда «Кременчуцької газети» Булашева поліція відкрила кримінальне провадження"/>
    <meta property="og:description" content="Журналіст також звернувся в правозахисні організації, які можливо відстежать: звідки постять образливі дописи і хто стоїть за їх появою в Інтернеті."/>
  </head>
  <body>
    <article>
      <h1>За цькування в соцмережах головреда «Кременчуцької газети» Булашева поліція відкрила кримінальне провадження</h1>
      <address>
        <time datetime="2019-11-22T09:00:00+00:00">22 Nov 2019, 09:00</time>
      </address>
      <p>
        <b>Журналіст також звернувся в правозахисні організації, які можливо відстежать: звідки постять образливі дописи і хто стоїть за їх появою в Інтернеті.</b>
      </p>
      <p>За цькування в соцмережах головного редактора «Кременчуцької газети» Олега Булашева поліція відкрила кримінальне провадження.</p>
      <p>За офіційними даними, 21 листопада поліція внесла в єдиний реєстр досудових розслідувань кримінальне провадження за статтею 171 Кримінального кодексу України, яка  передбачає «вплив у будь-якій формі на журналіста з метою перешкоджання виконанню ним професійних обов’язків або переслідування журналіста у зв’язку з його законною професійною діяльністю».</p>
      <blockquote><i>«21 листопада 2019 року до чергової частини Кременчуцького відділу поліції надійшла заява від головного редактора видання «Кременчуцької газети» Булашева О.О., який повідомив, що невстановлені особи здійснюють на нього вплив у зв’язку з його журналістською діяльністю шляхом розповсюдження недостовірної інформації та дискримінаційних висловлювань в соціальних мережах»</i>, - сказано в короткому викладі обставин по справі.</blockquote>
      <p>О.Булашев також звернувся в правозахисні організації, які можливо відстежать: звідки постять образливі дописи і хто стоїть за їх появою в Інтернеті.</p>
      <p>В разі з’ясування цих даних журналіст подасть в суд на цих осіб.</p>
      <p>Нагадаємо, головред «Кременчуцької газети» <b><a href="https://kg.ua/news/golovred-kremenchuckoyi-gazeti-bulashev-povidomiv-pro-ckuvannya-v-socmerezhah">Булашев повідомив про цькування в соцмережах.</a></b></p>
      <p><a href="https://kg.ua/news/golovred-kremenchuckoyi-gazeti-bulashev-z-tribuni-parlamentu-rozpoviv-pro-psihologichniy-tisk"><b>Головред</b> «<b>Кременчуцької</b> <b>газети»</b> <b>Булашев</b> <b>з</b> <b>трибуни</b> <b>парламенту</b> <b>розповів</b> <b>про</b> <b>психологічний</b> <b>тиск</b> <b>місцевої</b> <b>влади</b> <b>на</b> <b>ЗМІ</b> <b>та</b> <b>вседозволеність</b> <b>командира</b> <b>патрульних</b> <b>Борзенка</b></a>.</p>
      <p> </p>
      <p> </p>
      <p>Марина Соловей</p>
    </article>
  </body>
</html>