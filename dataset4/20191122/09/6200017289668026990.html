<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/fenerbahcede-muric-ve-kruse-antrenmana-katilmadi-2103555"/>
    <meta property="og:site_name" content="Fanatik"/>
    <meta property="article:published_time" content="2019-11-22T09:29:00+00:00"/>
    <meta property="og:title" content="Fenerbahçe'de Muriç ve Kruse antrenmana katılmadı"/>
    <meta property="og:description" content="Fenerbahçe, Süper Ligin 12nci haftasında pazar günü deplasmanda BtcTurk Yeni Malatyaspor ile oynayacağı maçın hazırlıklarına bu sabah yaptığı antrenmanla devam etti."/>
  </head>
  <body>
    <article>
      <h1>Fenerbahçe'de Muriç ve Kruse antrenmana katılmadı</h1>
      <h2>Fenerbahçe, Süper Lig'in 12'nci haftasında pazar günü deplasmanda BtcTurk Yeni Malatyaspor ile oynayacağı maçın hazırlıklarına bu sabah yaptığı antrenmanla devam etti.</h2>
      <address>
        <time datetime="2019-11-22T09:29:00+00:00">22 Nov 2019, 09:29</time>
      </address>
      <p>Teknik direktör <a href="https://www.fanatik.com.tr/haberler/ersun-yanal">Ersun Yanal </a>yönetiminde Can Bartu Tesisleri'nde ilk 25 dakikası basına açık olarak gerçekleştirilen antrenman, ısınma hareketleriyle başladı. Ardından 3 gruba ayrılan sarı-lacivertli futbolcular, pas ve pres çalışması gerçekleştirdi. <a href="https://www.fanatik.com.tr/haberler/fenerbahce">Fenerbahçe</a>, basına kapalı bölümde ise taktik çalışmalar yaparak antrenmanı tamamladı.</p>
      <p>
        <b><a href="https://www.fanatik.com.tr/haberler/kruse">KRUSE </a>VE <a href="https://www.fanatik.com.tr/haberler/muric">MURİÇ </a>ANTRENMANDA YER ALMADI</b>
      </p>
      <p>Sarı-lacivertlilerde sakatlıkları bulunan Kruse ve Muriç antrenmana katılmadı ve takımdan ayrı çalıştı. Şili Milli Takımı'nda bulunan Isla'nın ise yarın takımla birlikte çalışmalara başlayacağı belirtildi. Fenerbahçe, zorlu Yeni Malatyaspor maçının hazırlıklarını yarın yapacağı antrenmanla tamamlayacak ve karşılaşma için Malatya'ya hareket edecek.</p>
      <p>DHA</p>
    </article>
  </body>
</html>