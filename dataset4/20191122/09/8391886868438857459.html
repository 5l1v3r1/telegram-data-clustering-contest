<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/yasam/paris-te-muhtesem-konser-h375071.html"/>
    <meta property="og:site_name" content="HABER 61"/>
    <meta property="article:published_time" content="2019-11-22T09:08:05+00:00"/>
    <meta property="og:title" content="Paris'te muhteşem konser"/>
    <meta property="og:description" content="Kardeşlik türküleri gönül köprüsü projesi Paris’e kadar uzandı. "/>
  </head>
  <body>
    <article>
      <h1>Paris'te muhteşem konser</h1>
      <h2>Kardeşlik türküleri gönül köprüsü projesi Paris’e kadar uzandı. </h2>
      <address>
        <time datetime="2019-11-22T09:08:05+00:00">22 Nov 2019, 09:08</time>
      </address>
      <p>Paris’ten  Güneydoğu ve Doğu Anadolu Bölgesine ziyaret gerçekleştiren “Hanımeli Derneği” Diyarbakır’ın Hani ilçesinde tanıştıkları öğretmen ve öğrencilerine unutulmayacak bir jest yaptı</p>
      <p>Fransa’nın başkenti Paris’te yaşayan gurbetçilerimizin geçen yıl gerçekleştirdikleri Güneydoğu ve Doğu Anadolu gezisi mükemmel bir kardeşlik köprüsü oluşturdu. Başkanlığını Pembe Hekimoğlu’nun yaptığı  Paris Hanımeli Derneği organizasyonu ile 50 gurbetçi kadınımız Güneydoğu gezisi kapsamında Diyarbakır’ın Hani İlçesini de ziyaret etti. İlçede öğrencilerle birlikte kurduğu gönül bağı ve müzik sevdası ile takdir toplayan Balıkesirli Ayşe Oral Paris’ten gelen kadınların da beğenisini kazandı. Ayşe öğretmenin öğrencilerle birlikte verdiği mini konser ise gurbetçileri adeta mest etti. Bu gönül bağı daha sonrası sürpiz bir jeste dönüştü. Paris Hanımeli Derneği Ayşe öğretmen ve öğrencileri Paris’e davet etti. İşte o davet hayata geçti ve Balıkesir'in Kepsut ilçesinde bulunan 125. Yıl Yatılı Bölge Ortaokulu "Hayatın Ritmini Yakala" gurubu öğrencileri  Hanımeli Derneğinin organizasyonu ile önce salonda ardın da Fransa'nın sembolü olan dünyaca ünlü Eyfel Kulesinin önün de konser verdi. Konserler hem Fransızları hem Türkleri coşturdu oldukça memnun etti.</p>
      <p>Bir televizyon programın da gösterdikleri performansla Türkiye şampiyonu olan “Hayatın Ritmini Yakala” gurubun öğretmeni Ayşe Oral kendisinin ve çocukların hayallerinin gerçekleşmesinde çok büyük payı olan başta  Paris Hanımeli Derneği Başkanı Pembe Hekimoğlu ve kendilerini en güzel şekilde misafir eden dernek üyelerine ve tanıştıkları bütün gurbetçilere çok teşekkür etti. Ayşe öğretmen yaptığı açıklamada “Bugün burada olmanın mutluğunu yaşadık. Paris’te binlerce insanların önünde konser verdik. Bizleri  gönül insanı vatan sevdalısı Pembe Hekimoğlu abamızla ve Hanımeli Derneği ile tanıştıran ve kardeşlik köprüleri projeleri gönülleri kazanan değerli abimiz Ahmet Külekçi’ye de çok teşekkür ederim. O bu köprüyü kurmasa ve bizi yönlendirmese belki biz burada olamayacaktık” dedi. Balıkesir’den Paris’e giden yatılı okul öğrencilerden oluşan müzik grubu Brüksel’de de konser verdikten sonra yurda döndüler<br/> </p>
    </article>
  </body>
</html>