<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/22/revolut-supporto-face-unlock-android-10-684148/"/>
    <meta property="og:site_name" content="AndroidWorld"/>
    <meta property="article:published_time" content="2019-11-22T09:32:11+00:00"/>
    <meta property="og:title" content="Revolut è una delle primissime app di terze parti a supportare il face unlock su Android 10"/>
    <meta property="og:description" content="In questa seconda metà del 2019, la serie Pixel 4 e il nuovo Android 10 hanno sdoganato definitivamente lo sblocco..."/>
  </head>
  <body>
    <article>
      <h1>Revolut è una delle primissime app di terze parti a supportare il face unlock su Android 10</h1>
      <address><time datetime="2019-11-22T09:32:11+00:00">22 Nov 2019, 09:32</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>In questa seconda metà del 2019, la serie <a href="https://www.androidworld.it/tag/google-pixel-4/">Pixel 4</a> e il nuovo <a href="https://www.androidworld.it/tag/android-10/">Android 10</a> hanno sdoganato definitivamente lo<b> sblocco sicuro tramite il riconoscimento 3D del volto</b> nel panorama del robottino verde, dopo i timidi tentativi di alcuni produttori nel recente passato. Sfortunatamente però, gli sviluppatori di app pubblicate sul Play Store <b>non si sono fatti trovare subito pronti all’appuntamento</b>, creando qualche grattacapo ai possessori di Pixel 4. Finalmente però qualcosa si muove e una delle prime app a <b>supportare</b> il <i>face unlock</i> è <b>Revolut</b>.</p>
      <p>Per chi non la conoscesse, Revolut è una società, con sede nel Regno Unito, che offre<b> numerosi servizi bancari</b>, fra cui spiccano quelli di <b>cambio di valute</b> e<b> carta prepagata</b>. L’accesso sicuro ad un’app che gestisce denaro è dunque una <b>priorità</b> e, fino a ieri, era possibile farlo soltanto utilizzando un PIN, oppure tramite il lettore di impronte digitali. Da oggi invece, c’è anche <b>un’arma in più</b>.</p>
      <p>Chi infatti possiede uno smartphone aggiornato ad Android 10 e dotato dell’hardware necessario per lo sblocco sicuro tramite riconoscimento facciale, potrà <b>utilizzarlo per accedere in sicurezza all’app di Revolut</b>, compresi i possessori di Pixel 4 e Pixel 4 XL, che non possono ovviamente utilizzare il lettore di impronte, assente per precisa scelta di Google. L’augurio è che presto tante altre app seguano l’esempio.</p>
      <p>
        <a href="https://play.google.com/store/apps/details?id=com.revolut.revolut&amp;hl=it">Disponibile su Google Play</a>
      </p>
    </article>
  </body>
</html>