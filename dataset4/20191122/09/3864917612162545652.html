<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2823376-kabmin-ogolosiv-konkursi-na-posadi-kerivnikiv-organiv-vikonavcoi-vladi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T09:26:00+00:00"/>
    <meta property="og:title" content="Кабмін оголосив конкурси на посади керівників органів виконавчої влади"/>
    <meta property="og:description" content="Кабінет міністрів оголосив конкурси на зайняття посад голови Держекспортконтролю, держсекретарів Мінцифри та Мінекономіки."/>
  </head>
  <body>
    <article>
      <h1>Кабмін оголосив конкурси на посади керівників органів виконавчої влади</h1>
      <h2>Кабінет міністрів оголосив конкурси на зайняття посад голови Держекспортконтролю, держсекретарів Мінцифри та Мінекономіки.</h2>
      <address>
        <time datetime="2019-11-22T09:26:00+00:00">22 Nov 2019, 09:26</time>
      </address>
      <p>Відповідні розпорядження оприлюднені на Урядовому порталі.</p>
      <p>Розпорядженням <a href="https://www.kmu.gov.ua/npas/pro-ogoloshennya-konkursu-na-zajnyattya-posadi-golovi-derzhavnoyi-sluzhbi-t151119">від 15 листопада 2019 року №1052-р</a> з 20 листопада 2019 року оголошено конкурс на зайняття посади голови Державної служби експортного контролю.</p>
      <p>Розпорядженням <a href="https://www.kmu.gov.ua/npas/pro-ogoloshennya-konkursu-na-zajnyattya-posadi-derzhavnogo-sekretarya-t151119">від 15 листопада 2019 року №1050-р</a> з 20 листопада 2019 року оголошено конкурс на зайняття посади державного секретаря Міністерства цифрової трансформації.</p>
      <p>Розпорядженням <a href="https://www.kmu.gov.ua/npas/pro-ogoloshennya-povtornogo-konkursu-na-zajnyattya-posadi-derzhavnogo-t151119">від 15 листопада 2019 року №1051-р</a> з 20 листопада 2019 року оголошено повторний конкурс на зайняття посади державного секретаря Міністерства розвитку економіки, торгівлі та сільського господарства.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2822650-urad-ogolosiv-konkurs-na-posadu-golovi-derzenergoefektivnosti.html">Уряд оголосив конкурс на посаду голови Держенергоефективності</a>
      </blockquote>
      <p>Як повідомлялося, в.о. голови Державної служби експортного контролю України Ігоря Савулу було звільнено за власним бажанням 5 липня 2019 року. Він обіймав цю посаду у статусі з липня 2016 року. Державного секретаря Міністерства цифрової трансформації <a href="https://www.ukrinform.ua/tag-ukraina">України</a> Олександра Риженка було звільнено з посади 15 листопада 2019 року за власним бажанням. Він посідав цю посаду з 25 вересня 2019 року.</p>
      <p>Державного секретаря Міністерства економічного розвитку і торгівлі України Олексія Перевезенцева було звільнено відповідно до частини першої статті 871 Закону України “Про державну службу”. Він посідав цю посаду з грудня 2016 року.</p>
    </article>
  </body>
</html>