<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/social/578438"/>
    <meta property="og:site_name" content="Spring News"/>
    <meta property="article:published_time" content="2019-11-22T09:33:21+00:00"/>
    <meta property="og:title" content="ตร.เรียกหนุ่ม คลิปฉาวสาวหมัดใส่ ลุง น็อกคาถนน เข้าให้ปากคำ"/>
    <meta property="og:description" content="เมื่อเวลา 13.00 น.วันที่ 22 พ.ย.62 หลังจากที่มีคลิปวีดี"/>
  </head>
  <body>
    <article>
      <h1>ตร.เรียกหนุ่ม คลิปฉาวสาวหมัดใส่ ลุง น็อกคาถนน เข้าให้ปากคำ</h1>
      <address>
        <time datetime="2019-11-22T09:33:21+00:00">22 Nov 2019, 09:33</time>
      </address>
      <p>เมื่อเวลา 13.00 น.วันที่ 22 พ.ย.62 หลังจากที่มีคลิปวีดีโอกลุ่มชายรุมทำร้ายคนขับรถเก๋งซึ่งเหตุเกิดใกล้แยกโรงน้ำกรุงเทพน้ำทิพย์ ม.6 ต.สวนพริกไทย อ.เมือง จ.ปทุมธานี ด้าน พ.ต.อ.พงศ์พัชร์ แจ้งหมื่นไวย์ ผกก.สภ.สวนพริกไทย กล่าวว่าจากเหตุการณ์ที่เกิดขึ้นเหตุการณ์ครั้งนี้เกิดขึ้น วันที่ 21 พ.ย.62 เวลาประมาณ 11.50 น.บริเวณใกล้แยกโรงน้ำกรุงเทพน้ำทิพย์ ม.6 ต.สวนพริกไทย อ.เมือง จ.ปทุมธานี ผู้เสียหายคือนายสมบัติ นิยมมาก อายุ 52 ปี</p>
      <p>โดยก่อนเกิดเหตุผู้เสียหายได้มาเจรจาแทนพี่สาวของภรรยา เพื่อตกลงค่าจ้างแรงงานของพี่สาวภรรยาที่ตกค้าง โดยเจรจากับนายจ้างพี่สาวภรรยา(ซึ่งเป็นกลุ่มที่ทำร้ายตนเอง) บริเวณที่ทำการ ต.ม.ปทุมธานี เพื่อให้ทางตม.ไกล่เกลี่ยกรณีข้อพิพาทเรื่องค่าแรง หลังจากผู้เสียหายได้รับเงินจากฝ่ายนายจ้างแล้วได้เดินทางกลับ ระหว่างที่ขับรถมาจะถึงแยกโรงน้ำฯ ได้มีรถจักรยานยนต์ขับมาจอดขวางด้านหน้ารถผู้เสียหายและมีรถยนต์กระบะตามมาจอดปิดท้าย</p>
      <figure>
        <img src="https://spcdn.springnews.co.th/wp-content/uploads/2019/11/1-139.jpg"/>
      </figure>
      <p>จากนั้นผู้ขับขี่รถ จักรยานยนต์ลงมา ผู้เสียหายได้รถกระจกรถลง ผู้ขับขี่รถจักรยานยนต์จับล็อกผู้เสียหาย จากนั้นนายจ้างชายได้เข้าใช้กำปั้นชกต่อยและเตะผู้เสียหายโดยกลุ่มวัยรุ่นเป็นชายหญิงรวม4คน โดย สาเหตุ คาดว่าไม่พอใจที่ผู้เสียหายไปเรียกร้องค่าจ้างให้พี่สาวของภรรยา ส่งผลให้ผู้ได้รับบาดเจ็บมีบาดแผลที่ใบหน้าและดั้งจมูกซึ่งพนักงานสอบสวนได้ส่งตัวไปตรวจร่างกายไว้เป็นหลักฐาน และในวันเดียวกันนี้คดีที่เกิดขึ้นมีการแชร์คลิปเป็นจำนวนมากซึ่งได้ให้เจ้าหน้าที่ชุดสืบสวนไปที่บ้านพักเพื่อเชิญตัวมาทำการสอบสวนและดำเนินคดีทางกฎหมายต่อไป</p>
      <figure>
        <img src="https://spcdn.springnews.co.th/wp-content/uploads/2019/11/6-32.jpg"/>
      </figure>
      <p>อ่านข่าวที่เกี่ยวข้อง</p>
      <p>
        <a href="https://www.springnews.co.th/social/578305?utm_source=tiein&amp;utm_medium=internal_referral">วิจารณ์สนั่น กลุ่มวัยรุ่น รุมสกรัม ชายวัยกลางคน น็อกคาถนน</a>
      </p>
    </article>
  </body>
</html>