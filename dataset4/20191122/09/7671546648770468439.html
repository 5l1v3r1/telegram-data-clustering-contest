<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914759"/>
    <meta property="og:site_name" content="Dnevnik"/>
    <meta property="article:published_time" content="2019-11-22T09:33:00+00:00"/>
    <meta property="og:title" content="Toplino doma ustvarijo jesenski plodovi"/>
    <meta property="og:description" content="Jesen je čas, ko druženje s prijatelji, družino poteka doma, za štirimi stenami. Je čas, ko zadiši po moštu, kostanju in jedeh iz buče. In je priložnost, ko se lahko sami ali z otroki odpravimo v gozd in med igro naberemo jesenske plodove. Doma pa pogumno – škarje, nože, lepila in domišljijo v roke in nastali bodo veličastni dekorativni predmeti."/>
  </head>
  <body>
    <article>
      <h1>Toplino doma ustvarijo jesenski plodovi</h1>
      <address><time datetime="2019-11-22T09:33:00+00:00">22 Nov 2019, 09:33</time> by <a rel="author">Nina Vučer</a></address>
      <p>
        <b>Jesen je čas, ko druženje s prijatelji, družino poteka doma, za štirimi stenami. Je čas, ko zadiši po moštu, kostanju in jedeh iz buče. In je priložnost, ko se lahko sami ali z otroki odpravimo v gozd in med igro naberemo jesenske plodove. Doma pa pogumno – škarje, nože, lepila in domišljijo v roke in nastali bodo veličastni dekorativni predmeti.</b>
      </p>
      <slideshow>
        <figure>
          <img src="https://www.dnevnik.si/i/ag/2019/11/22/1218550.jpg"/>
          <figcaption>Jesenski venček, ki ga boste naredili iz vej in plodov (kostanja, šipka, želoda…), lahko obesite na vhodna vrata doma ali na vrtno ograjo. Pritrdite ga z debelim svilenim okrasnim trakom jesenskih barv (rumena, rdeča, oranžna…).</figcaption>
        </figure>
        <figure>
          <img src="https://www.dnevnik.si/i/ag/2019/11/22/1218551.jpg"/>
        </figure>
        <figure>
          <img src="https://www.dnevnik.si/i/ag/2019/11/22/1218549.jpg"/>
          <figcaption>Okrasno poletno cvetje lahko na okenskih policah ali hišnem dvorišču nadomesti jesenska vresa.</figcaption>
        </figure>
        <figure>
          <img src="https://www.dnevnik.si/i/ag/2019/11/22/1218552.jpg"/>
          <figcaption>Jesensko listje lahko povežemo med seboj z nitjo in nastane čudovit izdelek: lovilnik sanj.</figcaption>
        </figure>
        <figure>
          <img src="https://www.dnevnik.si/i/ag/2019/11/22/1218553.jpg"/>
          <figcaption>Nabiranje listja in vej se lahko spremeni v družinski izlet in največkrat predstavlja pravi otroški praznik. Izberite odpadle liste različnih barv, zanimive odpadle rogovile, pisan bršljan in vitke šipkove veje s plodovi. Dom bo preprosto zaživel.</figcaption>
        </figure>
        <figure>
          <img src="https://www.dnevnik.si/i/ag/2019/11/22/1218554.jpg"/>
          <figcaption>Cvetove hortenzije za v vazo režemo v jesenskem času, saj so zreli, manj mehki kot v poletnih mesecih in ponavadi v vazi zdržijo precej dalj. Ko gre hortenzija v jesenski čas, delno oleseni in tudi cvetovi so kompaktnejši, obdržijo barvo. V želji, da rezano hortenzijo ohranimo dalj, jo enostavno zavijemo v papir in z glavo navzdol postavimo v toplejši, temen (da obdržijo barvo) in dobro zračen prostor, kjer jo sušimo do tri tedne.</figcaption>
        </figure>
      </slideshow>
      <related>
        <h4>Preberite sorodne prispevke</h4>
        <a href="https://www.dnevnik.si/1042843455/magazin/dom/ideje-za-dom/dom-ujet-v-jesenske-barve-dekoracija-ki-jo-najdete-na-vrtu-ali-sprehodu"/>
        <a href="https://www.dnevnik.si/1042684673/magazin/dom/ideje-za-dom/naravna-jesenska-dekoracija-cvetovi-iz-cudovitega-barvitega-listja-"/>
      </related>
    </article>
  </body>
</html>