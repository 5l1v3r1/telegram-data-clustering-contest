<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/half-life-alyx-doppiatori-originali/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-22T09:59:00+00:00"/>
    <meta property="og:title" content="Half-Life Alyx i doppiatori originali non faranno parte del progetto | Game Division"/>
    <meta property="og:description" content="Dopo l'annuncio di Half-Life Alyx stanno venendo rilasciati diversi dettagli sul gioco, uno dei quali si riferisce alla mancanza dei doppiatori originali."/>
  </head>
  <body>
    <article>
      <h1>Half-Life Alyx i doppiatori originali non faranno parte del progetto | Game Division</h1>
      <address>
        <time datetime="2019-11-22T09:59:00+00:00">22 Nov 2019, 09:59</time>
      </address>
      <p>Dopo l’annuncio di<b> Half-Life Alyx</b> avvenuto nelle scorse ore, in questo momento stanno venendo rilasciate ulteriori informazioni e dettagli sul nuovo gioco esclusivo per i visori per la Realtà Virtuale. Il prequel ambientato prima degli eventi del secondo capitolo interrompe il digiuno degli appassionati durato tredici anni e dopo tutto questo tempo saranno molte le cose a cambiare, a partire dal doppiaggio.</p>
      <p>Half-Life Alyx presenterà un <b>recasting per alcuni dei suoi personaggi più importanti</b>, tra cui la protagonista, Alyx stessa. In questo nuovo capitolo la ragazza sarà ora doppiata da Ozioma Akagha, l’attrice che ha già prestato la propria voce a diversi personaggi femminili quali: Plastic in Mirror Edge: Catalyst, e Barbara Casey, Zena Woodard e Angela Cummings in Wolfenstein II: The New Colossus.</p>
      <figure>
        <img src="https://www.tomshw.it/images/images/2019/11/half-life-alyx-64472.768x432.jpg"/>
      </figure>
      <p>Leggi anche: <a href="https://www.tomshw.it/videogioco/valve-serie-half-life/">Valve è fortemente intenzionata a tornare sulla serie di Half-Life</a></p>
      <p>Un’altro importante recast è <b>avvenuto sul personaggio di Eli Vance</b>, il padre di Alyx. L’attore originale di Vance, Robert Guillaume, è sfortunatamente deceduto nel 2017. Guillaume è stato un prolifico attore televisivo e cinematografico, noto per la sua interpretazione vocale di <b>Rafiki nella versione animata de Il Rè Leone</b>. Vance ora sarà doppiato da James Moses Black, un attore noto per la sua interpretazione in This is Us.</p>
      <p>Vi ricordiamo che Half-Life Alyx  uscirà a marzo 2020 e sarà disponibile sui dispositivi VR: Valve Index, htc Vive, Oculus e Windows Mixed Reality<b>. Cosa pensate di questo cambio di doppiatori per Half-Life Alyx?</b> Diteci la vostra nella sezione dedicata ai commenti.</p>
      <blockquote>Siete amanti della saga di Half-Life? Non fatevi scappare quest’action figure di Gordon Freeman, potete acquistarla su Amazon a <a href="https://toms.it/nilbR">questo indirizzo</a>.</blockquote>
    </article>
  </body>
</html>