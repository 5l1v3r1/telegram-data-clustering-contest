<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/news/kriminal/u-vinnitsii-zatrimano-cholovika-yakiy-vigotovlyav-porno-z-vlasnoyu-donkoyu-foto"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-11-22T09:54:58+00:00"/>
    <meta property="og:title" content="У Вінниці затримано чоловіка, який виготовляв порно з власною донькою (Фото)"/>
    <meta property="og:description" content="21 листопада працівники поліції та бійці спецпідрозділу КОРД затримали 39-річного чоловіка, якого підозрюють у розбещенні малолітньої доньки. За попередньою інформацією, він створював фото- та відеоматеріали дитячої порнографії та розповсюджував в Інтернеті за винагороду. "/>
  </head>
  <body>
    <article>
      <h1>У Вінниці затримано чоловіка, який виготовляв порно з власною донькою (Фото)</h1>
      <address>
        <time datetime="2019-11-22T09:54:58+00:00">22 Nov 2019, 09:54</time>
      </address>
      <p>
        <b>21 листопада працівники поліції та бійці спецпідрозділу КОРД затримали 39-річного чоловіка, якого підозрюють у розбещенні малолітньої доньки. За попередньою інформацією, він створював фото- та відеоматеріали дитячої порнографії та розповсюджував в Інтернеті за винагороду. </b>
      </p>
      <p>Про це повідомляють у відділі комунікації поліції Вінницької області. </p>
      <p>У червні 2019 року слідчими на підставі інформації правоохоронних органів Австралійського союзу щодо розбещення малолітньої дитини, створенні та розповсюдженні у мережі Інтернет предметів порнографічного характеру  було розпочато кримінальне провадження.</p>
      <p>За словами начальника Головного управління національної поліції у Вінницькій області Юрія Педоса, в ході слідства здобуто докази, що 39-річний мешканець Вінниччини протягом 2013-2014 рр. розбещував свою малолітню доньку, якій наразі 11 років,  створював відео – та фото-матеріали з ознаками дитячої порнографії та розповсюджував за винагороду через сайти в мережі Інтернет. </p>
      <p>За місцем проживання підозрюваного проведено обшуки, в ході яких вилучено  речові докази злочинної діяльності: відеокамеру, фотоапарат, з допомогою яких виготовлялася порнопродукція,  ноутбуки, жорсткі диски, флеш-носії та інші.</p>
      <p>Чоловіка затримано. </p>
      <figure>
        <img src="https://vinbazar.com/sites/default/files/newfiles/2019-11/333.jpg"/>
      </figure>
      <figure>
        <img src="https://vinbazar.com/sites/default/files/newfiles/2019-11/444.jpg"/>
      </figure>
      <footer>Джерело: <a href="https://vinbazar.com/">Vinbazar.com</a></footer>
    </article>
  </body>
</html>