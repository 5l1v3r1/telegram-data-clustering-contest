<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/593101/%E0%A6%AC%E0%A6%BF%E0%A6%AE%E0%A6%BE%E0%A6%A8%E0%A6%AC%E0%A6%A8%E0%A7%8D%E0%A6%A6%E0%A6%B0%E0%A7%87%E0%A6%B0-%E0%A6%9F%E0%A7%9F%E0%A6%B2%E0%A7%87%E0%A6%9F%E0%A7%87-%E0%A6%AE%E0%A6%BF%E0%A6%B2%E0%A6%B2%E0%A7%8B-%E0%A6%86%E0%A6%9F-%E0%A6%95%E0%A7%87%E0%A6%9C%E0%A6%BF-%E0%A6%B8%E0%A7%8B%E0%A6%A8%E0%A6%BE"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-22T09:15:00+00:00"/>
    <meta property="og:title" content="বিমানবন্দরের টয়লেটে মিললো আট কেজি সোনা"/>
    <meta property="og:description" content="চট্টগ্রামে শাহ আমানত আন্তর্জাতিক বিমানবন্দরের টয়লেট থেকে পলিথিনে মোড়ানো ৭০টি সোনার বার উদ্ধার করা হয়েছে। শুক্রবার (২২ নভেম্বর) দুপুরে বারগুলো উদ্ধার করা হয়। বিমানবন্দরের ব্যবস্থাপক উইং কমান্ডার সারওয়ার-ই-জামান এ তথ্য জানিয়েছেন। জাতীয় নিরাপত্তা গোয়েন্দা (এনএসআই) ও শুল্ক গোয়েন্দা..."/>
  </head>
  <body>
    <article>
      <h1>বিমানবন্দরের টয়লেটে মিললো আট কেজি সোনা</h1>
      <address><time datetime="2019-11-22T09:15:00+00:00">22 Nov 2019, 09:15</time> by <a rel="author">নিজস্ব প্রতিবেদক, চট্টগ্রাম</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/22/6978719c35a759ab3c15a7d46771bd87-5dd7a93732d95.jpg"/>
        <figcaption>শাহ আমানত আন্তর্জাতিক বিমানবন্দরের টয়লেট থেকে পলিথিনে মোড়ানো ৭০টি সোনার বার উদ্ধার</figcaption>
      </figure>
      <p>চট্টগ্রামে শাহ আমানত আন্তর্জাতিক বিমানবন্দরের টয়লেট থেকে পলিথিনে মোড়ানো ৭০টি সোনার বার উদ্ধার করা হয়েছে। শুক্রবার (২২ নভেম্বর) দুপুরে বারগুলো উদ্ধার করা হয়। বিমানবন্দরের ব্যবস্থাপক উইং কমান্ডার সারওয়ার-ই-জামান এ তথ্য জানিয়েছেন। জাতীয় নিরাপত্তা গোয়েন্দা (এনএসআই) ও শুল্ক গোয়েন্দা অধিদফতরের কর্মকর্তারা বারগুলো খুঁজে পান বলে তিনি জানান। উদ্ধার করা সোনার বারগুলোর ওজন আট কেজি ১৭০ গ্রাম। যার আনুমানিক দাম প্রায় চার কোটি টাকা।</p>
      <p>উইং কমান্ডার সারওয়ার-ই-জামান বাংলা ট্রিবিউনকে বলেন, ‘মাসকাট থেকে সালাম এয়ারের একটি ফ্লাইট চট্টগ্রামে আসার পর পরিত্যক্ত অবস্থায় স্বর্ণগুলো উদ্ধার করা হয়। বিমানবন্দরের আগমন বিভাগের টয়লেটে স্বর্ণগুলো পাওয়া গেছে। ধারণা করা হচ্ছে ওই ফ্লাইটে করে স্বর্ণগুলো চট্টগ্রামে নিয়ে আসা হয়। কিন্তু এ বিষয়ে সঠিক কোনও তথ্য পাওয়া যায়নি।'</p>
      <p>তিনি আরও বলেন, ‘গোপন সংবাদ থাকায় ওই ফ্লাইটের যাত্রীদের ওপর কড়া নজরদারি রাখে শুল্ক গোয়েন্দার লোকজন। বিষয়টি আঁচ করতে পেরে সংশ্লিষ্ট পাচারকারী স্বর্ণের বারসহ পলিথিনটি টয়লেটে ফেলে পালিয়ে যায়।’</p>
      <p> </p>
      <footer>/এফএস/</footer>
    </article>
  </body>
</html>