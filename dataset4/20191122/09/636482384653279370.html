<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/bursucul-joaca-tare-nu-m-a-cautat-nimeni-de-la-frf-de-obicei-in-viata-primesti-cat-meriti-20097387"/>
    <meta property="og:site_name" content="Cancan.ro"/>
    <meta property="article:published_time" content="2019-11-22T09:00:02+00:00"/>
    <meta property="og:title" content="„Bursucul” joacă tare: „Nu m-a căutat nimeni de la FRF. De obicei în viață primești cât meriți!”"/>
    <meta property="og:description" content="Aflat pe lista posibilor succesori ai lui Cosmin Contra pe banca naționalei României, Dan Petrescu, antrenorul campioanei și totodată a lierului la zi al"/>
  </head>
  <body>
    <article>
      <h1>„Bursucul” joacă tare: „Nu m-a căutat nimeni de la FRF. De obicei în viață primești cât meriți!”</h1>
      <address><time datetime="2019-11-22T09:00:02+00:00">22 Nov 2019, 09:00</time> by <a rel="author">Cristian P</a></address>
      <p>
        <b>Aflat pe lista posibilor succesori ai lui Cosmin Contra pe banca naționalei României, Dan Petrescu, antrenorul campioanei și totodată a lierului la zi al Ligii 1, CFR Cluj, a declarat că nu l-a căutat nimeni de la Federația Română de Fotbal (FRF) să-I propună postul de selecționer.</b>
      </p>
      <p><b><i>„Nu vreau să vorbesc despre meciurile României. De obicei în viață primești cât meriți. Nu vreau să comentez nici zvonurile cu privire la plecarea mea la națională. Nu mi se pare ca un antrenor să antreneze în paralel și la club. Nu poți să antrenezi două echipe. Cei de acolo trebuie să decidă ce e bine pentru fotbalul românesc. Nu m-a căutat nimeni de la Federația Română de Fotbal (FRF) într-un an. Nu m-a sunat nimeni de la nicio echipă. Tot ce știu este din ziare. Momentan sunt fericit la CFR și sper să câștigăm toate meciurile până în 22 decembrie și după vedem. Eu dau mereu 100% pentru echipele pe care le antrenez. Am vorbit și cu fostul meu agent să nu mai vorbească nimic de mine. Eu nu am agent, sunt liber și eu decid. Pe mine nu mă interesează ce apare în presă, eu discut acum de meciul cu Chindia”,</i></b> a declarat Dan Petrescu, antrenorul principal al CFR Cluj.</p>
      <p>Postul de selecționer al naționalei României a rămas vacant după ce Cosmin Contra a anunțat la finalul campaniei de calificare total ratate pe care a condus-o, campanie în urma căreia „tricolorii” au ratat șansa de a se califica direct la turneul final al Campionatului European de anul viitor, competiție care va fi găzduită și de țara noastră.</p>
    </article>
  </body>
</html>