<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/international/cuplu-de-medici-torturati-si-ucisi-in-propria-casa-cine-ar-fi-comis-crimele.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-22T09:18:00+00:00"/>
    <meta property="og:title" content="Cuplu de medici torturați și uciși în propria casă. Cine ar fi comis crimele"/>
    <meta property="og:description" content="Un bărbat din Boston este acuzat că a torturat și omorât un cuplu de medici chiar în casa acestora. Acesta i-ar fi încătușat și înjunghiat în repetate rânduri pe cei doi, care au murit în agonie."/>
  </head>
  <body>
    <article>
      <h1>Cuplu de medici torturați și uciși în propria casă. Cine ar fi comis crimele</h1>
      <h2>Un bărbat din Boston este acuzat că a torturat și omorât un cuplu de medici chiar în casa acestora. Acesta i-ar fi încătușat și înjunghiat în repetate rânduri pe cei doi, care au murit în agonie.</h2>
      <address>
        <time datetime="2019-11-22T09:18:00+00:00">22 Nov 2019, 09:18</time>
      </address>
      <p>Bampumim Teixeira, 32 de ani, este acuzat de înjunghierea medicului britanic Richard Field, în vârstă de 49 de ani, și a logodnicei  sale, Linei Bolanos, 38 de ani, cei doi fiind găsiți uciși într-o baltă de sânge, relatează <a href="https://www.dailymail.co.uk/news/article-7712733/Bampumim-Teixeira-murder-trial-begins-Boston.html?fbclid=IwAR02VKjTpQ06eLfPpK6uiSiNjduGuFN9aas7SPzu_bMcFWPxxnZox1eED9s">DailyMail.</a></p>
      <p>Acuzatul era paznic în complexul de apartamente de lux din Boston unde locuiau cei doi, iar procurorii spun că acesta s-a folosit cunoștințele personale despre clădire pentru a planifica meticulos crimele brutale.</p>
      <p>În timp ce aceștia erau sechestrați, bărbatul a încercat de câteva ori să sune la poliție, dar fără succes. În cele din urmă, doctorul a trimis un mesaj către polițiști, care s-au deplasat la fața locului.</p>
      <p>Polițiștii l-au găsit pe Teixeira în apartament, pe care l-au împușcat, dar cu toate acestea au ajuns prea târziu pentru a evita tragedia. Cei doi zăceau într-o baltă de sânge, femeia prezentând mai multe urme de înjunghiere.</p>
      <p>În plus, chiar lângă ușă, polițiștii au găsit o geantă plină cu bijuterii și obiecte de valoare.</p>
      <p>Curtea încă nu a oferit încă o sentință pentru Teixeira, cazul fiind încă judecat.</p>
      <p> </p>
      <p>Sursa: Daily Mail</p>
    </article>
  </body>
</html>