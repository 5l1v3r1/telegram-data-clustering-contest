<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/etiyopya-burundi-ucaginda-bomba-panigi-1391171"/>
    <meta property="og:site_name" content="Karar.com"/>
    <meta property="article:published_time" content="2019-11-22T09:12:00+00:00"/>
    <meta property="og:title" content="Etiyopya-Burundi uçağında bomba paniği"/>
    <meta property="og:description" content="Etiyopya Havayolları'na ait bir uçağın Burundi'nin başkenti Bujumbura'ya inişi sırasında yolculardan birinin kendini tuvalete kilitleyerek üzerinde bomba olduğunu söylemesi panik ve korkuya neden oldu."/>
  </head>
  <body>
    <article>
      <h1>Etiyopya-Burundi uçağında bomba paniği</h1>
      <address>
        <time datetime="2019-11-22T09:12:00+00:00">22 Nov 2019, 09:12</time>
      </address>
      <p>
        <b>Etiyopya Havayolları'na ait bir uçağın Burundi'nin başkenti Bujumbura'ya inişi sırasında yolculardan birinin kendini tuvalete kilitleyerek üzerinde bomba olduğunu söylemesi panik ve korkuya neden oldu.</b>
      </p>
      <p>İlk olarak uçakta mahsur kalan yolculardan birinin sosyal medya üzerinden yaptığı paylaşımlarla ortaya çıkan olayın ardından hava yolu şirketi açıklama yaptı.</p>
      <p>Açıklamada, kontrol edilmesi zor bir yolcunun sahte bombayla tehditlerde bulunması sonrası uçakta istenmeyen durumların yaşandığı belirtilerek, tüm yolcuların güvenli şekilde tahliye edildiği, söz konusu kişinin de polis tarafından gözaltına alındığı aktarıldı.</p>
      <p>Üzerinde bomba olduğunu söyleyen kişinin kimliğine ilişkin ise bilgi paylaşılmadı.</p>
      <p>
        <b>İSTANBUL/AA</b>
      </p>
      <related>
        <a href="https://www.karar.com/dunya-haberleri/yolcu-ucaginin-ici-duman-doldu-ucus-iptal-edildi-1388923"/>
      </related>
    </article>
  </body>
</html>