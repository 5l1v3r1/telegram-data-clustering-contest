<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/22/22-novembre-ci-celebra-la-giornata-nazionale-della-sicurezza-nelle-scuole/"/>
    <meta property="og:site_name" content="NewNotizie"/>
    <meta property="article:published_time" content="2019-11-22T09:02:27+00:00"/>
    <meta property="og:title" content="22 Novembre 2019: si celebra la Giornata nazionale per la sicurezza nelle scuole"/>
    <meta property="og:description" content="Oggi, 22 Novembre 2019, si celebra la Giornata nazionale per la sicurezza nelle scuole, in onore delle vittime dei crolli degli istituti"/>
  </head>
  <body>
    <article>
      <h1>22 Novembre 2019: si celebra la Giornata nazionale per la sicurezza nelle scuole</h1>
      <address><time datetime="2019-11-22T09:02:27+00:00">22 Nov 2019, 09:02</time> by <a rel="author">Michela De Minico</a></address>
      <figure>
        <img src="https://www.newnotizie.it/wp-content/uploads/2019/11/2019832_1024x0r72_h8dfb5.jpg"/>
      </figure>
      <p>
        <b>Il 22 Novembre si celebra la Giornata nazionale per la sicurezza nelle scuole, istituita nel 2015 in memoria del <a href="https://www.corriere.it/scuola/secondaria/15_febbraio_03/liceo-darwin-giustizia-fatta-condanne-definitive-il-crollo-che-costo-vita-vito-scafidi-9b851d16-abd3-11e4-bd86-014e921a3174.shtml?refresh_ce-cp">crollo del Liceo Darwin di Rivoli</a> (Vr), occorso il 22 Novembre del 2008, in cui perse la vita il 17enne Vito Scafidi.</b>
      </p>
      <h3>Si calcola che in Italia, ogni tre giorni, un istituto crolli o venga dichiarato inagibile</h3>
      <p>Secondo il <b>XVII Rapporto dell’Osservatorio civico sulla sicurezza a scuola,</b> presentato lo scorso Settembre a Roma, il bilancio di quest’anno è ancora più drammatico di quelli scorsi: <b>da Settembre 2018 a Luglio 2019 si è verificato almeno un crollo ogni tre giorni.</b></p>
      <p>In occasione della presentazione del documento, il Ministro dell’istruzione in carica, <b>Lorenzo Fioramonti, aveva manifestato la volontà di istituire</b> <b>una task force sull’edilizia scolastica. Inoltre, al fine di riqualificare e, eventualmente, costruire nuove suole, il Governo ha stanziato 3 miliardi e mezzo di Euro.</b></p>
      <p>L’anagrafe del MIUR, in collaborazione con l’ASI (Agenzia Spaziale Italiana) e il CNR (Consiglio Superiore delle Ricerca), attraverso una mappatura satellitare degli edifici scolastici, ha calcolato che <a href="https://www.ilfattoquotidiano.it/2015/08/09/edilizia-scolastica-lanagrafe-del-miur-8-450-istituti-inagibili-e-fermi-record-sicilia/1946771/">circa di 8500 scuole italiane risultano inagibili e non funzionanti</a>, perché dismesse o in ristrutturazione: meno della metà di queste, <b>il 49%, possiede il certificato di collaudo statico e soltanto il 39% quello di agibilità e abitabilità.</b></p>
      <h3>Le regioni del sud Italia sono soggette a maggiore vulnerabilità</h3>
      <p>Il <b>Codacons</b> riferisce che, <b>in tutto il Meridione, solo in 20% degli istituti scolastici risulterebbe a norma, </b>soprattutto nelle zone ad elevata sismicità.</p>
      <p>Il MIUR, nei giorni 20, 21 e 22 novembre 2019 ha promosso, nelle scuole, i<b>niziative didattiche, formative e informative per la diffusione della cultura della sicurezza nelle scuole e per la prevenzione dei rischi.</b></p>
      <p>
        <b>Sul sito ufficiale del Ministero sono riportate, nel dettaglio, iniziative, informazioni, approfondimenti e bandi (cfr. link in calce)</b>
      </p>
      <p>
        <b>://www.istruzione.it/edilizia_scolastica/giornata_sicurezza.shtml</b>
      </p>
    </article>
  </body>
</html>