<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/pamieci_masowe/biostar_m700_budzetowe_nosniki_polprzewodnikowe_nvme"/>
    <meta property="og:site_name" content="PurePC"/>
    <meta property="article:published_time" content="2019-11-22T09:30:01+00:00"/>
    <meta property="og:title" content="Biostar M700 - Budżetowe nośniki półprzewodnikowe NVMe"/>
    <meta property="og:description" content="Biostar rozszerza swoje portfolio. Tajwańczycy tym razem zamiast płyt głównych zaprezentowali światu przystępne cenowo nośniki półprzewodnikowe typu M.2 NVMe PCI-E 3.0."/>
  </head>
  <body>
    <article>
      <h1>Biostar M700 - Budżetowe nośniki półprzewodnikowe NVMe</h1>
      <address><time datetime="2019-11-22T09:30:01+00:00">22 Nov 2019, 09:30</time> by <a rel="author">Przemysław Banasiak</a></address>
      <figure>
        <img src="https://www.purepc.pl/files/Image/m165/27543.jpg"/>
      </figure>
      <p>Biostar to jeden z producentów, którego raczej nikomu z naszych czytelników nie trzeba przedstawiać. Tajwańska firma powstała w 1986 roku dostępna jest na polskim rynku od wielu, wielu lat. Trzeba jednak przyznać, że większość konsumentów kojarzy ich po przystępnych cenowo płytach głównych. Tajwańczycy mają jednak w swojej ofercie również karty graficzne, myszki, klawiatury czy nośniki półprzewodnikowe. Dzisiaj swoją uwagę skupimy na ostatniej z grup produktowych, bowiem rozszerzyła się ona o budżetowe SSD typu M.2 NVMe PCIe. Chociaż deklarowanej wydajności Biostar M700 daleko do bicia jakichkolwiek rekordów, to nie wygląda ona źle. Podobnie jak i czarny laminat samych nośników.</p>
      <h3>💬 Nośniki półprzewodnikowe Biostar M700 dostępne będą w dwóch wersjach pojemności - 256 oraz 512 GB. Cena pojemniejszego wariantu to 259 złotych.</h3>
      <figure>
        <img src="https://www.purepc.pl/image/news/2019/11/22_biostar_m700_budzetowe_nosniki_polprzewodnikowe_nvme_1_b.png"/>
      </figure>
      <h3>🔗 <a href="https://www.purepc.pl/pamieci_masowe/test_dysku_ssd_kingston_a2000_sredniej_klasy_nosnik_m2_pcie_30">Test dysku SSD Kingston A2000 - Średniej klasy nośnik M.2 PCI-E 3.0</a></h3>
      <p>Biostar M700 to nowe nośniki półprzewodnikowe typu M.2 2280 korzystające z interfejsu PCI Express 3.0 x4 oraz protokołu NVMe 1.3. Na czarnym laminacie znajdziemy znany nam już, 4-kanałowy kontroler Silicon Motion SM2263XT pozbawiony pamięci DRAM oraz bliżej nieokreślone kości 3D TLC NAND. Deklarowana przez producenta wydajność to do 1850 MB/s dla odczytu i 950 MB/s dla zapisu sekwencyjnego w przypadku modelu o pojemności 256 GB oraz do 2000 MB/s dla odczytu i 1600 MB/s dla zapisu sekwencyjnego dla wariantu 512 GB.</p>
      <figure>
        <img src="https://www.purepc.pl/image/news/2019/11/22_biostar_m700_budzetowe_nosniki_polprzewodnikowe_nvme_0_b.png"/>
      </figure>
      <h3>🔗 <a href="https://www.purepc.pl/pamieci_masowe/test_dysku_ssd_patriot_viper_vp4100_nvme_pcie_40_znow_uderza">Test dysku SSD Patriot Viper VP4100 - NVMe PCI-E 4.0 znów uderza</a></h3>
      <p>Nośniki Biostar M700 obsługują szyfrowanie AES 256. Ich porób energii to poniżej 2 W pod obciążeniem i poniżej 2 mW w trybie standby. Chociaż Tajwańczycy reklamują swoje najnowsze SSD M.2 jako serię budżetową, to nie zdradzili ich sugerowanych cen. Ani na rynek europejski, ani polski. Jednak szybkie przewertowanie największych niemieckich sklepów jasno daje do zrozumienia, że Biostar M700 512 GB powinien kosztować około 259 złotych. Jest to więc faktycznie nieco taniej niż konkurencyjny, popularny Kingston A2000 czy ADATA XPG SX6000 Pro. Pytanie czy to wystarczy by przekonać do siebie konsumentów?</p>
      <footer>Źródło: Biostar</footer>
      <related>
        <h4>Powiązane publikacje</h4>
        <a href="https://www.purepc.pl/pamieci_masowe/adata_sc685_smukly_przenosny_nosnik_polprzewodnikowy"/>
        <a href="https://www.purepc.pl/pamieci_masowe/statystyki_awaryjnosci_dyskow_talerzowych_w_q3_2019"/>
        <a href="https://www.purepc.pl/pamieci_masowe/microsoft_project_silica_ultra_trwale_szklane_nosniki_danych"/>
        <a href="https://www.purepc.pl/pamieci_masowe/adata_sc680_zewnetrzne_dyski_ssd_o_malych_rozmiarach_i_wadze"/>
        <a href="https://www.purepc.pl/pamieci_masowe/intel_planuje_pamieci_plc_dla_ssd_beda_tanie_i_pojemne"/>
      </related>
    </article>
  </body>
</html>