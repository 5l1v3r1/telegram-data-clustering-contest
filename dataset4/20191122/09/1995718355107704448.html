<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152757-zanedbani-ta-golodni-u-dnipri-dity-zhyly-v-kvartyri-sered-cherviakiv-foto"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T09:33:00+00:00"/>
    <meta property="og:title" content="Занедбані та голодні: у Дніпрі діти жили в квартирі серед черв'яків. ФОТО"/>
    <meta property="og:description" content="У Дніпропетровської області в квартирі майже без меблів, холодильника, працюючого санвузла, з брудною ваною, в якій оселилися черв'яки проживали діти."/>
  </head>
  <body>
    <article>
      <h1>Занедбані та голодні: у Дніпрі діти жили в квартирі серед черв'яків. ФОТО</h1>
      <address>
        <time datetime="2019-11-22T09:33:00+00:00">22 Nov 2019, 09:33</time>
      </address>
      <p>У Дніпропетровської області в квартирі майже без меблів, холодильника, працюючого санвузла, з брудною ваною, в якій оселилися черв'яки проживали діти. <br/><br/>Про це інформує патрульна поліція Дніпропетровської області на своїй сторінці у facebook.<br/><br/>Сталося це 20 листопада, близько 18-ї години. До поліції зателефонував чоловік і повідомив, що його співмешканка вчинила сварку, б'є посуд, і неадекватно поводиться. Патрульні прибули за вказаною заявником адресою.<br/><br/>Як виявилося, у чоловіка виник конфлікт із цивільною дружиною. В одній із кімнат було багато битого посуду, лежали розкидані речі. Жінка зізналася, що зробила це під час сварки з чоловіком.<br/><br/>Втім, вразило патрульних не кількість битих тарілок та з'ясовування стосунків, а те, що серед усього цього безладу, в брудному приміщенні, без необхідних меблів, холодильника, з санвузлом у жахливому стані перебувають двоє малолітніх дітей - дівчатка 5-ти та півтора років. Діти були брудні, занедбані та голодні. Для сну у них було одне ліжко на двох з брудною білизною.<br/><br/>Поліцейські одразу викликали на місце ювенальну превенцію Шевченківського відділку поліції. Інспектори склали на батьків відповідні адміністративні матеріали за невиконання батьківських обов'язків. На місці прийняли рішення відправити дітей до лікарні.</p>
      <figure>
        <img src="http://www.volynpost.com/img/modules/news/f/20/39a93661934bfc0ec2a32befbce7920f/cb-7314748922194928116766557500441319039303680o.jpg"/>
      </figure>
      <figure>
        <img src="http://www.volynpost.com/img/modules/news/f/20/39a93661934bfc0ec2a32befbce7920f/cb-7439048422194929383433096620913866010263552o.jpg"/>
      </figure>
      <figure>
        <img src="http://www.volynpost.com/img/modules/news/9/da/ce18f58c3d0dcd33ac475f3dacb6bda9/cb-7545007422194928316766536440231051498356736o.jpg"/>
      </figure>
      <figure>
        <img src="http://www.volynpost.com/img/modules/news/9/da/ce18f58c3d0dcd33ac475f3dacb6bda9/cb-7696095922194929116766452477816570647150592o.jpg"/>
      </figure>
      <figure>
        <img src="http://www.volynpost.com/img/modules/news/6/da/d019a5ebc49a6076a0cf8a44aa73bda6/cb-7720974822194929283433103391107461669715968o_1.jpg"/>
      </figure>
      <figure>
        <img src="http://www.volynpost.com/img/modules/news/6/da/d019a5ebc49a6076a0cf8a44aa73bda6/cb-7846982622194928183433214398214362720894976o.jpg"/>
      </figure>
    </article>
  </body>
</html>