<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2580948/municipalna-skola-tancu-moze-zavitis-u-ternopoli"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-22T09:28:00+00:00"/>
    <meta property="og:title" content="Муніципальна школа танцю може з`явитись у Тернополі"/>
    <meta property="og:description" content="У Тернополі приватних шкіл танцю близько 30"/>
  </head>
  <body>
    <article>
      <h1>Муніципальна школа танцю може з`явитись у Тернополі</h1>
      <address><time datetime="2019-11-22T09:28:00+00:00">22 Nov 2019, 09:28</time> by <a rel="author">Антоніна Албул</a></address>
      <p>
        <i>Відкрити у Тернополі муніципальну школу танцю пропонує начальник управління культури і мистецтв Олександр Смик.</i>
      </p>
      <p>Таку ідею він озвучив під час звітування про роботу управління на черговому засіданні виконавчого комітету міської ради.</p>
      <p>– Кількість дітей, які навчаються у музичних школах цього року зросла, каже Олександр Смик. – У них було по 615 учнів, а цього року – по 630. У нас є школа хорового співу «Зоринка». Мрію, щоб ми відкрили ще школу танцю. Розумію, що це накладно для міського бюджету, але я бачив професійні школи танцю, тобто хореографічні. Вони небагато потребують. Я привіз кошториси, вимоги і, навіть, уроки. 20 викладачів для неї буде достатньо. У нас в Тернополі приватних шкіл танцю близько 30, то чому б не створити свою школу танцю. Зробити це можна в межах існуючого кошторису управління культури, маю конкретні пропозиції, як відкрити таку школу.</p>
      <p>Міський голова запропонував начальнику управління подати відповідні пропозиції та зазначив, що розпочинати варто із набору окремих груп, і якщо буде попит, то тоді вже думати про відкриття школи.</p>
    </article>
  </body>
</html>