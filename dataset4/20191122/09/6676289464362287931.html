<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/andreea-elena-zoltan-maria-alexandra-cazacu-disparute-gasite-326801.html"/>
    <meta property="og:site_name" content="Observator"/>
    <meta property="article:published_time" content="2019-11-22T09:11:00+00:00"/>
    <meta property="og:title" content="Andreea şi Maria, cele două adolescente dispărute în Gorj, au fost găsite de poliţişti"/>
    <meta property="og:description" content="Andreea Elena Zoltan şi Maria Alexandra Cazacu, cele două fete de 14 ani, din comuna Baia de Fier, judeţul Gorj, date dispărute de familiile lor, au fost găsite. "/>
  </head>
  <body>
    <article>
      <h1>Andreea şi Maria, cele două adolescente dispărute în Gorj, au fost găsite de poliţişti</h1>
      <address><time datetime="2019-11-22T09:11:00+00:00">22 Nov 2019, 09:11</time> by <a rel="author">Veronica Micu</a></address>
      <p>
        <b>
          <b>Andreea Elena Zoltan şi Maria Alexandra Cazacu, cele două fete de 14 ani, din comuna Baia de Fier, judeţul Gorj, date dispărute de familiile lor, au fost găsite. </b>
        </b>
      </p>
      <p>Aseară, <a href="https://observator.tv/eveniment/andreea-elena-zoltan-maria-alexandra-cazacu-disparute-gorj-baia-de-fier-326780.html">Andreea Elena Zoltan şi Maria Alexandra Cazacu</a>, au fost identificate de polițiști pe raza localității Câineni, județul Vâlcea, în incinta unui local public.</p>
      <p>Cele două adolescente se aflau în zona unei parcări de TIR-uri. Din declarațiile lor, copilele nu au fost victimele niciunei infracțiuni.</p>
      <p>Reamintim că joi, 21 noiembrie, poliţiştii din Baia de Fier au fost sesizați de o femeie de 33 de ani că fiica sa, Andreea Elena Zoltan, de 14 ani, a plecat de acasă, cu o zi în urmă, şi nu s-a mai întors. </p>
      <h3>Andreea Elena Zoltan şi Maria Alexandra Cazacu au dispărut miercuri dimineaţă</h3>
      <p>Tot joi, la sediul poliției s-a prezentat o a doua femeie, de 49 de ani, de asemenea din Baia de Fier, care le- spus agenţilor că nepoata ei, Maria Alexandra Cazacu, de 14 ani, a plecat de la domiciliu și până nu a mai revenit.</p>
      <p>Din primele verificări efectuate de polițiști a rezultat faptul că prima tânără ar fi plecat în mod voluntar de la domiciliu, spunând că merge acasă la cea de-a doua minoră, unde a rămas până în dimineața zilei de 20 noiembrie, când, în jurul orelor 8:00, cele două s-au deplasat cu microbuzul școlar la unitatea de învățământ ale cărei cursuri le urmează, potrivit <a href="https://gj.politiaromana.ro/ro/stiri/le-ati-vazut1574352294">IPJ Gorj</a>.</p>
      <p>De atunci, nimeni nu a mai ştiut nimic de cele două fete.</p>
    </article>
  </body>
</html>