<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/smaland/missing-people-fortsatter-med-sokandet"/>
    <meta property="og:site_name" content="SVT Nyheter"/>
    <meta property="article:published_time" content="2019-11-22T09:12:37+00:00"/>
    <meta property="og:title" content="Missing people fortsätter med sökandet"/>
    <meta property="og:description" content="Sökandet efter 6-åringen fortsätter, det meddelar Missing peoples insatsledare på Öland Christer Ågren."/>
  </head>
  <body>
    <article>
      <h1>Missing people fortsätter med sökandet</h1>
      <address><time datetime="2019-11-22T09:12:37+00:00">22 Nov 2019, 09:12</time> by <a rel="author">Ricardo Garcia</a></address>
      <p>
        <b>Sökandet efter 6-åringen fortsätter, det meddelar Missing peoples insatsledare på Öland Christer Ågren.</b>
      </p>
      <p>Tidigt på fredagsmorgonen meddelade polisen att pojken fortfarande är försvunnen och att en större insats planeras under dagen.</p>
      <p>Omkring 10-tiden på fredagen meddelade polisen att en kvinna anhållits skäligen misstänkt för egenmäktighet med barn. Men de nya uppgifterna påverkar inte sökinsatsen i ett första skede.</p>
      <p>– Vi fortsätter med sökandet som planerat, säger Christer Ågren.</p>
      <p>Pojken var ute och lekte på gården vid sitt hem i Färjestaden på Öland. Det var vid 15-tiden på torsdagseftermiddagen. Sedan dess har han inte setts till, enligt polisen.</p>
      <p>Anhöriga kontaktade polisen efter klockan 16. Och sedan 17.35 har de aktivt letat efter pojken.</p>
      <p>Fler än 1 000 frivilliga samlades i Färjestaden för att hjälpa till med letandet, enligt polisen.  Vid 21-tiden kom en grupp från organisationen Missing people dit från Karlskrona. Gruppen pratade sig samman med polisen för att organisera sökandet.</p>
    </article>
  </body>
</html>