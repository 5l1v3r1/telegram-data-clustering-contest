<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/sport/timeout/clanek/luka-doncic-milijoni-na-racunu-v-garazi-pa-prestiz-252696"/>
    <meta property="og:site_name" content="Slovenske novice"/>
    <meta property="article:published_time" content="2019-11-22T09:07:00+00:00"/>
    <meta property="og:title" content="Luka Dončić: milijoni na računu, v garaži prestiž"/>
    <meta property="og:description" content="Slovenski košarkar Luka Dončić zasluži veliko več kot njegovi vrstniki. Kaj ne bi, ko pa igra v najmočnejši košarkarski ligi NBA. Pri rosnih 20 letih postavlja nove in nove rekorde. Seveda se ..."/>
  </head>
  <body>
    <article>
      <h1>Luka Dončić: milijoni na računu, v garaži prestiž</h1>
      <h2>Poznavalci so prepričani, da ga kmalu čaka še ena pogodba, ki mu bo prinesla veliko evrov.</h2>
      <address><time datetime="2019-11-22T09:07:00+00:00">22 Nov 2019, 09:07</time> by <a rel="author">A. L.</a></address>
      <p>Slovenski košarkar <b><a href="https://www.slovenskenovice.si/tag/luka-doncic?limit=10&amp;limitstart=0">Luka Dončić</a> </b>zasluži veliko več kot njegovi vrstniki. Kaj ne bi, ko pa igra v najmočnejši košarkarski ligi NBA. Pri rosnih 20 letih postavlja nove in nove rekorde. Seveda se bo to poznalo tudi v njegovi denarnici.</p>
      <h3>Trojne dvojčke niza kot nekaj samoumevnega</h3>
      <p>Luka ima po 14 tekmah letošnje sezone povprečje 29,9 točke, 10,6 skoka in 9,4 podaje na tekmo. »Trojne dvojčke niza, kot da je to nekaj povsem normalnega. Pred kratkim se je pridružil <b>LeBronu Jamesu</b>, ki je kot edini 20-letnik dosegel trojni dvojček s 40 točkami. Osupljivo je, da je za nami komaj 14 tekem, pa je trojni dvojček dosegel že sedemkrat,« piše <i>International Business Times</i>. <br/> </p>
      <hr/>
      <p>Preberite tudi:</p>
      <h3>
        <a href="https://www.slovenskenovice.si/suzy/donciceva-vila-za-milijon-evrov-194186">
          <b>Dončićeva vila za milijon evrov​</b>
        </a>
      </h3>
      <h3>
        <a href="https://www.slovenskenovice.si/sport/odmevi/clanek/doncic-po-rekordu-se-bolj-neverjeten-252312">
          <b>Dončić po rekordu še bolj neverjeten​</b>
        </a>
      </h3>
      <hr/>
      <p> </p>
      <h3>Po plači na 167. mestu</h3>
      <p>Mediji o Luki pišejo v presežkih, toda po plači je šele na 167. mestu v NBA. Zasluži okoli 7,7 milijona dolarjev (6,9 milijona evrov), v zadnjem letu pogodbe, to bo leta 2022, bo zaslužil 10,2 milijona dolarjev (9,1 milijona evrov), piše <i>Sportrac</i>. Kako bo, ko se pogodba izteče, bo treba počakati, a športni časniki pišejo, da če bodo Luko v Dallasu želeli zadržati, bodo morali denarnico zelo odpreti.</p>
      <h3>Nike, Jordan in Under Armour v boj za Dončiča?</h3>
      <p>Dončić prihodke ustvarja tudi s svojim imenom. Koliko, je manj znano. Utegne pa z imenom kmalu zaslužiti še precej več, saj še nima pogodbe z nobenim od izdelovalcev športnih copat. Poznavalci trdijo, da bi si ga v svojih športnih copatah zagotovo želela videti podjetja, kot so <i>Nike</i>, <i>Jordan </i>in <i>Under Armour</i>. </p>
      <h3>Kaj vozi Luka Dončić</h3>
      <p>Luka je navdušen tudi nad avti. Zdaj njegov vozni park sestavljata audi A7 in porsche panamera. Skupaj sta vredna preko 150.000 dolarjev (134.000 evrov).</p>
    </article>
  </body>
</html>