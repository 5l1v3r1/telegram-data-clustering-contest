<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/asia/2019/11/22/hong-kong-domenica-voto-locale_88cdca4c-5ceb-43c2-85c8-29c1c8d8b030.html"/>
    <meta property="og:site_name" content="ANSA.it"/>
    <meta property="article:published_time" content="2019-11-22T09:53:45+00:00"/>
    <meta property="og:title" content="Hong Kong: domenica voto locale"/>
    <meta property="og:description" content="Hong Kong si avvia a sostenere la prova delle elezioni locali distrettuali di domenica, ampiamente viste come un referendum di sostegno o rifiuto delle proteste pro-democrazia che da quasi 6 mesi stanno scuotendo la città visto, con un'impennata delle viol... (ANSA)"/>
  </head>
  <body>
    <article>
      <h1>Hong Kong: domenica voto locale</h1>
      <h2>Referendum su proteste. Ex poliziotta si candida per attivisti</h2>
      <address><time datetime="2019-11-22T09:53:45+00:00">22 Nov 2019, 09:53</time> by <a rel="author">Redazione ANSA</a></address>
      <p>Hong Kong si avvia a sostenere la prova delle elezioni locali distrettuali di domenica, ampiamente viste come un referendum di sostegno o rifiuto delle proteste pro-democrazia che da quasi 6 mesi stanno scuotendo la città visto, con un'impennata delle violenze nelle ultime settimane.<br/>    Sono le uniche a suffragio universale tenute nell'ex colonia britannica: per la prima volta, tutti i 452 seggi che fanno capo ai 18 consigli distrettuali saranno rinnovati, mentre tra i dati più rilevanti c'è l'iscrizione nelle liste elettorali di 4,13 milioni di elettori, in aumento del 32% sul voto del 2015.<br/>    Il campo pan-democratico, che schiera anche l'ex poliziotta Chaty Yau e che è privo dell'attivista Joshua Wong squalificato a fine ottobre, spera di fare il pieno di consensi come segnale per la polizia e la governatrice Carrie Lam, nonché per il governo centrale di Pechino. Il fronte pro-establishment punta sulla chiamata alla stabilità contro le violenze.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>