<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_na-skilki-podorozhchav-novorichnij-stil-na-2020-rik/939374"/>
    <meta property="og:site_name" content="Gazeta.ua"/>
    <meta property="article:published_time" content="2019-11-22T09:01:00+00:00"/>
    <meta property="og:title" content="На скільки подорожчав новорічний стіл на 2020 рік"/>
    <meta property="og:description" content="В Україні новорічний стіл на 2020 рік подорожчає приблизно на 7% порівняно з минулим роком. За підрахунками експертів, святковий стіл з алкоголем на вісім осіб обійдеться приблизно в 3,5 тис. грн, пишуть &quot;Вести&quot;. У меню входять традиційні новорічні страви: салати, м'ясні і рибні ..."/>
  </head>
  <body>
    <article>
      <h1>На скільки подорожчав новорічний стіл на 2020 рік</h1>
      <address><time datetime="2019-11-22T09:01:00+00:00">22 Nov 2019, 09:01</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939374_w_300.jpg?v=0"/>
        <figcaption>Імпортні делікатеси, на зразок червоної риби та ікри, можуть подешевшати ще до Нового року Фото: gorohiv.rayon.in.ua</figcaption>
      </figure>
      <p>В Україні новорічний стіл на 2020 рік подорожчає приблизно на 7% порівняно з минулим роком.</p>
      <p>За підрахунками експертів, святковий стіл з алкоголем на вісім осіб обійдеться приблизно в 3,5 тис. грн, пишуть <a href="https://vesti.ua/strana/358340-vo-skolko-obojdetsja-novohodnij-stol-2020?utm_source=tg&amp;utm_medium=social">"Вести".</a></p>
      <p>У меню входять традиційні новорічні страви: салати, м'ясні і рибні продукти, овочі, фрукти, кондитерські вироби, напої. Якщо ж додати делікатеси у вигляді ікри і червоної риби, доведеться викласти понад 4 тис. грн.</p>
      <p>Наприклад, качки і гуси, які в Україні прийнято готувати на Різдво, в середньому коштують 250 – 400 гривень за тушку (у грудні 2018-го були по 230 – 350 грн). Індичка коштуватиме 500 - 650 грн (рік тому - 470 - 630), свинину для запікання пропонують по 140 - 160 грн, а яловичину - в середньому по 160 грн за кг.</p>
      <p>Імпортні делікатеси, на зразок червоної риби та ікри, можуть подешевшати ще до Нового року. Перед святами постачальники, як правило, збільшують обсяги закупівель. Це роздуває конкуренцію.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_so-ukrayinci-daruyut-na-svyata/880762"/>
      </related>
      <p>Практично незмінними залишаються ціни на спиртне. Шампанське вітчизняного розливу в супермаркетах можна придбати в середньому за 100 грн (рік тому – 90 – 95 грн). Пляшку італійського ігристого - за 220 – 440 грн (рік тому було багато аналогічних пропозицій по 180 – 360 грн).</p>
      <p>"Новорічні" фрукти продаються за тогорічними цінами. Іспанські і турецькі мандарини коштують 22 - 28 грн за кг, апельсини - 40 - 45 грн за кг.</p>
      <blockquote><a href="https://gazeta.ua/articles/regions/_rozigrash-sobaki-kilogram-yizhi-na-lyudinu-ta-svyatkovij-salyut-skilki-koshtuye-vidsvyatkuvati-novorichnu-nich/938908">До Нового року залишається мало часу, тому вирішувати де провести головну ніч у році потрібно зараз.</a> Більшість ресторанів у новорічну ніч не працюють. Gazeta.ua підготувала топ-5 закладів і розповіла, у скільки обійдеться новий рік у Вінниці. Ресторан CLOUD GARDEN обійдеться у 2500 грн з людини. За один стіл може сісти 6 людей. В суму входить новорічне меню з п'яти подач (м'ясо, риба та веганська їжа), 10 різних коктейлів на одну людину. Алкоголь можна приносити з собою, проте платити доведеться за кожну відкриту пляшку. Розважати гостей буде український рок гурт. Відвідувачі зможуть потанцювати та взяти участь у конкурсах.</blockquote>
    </article>
  </body>
</html>