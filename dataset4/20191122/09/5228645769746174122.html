<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://velvet.hu/gumicukor/2019/11/22/cenzurazta_damu_roland_kozelgo_fellepeset_a_facebook/"/>
    <meta property="og:site_name" content="VELVET"/>
    <meta property="article:published_time" content="2019-11-22T09:14:00+00:00"/>
    <meta property="og:title" content="Cenzúrázta Damu Roland közelgő fellépését a Facebook"/>
    <meta property="og:description" content="Minden magyarázat nélkül letiltották a színész önálló estjének Facebook-eseményét."/>
  </head>
  <body>
    <article>
      <h1>Cenzúrázta Damu Roland közelgő fellépését a Facebook</h1>
      <address><time datetime="2019-11-22T09:14:00+00:00">22 Nov 2019, 09:14</time> by <a rel="author" href="https://velvet.hu/szerzo/tegdes_peter" target="_blank">Tegdes Péter</a></address>
      <p>A nemrég még <a href="https://velvet.hu/gumicukor/2019/10/02/damu_roland_muveszi_valsag_es_szerelmi_banat_miatt_ivott_nyugtatora/">komoly magánéleti problémákkal küzdő</a> Damu Roland visszatér a színpadra, még akkor is, ha a csillagállás (vagy nevén nevezve a dolgot: a Facebook) nem kedvez neki. A közösségi oldal ugyanis törölte a színész eseményének Facebook-oldalát. </p>
      <p>A <a href="https://ripost.hu/sztar/fules/mi-tortenhetett-letiltottak-damu-roland-kozelgo-fellepeset-2168657/">Ripost</a> szúrta ki, hogy hiába készül minden energiájával a színész önálló estjére, a Facebook valamilyen okból kifolyólag annyira nem támogatja az eseményt. </p>
      <p>A fellépést szervező Budapest Showszínház Facebook-oldalán írta meg, hogy a közösségi oldal minden magyarázat nélkül törölte Damu Roland közelgő estjének oldalát. </p>
      <blockquote>Valamilyen oknál fogva a Facebook letiltotta Damu Roland kollégánk önálló estjének eseményét, sem megosztani, sem reklámozni nem tudjuk. Vajon miért? Kiket zavarhat Damu Roland verses, zenés, megrázóan felkavaró, szerethetően bohém műsora? Már most, a premier előtt</blockquote>
      <p>-fogalmazott a színház.</p>
      <p>Nem ok nélkül bosszantja őket a Facebook döntése: így egy ingyenes reklámfelülettől estek el. </p>
      <related>
        <h4>KAPCSOLÓDÓ</h4>
        <a href="https://velvet.hu/gumicukor/2019/10/02/damu_roland_muveszi_valsag_es_szerelmi_banat_miatt_ivott_nyugtatora/"/>
      </related>
    </article>
  </body>
</html>