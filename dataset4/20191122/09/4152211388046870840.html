<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/593137/%E0%A6%9A%E0%A6%BF%E0%A6%B2%E0%A6%AE%E0%A6%BE%E0%A6%B0%E0%A7%80-%E0%A6%B9%E2%80%8C%E0%A6%AC%E0%A7%87-%E0%A6%86%E0%A6%A8%E0%A7%8D%E0%A6%A4%E0%A6%B0%E0%A7%8D%E0%A6%9C%E0%A6%BE%E2%80%8C%E0%A6%A4%E0%A6%BF%E0%A6%95-%E0%A6%A8%E0%A7%87%E0%A7%97%E0%A6%B0%E0%A7%81%E0%A6%9F-%E0%A6%A8%E0%A7%87%E0%A7%97-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-22T09:34:00+00:00"/>
    <meta property="og:title" content="চিলমারী হ‌বে আন্তর্জা‌তিক নৌরুট: নৌ প্রতিমন্ত্রী"/>
    <meta property="og:description" content="নৌপ্রতিমন্ত্রী খালিদ মাহমুদ চৌধুরী বলেছেন, &amp;lsquo;চিলমারী নৌবন্দ&amp;zwnj;র হবে আন্তর্জাতিক নৌরুট। ভারতের সঙ্গে আমাদের পোর্ট অব কল আছে। এখন ভুটানকেও পোর্ট অব কলে যুক্ত করা হ&amp;zwnj;বে। আশা করছি এই রুটটি চালু হলে এই এলাকার অর্থনীতিতে গতি সঞ্চার হবে।&amp;rsquo; শুক্রবার (২২ ন&amp;zwnj;ভেম্বর) দুপুরে..."/>
  </head>
  <body>
    <article>
      <h1>চিলমারী হ‌বে আন্তর্জা‌তিক নৌরুট: নৌ প্রতিমন্ত্রী</h1>
      <address><time datetime="2019-11-22T09:34:00+00:00">22 Nov 2019, 09:34</time> by <a rel="author">কুড়িগ্রাম প্রতিনিধি</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/22/16d39ba76834dae2bb8204aa299376d8-5dd7ae38735ba.jpg"/>
        <figcaption>চিলমারী নৌবন্দর পরিদর্শনে নৌ প্রতিমন্ত্রী</figcaption>
      </figure>
      <p>নৌপ্রতিমন্ত্রী খালিদ মাহমুদ চৌধুরী বলেছেন, ‘চিলমারী নৌবন্দ‌র হবে আন্তর্জাতিক নৌরুট। ভারতের সঙ্গে আমাদের পোর্ট অব কল আছে। এখন ভুটানকেও পোর্ট অব কলে যুক্ত করা হ‌বে। আশা করছি এই রুটটি চালু হলে এই এলাকার অর্থনীতিতে গতি সঞ্চার হবে।’<br/>শুক্রবার (২২ ন‌ভেম্বর) দুপুরে কু‌ড়িগ্রা‌মের চিলমারী নদীবন্দরে বাংলাদেশ আভ্যন্তরীণ নৌ পরিবহন কর্তৃপক্ষের বাস্তবায়নে চিলমারী নৌবন্দর নির্মাণ প্রকল্প এলাকা পরিদর্শনকালে তি‌নি এসব কথা বলেন। <br/>বিএনপির সমা‌লোচনা ক‌রে প্রতিমন্ত্রী ব‌লেন, ‘বিএন‌পি এখন গুজব নির্ভর রাজনীতি করছে। খালেদা জিয়া এতিমের টাকা মেরে দণ্ডিত হয়ে কারাগারে আছেন। আইনগতভাবে তাকে বের করা ছাড়া বিএনপির কোনও উপায় নেই। তার ছেলে তারেক রহমান বিদেশে পলাতক আছেন।’  <br/>তিনি আরও বলেন, ‘বিএনপির প্রতিষ্ঠাতা জিয়াউর রহমান বাংলাদেশকে খুনের জনপদে পরিণত করেছিলেন। তিনি সেনা,নৌ ও বিমান বাহিনীর শত শত অফিসারকে হত্যা করেছিলেন। এরা একটি খুনি পরিবার। এ পরিবারের সঙ্গে যারা রাজনীতি করে তারা বাংলাদেশকে বিপদে ফেলতে চায়। কখনও তারা পেঁয়াজ নিয়ে, কখনও লবণ নিয়ে, আবার কখনও পরিবহন নিয়ে রাজনীতি করছে। এরা এখন রাজনীতির পথ হারিয়ে ফেলেছে।’<br/>চিলমারী নৌবন্দর এলাকা প‌রিদর্শনকা‌লে প্রতিমন্ত্রীর সঙ্গে উপ‌স্থিত ছি‌লেন প্রাথমিক ও গণশিক্ষা প্রতিমন্ত্রী জাকির হোসেন, নৌপরিহন মন্ত্রণালয়ের ভারপ্রাপ্ত সচিব ভোলানাথ দে, প্রধান প্রকৌশলী মহিদুল ইসলাম জেলা ও উপ‌জেলা প্রশাস‌নের কর্মকর্তাসহ স্থানীয় আওয়ামী লীগ নেতারা।</p>
      <p> </p>
      <footer>/এসটি/</footer>
    </article>
  </body>
</html>