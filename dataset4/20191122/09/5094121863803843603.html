<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/kamion-nehoda-sadova-krajnice-uzavirka-20191122.html"/>
    <meta property="og:site_name" content="Deník.cz"/>
    <meta property="article:published_time" content="2019-11-22T09:12:00+00:00"/>
    <meta property="og:title" content="Pod kamionem u Sadové se utrhla krajnice. Nehoda uzavřela tah na Liberec"/>
    <meta property="og:description" content="Nehoda kamionu na klenickém kopci u Sadové na Hradecku dnes po 08:00 v obou směrech uzavřela hlavní silniční tah číslo 35 z Hradce Králové na Jičín a Liberec. Policie osobní auta odklonila na objížďky, nákladní auta musela čekat. ČTK to řekla mluvčí policie Iva Kormošová."/>
  </head>
  <body>
    <article>
      <h1>Pod kamionem u Sadové se utrhla krajnice. Nehoda uzavřela tah na Liberec</h1>
      <address><time datetime="2019-11-22T09:12:00+00:00">22 Nov 2019, 09:12</time> by <a rel="author">ČTK</a></address>
      <p>Řidič kamionu vyjel zhruba ve 04:30 ze silnice a zůstal stát v příkopě. Původně policie uvedla, že se pod kamionem utrhla krajnice a vůz se převrátil. Kvůli vyproštění kamionu museli policisté silnici později na více než dvě hodiny zcela uzavřít. Provoz byl obnoven zhruba v 11:00.</p>
      <p>Při nehodě nebyl nikdo zraněn. Alkohol v krvi sedmapadesátiletého řidiče policie vyloučila dechovou zkouškou. "Řidič na místě dostal pokutu 1100 korun," řekla mluvčí. Na kamionu s návěsem vznikla škoda za 165 tisíc korun, na komunikaci za 10 tisíc korun.</p>
      <figure>
        <img src="https://g.denik.cz/50/73/sanitka-zachranka-zachranari-zzsjmk-brno_denik-150-3x2.jpg"/>
      </figure>
      <aside>
        <a href="https://www.denik.cz/nehody/starsi-zenu-srazil-autobus-s-tezkym-poranenim-ji-prevezli-do-nemocnice-20191121.html">Starší ženu v Brně srazil autobus. Je v nemocnici s těžkým poraněním Přečíst článek ›</a>
      </aside>
      <figure>
        <img src="https://g.denik.cz/50/8e/75625369-2172590329509585-79497319208189952-n_denik-150-3x2.jpg"/>
      </figure>
      <aside>
        <a href="https://www.denik.cz/nehody/mlada-ridicka-dostala-smyk-a-s-autem-narazila-do-stromu-neprezila-20191121.html">Mladá řidička u Želešic dostala smyk a narazila do stromu. Nehodu nepřežila Přečíst článek ›</a>
      </aside>
    </article>
  </body>
</html>