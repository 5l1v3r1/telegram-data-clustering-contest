<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legionisci.com/news/79532_Besiktas_zainteresowany_Niezgoda.html?amp%25252525253Butm_source&amp;amp%25252525253Butm_campaign"/>
    <meta property="og:site_name" content="Legioniści"/>
    <meta property="article:published_time" content="2019-11-22T09:28:51+00:00"/>
    <meta property="og:title" content="Besiktas zainteresowany Niezgodą"/>
    <meta property="og:description" content="W zimowym oknie transferowym jednym z piłkarzy Legii, o których będą zabiegały zagraniczne kluby będzie z całą pewnością Jarosław Niezgoda. Tureckie media informują, że już teraz o napastnika pyta Besiktas Stambuł, którego przedstawiciele chcieliby się niebawem spotkać z dyrektorem sportowym Legii Radosławem Kucharskim."/>
  </head>
  <body>
    <article>
      <h1>Besiktas zainteresowany Niezgodą</h1>
      <address><time datetime="2019-11-22T09:28:51+00:00">22 Nov 2019, 09:28</time> by <a rel="author">Wiśnia</a></address>
      <p>W zimowym oknie transferowym jednym z piłkarzy Legii, o których będą zabiegały zagraniczne kluby będzie z całą pewnością <b>Jarosław Niezgoda</b>. Tureckie media informują, że już teraz o napastnika pyta Besiktas Stambuł, którego przedstawiciele chcieliby się niebawem spotkać z dyrektorem sportowym Legii <b>Radosławem Kucharskim</b>. <br/><br/>Niezgoda w tym sezonie strzelił 9 goli w 17 spotkaniach. 24-letni napastnik ostatnio stracił miejsce w wyjściowym składzie, lecz nie przeszkadza mu to w regularnym trafianiu do siatki. Wpisał się na listę strzelców w trzech z czterech ostatnich spotkań. <br/><br/>Oprócz Niezgody jednym z kandydatów do gry w Besiktasie jest Michael Krmencik z Viktorii Pilzno. Szkoleniowiec Besiktasu Abdullah Avci usilnie naciska na transfer piłkarza na tę pozycję.</p>
    </article>
  </body>
</html>