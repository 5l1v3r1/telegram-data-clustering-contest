<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/polityka/10272123/budka-przygotowalismy-wniosek-o-odwolanie-elzbiety-witek.html"/>
    <meta property="og:site_name" content="Wprost"/>
    <meta property="article:published_time" content="2019-11-22T09:17:00+00:00"/>
    <meta property="og:title" content="Budka: Przygotowaliśmy wniosek o odwołanie Elżbiety Witek"/>
    <meta property="og:description" content="Borys Budka, przewodniczący klubu Koalicji Obywatelskiej poinformował w piątek, że przygotowany został wniosek o odwołanie marszałek Sejmu Elżbiety Witek. Chodzi o głosowanie w sprawie wyboru członków Krajowej Rady Sądownictwa."/>
  </head>
  <body>
    <article>
      <h1>Budka: Przygotowaliśmy wniosek o odwołanie Elżbiety Witek</h1>
      <address><time datetime="2019-11-22T09:17:00+00:00">22 Nov 2019, 09:17</time> by <a rel="author">WPROST.pl</a></address>
      <p>
        <b>Borys Budka, przewodniczący klubu Koalicji Obywatelskiej poinformował w piątek, że przygotowany został wniosek o odwołanie marszałek Sejmu Elżbiety Witek. Chodzi o głosowanie w sprawie wyboru członków Krajowej Rady Sądownictwa.</b>
      </p>
      <p>Polityk przekazał tę informację podczas briefingu prasowego w <a href="https://www.wprost.pl/tematy/10107057/sejm-rzeczypospolitej-polskiej.html">Sejmie</a>. – Na nagraniach, które w tej chwilą budzą wielkie emocje opinii publicznej, słychać wyraźnie, że wszyscy posłowie oddali głos i słychać wyraźnie głos jednej z posłanek, która mówiąc o tym, że przegrywają głosowanie wskazuje pani marszałek, że to głosowanie należy anulować. Anulować oczywiście bez trybu, wbrew regulaminowi Sejmu. Dlatego przygotowaliśmy wniosek o odwołanie marszałka Sejmu z tej funkcji – argumentował <a href="https://www.wprost.pl/tematy/10144519/borys-budka.html">Budka</a>.</p>
      <p>Budka zaznaczył, że „nie może być tak, że przejdziemy do porządku dziennego nad łamaniem prawa”. Podkreślił, że oczekuje pilnego spotkania z marszałek Elżbietą Witek. – Jako przewodniczący największego klubu opozycyjnego w parlamencie oczekuje pilnego spotkania z marszałek Sejmu. Oczekuje tego, by dzisiaj, w tej chwili przedłożyła ona opinii publicznej prawdziwe wyniki tego głosowania – mówił.</p>
      <related>
        <h4>Czytaj także:</h4>
        <a href="https://www.wprost.pl/polityka/10272075/trzeba-anulowac-bo-przegramy-kontrowersyjne-glosowanie-ws-krs.html"/>
      </related>
      <footer>Źródło: <a href="https://www.wprost.pl/">WPROST.pl</a> / 300polityka.pl</footer>
    </article>
  </body>
</html>