<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/meteo-anm-anunta-vreme-deosebit-de-rece-si-vant-puternic-care-sunt-zonele-cele-mai-afectate-18604616"/>
    <meta property="og:site_name" content="Gândul"/>
    <meta property="article:published_time" content="2019-11-22T09:20:53+00:00"/>
    <meta property="og:title" content="METEO | ANM anunţă vreme deosebit de rece şi vânt puternic: Care sunt zonele cele mai afectate"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>METEO | ANM anunţă vreme deosebit de rece şi vânt puternic: Care sunt zonele cele mai afectate</h1>
      <h2>ANM a actualizat informarea meteo emisă miercuri, anunţând pentru toată ţara vreme deosebit de rece, ninsori la munte, precipitaţii mixte şi vânt puternic, până sâmbătă.</h2>
      <address>
        <time datetime="2019-11-22T09:20:53+00:00">22 Nov 2019, 09:20</time>
      </address>
      <p>Potrivit actualizării, de vineri ora 11:00 până sâmbătă la ora 10:00, vremea va fi rece în sudul, centrul şi estul ţării, chiar deosebit de rece în Moldova şi estul Transilvaniei, unde în cea mai mare parte a intervalului vor fi temperaturi negative.</p>
      <p>În Carpaţii Meridionali şi Orientali precum şi în zonele submontane aferente vor predomina ninsorile, iar local în Oltenia, Muntenia, dealurile Moldovei şi în zonele depresionare precipitaţiile vor fi mixte (ploaie, lapoviţă şi ninsoare) şi trecător se poate depune polei.</p>
      <p>În Oltenia cantităţile de apă vor depăşi izolat 15…20 l/mp.</p>
      <p>Vântul va avea intensificări în Munţii Banatului şi în vestul Carpaţilor Meridionali, unde la altitudini de peste 1500 m vitezele la rafală vor fi de 70...90 km/h, iar trecător ninsoarea va fi viscolită. Intensificări temporare ale vântului vor fi şi în celelalte regiuni, cu precădere în cele sudice, unde pe arii restrânse vor fi viteze de 55...65 km/h.</p>
      <related>
        <h4>Citeşte şi</h4>
        <a href="https://www.gandul.info/stiri/e-oficial-legea-care-interzice-bullying-ul-in-scoli-a-intrat-in-vigoare-18604610?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/anm-a-emis-o-noua-prognoza-pentru-capitala-vreme-deosebit-de-rece-lapovita-asteptata-vineri-seara-18604498?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/presedintele-cj-ilfov-a-mers-in-control-la-bazele-de-deszapezire-18604420?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>