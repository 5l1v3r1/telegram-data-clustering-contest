<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/22/adriana-spazzoli-morta-moglie-giorgio-squinzi/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-22T09:11:08+00:00"/>
    <meta property="og:title" content="Adriana Spazzoli | morta la moglie di Giorgio Squinzi un mese dopo il marito"/>
    <meta property="og:description" content="."/>
  </head>
  <body>
    <article>
      <h1>Adriana Spazzoli | morta la moglie di Giorgio Squinzi un mese dopo il marito</h1>
      <address><time datetime="2019-11-22T09:11:08+00:00">22 Nov 2019, 09:11</time> by <a rel="author">Salvatore Lavino</a></address>
      <figure>
        <img src="https://www.viagginews.com/wp-content/uploads/2019/11/Giorgio-Squinzi-Adriana-Spazzoli.jpg"/>
        <figcaption>Morta Adriana Spazzoli la moglie di Giorgio Squinzi FOTO viagginews</figcaption>
      </figure>
      <p>
        <b>Ad inizio ottobre se ne andò Giorgio Squinzi, ora anche la moglie Adriana Spazzoli è morta. Come per il marito, anche a lei è stata fatale una malattia.</b>
      </p>
      <p>È morta <b>Adriana Spazzoli</b>,<b> moglie di Giorgio Squinzi</b>. La donna era rimasta vedova <a href="https://www.viagginews.com/2019/10/02/morto-giorgio-squinzi-chi-era-presidente-sassuolo/">a seguito della morte del marito</a>, noto imprenditore in vari ambiti nonché proprietario del Sassuolo, che con la sua gestione si è guadagnato da tempo la permanenza in Serie A.<a href="https://www.viagginews.com/2019/10/03/brescia-sassuolo-rinviata-lutto/"> Squinzi era morto lo scorso 2 ottobre</a> a seguito di una malattia della quale soffriva da tempo. Stessa sorte è toccata ora ad Adriana Spazzoli, pure lei stroncata da un male diagnosticatole tempo addietro. In seguito alla scomparsa di Squinzi, le condizioni di salute della Spazzoli erano peggiorate. Lui era stato presidente di Confindustria dal 2012 al 2016 e presiedeva l’azienda di famiglia, la Mapei, attiva nel settore della produzione di materiali chimici per l’edilizia e sorta nel 1937. A distanza di un mese e mezzo i due coniugi sono scomparsi, lasciando i figli Marco e Veronica.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <figure>
        <img src="https://www.viagginews.com/wp-content/uploads/2019/11/adriana-spazzoli.jpg"/>
        <figcaption>FOTO viagginews</figcaption>
      </figure>
      <h3>Adriana Spazzoli chi era, la moglie di Giorgio Squinzi e l’imprenditore sposi nel 1971</h3>
      <p>Proprio Mapei, attraverso il suo profilo Twitter ufficiale, ha lasciato un messaggio di cordoglio in cui ricorda la moglie di Squinzi morta nelle scorse ore. “La dottoressa <b>Adriana</b> <b>Spazzoli</b> è tornata al fianco del dottor Giorgio Squinzi. Non smetteremo di “pedalare” anche per lei, che insieme al marito ha guidato Mapei SpA e ognuno di noi con carisma, competenza, rigore, passione e umanità. Che riposino in pace, insieme”. Il riferimento al pedalare è rivolto anche alla squadra omonima della Mapei, che vinse quasi tutto tra seconda metà degli anni ’90 ed inizio anni 2000. La signora Spazzoli era nata nel giugno del 1948 a Forlì. Compì gli studi dapprima al liceo classico a Bologna e poi a Scienze Politiche con indirizzo in Economia.</p>
      <h4>Il tweet di cordoglio di Mapei</h4>
      <p>Il matrimonio con Giorgio Squinzi risale al 1971. Di lei si diceva che avesse la passione per l’opera, il giardinaggio ed anche lettura e scrittura. In Mapei lavorava come direttrice del settore marketing.</p>
      <figure>
        <iframe data-src="https://twitter.com/MapeiSport/status/1197806671529201664?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/22/chiara-ferragni-tette-fuori-foto/"/>
        <a href="https://www.viagginews.com/2019/11/22/alena-seredova-buffon-cosi-scoperto-tradiva/"/>
        <a href="https://www.viagginews.com/2019/11/22/harry-meghan-emarginati-famiglia-reale/"/>
      </related>
    </article>
  </body>
</html>