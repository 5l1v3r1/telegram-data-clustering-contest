<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/pavel-filip-i-ar-cerut-lui-constantin-botnari-sa-i-depuna-mandatul-de-deputat-148794.html"/>
    <meta property="og:site_name" content="Timpul.md"/>
    <meta property="article:published_time" content="2019-11-22T09:01:00+00:00"/>
    <meta property="og:title" content="Pavel Filip i-ar cerut lui Constantin Botnari să-și depună mandatul de deputat"/>
    <meta property="og:description" content="Liderul Partidului Democrat, Pavel Filip, i-a cerut deputatului Constantin Botnari să-și depună mandaul de deputat din motiv că acesta nu se prezintă la ședințe în Parlament."/>
  </head>
  <body>
    <article>
      <h1>Pavel Filip i-ar cerut lui Constantin Botnari să-și depună mandatul de deputat</h1>
      <address>
        <time datetime="2019-11-22T09:01:00+00:00">22 Nov 2019, 09:01</time>
      </address>
      <p>
        <b>Liderul Partidului Democrat, Pavel Filip, i-a cerut deputatului Constantin Botnari să-și depună mandaul de deputat din motiv că acesta nu se prezintă la ședințe în Parlament.</b>
      </p>
      <p>„Eu nu l-am văzut de mult timp. Am discutat cu el la telefon și i-am solicitat să-și depună mandatul. Pentru că nu văd sensul existenței unui deputat, care nu frecventează ședințele Parlamentului. Nu pot înțelege de ce se mai ține de acest mandat. Suntem o fracțiune în Parlament și trebuie de muncit”, a declarat Pavel Filip în cadrul emisiunii „Puterea a Patra” de la N4.</p>
      <p>În răspuns, Botnari i-a comunicat liderului PDM că „se va gândi”.</p>
      <p>Potrivit declarației de avere depusă la Autoritatea Națională pentru Integritate, Botnari a obținut în 2018 un venit de 49 de mii de lei. Constantin Botnari a reușit să-şi construiască la poalele pădurii de lângă Durleşti o locuinţă luxoasă, designul căreia aminteşte de Casa Albă de la Washington. În declarația sa de avere, Constantin Botnari declară casa de locuit de 340,5 metri patrați a cărei valoare cadastrală indicată e de 2.606.996 de lei. Aceasta casă, dar și un garaj de 150,9 m.p, sunt în posesia sa din anul 2015. Valoarea indicată a garajului este de 407.559 de lei.</p>
      <p>unimedia.info</p>
    </article>
  </body>
</html>