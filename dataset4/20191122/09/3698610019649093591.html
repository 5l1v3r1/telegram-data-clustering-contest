<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/yes-sturbovaniy-nevikonannyam-byudzhetiv-franciyi-ta-italiyi-330510_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T09:16:00+00:00"/>
    <meta property="og:title" content="ЄС стурбований невиконанням бюджетів Франції та Італії"/>
    <meta property="og:description" content="Країни не виконують домовленості щодо річного дефіциту і державного боргу."/>
  </head>
  <body>
    <article>
      <h1>ЄС стурбований невиконанням бюджетів Франції та Італії</h1>
      <h2>Країни не виконують домовленості щодо річного дефіциту і державного боргу.</h2>
      <address>
        <time datetime="2019-11-22T09:16:00+00:00">22 Nov 2019, 09:16</time>
      </address>
      <p>Вісім країн-членів ЄС ризикують порушити жорсткі податкові правила в наступному році. Їм як ніколи необхідно реалізувати свої цілі щодо скорочення заборгованості та дефіциту, щоб, крім іншого, забезпечити <b><a href="https://dt.ua/ECONOMICS/yevrosoyuz-pogodiv-byudzhet-na-2020-rik-330160_.html">бюджет ЄС на 2020 рік</a></b>. Про це заявила Європейська комісія, <a href="https://www.dw.com/ru/%D1%82%D0%B5%D0%BC%D1%8B-%D0%B4%D0%BD%D1%8F/s-9119">повідомляє DW</a>.</p>
      <p>Серед таких країн Італія і Франція, а також шість інших, у тому числі Іспанія, Португалія і Бельгія.</p>
      <p>"Серед бюджетних планів, схильних до ризику недотримання, нас найбільше хвилюють ті, у яких високий рівень боргу і недостатньо швидко скорочується", - заявив віце-президент Комісії Валдіс Домбровскіс, прямо посилаючись на Італію, Францію, Бельгію та Іспанію.</p>
      <p>"Ми запрошуємо всі держави-члени, які піддаються ризику недотримання (правил), прийняти необхідні заходи в рамках національного бюджетного процесу, щоб забезпечити відповідність бюджету 2020 року", - сказав він.</p>
      <p>Договори ЄС зобов'язують держави-члени обмежувати свій річний дефіцит менше 3% ВВП, а державний борг - 60% ВВП. Правила заборгованості та дефіциту є наріжним каменем членства в єврозоні, але країни зазвичай виходять за межі.Особливу стурбованість Брюсселя викликає зростаюча заборгованості Італії, яка, як очікується, зросте до 136,8% ВВП, найвищого в єврозоні, за винятком допомоги Греції.</p>
      <p>Державний борг Франції, другої за величиною економіки єврозони, також викликає занепокоєння, оскільки очікується, що до кінця 2020 року він досягне 98,9% ВВП.</p>
      <p>Повідомлялося, що Європейський парламент і представники 28 країн-членів Євросоюзу узгодили 18 листопада бюджету на 2020 рік. Дохідна частина фінансового документа зросла на 1,5% в порівнянні з бюджетом 2019 року.</p>
      <footer>За матеріалами: <a href="https://dt.ua/go/aHR0cDovL3d3dy5kdy5jb20v">dw.com</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>