<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/574959/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-22T09:21:03+00:00"/>
    <meta property="og:title" content="צמיחה בפרשה: חיי שרה \\ הרב אסף דפנה"/>
    <meta property="og:description" content="כיצד עושים חיים? מסופר על אחד הרבנים שחזר מנסיעה קצרה, ושאלו אותו בני ביתו, אבא מה הבאת לנו? מיד החל הרב לבכות, באומרו: אם בנסיעה כה קצרה שואלים אותי מה הבאתי? מה יהיה כאשר אגיע לעולם הבא? בפרשת חיי שרה מדובר על פטירתה של שרה אימנו. לכן מאד מוזר שהפרשה נקראת על שם חייה של ..."/>
  </head>
  <body>
    <article>
      <h1>צמיחה בפרשה: חיי שרה \\ הרב אסף דפנה</h1>
      <address><time datetime="2019-11-22T09:21:03+00:00">22 Nov 2019, 09:21</time> by <a rel="author">אתר קול חי</a></address>
      <figure>
        <img src="http://www.93fm.co.il/wp-content/uploads/2019/09/%D7%94%D7%A8%D7%91-%D7%90%D7%A1%D7%A3-%D7%93%D7%A4%D7%A0%D7%94-e1568970115708.jpg"/>
      </figure>
      <p>כיצד עושים חיים?</p>
      <p>מסופר על אחד הרבנים שחזר מנסיעה קצרה, ושאלו אותו בני ביתו,<br/>אבא מה הבאת לנו?<br/>מיד החל הרב לבכות, באומרו:<br/>אם בנסיעה כה קצרה שואלים אותי מה הבאתי?<br/>מה יהיה כאשר אגיע לעולם הבא?<br/>בפרשת חיי שרה<br/>מדובר על פטירתה של שרה אימנו.<br/>לכן מאד מוזר שהפרשה נקראת על שם חייה של שרה.<br/>מדוע זה כך?<br/>אלא, שהתורה רוצה ללמדנו מהם חיים אמיתים.<br/>חיים אמיתים הם מה שהאדם משאיר אחריו לאחר פטירתו.<br/>מה שנקרא "הנצחה".<br/>אברהם דגל בהפצת אמונה לכל באי עולם!<br/>שרה לעומתו ראתה חשיבות בחיזוק הבית.<br/>והראיה המוחצת היא:<br/>ששרה דורשת מאברהם שיגרש את ישמעאל.<br/>שרה טוענת שיצחק קודם לכל.<br/>דבר ראשון נבנה את בית ישראל.<br/>ולאחר מכן גם נצליח להשפיע על העולם כולו.<br/>למרבה הפלא הקדוש ברוך הוא מסכים עם גישתה של שרה.<br/>ומודיע לאברהם חד משמעית.<br/>"כל אשר תאמר אליך שרה שמע בקולה".<br/>ולאחר פטירת שרה, אברהם מקבל את גישתה של שרה<br/>ומתחיל לבנות את היסוד של ההבדלה בין ישראל לעמים.<br/>במערת המכפלה יקברו האבות והאמאות של עם ישראל.<br/>למרות שקבורים שם אדם וחווה שהם ההורים של כל אנשי תבל.<br/>יצחק יתחתן דווקא עם אשה ממשפחת אברהם, ולא עם נשות הגויים שסביבם.<br/>ולבסוף אברהם נותן מתנות לבני הפלגשים ושולחם מעל יצחק בנו.<br/>ולכן הפרשה כולה נקראת על שם חייה של שרה.<br/>כי הפעולות הללו של אברהם מנציחות את גישתה ומפעל חייה של שרה.<br/>ולכן רואים שכאשר מספידים אדם שנפטר,<br/>לעולם לא מדברים על כמות הכסף שהוא הרוויח, אלא על כמות הצדקה שנתן.<br/>לא מדברים על השעות שהשקיע בעבודה, אלא על השעות שתרם לחברה ולמשפחה.<br/>וכו…<br/>כי מה שנשאר אלו הדברים החשובים באמת.<br/>התורה המצוות והמעשים הטובים.<br/>ולכן מידי פעם צריך לעצור ולשאול את עצמנו האם אנחנו חיים?<br/>בחיים כאלו שנוכל להנציח ולשנות את פני תבל.</p>
      <p>שבת שלום!<br/>–<br/>לרפואת אברהם אהרן בן גאולה<br/>ולעילוי נשמת חביב יצחק בן אירן</p>
      <related>
        <a href="http://www.93fm.co.il/radio/575047/"/>
        <a href="http://www.93fm.co.il/radio/575017/"/>
        <a href="http://www.93fm.co.il/radio/575008/"/>
      </related>
    </article>
  </body>
</html>