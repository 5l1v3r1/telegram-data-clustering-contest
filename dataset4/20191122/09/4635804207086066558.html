<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/henry-cavill-james-bond-olamama-sebebini-acikladi/"/>
    <meta property="og:site_name" content="LOG"/>
    <meta property="article:published_time" content="2019-11-22T09:00:56+00:00"/>
    <meta property="og:title" content="Henry Cavill, James Bond olamama sebebini açıkladı"/>
    <meta property="og:description" content="The Witcher dizisi için geri sayımı başlatan Henry Cavill ilginç bir James Bond itirafıyla gündemde. Oyuncu Bond rolüne neden kabul edilmediğini açıkladı."/>
  </head>
  <body>
    <article>
      <h1>Henry Cavill, James Bond olamama sebebini açıkladı</h1>
      <address><time datetime="2019-11-22T09:00:56+00:00">22 Nov 2019, 09:00</time> by <a rel="author">Ninsu KAHRAMAN</a></address>
      <p><b>The Witcher</b> dizisi için geri sayımı başlatan <b>Henry Cavill</b> ilginç bir <b>James Bond</b> itirafıyla gündemde. Oyuncu Bond rolüne neden kabul edilmediğini açıkladı.</p>
      <p>Superman rolü ile beğeni kazanan; aralık ayında da Netflix’in <b>The Witcher</b> dizisinde boy gösterecek olan <b>Henry Cavill</b>, yeni <a href="https://www.cinemablend.com/news/2485352/that-time-henry-cavill-was-told-he-was-too-fat-to-play-james-bond">röportajında</a> geçmiş rol denemelerini de gündeme getirdi. Ünlü aktör şimdilerde roller için vücudunu şekilden şekile sokarken; geçmişte yeterince fit olmadığı için <b>James Bond</b> rolünü kapamadığını itiraf etti. Casino Royale filminin oyuncu seçmelerine katılan Cavill, o dönem rolü alamadığını çünkü bazı “fazlalıkları” olduğunu kaydediyor.</p>
      <h3>Henry Cavill, James Bond itirafıyla gündemde</h3>
      <p>Cavill o dönemde işittiği eleştiriyi şu cümlelerle dile getiriyor: “<i>Daha iyi hazırlanabilirdim. Yönetmen Martin Campbell’ın bana ‘Biraz kilolu görünüyorsun Henry” dediğini hatırlıyorum. Nasıl çalışılması gerektiğini ya da nasıl diyet yapılması gerektiğini bilmiyordum. Martin’in bir şeyler söylemesinden memnunun çünkü dürüstlüğe iyi karşılık veririm. Daha iyi olmamı sağladı.</i>”</p>
      <p>O dönemler bocalayan Cavill şimdilerde ise böyle bir sıkıntı çekmiyor gibi görünüyor. Instagram hesabından da sık sık antrenmanlarını paylaşan ünlü aktör, Witcher rolü için de ciddi bir program takip ediyor. James Bond serisi ise Daniel Craig ile son filmini yayınlamaya hazırlanıyor. Craig sonrası yeni James Bond’un kim olacağı ise hala net değil. Kim bilir belki Henry Cavill yeni film için yeniden aday olabilir.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/the-mandalorian-dizisinin-bebek-yoda-bilmecesi/"/>
      </related>
    </article>
  </body>
</html>