<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/international/gestul-extrem-la-care-a-recurs-un-medic-pentru-a-salva-viata-unui-barbat-in-timpul-zborului.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-22T09:49:00+00:00"/>
    <meta property="og:title" content="Gestul extrem la care a recurs un medic pentru a salva viața unui bărbat în timpul zborului"/>
    <meta property="og:description" content="Un bătrân a fost la un pas de moarte în timpul unui zbor, însă a avut noroc că la bordul aeronavei se afla un medic, care a reușit să îi salveze viața. Întreaga intervenție a fost filmată de pasageri."/>
  </head>
  <body>
    <article>
      <h1>Gestul extrem la care a recurs un medic pentru a salva viața unui bărbat în timpul zborului</h1>
      <h2>Un bătrân a fost la un pas de moarte în timpul unui zbor, însă a avut noroc că la bordul aeronavei se afla un medic, care a reușit să îi salveze viața. Întreaga intervenție a fost filmată de pasageri.</h2>
      <address>
        <time datetime="2019-11-22T09:49:00+00:00">22 Nov 2019, 09:49</time>
      </address>
      <p>Incidentul a avut loc la bordul unui zbor din China către New York, de pe 19 noiembrie. Însoțitoarele de zbor au observat că unul dintre pasageri acuza probleme de sănătate și i-au improvizat un pat în cabina echipajului. potrivit <a href="https://www.express.co.uk/travel/articles/1207361/flights-doctor-sucks-urine-bladder-saves-life-china-video">express.co.uk</a>.</p>
      <p>La bordul aeronavei se afla și un medic, care a observat că vezica urinară a bărbatului era plină, iar dacă lichidul nu era eliberat rapid, aceasta putea sa explodeze. Cum bărbatul avea o problemă care nu îi permitea să urineze, medicul a fost nevoit să îi dreneze vezica.</p>
      <figure>
        <iframe src="https://www.youtube.com/embed/W8iAJ4blu-0" width="644" height="362" data-service="Youtube" scrolling="no"/>
      </figure>
      <p>Cu ajutorul obiectelor pe care le avea la dispoziție, printre care o mască de oxigen, un ac de seringă, un pai și bandă adezivă, acesta a improvizat un dispozitiv cu ajutorul căruia sa îi dreneze urina bărbatului.</p>
      <p>Însă din cauză că spațiul pe care îl avea la dispoziție era limitat, dispozitivul nu funcționa cum trebuie, astfel că medicul a fost nevoit să îi extragă lichidul cu gura.</p>
      <p>Acesta i-a introdus un ac în vezică și cu ajutorul unui tub i-a scos acestuia întreaga cantitate de urină.</p>
      <p>Întregul proces a durat aproximativ 37 de minute, iar starea bărbatului s-a îmbunătățit până la aterizare, când acesta a fost preluat de o ambulanță și dus la spital.</p>
      <p>Sursa: Express</p>
    </article>
  </body>
</html>