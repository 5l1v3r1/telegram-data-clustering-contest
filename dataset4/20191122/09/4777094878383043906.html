<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jkg-portal.com.ua/ua/publication/one/ukrenergo-prosit-znjati-vdpovdalnst-za-kompensacju-vitrat-na-zelenij-tarif-58089"/>
    <meta property="og:site_name" content="Україна Комунальна"/>
    <meta property="article:published_time" content="2019-11-22T09:10:00+00:00"/>
    <meta property="og:title" content="Укренерго просить зняти відповідальність за компенсацію витрат на «зелений» тариф"/>
    <meta property="og:description" content="НЕК “Укренерго” пропонує зняти з компанії спецобов’язки з компенсації “зеленого” тарифу для виробників електроенергії з відновлювальних джерел"/>
  </head>
  <body>
    <article>
      <h1>Укренерго просить зняти відповідальність за компенсацію витрат на «зелений» тариф</h1>
      <address>
        <time datetime="2019-11-22T09:10:00+00:00">22 Nov 2019, 09:10</time>
      </address>
      <p><b>НЕК “Укренерго” пропонує зняти з компанії спецобов’язки з компенсації “зеленого” тарифу для виробників електроенергії з відновлювальних джерел<br/><br/></b>НЕК “Укренерго” пропонує зняти з компанії спецобов’язки з компенсації “зеленого” тарифу для виробників електроенергії з відновлювальних джерел. Про це розповів в.о. голови правління НЕК Всеволод Ковальчук, під час захисту тарифу компанії на 2020 рік в Національній комісії, що здійснює державне регулювання у сфері енергетики та комунальних послуг (НКРЕКП), повідомляє Українська енергетика.<br/> <br/>“Укренерго було б задоволене, якби була політична воля зняти з компанії відповідальність за компенсацію витрат на “зелений” тариф за рахунок тарифу на передачу електроенергії”, — сказав Ковальчук.<br/> <br/>Він відзначив, що це зобов’язання збільшує розміри тарифу і є причиною значної дебіторської заборгованості учасників ринку перед “Укренерго”.<br/> <br/>Проте в НКРЕКП нагадали, що відповідна компенсація передбачена в законі “Про ринок електричної енергії”. “Укренерго” має сплачувати компенсацію ДП “Гарантований покупець”, який розраховується із “зеленими” виробниками та постачальниками універсальної послуги. <br/> <br/>Ковальчук також відзначив, немає єдиного підходу до прогнозування витрат “Укренерго”  на компенсацію виплат по “зеленому”. А це ускладнює розрахунок тарифу компанії на передачу на 2020 рік. Зокрема, за розрахунками Міненергодовкілля, в 2020 році дефіцит коштів на оплату електроенергії виробникам з ВДЕ може скласти 13-14 млрд грн. <br/> <br/>Керівник “Укренерго” припускає, що модель підтримки “зелених” та покладання спецобов’язків може бути змінена. Тому суму компенсації та відповідно тариф на передачу доведеться переглядати протягом 2020 року.<br/> </p>
      <p> </p>
      <related>
        <h4>Новини по темі</h4>
        <a href="http://jkg-portal.com.ua/ua/publication/one/dlja-viplat-po-zelenim-tarifam-ne-vistachaje-groshej-58070"/>
        <a href="http://jkg-portal.com.ua/ua/publication/one/gerus-mport-jelektrojenergji-z-rf-pozvoljajet-jekonomiti-2-mlrd-grn-v-msjac-58058"/>
        <a href="http://jkg-portal.com.ua/ua/publication/one/jekspert-mport-rosjskoji-jelektrojenergji-porushuje-pravila-asocacji-z-jes-58040"/>
      </related>
    </article>
  </body>
</html>