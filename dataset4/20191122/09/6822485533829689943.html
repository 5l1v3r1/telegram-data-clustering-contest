<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980901025.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-22T09:29:00+00:00"/>
    <meta property="og:title" content="آشنا: خیال کردند عملیات فروغ جاویدان ۲ را کلید زده اند"/>
    <meta property="og:description" content="نماینده قوه مجریه در شورای نظارت بر صدا و سیما در واکنش به اخلال گران چند روز اخیر افزود: خیال کردند عملیات فروغ جاودان ۲ را کلید زده‌اند ولی حالا به خوبی فهمیدند که در واقع عملیات مرصاد ۲ کلید خورده‌ است."/>
  </head>
  <body>
    <article>
      <h1>آشنا: خیال کردند عملیات فروغ جاویدان ۲ را کلید زده اند</h1>
      <address>
        <time datetime="2019-11-22T09:29:00+00:00">22 Nov 2019, 09:29</time>
      </address>
      <p>حسام الدین آشنا مشاور رییس جمهوری در حساب توئیتری خود نوشت: ضد انقلاب در خارج از کشور خیال کردند عملیات فروغ جاویدان ۲ را کلید زده‌اند ولی حالا به خوبی فهمیدند که در واقع عملیات مرصاد ۲ کلید خورده‌ است.</p>
      <p>نماینده قوه مجریه در شورای نظارت بر صدا و سیما در واکنش به اخلال گران چند روز اخیر افزود: خیال کردند عملیات فروغ جاودان ۲ را کلید زده‌اند ولی حالا به خوبی فهمیدند که در واقع عملیات مرصاد ۲ کلید خورده‌ است.</p>
      <p>وی همچنین در یکی از شبکه‌های اجتماعی، نوشت: به کیفیت تصمیم، کیفیت و زمان‌بندی اجرا و شیوه بازتوزیع یارانه‌ها می‌توان نقد داشت. از حق اعتراض مسالمت‌آمیز، آزادی اطلاعات و کرامت شهروندان می‌توان و باید دفاع‌کرد. ‏اما برابر غارت‌گری، آدم‌کشی، کشته‌سازی، خراب‌کاری در زیرساخت‌ها و تیربار در جاده‌ها باید ایستاد.</p>
      <p>به گزارش ایرنا، اجرای تغییر نظام پرداخت یارانه به بنزین و اصلاح قیمت آن برگزاری تجمعات اعتراضی مردمی را در برخی شهرهای کشور در پی داشت، این تجمع‌ها در برخی شهرها با سوءاستفاده اغتشاشگران آموزش‌دیده، به خشونت کشیده و منجر به تخریب اموال عمومی و حمله به مراکز دولتی، حوزه‌های علمیه و بانک‌ها شد که متعاقبا اقشار مختلف مردم ولایت مدار در محکومیت این اغتشاشات و تخریب ها راه پیمایی کردند.  </p>
    </article>
  </body>
</html>