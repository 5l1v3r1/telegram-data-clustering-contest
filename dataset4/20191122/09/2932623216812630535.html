<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/spor/664260.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-22T09:36:00+00:00"/>
    <meta property="og:title" content="Fenerbahçe'den &quot;İsim hakkı&quot; yalanlaması"/>
    <meta property="og:description" content="Fenerbahçe, kulübün isim haklarının 15 yıl süreyle Azerbaycan kökenli bir petrol şirketine satılacağı yönünde çıkan haberleri yalanladı."/>
  </head>
  <body>
    <article>
      <h1>Fenerbahçe'den "İsim hakkı" yalanlaması</h1>
      <h2>Fenerbahçe, kulübün isim haklarının 15 yıl süreyle Azerbaycan kökenli bir petrol şirketine satılacağı yönünde çıkan haberleri yalanladı.</h2>
      <address>
        <time datetime="2019-11-22T09:36:00+00:00">22 Nov 2019, 09:36</time>
      </address>
      <p>Sarı-lacivertli kulübün isim haklarını 450 milyon Euro karşılığında Azerbaycan kökenli bir petrol şirketinin alacağı iddiaları sosyal medyada büyük yankı oluştururken, konuyla ilgili Fenerbahçe'den yalanlama geldi. Kulüpten Kamuyu Aydınlatma Platformu'na yapılan açıklamada şu ifadelere yer verildi:<br/>"SPK'nun II 15.1 sayılı Özel Durumlar Tebliği Madde 9 çerçevesinde yapılan açıklamamızdır:<br/>Bazı internet haber ve sosyal medya kaynaklarında Fenerbahçe isim haklarının 15 yıl süreyle satılması konusunda görüşmeler yapıldığı, firma adı ve tutar belirtilerek yer almaktadır. Gerçeği yansıtmayan bu haberlere itibar edilmemesini yatırımcılarımızın bilgisine sunarız."</p>
    </article>
  </body>
</html>