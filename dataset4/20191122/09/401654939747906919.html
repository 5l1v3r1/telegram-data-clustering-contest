<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aajtak.intoday.in/story/bsnl-updates-rs-1188-marutham-prepaid-plan-with-365-days-validity-ttec-1-1139616.html"/>
    <meta property="og:site_name" content="aajtak.intoday.in"/>
    <meta property="article:published_time" content="2019-11-22T09:39:41+00:00"/>
    <meta property="og:title" content="BSNL के इस प्लान में अब मिलेगी एक साल की वैलिडिटी"/>
    <meta property="og:description" content="भारत संचार निगम लिमिटेड (BSNL) ने अपने 1,188 रुपये वाले प्रीपेड रिचार्ज प्लान की वैलिडिटी 20 दिनों तक बढ़ाई है. कुछ हफ्तों पहले सरकारी टेलीकॉम कंपनी BSNL ने 1,188 रुपये वाले प्रीपेड प्लान की अवेलेबिलिटी को 21 जनवरी 2020 तक एक्सटेंड करने की घोषणा की थी."/>
  </head>
  <body>
    <article>
      <h1>BSNL के इस प्लान में अब मिलेगी एक साल की वैलिडिटी</h1>
      <h2>भारत संचार निगम लिमिटेड (BSNL) ने अपने 1,188 रुपये वाले प्रीपेड रिचार्ज प्लान की वैलिडिटी 20 दिनों तक बढ़ाई है. कुछ हफ्तों पहले सरकारी टेलीकॉम कंपनी BSNL ने 1,188 रुपये वाले प्रीपेड प्लान की अवेलेबिलिटी को 21 जनवरी 2020 तक एक्सटेंड करने की घोषणा की थी.</h2>
      <address>
        <time datetime="2019-11-22T09:39:41+00:00">22 Nov 2019, 09:39</time>
      </address>
      <p>भारत संचार निगम लिमिटेड (BSNL) ने अपने 1,188 रुपये वाले प्रीपेड रिचार्ज प्लान की वैलिडिटी 20 दिनों तक बढ़ाई है. कुछ हफ्तों पहले सरकारी टेलीकॉम कंपनी BSNL ने 1,188 रुपये वाले प्रीपेड प्लान की अवेलेबिलिटी को 21 जनवरी 2020 तक एक्सटेंड करने की घोषणा की थी. मरूथम नाम वाले इस 1,188 रुपये के प्रीपेड रिचार्ज प्लान को जुलाई के महीने में 23 अक्टूबर तक प्रमोशनल ऑफर के तौर पर लॉन्च किया गया था. ये प्लान चेन्नई और तमिलनाडु सर्किल तक ही लिमिटेड है. ये प्लान आंध्र-प्रदेश और तेलंगाना जैसे सर्किल में मौजूद 1,149 रुपये वाले प्रीपेड प्लान की ही तरह है.</p>
      <p>BSNL ने 1,188 रुपये वाले मरूथम प्रीपेड प्लान को 345 दिनों की वैलिडिटी के साथ लॉन्च किया था. हालांकि अब इसकी वैलिडिटी बढ़ाकर 365 दिन (1 साल) कर दिया गया है. यानी यहां अब 20 दिनों की एडिशनल वैलिडिटी का लाभ ग्राहकों को मिलेगा. इस चेंज को BSNL के तमिलनाडु वाली वेबसाइट में पोस्ट किया गया है. खास बात ये है कि ये 16 जनवरी, 2020 तक लागू होगा.</p>
      <p>BSNL के 1,188 रुपये वाले में जहां एक तरफ वैलिडिटी को बढ़ाया गया है तो वहीं दूसरी तरफ इसके फायदे पहले ही जैसे रहेंगे. इस प्लान में ग्राहकों को पहले की ही तरह होम सर्किल और नेशनल रोमिंग में किसी नेटवर्क पर कॉलिंग के लिए रोज 250 मिनट मिलेगा. साथ ही इस प्लान में ग्राहकों को पूरी वैलिडिटी के दौरान 5GB डेटा और 1,200 SMS का भी फायदा मिलेगा.</p>
      <p>शुरुआत में BSNL ने इस प्लान को 23 अक्टूबर तक प्रमोशनल ऑफर के तौर पर लॉन्च किया था. हालांकि पिछले महीने कंपनी ने इसे और 90 दिनों के लिए उपलब्ध कराने का फैसला किया. ताकि चेन्नई और तमिलनाडु सर्किल के ग्राहक इसका फायदा उठा सकें. प्लान में हुए बदलाव को सबसे पहले टेलीकॉमटॉक द्वारा स्पॉट किया गया था.  </p>
      <figure>
        <video src="https://aajtak-pdelivery.akamaized.net/aajtak/video/2019_05/16_may_19_paytm_invideo_1024_512.mp4"/>
      </figure>
      <related>
        <h4>संबंधि‍त ख़बरें</h4>
        <a href="http://aajtak.intoday.in/story/bsnl-is-giving-cash-back-for-sending-text-messages-ttec-1-1139340.html"/>
        <a href="http://aajtak.intoday.in/story/bsnl-will-raise-tariffs-for-mobile-plans-in-december-check-out-more-detail-ttec-1-1139239.html"/>
        <a href="http://aajtak.intoday.in/story/over-77000-employees-have-opted-for-bsnl-vrs-official-tut-1-1138644.html"/>
      </related>
    </article>
  </body>
</html>