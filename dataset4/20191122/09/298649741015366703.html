<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/22/milano-incendio-in-una-villetta-sui-navigli-morta-coppia-di-ragazzi-top10_20191122_105900/"/>
    <meta property="og:site_name" content="Askanews"/>
    <meta property="article:published_time" content="2019-11-22T09:59:00+00:00"/>
    <meta property="og:title" content="Milano, incendio in una villetta sui Navigli: morta coppia di ragazzi"/>
    <meta property="og:description" content="Milano, 22 nov. (askanews) – Due ragazzi di 27 e 29 anni sono morti a Milano in un incendio divampato in casa intorno alle 3.35 di questa notte in via Alzaia Naviglio Grande 156, nella periferia cittadina. Sul posto sono intervenuti i Carabinieri e Vigili del fuoco che nelle operazioni di spegnimento hanno solo potuto […]"/>
  </head>
  <body>
    <article>
      <h1>Milano, incendio in una villetta sui Navigli: morta coppia di ragazzi</h1>
      <h2>Avevano 27 e 29 anni, la donna ha cercato di salvarsi in bagno</h2>
      <address>
        <time datetime="2019-11-22T09:59:00+00:00">22 Nov 2019, 09:59</time>
      </address>
      <figure>
        <img src="http://www.askanews.it/wp-content/uploads/2019/11/20191122_105853_CAE1A83C.jpg"/>
      </figure>
      <p>Milano, 22 nov. (askanews) – Due ragazzi di 27 e 29 anni sono morti a Milano in un incendio divampato in casa intorno alle 3.35 di questa notte in via Alzaia Naviglio Grande 156, nella periferia cittadina. Sul posto sono intervenuti i Carabinieri e Vigili del fuoco che nelle operazioni di spegnimento hanno solo potuto recuperare i corpi delle vittime.</p>
      <p>Le vittime, entrambe italiane, vivevano nel retro di un sottotetto di una casettina a due piani. Le fiamme, secondo le prime ricostruzioni, sono divampate dalla zona della porta di ingresso e probabilmente l’incendio si è scatenato per un corto circuito del quadro elettrico.</p>
      <p>Il ragazzo, nato nel 1990, sarebbe svenuto subito ed è morto a letto per ustioni; la ragazza, del 1992, invece si è svegliata per le fiamme e il fumo e ha provato a fuggire invano. Nel tentativo di fuga ha urlato svegliando la zia che abita nella stessa villetta, ma in un altro appartamento: è stata lei a chiamare i soccorsi dopo aver tentato di liberare i ragazzi senza successo. La ragazza è stata trovata in bagno, dove si era rifugiata nel tentativo di spegnere le fiamme. Sarebbe morta a causa dell’intossicazione da fumo.</p>
      <p>mch/sam</p>
    </article>
  </body>
</html>