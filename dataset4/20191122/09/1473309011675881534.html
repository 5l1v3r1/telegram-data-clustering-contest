<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mesec.cz/aktuality/aplikaci-george-klic-umozni-od-poloviny-roku-2020-potvrzovat-platby-kartou-na-internetu/?amp%3Butm_medium=text&amp;amp%3Butm_campaign=rss"/>
    <meta property="og:site_name" content="Měšec.cz"/>
    <meta property="article:published_time" content="2019-11-22T09:33:07+00:00"/>
    <meta property="og:title" content="Aplikací George klíč umožní od poloviny roku 2020 potvrzovat platby kartou na internetu"/>
    <meta property="og:description" content="S aplikací George klíč od České spořitelny bude od poloviny roku 2020 možné potvrzovat platby kartou na internetu. Aplikace umožňuje při platbách na…"/>
  </head>
  <body>
    <article>
      <h1>Aplikací George klíč umožní od poloviny roku 2020 potvrzovat platby kartou na internetu</h1>
      <address><time datetime="2019-11-22T09:33:07+00:00">22 Nov 2019, 09:33</time> by <a rel="author">Lenka Kašparová</a></address>
      <p>S aplikací George klíč od <a href="https://www.mesec.cz/adresar/ceska-sporitelna/">České spořitelny</a> bude od poloviny roku 2020 možné potvrzovat platby kartou na internetu. Aplikace umožňuje při platbách na internetu využít biometrické údaje, takže nemusíte přepisovat potvrzovací SMS kód. Součástí aplikace je i sonda, která vás a vaše peníze ochrání proti phishing a malware útokům.</p>
      <p><i>Klienti, kteří mají aplikaci nainstalovanou na svém telefonu, nemusí navíc v mobilním bankovnictví potvrzovat platby do částky 12 500 korun,</i> říká Ondřej Pohanka, který je v České spořitelně odpovědný za rozvoj aplikace George klíč.</p>
      <p>Aplikace splňuje nároky evropské směrnice PSD2 na tak zvané silné ověření totožnosti majitele účtu, kdy je vyžadováno ověření jeho identity alespoň dvěma různými způsoby.</p>
    </article>
  </body>
</html>