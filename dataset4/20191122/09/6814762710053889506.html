<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://echo24.cz/a/SdaEk/sto-let-stara-greta-desi-i-bavi-internet-mlada-aktivistka-zrejme-cestuje-casem"/>
    <meta property="og:site_name" content="Echo24.cz"/>
    <meta property="article:published_time" content="2019-11-22T09:05:00+00:00"/>
    <meta property="og:title" content="Sto let stará Greta děsí i baví internet. Mladá aktivistka zřejmě „cestuje časem“"/>
    <meta property="og:description" content="Není novinkou, že švédská aktivistka Greta Thunbergová na sebe na sociálních sítích pravidelně strhává pozornost. Nyní však celý svět obletěla více než 120 let stará fotografie dívky téměř neskutečně podobné šestnáctileté ekologické vizionářce. Mnoho lidí si tak klade otázku, zda Greta neovládá schopnost cestovat časem."/>
  </head>
  <body>
    <article>
      <h6 class="kicker">Záhady kolem Grety</h6>
      <h1>Sto let stará Greta děsí i baví internet. Mladá aktivistka zřejmě „cestuje časem“</h1>
      <address><time datetime="2019-11-22T09:05:00+00:00">22 Nov 2019, 09:05</time> by <a rel="author">mm</a></address>
      <p>
        <b>Není novinkou, že švédská aktivistka Greta Thunbergová na sebe na sociálních sítích pravidelně strhává pozornost. Nyní však celý svět obletěla více než 120 let stará fotografie dívky téměř neskutečně podobné šestnáctileté ekologické vizionářce. Mnoho lidí si tak klade otázku, zda Greta neovládá schopnost cestovat časem.</b>
      </p>
      <p>Aktuálně hojně sdílená fotografie byla pořízena v roce 1898 a jak tvrdí digitální archivy knihovny Wahingtonské univerzity, zachycuje tři děti prosévající štěrk ve zlatonosné oblasti kanadského Yukonu, popisuje americká <a href="https://edition.cnn.com/2019/11/21/world/greta-thunberg-lookalike-time-travel-trnd/index.html">CNN</a>. Děvčátko s dlouhými copy, které Greta sama často nosí, je jí pak k nerozeznání podobné.</p>
      <figure>
        <iframe data-src="https://twitter.com/MiaFarrow/status/1197619564315582474?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Na sociálních sítích již stačila rozvířit debatu o tom, zda je možné, že malá aktivistka cestovala časem, aby nyní naši planetu zachránila. Jeden z uživatelů například sarkasticky poznamenal, že stroj času, který použila, byl jistě poháněný solární energií. Jiný názor je pesimističtější a tvrdí, že fotografie pochází z dystopické budoucnosti. Snímek pak zaujal třeba i americkou herečku Miu Farrow.</p>
      <p>Greta zatím neměla čas na fotografii reagovat, aktuálně je totiž na zpáteční cestě ze Spojených států, kterou opět absolvuje na své údajně ekologické jachtě, která za sebou nenechává žádnou uhlíkovou stopu. Thunbergová dlouhodobě odmítá cestování letadlem kvůli vysokým emisím skleníkových plynů, jež letadla produkují. Vzhledem k tomu, že i zaoceánské lodě jsou velkými znečišťovateli životního prostředí, rozhodla se pro plavbu na závodní jachtě Malizia 2.</p>
      <related>
        <a href="https://www.echo24.cz/a/SgvEB/jak-to-ze-greta-t-sympatizuje-s-obetmi-zelene-politiky"/>
      </related>
      <p> </p>
      <p> </p>
    </article>
  </body>
</html>