<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392326-%d7%94%d7%90%d7%99%d7%a9%d7%95%d7%9e%d7%99%d7%9d-%d7%a0%d7%92%d7%93-%d7%a0%d7%aa%d7%a0%d7%99%d7%94%d7%95-%d7%9c%d7%90-%d7%99%d7%a2%d7%9e%d7%93%d7%95-%d7%91%d7%9e%d7%91%d7%97%d7%9f-%d7%9e%d7%a9%d7%a4"/>
    <meta property="og:site_name" content="סרוגים"/>
    <meta property="article:published_time" content="2019-11-22T09:17:29+00:00"/>
    <meta property="og:title" content="שופט בדימוס: &quot;האישומים נגד נתניהו מופרכים ולא יעמדו במבחן משפטי&quot;"/>
    <meta property="og:description" content="השופט בדימוס, עו&quot;ד דניאל ארנסט, סבור שהאישומים נגד ראש הממשלה בנימין נתניהו לא יעמדו במבחן משפטי ומכנה אותם &quot;מופרכים&quot;: &quot;אי אפשר לשנות את החוק או הפסיקה"/>
  </head>
  <body>
    <article>
      <h1>שופט בדימוס: "האישומים נגד נתניהו מופרכים ולא יעמדו במבחן משפטי"</h1>
      <h2>השופט בדימוס, עו"ד דניאל ארנסט, סבור שהאישומים נגד ראש הממשלה בנימין נתניהו לא יעמדו במבחן משפטי ומכנה אותם "מופרכים": "אי אפשר לשנות את החוק או הפסיקה ולהרשיע בדיעבד אנשים שלא פעלו לפיהם"</h2>
      <address><time datetime="2019-11-22T09:17:29+00:00">22 Nov 2019, 09:17</time> by <a rel="author">, חדשות סרוגים</a></address>
      <p>השופט בדימוס, עו"ד דניאל ארנסט, סבור שהאישומים נגד ראש הממשלה בנימין נתניהו לא יעמדו במבחן משפטי ומכנה אותם "מופרכים".</p>
      <p>לדבריו, היועץ המשפטי לממשלה, אביחי מנדלבליט, התעלם "מהפיל שבחדר" שהוא עיתון 'ישראל היום'.</p>
      <p>לדברי ארנסט: "חלוקת עיתון בחינם על ידי אינטרסנט פוליטי- זה הרי שוחד פוליטי גס בדומה לנעשה ברפובליקות בננות בדרום אמריקה ובמזרח אירופה". לדבריו, "אם ישראל היום בסדר – הכל בסדר".</p>
      <p>ארנסט מתייחס בביטול גם אל האישומים הנוספים: "סיגרים זה כלום. לא עבירה. שיחות עם עיתונאים זוהי הרי נורמה. גם לא עבירה".</p>
      <p>לדברי ארנסט, פוליטיקאים מדברים עם אנשי תקשורת לאורך עשורים, בניסיון להשפיע על הסיקור. זו הנורמה. "אם הוחלט לשנות את הנורמה הזו, ולהכליל את ניסיונות ההשפעה הללו כעבירה על החוק – יש לנהוג בעניין כמו באישום נגד השר צחי הנגבי – שהואשם בחלוקת ג'ובים, וזוכה. ומדוע הוא זוכה? כי כאשר קובעים נורמה אז מדובר על מעתה ואילך".</p>
      <p>"אי אפשר לשנות את החוק או הפסיקה ולהרשיע בדיעבד אנשים שלא פעלו לפיהם", חתם ארנסט.</p>
    </article>
  </body>
</html>