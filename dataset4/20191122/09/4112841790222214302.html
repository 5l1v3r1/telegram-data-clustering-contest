<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77611-Rusky-Pepek-namornik-ktory-si-bicepsy-napichal-olejom-musel-podstupit-operaciu-Vyberali-mu-odumrete-svaly"/>
    <meta property="og:site_name" content="REFRESHER"/>
    <meta property="article:published_time" content="2019-11-22T09:55:00+00:00"/>
    <meta property="og:title" content="Ruský Pepek námorník, ktorý si bicepsy napichal olejom, musel podstúpiť operáciu. Vyberali mu odumreté svaly"/>
    <meta property="og:description" content="Pred podstúpením zákroku mali jeho bicepsy obvod až 61 cm."/>
  </head>
  <body>
    <article>
      <h1>Ruský Pepek námorník, ktorý si bicepsy napichal olejom, musel podstúpiť operáciu. Vyberali mu odumreté svaly</h1>
      <address><time datetime="2019-11-22T09:55:00+00:00">22 Nov 2019, 09:55</time> by <a rel="author">Daniel Mikolášik</a></address>
      <p>
        <b>Pred podstúpením zákroku mali jeho bicepsy obvod až 61 cm.</b>
      </p>
      <p>Už množstvo odborníkov <b>Kirilla Tereshina</b> varovalo, že jeho <b>olejom napichané bicepsy </b>predstavujú veľké nebezpečenstvo. Niektorí mu dokonca predpovedali aj amputáciu oboch rúk. Jedného dňa by sa totiž v jeho tkanive pod pôsobením oleja zaručene objavili vredy, po nich by nasledoval zápal a pokojne by kvôli tomu mohol prísť aj infarkt.</p>
      <related>
        <a href="https://refresher.sk/70447-Rus-s-bicepsami-napichanymi-olejom-ktoreho-prezyvaju-Pepek-namornik-vydrzal-v-MMA-zapase-3-minuty"/>
      </related>
      <p>Ako informuje kanál <a href="https://globalnews.ca/news/6198555/russian-popeye-bodybuilder-injections/">Global News</a>, 23-ročný Rus nakoniec pristúpil na slová lekárov a <b>podstúpil operáciu</b>. Museli mu odstrániť až <b>1,4 kilogramu odumretých svalov a tri litre oleja.</b> Pred podstúpením zákroku<b> mali jeho bicepsy obvod až 61 cm</b>.</p>
      <p>Chirurg Dr. Dimitrij Melnikov tvrdí, že keď sa synthol dostane do ľudského tela, môže spôsobiť rany podobné popáleninám a tkanivo poškodené jazvami odumrie. Odstránenie odumretých svalov z Kirillových bicepsov vraj bolo<b> veľmi riskantným zákrokom</b>.</p>
      <p>Mladého ruského bodybuildera však čaká ešte séria operácií. Odumreté tkanivo totiž vyberali zatiaľ len z ľavého bicepsu. Kirill mal vraj veľké šťastie, že sa<b> infekcia nedostala do pečene.</b></p>
      <related>
        <a href="https://refresher.sk/76580-Muz-s-bicepsami-ako-Pepek-namornik-sa-pripravuje-na-dalsi-MMA-zapas-Tentokrat-ho-trenuje-rusky-Hulk"/>
      </related>
      <p>Šialenec menom Kirill „Bazooka Arms“ Tereshin sa <a href="https://refresher.sk/49883-Ruskeho-syntholoveho-maniaka-mozno-caka-amputacia-ruk-ci-paralyza-Lekari-ho-upozornuju-na-nebezpecenstvo-ale-on-si-olej-pichat-neprestava">preslávil</a> v roku 2017 po tom, čo si napichal bicepsy olejom podobným syntholu. Na skutočný synthol vtedy nemal peniaze, a tak si olej namiešal doma. Kirilla kvôli jeho neprirodzene mohutným rukám mnohé médiá označujú aj ako ruského Pepka námorníka.</p>
      <figure>
        <iframe src="https://www.youtube.com/embed/mJ1nkywfwsc" width="700" height="393" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
      </related>
    </article>
  </body>
</html>