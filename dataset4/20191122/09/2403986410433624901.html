<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/rosiyani_hochut_zapustiti_elektrichki_z_kubani_v_okupovaniy_krim_n1237760"/>
    <meta property="og:site_name" content="24 Канал"/>
    <meta property="article:published_time" content="2019-11-22T09:54:00+00:00"/>
    <meta property="og:title" content="Росіяни хочуть запустити електрички з Кубані в окупований Крим"/>
    <meta property="og:description" content="Влада Краснодарського краю Росії працює над тим, аби запустити електрички з Кубані в окупований український Крим. Губернатор Краснодарського краю Веніамін Кондратьєв заявив, що це допоможе залучати на окуповану територію туристів з усієї Росії."/>
  </head>
  <body>
    <article>
      <h1>Росіяни хочуть запустити електрички з Кубані в окупований Крим</h1>
      <address><time datetime="2019-11-22T09:54:00+00:00">22 Nov 2019, 09:54</time> by <a rel="author" href="https://24tv.ua/vasil_denisyuk_tag6881/" target="_blank">Василь Денисюк</a></address>
      <p>
        <b>Влада Краснодарського краю Росії працює над тим, аби запустити електрички з Кубані в окупований український Крим. Губернатор Краснодарського краю Веніамін Кондратьєв заявив, що це допоможе залучати на окуповану територію туристів з усієї Росії.</b>
      </p>
      <p>У Кубані та Криму спільні задачі та виклики, переконаний Кондратьєв. Його цитує російське видання "<a href="https://tass.ru/ekonomika/7176779">ТАСС</a>".</p>
      <blockquote>До слова: <a href="https://24tv.ua/okupanti_zayavlyayut_shho_za_3_dni_prodali_ponad_12_tisyach_kvitkiv_na_potyagi_do_krimu_n1232196">Окупанти заявляють, що за 3 дні продали понад 12 тисяч квитків на потяги до Криму</a></blockquote>
      <aside>Питання поки лише пропрацьовується. Є ціна цього питання і вона доволі висока. Імовірно, ми підемо шляхом державно-приватного партнерства,<cite>– розповів губернатор.</cite></aside>
      <p>Він також підкреслив, що поки Крим тимчасово залишається окупованим, він, фактично, є "одним великим курортом" спільно з Кубанню. Відтак можливість добратися з однієї його частини в іншу лише "підігріє" інтерес відпочивальників.</p>
      <p>Крім того, він висловив сподівання, що сполучення електричками між окупованим Кримом та Кубанню приваблюватиме інтерес туристів до останньої.</p>
      <p>Електрички, на думку Веніаміна Кнодратьєва, можуть їздити через збудований окупантами міст через Керченську протоку, рух потягів через який має розпочатися вже у грудні 2019 року.</p>
      <p><b>Що відомо про залізничне сполучення Росії з окупованим Кримом?</b>Після окупації українського півострова Крим окупанти розпочали будівництво мосту через Керченську протоку. Його автомобільну частину було відкрито ще у травні 2018 року.<br/><br/>Восени 2019 року завершено і залізничну частину, а з 8 листопада розпчався продаж квитків на потяги до окупованого Криму. Перший потяг з Росії на український півострів відправиться 23 грудня.</p>
    </article>
  </body>
</html>