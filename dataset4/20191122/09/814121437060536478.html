<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/polityka/10272150/trzeba-anulowac-bo-przegramy-memy-po-glosowaniu-ws-krs.html"/>
    <meta property="og:site_name" content="Wprost"/>
    <meta property="article:published_time" content="2019-11-22T09:56:00+00:00"/>
    <meta property="og:title" content="„Trzeba anulować, bo przegramy”. MEMY po głosowaniu ws. KRS"/>
    <meta property="og:description" content="Od rana w sieci pojawiło się tysiące komentarzy dotyczących nocnego głosowania nad kandydatami do Krajowej Rady Sądownictwa w Sejmie. Zdanie „trzeba anulować, bo my przegramy” jest numerem jeden w trendach na Twitterze, a internauci nie zawiedli i tworzą memy opisujące całą sytuację."/>
  </head>
  <body>
    <article>
      <h1>„Trzeba anulować, bo przegramy”. MEMY po głosowaniu ws. KRS</h1>
      <address><time datetime="2019-11-22T09:56:00+00:00">22 Nov 2019, 09:56</time> by <a rel="author">WPROST.pl</a></address>
      <p>
        <b>Od rana w sieci pojawiło się tysiące komentarzy dotyczących nocnego głosowania nad kandydatami do Krajowej Rady Sądownictwa w Sejmie. Zdanie „trzeba anulować, bo my przegramy” jest numerem jeden w trendach na Twitterze, a internauci nie zawiedli i tworzą memy opisujące całą sytuację.</b>
      </p>
      <p>Przypomnijmy, podczas drugiego głosowania nad kandydaturami, <a href="https://www.wprost.pl/tematy/10107057/sejm-rzeczypospolitej-polskiej.html">Sejm</a> wybrał do KRS zgłoszonych przez <a href="https://www.wprost.pl/tematy/10124552/prawo-i-sprawiedliwosc.html">Prawo i Sprawiedliwość</a> posłów – Marka Asta (234 głosy), Arkadiusza Mularczyka, Bartosza Kownackiego oraz Kazimierza Smolińskiego (wszyscy po 233 głosy). Niezbędnej większości nie uzyskały zgłoszone przez Koalicję Obywatelską <a href="https://www.wprost.pl/tematy/10130197/kamila-gasiuk-pihowicz.html">Kamila Gasiuk-Pihowicz</a> (199 głosów) i przez Lewicę Joanna Senyszyn (196 głosów).</p>
      <p>Pierwsze głosowanie przerwane zostało przez marszałek Sejmu Elżbietę Witek. Zapytała ona, czy nowi posłowie mają problem z głosowaniem. Jak wynika z nagrania z Sejmu, do marszałek podeszła kobieta, która stwierdziła, że „jest problem”. Wówczas Witek zapytała czy anulować głosowanie. Na sali rozległy się głosy, aby tego nie robić. Na nagraniach z kolei słychać kobiecy głos: „Trzeba anulować, bo my przegramy, za dużo osób (...)”. Witek następnie poinformowała, że jest prośba posłów <a href="https://www.wprost.pl/tematy/10127348/platforma-obywatelska.html">PO</a>, że „nie działa system”. Później zapytała: „czy przegłosujemy reasumpcję?”. Siedząca obok Witek osoba z Kancelarii wskazała, że „to musi być wniosek, to nie można tak”. Witek mimo to poinformowała, że „zgodnie z decyzją marszałka” anulowała przeprowadzone głosowanie. To wywołało oburzenie opozycji, która zaczęła skandować: „skandal”, „oszustwo”.</p>
      <related>
        <h4>Czytaj także:</h4>
        <a href="https://www.wprost.pl/polityka/10272120/trzeba-anulowac-bo-przegramy-minister-sasin-komentuje-kontrowersyjne-slowa.html"/>
      </related>
      <related>
        <h4>Galeria:</h4>
        <a href="https://www.wprost.pl/galeria/15874/trzeba-anulowac-bo-przegramy-memy-po-glosowaniu-ws-krs.html"/>
      </related>
      <footer>Źródło: <a href="https://www.wprost.pl/">WPROST.pl</a></footer>
    </article>
  </body>
</html>