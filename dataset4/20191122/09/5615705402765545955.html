<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204766-wework-skorotit-19-shtatu-shchob-skorotiti-rist-zbitkiv-pislya-provalu-vihodu-na-iro"/>
    <meta property="og:site_name" content="Mind UA"/>
    <meta property="article:published_time" content="2019-11-22T09:45:00+00:00"/>
    <meta property="og:title" content="WeWork скоротить 19% штату, щоб скоротити ріст збитків після провалу виходу на ІРО"/>
    <meta property="og:description" content="Компанія звільнить близько 2400 працівників по усьому світу"/>
  </head>
  <body>
    <article>
      <h1>WeWork скоротить 19% штату, щоб скоротити ріст збитків після провалу виходу на ІРО</h1>
      <h2>Компанія звільнить близько 2400 працівників по усьому світу</h2>
      <address>
        <time datetime="2019-11-22T09:45:00+00:00">22 Nov 2019, 09:45</time>
      </address>
      <p>Коворкінговий стартап анонсував, що звільнить 2400 працівників або 19% свого штату, щоб скоротити ріст збитків після скасування ІРО. Про це повідомляє <a href="https://www.cnbc.com/2019/11/21/wework-lays-off-2400-employees.html">CNBC</a>.</p>
      <p>У своїй заяві представник компанії сказав, що скорочення будуть зроблені в межах зусиль щодо «створення більш ефективної організації» і переорієнтації на свій основний бізнес.</p>
      <p>Згідно із з’явою SEC, скорочення кількості робочих місць складає 19% від загальної чисельності робочої сили WeWork, яка на 30 червня складала 12 500 осіб.</p>
      <p>«Процес розпочався кілька тижнів назад в регіонах по усьому світу і триватиме цього тижня у США, – сказав представник компанії. – Це скорочення робочої сили торкнеться близько 2400 працівників по усьому світу, які отримають вихідну допомогу та інші форми допомоги. Це неймовірно талановиті професіонали,і ми вдячні за важливу роль, яку вони відіграли у створенні WeWork за останнє десятиліття».</p>
      <p>Нагадаємо: на початку цього місяця стало відомо, що після провалу спроби компанії<a href="https://mind.ua/news/20203203-kapitalizaciya-kovorkingovoyi-merezhi-wework-obvalilasya-z-47-mlrd-do-3-mlrd"> вийти на IPO</a> оцінка WeWork знизилась з $47 млрд до менш, ніж $3 млрд.</p>
      <p><a href="https://mind.ua/news/20204450-chergova-skladna-glava-dlya-wework-zbitki-kompaniyi-zrosli-udvichi">Чистий збиток</a> WeWork в третьому кварталі 2019 року склав $1,25 млрд, що вдвічі більше, ніж за аналогічний період минулого року.</p>
      <p>Більше про те,що відбувалось із WeWork та чому компанія «здешевшала» удвічі можна дізнатись із матеріалу <b>Mind </b>«<a href="https://mind.ua/publications/20202365-hitkij-prostir-chomu-merezha-kovorkingiv-wework-vidklala-ipo-na-47-mlrd">Хиткий простір: чому мережа коворкінгів WeWork відклала ІРО на $47 млрд</a>».</p>
      <p>Про те, на які ключові моменти потрібно звертати увагу в будь-якому інвестиційному проєкті, щоб не помилитися з вибором, можна дізнатись із матеріалу <b>Mind </b>«<a href="https://mind.ua/publications/20204056-dosvid-wework-yak-ne-prograti-z-venchurnimi-investiciyami">Досвід WeWork: як не програти з венчурними інвестиціями</a>».</p>
    </article>
  </body>
</html>