<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/nervi-frana-via-del-commercio-3120222/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-22T09:02:43+00:00"/>
    <meta property="og:title" content="Nervi, frana in via del Commercio: venti persone evacuate"/>
    <meta property="og:description" content="ROMA – Venti persone sono state evacuate all’alba in via del Commercio a Nervi a causa di una nuova frana all’altezza del civico 74. Sul posto stanno intervenendo i vigili del fuoco. Gli sfollati sono stati messi al riparo su mezzi della Amt fatti arrivare appositamente. La frana sulla A10. Traffico in difficoltà sulla A10 Genova-Savona per un parziale smottamento lungo il muro di controripa tra Genova Pegli e Genova Aeroporto, verificatosi in seguito alle piogge incessanti di questi giorni. Nella tratta, in direzione del capoluogo ligure, si transita al momento su una corsia per la presenza di detriti e si registrano 6 chilometri di coda. I tecnici della Direzione di Tronco di Genova, comunica Autostrade, stanno effettuando le verifiche tecniche propedeutiche agli interventi di ripristino. Per chi proviene da Savona ed è diretto verso la riviera di levante è consigliata l’uscita a Genova Prà o di prendere in alternativa la A26 Genova-Gravellona Toce per raggiungere la A7 con la diramazione Predosa-Bettole e…"/>
  </head>
  <body>
    <article>
      <h1>Nervi, frana in via del Commercio: venti persone evacuate</h1>
      <address><time datetime="2019-11-22T09:02:43+00:00">22 Nov 2019, 09:02</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/nervi_ansa.jpg"/>
        <figcaption>Maltempo in Liguria (foto d’archivio Ansa)</figcaption>
      </figure>
      <p>ROMA – Venti persone sono state evacuate all’alba in via del Commercio a Nervi a causa di una nuova <a href="https://www.blitzquotidiano.it/foto-notizie/maltempo-liguria-toscana-salerno-3112751/">frana</a> all’altezza del civico 74. Sul posto stanno intervenendo i vigili del fuoco. Gli sfollati sono stati messi al riparo su mezzi della Amt fatti arrivare appositamente.</p>
      <h3>La frana sulla A10.</h3>
      <p>Traffico in difficoltà sulla A10 Genova-Savona per un parziale smottamento lungo il muro di controripa tra Genova Pegli e Genova Aeroporto, verificatosi in seguito alle piogge incessanti di questi giorni. Nella tratta, in direzione del capoluogo ligure, si transita al momento su una corsia per la presenza di detriti e si registrano 6 chilometri di coda. I tecnici della Direzione di Tronco di Genova, comunica Autostrade, stanno effettuando le verifiche tecniche propedeutiche agli interventi di ripristino. Per chi proviene da Savona ed è diretto verso la riviera di levante è consigliata l’uscita a Genova Prà o di prendere in alternativa la A26 Genova-Gravellona Toce per raggiungere la A7 con la diramazione Predosa-Bettole e proseguire lungo la A12 Genova-Sestri Levante in direzione Livorno.</p>
      <figure>
        <a href="https://www.blitzquotidiano.it/cronaca-italia/ragno-violino-morde-paziente-ospedale-aosta-3120583/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/ragno-violino-morde-paziente-ospedale-aosta-3120583/">
          <img src="https://static.blitzquotidiano.it/wp/wp-content/uploads/2019/11/ragno_violino-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/ragno-violino-morde-paziente-ospedale-aosta-3120583/">Ragno violino morde un paziente in ospedale ad Aosta</a>
      </h3>
      <figure>
        <a href="https://www.blitzquotidiano.it/cronaca-italia/pisa-andrea-nobilini-treno-ucciso-3120565/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/pisa-andrea-nobilini-treno-ucciso-3120565/">
          <img src="https://static.blitzquotidiano.it/wp/wp-content/uploads/2019/11/binari-1-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/pisa-andrea-nobilini-treno-ucciso-3120565/">Pisa, Andrea Nobilini ucciso ad un passaggio a livello: si cerca il treno che l’ha travolto</a>
      </h3>
      <p>Fonte: Ansa.</p>
    </article>
  </body>
</html>