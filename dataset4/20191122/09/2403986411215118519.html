<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/v_apple_viznali_shho_os_ios_13_mala_duzhe_bagato_bagiv_vzhe_pridumali_yak_tse_vipraviti_n1237613"/>
    <meta property="og:site_name" content="24 Канал"/>
    <meta property="article:published_time" content="2019-11-22T09:09:00+00:00"/>
    <meta property="og:title" content="В Apple визнали, що ОС iOS 13 мала дуже багато багів, вже придумали як це виправити"/>
    <meta property="og:description" content="У вересні Apple почала оновлювати свої смартфони до нової версії операційної системи iOS 13. Та цей процес проходив не без проблем. Схоже, iOS 13 стала рекордсменкою за кількістю багів."/>
  </head>
  <body>
    <article>
      <h1>В Apple визнали, що ОС iOS 13 мала дуже багато багів, вже придумали як це виправити</h1>
      <address>
        <time datetime="2019-11-22T09:09:00+00:00">22 Nov 2019, 09:09</time>
      </address>
      <p>
        <b>У вересні Apple почала оновлювати свої смартфони до нової версії операційної системи iOS 13. Та цей процес проходив не без проблем. Схоже, iOS 13 стала рекордсменкою за кількістю багів.</b>
      </p>
      <p>19 листопада користувачам запропонували чергове виправлення у операційці, що отримало назву iOS 13.2.3.</p>
      <p>Як пише видання <a href="https://www.bloomberg.com/news/articles/2019-11-21/apple-ios-14-features-changes-testing-after-ios-13-bugs">Bloomberg</a>, посилаючись власні джерела пише, в компанії теж розуміють, що багів буде занадто багато. Відтак, виробник вирішив застосувати новий підхід до випуску тестових збірок. Про це заявив глава софтверного напрямку Крейг Федеріго під час спеціальної наради.</p>
      <blockquote>До теми: <a href="https://24tv.ua/techno/apple_znovu_vipustila_onovlennya_ios_1323_shho_vipravlyaye_nova_versiya_proshivki_n1236243">Apple знову випустила оновлення iOS 13.2.3: що виправляє нова версія прошивки</a></blockquote>
      <p>Раніше нові функції вбудовували в щоденні збірки iOS до того, як ті були повністю протестовані. Але через велику кількість оновлень тестувальники не могли зрозуміти, що саме пішло не так.</p>
      <p>"Щоденні збірки – це як страва, яку готують багато користувачів. Тестове ПО настільки перенасичене змінами на різних стадіях розробки, що пристроями, на яке воно встановлено, стає дуже складно користуватися", – каже джерело видання.</p>
      <p>Саме це призвело до деяких проблем в iOS 13.</p>
      <figure>
        <iframe src="https://giphy.com/embed/YAY6wZ6QT4a8o" width="480" height="270" data-service="Giphy" scrolling="no"/>
        <figcaption>
          <a href="https://giphy.com/gifs/animation-app-closing-YAY6wZ6QT4a8o">via GIPHY</a>
        </figcaption>
      </figure>
      <h3>Що зміниться</h3>
      <p>Тож розробники вирішили відключати неперевірені і нестабільні функції в щоденних тестових збірках. При цьому в налаштуваннях з'явиться окрема категорія Flags для сміливців, які ризикнуть протестувати такі функції.</p>
      <p>Такий новий підхід обіцяють застосувати вже у розробці iOS 14. Відтак, настукане оновлення оперативної системи для користувачів iPhone проходитиме не так болісно.</p>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі <b><a href="https://24tv.ua/techno/tehno_tag5908/">Техно</a></b></blockquote>
    </article>
  </body>
</html>