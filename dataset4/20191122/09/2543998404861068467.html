<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/drustvo/170482/slavimo-zastitnika-bolesnih-uradite-ovo-gledajte-kako-cuda-desavaju"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T09:02:00+00:00"/>
    <meta property="og:title" content="SLAVIMO ZAŠTITNIKA BOLESNIH: Uradite OVO i gledajte kako se čuda dešavaju!"/>
    <meta property="og:description" content="Pravoslavni vernici i Srpska pravoslavna crkva svakog 22. novembra, slave Svetog Nektarija Eginskog, grčkog monaha nad čijim su se moštima, prema brojnim svedočenjima, dešavala čuda."/>
  </head>
  <body>
    <article>
      <h1>SLAVIMO ZAŠTITNIKA BOLESNIH: Uradite OVO i gledajte kako se čuda dešavaju!</h1>
      <h2>Pravoslavni vernici i Srpska pravoslavna crkva svakog 22. novembra, slave Svetog Nektarija Eginskog, grčkog monaha nad čijim su se moštima, prema brojnim svedočenjima, dešavala čuda.</h2>
      <address><time datetime="2019-11-22T09:02:00+00:00">22 Nov 2019, 09:02</time> by <a rel="author">Republika</a></address>
      <p>Veruje se da one imaju isceliteljske moći i da pomažu onima koji boluju od teških bolesti, a naročito obolelima od raka.</p>
      <p>Sveti Nektrije je bio nastojnik manastira na ostrvu Egina pored Atine. Živeo je polovinom devetnaestog veka, a preminuo je 1920. godine.</p>
      <p>Njegov život, od prvih koraka sve do upokojenja, od velikog je značaja za pravoslavne hrišćane. Život ovog čoveka bio je neprestana borba u ime dostizanja istinskog znanja i vrline. Žitije svetog Nektarija predstavlja ostvarivanje nepokolebljive želje za pronalaženjem onoga prema čemu je toliko svim silama stremila njegova duša, kao približenje Bogu i Isusu Hristu.</p>
      <figure>
        <img src="https://www.republika.rs/data/images/2017-11-20/17311_slava01-telegraf-nemanja-pancic_f.jpg?1574409657"/>
        <figcaption>Foto: Ilustracija<cite>ST/N. PANČIĆ</cite></figcaption>
      </figure>
      <p>Sveti Nektarije Eginski je svetitelj kojem se pripisuje više od 2.000 čuda. Po pravoslavnom verovanju, isceljenje uz Svetog Nektarija našli su oboleli od raka, paralize, Parkinsonove bolesti i bolesti nerava, bubrega, očiju, te nije čudno što su ga mnoge zdravstvene ustanove, a pre svih Institut za onkologiju i radiologiju Srbije, uzele za svog zaštitnika.</p>
      <p>O čudima svetog Nektarija Eginskog svedočili su mnogi njegovi savremenici i sledbenici, a brojne su i ispovesti ljudi kojima je pomogao.</p>
      <p>Manastir Svete Trojice, koji je ovaj svetac osnovao u Egini, posećuju hodočasnici iz celog sveta, a većina njih ne krije da je našla isceljenje nad njegovim moštima koje ispuštaju sveto miro.</p>
      <h4>Danas izgovorite ove reči za ozdravljenje:</h4>
      <p>O, mirotočiva glavo, svetitelju Nektarije, arhijereju Božiji! U vreme velikog odstupništva i bezbožništva, pobožnošću si prosijao i sakrušio glavu pregordoga satane, koji nas je izranjavio. Toga radi darova ti Hristos da lečiš bolesti neizlečive, koje nas spopadoše zbog bezakonja naših. Verujemo: zavoleo te je Bog pravednoga, da tebe radi nas grešne pomiluje, od prokletstva da nas razreši, od bolesti da nas izbavi i da se po svoj vaseleni slavi strašno i preslavno Ime Njegovo, Oca i Sina i Svetoga Duha, sada i uvek i u vekove vekova. Amin.</p>
      <p>Vernici u manastir dolaze da se poklone Svetom Nektariju i da na njegovim moštima osvete jastučnicu, peškir ili šal, koji bi nakon toga bolesnici trebalo da nose, kao i da uzmu osveštano ulje.</p>
      <h3>MOLITVA SVETOM NEKTARIJU EGINSKOM ČUDOTVORCU - DRUGA</h3>
      <p>O, sveti Nektarije, oče bogomudri! Primi, čuvaru vere pravoslavne, ispovedanje usta ljudi hristoimenitih, koji se sabraše danas u hramu blagodaću Božijom koja u tebi živi. Vest dostiže do zemlje (ruske/srpske) da se ti, veliki među Svetima ugodniče Božiji, javljaš na svim stranama sveta onima koji prizivaju ime tvoje i od raka isceljenje bolesnima daruješ.</p>
      <p>Čusmo za jereja, tvoga imenjaka, Nektarija, koji hram u ime tvoje podiže, sa mukama velikim, jer od raka na grudima teško bolovaše i krv mu svaki dan iz rane isticaše i stradaše on veoma, ali delo sveto ne ostavljaše.</p>
      <p>A ti si, svetitelju mnogomilostivi, sa Neba iznenada sišao i pred njime se u hramu pojavio. On, pak, misleći za tebe da si sabrat i jedan od smrtnih, od tebe zatraži da se za njega pomoliš i reče: "Bolestan sam veoma, ali hoću svetu crkvu da podignem, da u njoj Svetu Liturgiju makar jednom odslužim zajedno sa parohijanima, a posle neka umrem, jer se smrti ne bojim."</p>
      <figure>
        <img src="https://www.republika.rs/data/images/2019-04-28/97412_uskrs03-tanjug-filip-kraincanic_f.jpg?1574409682"/>
        <figcaption>Foto: Ilustracija<cite>Tanjug/F. KRAJINČANIĆ</cite></figcaption>
      </figure>
      <p>A ti si, oče, iako bestelesan beše, suzama lice svoje orosio! I zagrlivši stradalnika, celivao si ga i rekao: "Ne tuguj, čado moje, jer ćeš, pošto bolešću budeš iskušan, ubrzo ozdraviti. I svi će za čudo ovo saznati." Ovaj, pak, iscelivši se, razumede s kim je govorio, ali ti si tad već nevidiv postao.</p>
      <p>O, veliki ugodniče Hristov, Nektarije! Taj hram je danas dovršen i čudesa se tvoja kao more umnožiše! Mi shvatismo da molitve pravednika treba da budu podržane našim usrđem za službu Božiju i rešenošću da za Hrista umiremo, da bismo ozdravili. Mole te, oče pravedni, bolesna čada tvoja: da se na nama ispuni volja Božija, dobra, ugodna i savršena, jer Bog neće smrti grešnika, već da se grešnik obrati i živ da bude.</p>
      <p>Ti, pak, proroče volje Božije, isceli nas blagodatnim javljenjem svojim, da veliki bude Bog na Nebesima i na zemlji u vekove vekova! Amin.</p>
      <related>
        <h4>Pročitajte još:</h4>
        <a href="http://republika.rs/vesti/drustvo/170341/Zasto-Arandjelovdan-slavi-novembru"/>
        <a href="http://republika.rs/vesti/drustvo/169697/Danas-veliki-praznik-ljubavi-Pred-spavanje-izgovorite-OVU-MOLITVU-dobro-zapamtite-sta-ste-sanjali"/>
        <a href="http://republika.rs/vesti/drustvo/169274/Danas-slavimo-DJurdjic-ovaj-praznik-ovo-nikako-SMETE-radite-izgovorite-MOLITVU-kako-ste-zastitili-sebe-svoje-najmilije"/>
        <a href="http://republika.rs/vesti/drustvo/168727/Gledajte-kako-desavaju-CUDA-vasem-zivotu-Svi-vernici-danasnji-dan-treba-urade-JEDNU-STVAR"/>
      </related>
    </article>
  </body>
</html>