<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportazinas.com/ziru-ar-loti-razigu-sniegumu-kaldina-flyers-uzvaru-canucks-pieci-varti-vairakuma/"/>
    <meta property="og:site_name" content="Sportazinas.com"/>
    <meta property="article:published_time" content="2019-11-22T09:30:24+00:00"/>
    <meta property="og:title" content="Žirū ar ļoti ražīgu sniegumu kaldina “Flyers” uzvaru, “Canucks” pieci vārti vairākumā"/>
    <meta property="og:description" content="Aizvadītajā naktī Nacionālajā hokeja līgā (NHL) tika aizvadītas vairākas aizraujošas spēles."/>
  </head>
  <body>
    <article>
      <h1>Žirū ar ļoti ražīgu sniegumu kaldina “Flyers” uzvaru, “Canucks” pieci vārti vairākumā</h1>
      <address><time datetime="2019-11-22T09:30:24+00:00">22 Nov 2019, 09:30</time> by <a rel="author" href="https://www.sportazinas.com/author/sportazinas-com/" target="_blank">sportazinas.com</a></address>
      <p>Aizvadītajā naktī Nacionālajā hokeja līgā (NHL) tika aizvadītas vairākas aizraujošas spēles.</p>
      <p>Vienā no tām Filadelfijas “Flyers” ar 5:3 uzveica Karolīnas “Hurricanes”. Uzvarētāju rindās ar četriem punktiem jeb diviem vārtu guvumiem un divām rezultatīvām piespēlēm izcēlās Klods Žirū. Vēl ar vārtu guvumiem Filadelfijas sastāvā izcēlās Ivans Provorovs, Morgans Frosts un Kevins Heiss, bet “Hurricanes” rindās precīzi bija Sebastjans Aho, Teuvo Teravainens un Lukass Valmarks.</p>
      <figure>
        <iframe src="https://www.youtube.com/embed/eJBFS5sgrlg" width="640" height="360" data-service="Youtube" scrolling="no"/>
      </figure>
      <p>Tikmēr citā duelī Vankūveras “Canucks” ar 6:3 apspēlēja Nešvilas “Predators”, bet piecus vārtus Vankūveras klubs guva vairākuma situācijās.</p>
      <p>Ar precīziem metieniem “Canucks” sastāvā izcēlās Eliass Petersons, Tailers Graovacs, Džonatans Millers, Broks Besers, Bo Horvats un Taners Pīrsons, bet vārtus “Predators” sastāvā guva Raiens Johansens, Kalle Jarnkroks un Mets Dušeins.</p>
      <figure>
        <iframe src="https://www.youtube.com/embed/2P9wEFMmm7I" width="640" height="360" data-service="Youtube" scrolling="no"/>
      </figure>
      <p>Tikmēr citā mačā debiju NHL galvenā trenera amatā piedzīvoja Maiks Kīfs, kura vadītā Toronto “Maple Leafs”, kas ar 3:1 apspēlēja Arizonas “Coyotes” vienību. Kīfs iepriekš bija latviešu aizsarga Kristofera Binduļa galvenais treneris Amerikas Hokeja līgas (AHL) vienībā Toronto “Marlies”, bet pēc Maika Bebkoka atlaišanas viņš saņēma paaugstinājumu amatā.</p>
      <p>Šajā spēlē vārtus “Maple Leafs” sastāvā guva Taisons Berijs, Pjērs Engvals un Ostons Metjūss, kamēr vienīgo precīzo metienu “Coyotes” sastāvā izdarīja Vinnijs Hinostroza.</p>
      <figure>
        <iframe src="https://www.youtube.com/embed/6Xv0Db5B_wo" width="640" height="360" data-service="Youtube" scrolling="no"/>
      </figure>
      <h3>NHL rezultāti 22. novembrī</h3>
      <p>Vegasas “Golden Knights” – Sanhosē “Sharks” 1:2 (0:0, 0:1, 1:0, 0:1) – pagarinājumā</p>
      <p>Arizonas “Coyotes” – Toronto “Maple Leafs” 1:3 (0:1, 0:1, 1:1);</p>
      <p>Čikāgas “Blackhawks” – Tampabejas “Lightning” 2:4 (0:1, 0:0, 2:3);</p>
      <p>Dalasas “Stars” – Vinipegas “Jets” 5:3 (0:0, 3:1, 2:2);</p>
      <p>Minesotas “Wild” – Kolorādo “Avalanche” 3:2 (0:0, 2:2, 1:0);</p>
      <p>Nešvilas “Predators” – Vankūveras “Canucks” 3:6 (1:2, 1:3, 1:1);</p>
      <p>Sentluisas “Blues” – Kalgari “Flames” 5:0 (1:0, 2:0, 2:0);</p>
      <p>Bostonas “Bruins” – Bufalo “Sabres” 3:2 (1:1, 1:0, 1:1);</p>
      <p>Karolīnas “Hurricanes” – Filadelfijas “Flyers” 3:5 (2:2, 0:1, 1:2);</p>
      <p>Kolumbusas “Blue Jackets” – Detroitas “Red Wings” 5:4 (1:1, 1:2, 3:1);</p>
      <p>Floridas “Panthers” – Anaheimas “Ducks” 5:4 (0:1, 2:3, 2:0, 1:0) – pagarinājumā;</p>
      <p>Ņujorkas “Islanders” – Pitsburgas “Penguins” 4:3 (1:1, 1:1, 1:1, 1:0) – pagarinājumā.</p>
    </article>
  </body>
</html>