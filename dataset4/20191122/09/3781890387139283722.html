<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/743032"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T09:30:00+00:00"/>
    <meta property="og:title" content="เอ.เมนารินี จัดงาน เปิดตัวผลิตภัณฑ์ Calecim"/>
    <meta property="og:description" content="เอ.เมนารินี เอเชีย-แปซิฟิก เผยเทรนด์ศาสตร์แห่งการชะลอวัย ค้นพบประสิทธิภาพสารสกัดจากเยื่อหุ้มสายสะดือกวางแดง แก้ไข “ภาวะผิวแก่”"/>
  </head>
  <body>
    <article>
      <h1>เอ.เมนารินี จัดงาน เปิดตัวผลิตภัณฑ์ Calecim</h1>
      <address>
        <time datetime="2019-11-22T09:30:00+00:00">22 Nov 2019, 09:30</time>
      </address>
      <p>
        <b>เอ.เมนารินี เอเชีย-แปซิฟิก เผยเทรนด์ศาสตร์แห่งการชะลอวัย ค้นพบประสิทธิภาพสารสกัดจากเยื่อหุ้มสายสะดือกวางแดง แก้ไข “ภาวะผิวแก่”</b>
      </p>
      <p>เอ.เมนารินี เอเชีย-แปซิฟิก จัดงาน “<b>The Latest Advances in Aesthetics &amp; Cosmeceuticals” </b>พร้อมเปิดตัวผลิตภัณฑ์ <b>Calecim<sup>®</sup></b> เวชสำอางที่มีส่วนประกอบหลักของ <b>”สารสกัดจากเยื่อหุ้มสายสะดือกวางแดง”</b> ที่มีประสิทธิภาพในการนำมาใช้ในด้านความงาม โดยเฉพาะใช้ฟื้นฟูผิวหลังการทำเลเซอร์ผิวหนัง ที่เกิดจากการร่วมมือกันระหว่างบริษัท A.Menarini Asia-Pacific และ Cell Research Corporation ผู้ผลิตคิดค้นผลิตภัณฑ์ Calecim<sup>® </sup> โดยมีแพทย์ผู้เชี่ยวชาญจากประเทศสหรัฐอเมริกา <b>Dr. Mitchel Goldman (ดร.มิทเชล โกลแมน)</b> ที่มีชื่อเสียงระดับนานาชาติด้านการทำวิจัยเกี่ยวกับเครื่องเลเซอร์ผิวหนังประเภทต่างๆ มีความเชี่ยวชาญเฉพาะทั้งทางด้านผิวหนังและศัลยศาสตร์ความงาม มาบรรยายพิเศษให้กับแพทย์ในประเทศไทย<br/> </p>
      <figure>
        <img src="https://www.dailynews.co.th/admin/upload/20191122/news_KBZiLhIdPR155354_533.jpg?v=20191125173?v=9454"/>
      </figure>
      <p><b>มร. ทอม เบอร์ซิงเกอร์ กรรมการผู้จัดการ บริษัท เอ. เมนารินี (ประเทศไทย) จำกัด กล่าวว่า</b> บริษัท เอ.เมนารินี เอเชีย-แปซิฟิก เป็นบริษัทในเครือ เมนารินี กรุ๊ป ซึ่งเป็นบริษัทยาชีวภาพจากประเทศอิตาลี ก่อตั้งขึ้นในปี 2429 ภายใต้วิสัยทัศน์ “การเป็นผู้นำด้านผลิตภัณฑ์ดูแลสุขภาพ เพื่อฟื้นฟูคุณภาพชีวิตของคนในภูมิภาค” ซึ่งการจัดงานในครั้งนี้นับเป็นก้าวสำคัญของอุตสาหกรรมเวชสำอาง ระหว่าง บริษัท เอ.เมนารินี เอเชีย-แปซิฟิก ผู้นำเข้าและจัดจำหน่าย ร่วมกับ บริษัท Cell Research Corporation ผู้ผลิตคิดค้นผลิตภัณฑ์ Calecim<sup>®</sup> ที่ได้ร่วมกันจัดงานในครั้งนี้ขึ้น</p>
      <figure>
        <img src="https://www.dailynews.co.th/admin/upload/20191122/news_RVzHnkNDqE155356_533.jpg?v=20191125173?v=3901"/>
      </figure>
      <p>โดยสืบเนื่องจากนวัตกรรมทางเทคโนโลยีฟื้นฟูผิวหนังและแก้ไขปัญหาด้านผิวหนัง มีอัตราที่เติบโตแบบก้าวกระโดด โดยเฉพาะตลาดเกิดใหม่ในภูมิภาคเอเชียแปซิฟิก ซึ่งเป็นตลาดที่เติบโตรวดเร็วที่สุดในโลก แซงหน้าตลาดในแถบอเมริกาเหนือและยุโรป ทำให้ฐานผู้บริโภคในภูมิภาคนี้มีความตระหนักรู้มากขึ้นเกี่ยวกับโรคผิวหนัง จึงส่งผลให้เกิดความต้องการผลิตภัณฑ์ใหม่ๆที่ตอบสนองความต้องการด้านการดูแลผิว ยิ่งส่งผลให้ผู้ประกอบการ แพทย์ผู้เชี่ยวชาญ ต้องตื่นตัวมากยิ่งขึ้น สำหรับภายในงานได้รับเกียรติจาก ดร.มิทเชล โกลแมน</p>
      <anchor name="_Hlk25179390">
        <p>ผู้เชี่ยวชาญเฉพาะด้านผิวหนังและศัลยศาสตร์ความงามระดับโลก ร่วมบรรยายพิเศษให้กับ แพทย์ผิวหนังในประเทศไทยกว่า 70 คนจากทั่วประเทศ เพื่อเสริมสร้างศักยภาพและยกระดับขีดความสามารถให้ดียิ่งขึ้น</p>
        <figure>
          <img src="https://www.dailynews.co.th/admin/upload/20191122/news_uRGWNmlxcM155356_533.jpg?v=20191125173?v=5478"/>
        </figure>
      </anchor>
    </article>
  </body>
</html>