<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/klaus-iohannis-indemn-vot-ori-eu-ori-psd-306693.html"/>
    <meta property="og:site_name" content="B1 TV"/>
    <meta property="article:published_time" content="2019-11-22T09:48:16+00:00"/>
    <meta property="og:title" content="Iohannis, mesaj pentru alegătorul român: „Hai la vot! Miza e clară: ori eu, ori PSD. Votează!” (VIDEO)"/>
    <meta property="og:description" content="Klaus Iohannis îi îndeamnă pe români, printr-un mesaj video, să-l voteze pe 24 noiembrie, în al doilea tur al alegerilor prezidențiale, dacă vor să scape de PSD. „Hai la vot! Miza e clară: ori eu, ori..."/>
  </head>
  <body>
    <article>
      <h1>Iohannis, mesaj pentru alegătorul român: „Hai la vot! Miza e clară: ori eu, ori PSD. Votează!” (VIDEO)</h1>
      <address><time datetime="2019-11-22T09:48:16+00:00">22 Nov 2019, 09:48</time> by <a rel="author">Redacția B1.ro</a></address>
      <p>Klaus Iohannis îi îndeamnă pe români, printr-un mesaj video, să-l voteze pe 24 noiembrie, în al doilea tur al alegerilor prezidențiale, dacă vor să scape de PSD.</p>
      <p>„Hai la vot! Miza e clară: ori eu, ori PSD. Votează!” - este mesajul transmis de candidatul PNL la prezidențiale.</p>
      <p>Duminică are loc în țară al doilea tur al acestui scrutin. În Diaspora, votul a început vineri, la ora 1.00, în Noua Zeelandă şi Australia şi se va încheia luni, la ora 7.00, pe coasta de vest a Statelor Unite ale Americii. Procesul electoral în străinătate se va derula pe durata a trei zile vineri, 22 noiembrie, între orele 12.00 – 21.00, 23 şi 24 noiembrie, între orele 7.00 şi 21.00 (ore locale). În fiecare zi există posibilitatea prelungirii votului până la ora 23.59 dacă sunt cozi.</p>
      <p>În primul tur al alegerilor prezidenţiale, Klaus Iohannis a obţinut 37,82% din voturi, iar Viorica Dăncilă - 22,26%.</p>
      <figure>
        <video src="https://stream.adunity.com/fstream.ashx?d=b1-static&amp;f=b1_v_upload_594cb5dd11_iohannis_20191122113830.mp4"/>
      </figure>
    </article>
  </body>
</html>