<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/okonomi/2019/11/22/Geir-Isaksen-g%C3%A5r-av-som-sjef-i-Vy-20451270.ece"/>
    <meta property="og:site_name" content="adressa.no"/>
    <meta property="article:published_time" content="2019-11-22T09:09:20+00:00"/>
    <meta property="og:title" content="Geir Isaksen går av som sjef i Vy"/>
    <meta property="og:description" content="Konsernsjef Geir Isaksen (65) har bedt om avløsing i Vy, og går over i en rådgiverstilling når ny konsernsjef tiltrer."/>
  </head>
  <body>
    <article>
      <h1>Geir Isaksen går av som sjef i Vy</h1>
      <address><time datetime="2019-11-22T09:09:20+00:00">22 Nov 2019, 09:09</time> by <a rel="author">ntb</a></address>
      <p>Konsernsjef Geir Isaksen (65) har bedt om avløsing i Vy, og går over i en rådgiverstilling når ny konsernsjef tiltrer.</p>
      <aside><a href="https://www.adressa.no/nyheter/okonomi/2019/11/22/javascript:void(0);">Del denne artikkelen på Facebook</a> <a href="https://www.adressa.no/nyheter/okonomi/2019/11/22/javascript:void(0);">Del denne artikkelen på Twitter</a> <a href="https://www.adressa.no/nyheter/okonomi/2019/11/22/javascript:void(0);">Del denne artikkelen på e-post</a></aside>
      <p>Konsernsjef Geir Isaksen meddelte 21. november 2019 styret i Vygruppen AS at han ønsker å fratre sin stilling som konsernsjef. Geir Isaksen har vært konsernsjef for Vy siden september 2011 og er nå 65 år gammel, heter det i en pressemelding fra Vy fredag formiddag.</p>
      <p>– Isaksen har ledet Vy gjennom store endringer i den tiden han har vært konsernsjef. Jernbanereformen og innføringen av konkurranse om å kjøre tog på norske jernbanestrekninger har krevd en stor omstilling i selskapet, sier styreleder Dag Mejdell.</p>
      <p>Styret i Vy har satt ned et ansettelsesutvalg som skal lede prosessen med å finne ny konsernsjef til Vy.</p>
      <p>– Det har vært en glede å lede dette konsernet siden 2011. Jeg har i henhold til min ansettelsesavtale en rett til å gå over i en rådgiverstilling i selskapet etter fylte 64 år, og har kommet til at tiden nå er moden for å gjøre det, sier Isaken.</p>
      <p>Han sier han vil stå i stillingen inntil ny konsernsjef tiltrer.</p>
    </article>
  </body>
</html>