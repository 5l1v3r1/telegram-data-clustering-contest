<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904685/b-l-ni-in-de-wolken-na-zege-antwerp-onze-beste-match-van-het-seizoen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-22T09:28:00+00:00"/>
    <meta property="og:title" content="Bölöni in de wolken na zege Antwerp: “Onze beste match van het seizoen”"/>
    <meta property="og:description" content="Royal Antwerp Football Club won de inhaalwedstrijd tegen KAA Gent met 3-2. Coach Laszlo Bölöni was na afloop een tevreden man."/>
  </head>
  <body>
    <article>
      <h1>Bölöni in de wolken na zege Antwerp: “Onze beste match van het seizoen”</h1>
      <address>
        <time datetime="2019-11-22T09:28:00+00:00">22 Nov 2019, 09:28</time>
      </address>
      <p>
        <b>Royal Antwerp Football Club won de inhaalwedstrijd tegen KAA Gent met 3-2. Coach Laszlo Bölöni was na afloop een tevreden man.</b>
      </p>
      <p>“Tegen Club Brugge was het ook niet slecht, maar ik denk dat dit misschien wel onze beste match van het seizoen was”, geeft Bölöni tegenover Het Laatste Nieuws toe. “Ik ben tevreden met het resultaat en de manier waarop we het behaalden, ik ga blij zijn als we dit zondag kunnen herhalen. 't Is misschien niet slim dat ik het zeg, maar ik ga geen grote dingen veranderen.”</p>
      <p>De Roemeense oefenmeester stond een paar weken geleden onder ferme druk bij Antwerp, maar in het voetbal kan het tij snel keren. Antwerp won van leider Club Brugge en nu ging ook KAA Gent voor de bijl. The Great Old staat op een puntje van de tweede plek en het vel van Bölöni lijkt gered. Komende zondag wacht KAA Gent opnieuw.</p>
      <aside>Lees meer<br/><a href="https://www.voetbalprimeur.be/nieuws/904663/antwerp-gent.html?itm_source=www.voetbalprimeur.be&amp;itm_medium=highlighted-content">Antwerp pakt drie belangrijke punten tegen AA Gent dankzij twee goals Mbokani<br/></a><a href="https://www.voetbalprimeur.be/nieuws/904667/b-l-ni-ik-heb-zin-om-even-aan-de-oren-van-mijn-spelers-te-trekken-.html?itm_source=www.voetbalprimeur.be&amp;itm_medium=highlighted-content"> Bölöni over heropstanding van Refaelov: "Hij is nooit uit mijn gedachten geweest"</a></aside>
    </article>
  </body>
</html>