<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/cronache/weekend-italia-sott-acqua-rischio-alluvioni-638755.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-22T09:07:00+00:00"/>
    <meta property="og:title" content="Weekend: Italia sott’acqua, allarme vortice ciclonico e rischio alluvioni"/>
    <meta property="og:description" content="Un pericoloso vortice ciclonico sconquasserà quasi tutte le regioni"/>
  </head>
  <body>
    <article>
      <h1>Weekend: Italia sott’acqua, allarme vortice ciclonico e rischio alluvioni</h1>
      <h2>Un pericoloso vortice ciclonico sconquasserà quasi tutte le regioni</h2>
      <address>
        <time datetime="2019-11-22T09:07:00+00:00">22 Nov 2019, 09:07</time>
      </address>
      <p>Tra poche ore un ciclone di origine Nordatlantica si posizionerà sulla Francia meridionale e nel corso del weekend raggiungerà dapprima la Sardegna e poi le regioni meridionali, dando vita a una pesante fase di maltempo che coinvolgerà quasi tutta l’Italia.</p>
      <p>Il team del sito https://www.ilmeteo.it/ avverte che nel fine settimana la giornata peggiore sarà quella di sabato, quando il ciclone si troverà sulla Sardegna. Piogge abbondanti o molto abbondanti cadranno incessanti sulla Liguria centrale e di ponente e su tutto il Piemonte. Il rischio di frane e straripamenti di fiumi sarà elevato in quanto questi territori sono già zuppi d’acqua per le piogge dei giorni scorsi e in più è atteso un graduale scioglimento della neve in quota. Lo Scirocco soffierà via via più forte, provocando mareggiate sulle coste esposte e rendendo il mar Tirreno e quello Ligure agitati. Altre precipitazioni interesseranno anche il resto del Nord seppur meno intense, mentre nel pomeriggio comincerà a peggiorare sulla Sicilia.</p>
      <p>Il team del sito https://www.ilmeteo.it/ avvisa che domenica il ciclone raggiungerà il Sud Italia provocando una pesante ondata di maltempo dapprima sulla Sicilia, poi su Calabria e Basilicata, sferzate da vento di Scirocco a 100 km/h, mareggiate con onde alte fino a 5 metri e da un rischio concreto di eventi alluvionali. Continuerà a piovere ancora su Liguria e Piemonte, anche se con una tendenza a miglioramento mentre le piogge raggiungeranno anche tutto il settore adriatico centro-meridionale. Tornerà l’acqua alta a Venezia con una marea di circa 110-115 cm.</p>
    </article>
  </body>
</html>