<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/airbnb-in-mednarodni-olimpijski-komite-sklenila-500-milijonsko-pogodbo.html?RSSdde5f97b0a6d55c0159592d3a401439d"/>
    <meta property="og:site_name" content="Računalniške novice"/>
    <meta property="article:published_time" content="2019-11-22T09:00:00+00:00"/>
    <meta property="og:title" content="Airbnb in Mednarodni olimpijski komite sklenila 500-milijonsko pogodbo"/>
    <meta property="og:description" content="Mednarodni olimpijski komite (MOK) je v ponedeljek, 18. novembra 2019, z Airbnb-jem sklenil pomembno partnerstvo, s katerim olimpijske igre še bolj intenzivno vstopajo v digitalno"/>
  </head>
  <body>
    <article>
      <h1>Airbnb in Mednarodni olimpijski komite sklenila 500-milijonsko pogodbo</h1>
      <address>
        <time datetime="2019-11-22T09:00:00+00:00">22 Nov 2019, 09:00</time>
      </address>
      <p>Mednarodni olimpijski komite (MOK) je v ponedeljek, 18. novembra 2019, z Airbnb-jem sklenil pomembno partnerstvo, s katerim olimpijske igre še bolj intenzivno vstopajo v digitalno obdobje. Gre za devetletno pogodbo, ki zaobjema sodelovanje izpostavljenih akterjev na OI v Tokiu 2020, Pekingu 2022, Parizu 2024, Milanu/Cortini 2026 in Los Angelesu 2028. Airbnb in MOK bosta tako postavila nov standard za gostitelje, s čimer bodo od tega imeli določene prednosti tako obiskovalci, športniki in pa organizatorji.</p>
      <p>Strategija MOK-a se močno nagiba v smeri trajnostnega razvoja, k čemer spada tudi trajnostni način potovanja – na tej točki nastopi Airbnb. Ta bo obiskovalcem olimpijskih iger omogočil družbeno inkluzivno, okolju prijazno in stroškovno dostopno opcijo za nastanitev. Del dogovora so nastanitvene provizije, ki bodo znižale stroške organizatorjev olimpijskih iger in ostalih deležnikov, minimizirale potrebo po gradnji novih nastanitvenih kapacitet in generirale direktne prihodke lokalnim ponudnikom nastanitev in skupnostim. Airbnb bo prav tako sodeloval tudi z Mednarodnim paraolimpijskim komitejem, kjer bodo na voljo nastanitve prilagojene invalidnim osebam.</p>
      <p>Predsednik mednarodnega olimpijskega komiteja, <b>Thomas Bach</b>, je povedal: »<i>To inovativno partnerstvo sovpada z našo strategijo učinkovite organizacije olimpijskih iger na trajnostni način. Na tak način bo tudi skupnost deležna koristnih ostankov organizacije iger. S podporo Airbnb-ja bomo tudi športnikom omogočili, da razvijejo novi kanal direktnih prihodkov, in sicer preko promocije fizičnih aktivnosti in olimpijskih vrednot</i>«.</p>
      <p>Soustanovitelj Airbnb-ja, <b>Joe Gebbia</b>, pravi: »Airbnb in MOK imata bogate izkušnje pri organizaciji namestitev v sklopu največjih svetovnih dogodkov. Igre bodo z našo pomočjo še bolj inkluzivne, dostopne in trajnostne. Airbnb-jeva vizije je ustvariti svet, kjer je vsak dobrodošel povsod. Ponosni smo, da se bo olimpijski duh širil tudi po naši skupnosti.</p>
      <p>
        <b>Manj novogradenj in novi Airbnb gostitelji</b>
      </p>
      <p>V devetih letih bo v sklopu partnerstva nastalo na stotine tisoče novih Airbnb namestitev, kar bo skupnostim po prizoriščih iger dalo možnost, da zaslužijo dodaten denar, obenem pa obiskovalcev iz celega sveta nudijo lokalno izkušnjo bivanja. Seveda pa ta ne bo omejena zgolj na obiskovalce, temveč se bodo lahko za Airbnb odločili tudi športniki in ostali člani olimpijskih odprav. Obiskovalcem bo ponujena lokalna, bolj avtentična izkušnja bivanja, kar je vedno tudi eden glavnih ciljev organizatorjev iger, da torej približajo državo gostiteljico celemu svetu.</p>
      <footer>Povezave: <a href="https://www.olympic.org/news/ioc-and-airbnb-announce-major-global-olympic-partnership">Olympic</a></footer>
    </article>
  </body>
</html>