<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520935-negativni-nalada-pokracuje-ranni-zprava-z-akcioveho-trhu/"/>
    <meta property="og:site_name" content="KurzyCZ"/>
    <meta property="article:published_time" content="2019-11-22T09:18:41+00:00"/>
    <meta property="og:title" content="Negativní nálada pokračuje (Ranní zpráva z akciového trhu)"/>
    <meta property="og:description" content="Investiční služby Komerční banky, aktuální tržní data, analýzy a komentáře."/>
  </head>
  <body>
    <article>
      <h1>Negativní nálada pokračuje (Ranní zpráva z akciového trhu)</h1>
      <address><time datetime="2019-11-22T09:18:41+00:00">22 Nov 2019, 09:18</time> by <a rel="author">Investiční bankovnictví</a></address>
      <p>
        <b>
          <i>Dovolujeme si vás informovat, že od začátku příštího týdne změníme strukturu publikací akciového výzkumu <a href="https://akcie-cz.kurzy.cz/akcie/komercni-banka-590/">Komerční banky</a>. Namísto každodenní Ranní zprávy z akciového trhu Vás budeme informovat ad hoc, a to výhradně o klíčových událostech týkajících se akciových titulů obchodovaných na <a href="https://akcie-cz.kurzy.cz/burza/">pražské burze</a>. Děkujeme za pochopení.</i>
        </b>
      </p>
      <p>
        <b>Hlavní události</b>
      </p>
      <p><a href="https://akcie-cz.kurzy.cz/akcie/cez-183/">ČEZ</a> vydává <a href="https://www.kurzy.cz/dluhopisy/">dluhopisy</a>.</p>
      <p><a href="https://www.kurzy.cz/akcie-eu/eurostoxx50-12/">Evropské trhy</a> by dnes měly začít obchodování bez jasného trendu.</p>
      <p>Ve Spojených státech bude dnes zveřejněn spotřebitelský sentiment University of Michigan a <a href="https://www.kurzy.cz/tema/ism/">index nákupních manažerů</a>. V Německu pak <a href="https://www.kurzy.cz/makroekonomika/hdp/">HDP</a> za Q3 19.</p>
      <p>Výsledová sezóna již prakticky skončila a dnes nejsou na programu žádné podstatnější korporátní reporty.         </p>
      <p>
        <b>Obchodování na zámořských trzích</b>
      </p>
      <p>Včera zámořské indexy za nízkého objemu lehce oslabily. Investoři čekají na další zprávy týkající se očekávané obchodní dohody mezi USA a Čínou. Z jednotlivých sektorů si vzhledem k růstu <a href="https://www.kurzy.cz/komodity/ropa-brent-graf-vyvoje-ceny/">ceny ropy</a> nejlépe vedly energetické společnosti. Celkovou náladu tížil výkon realitního sektoru, který odevzdal 1,39 %.  Celkově hlavni index <a href="https://www.kurzy.cz/akcie-usa/s-and-p-500-7/">S&amp;P 500</a> smazal necelých 5 bodů a uzavřel o 0,16 % níže.</p>
      <p>V Asii končí obchodování smíšeně. V Japonsku uzavřely indexy mírně v plusu a umazávají ztráty předchozích dnů. <a href="https://akcie-cz.kurzy.cz/">Akcie</a> v Hongkongu vzrostly, zatímco pevninské čínské indexy oslabily. Indexy posilovaly v Austrálii a Koreji.</p>
      <p><a href="https://akcie-cz.kurzy.cz/akcie/cez-183/">ČEZ</a> vydá 2. prosince <a href="https://www.kurzy.cz/dluhopisy/">dluhopisy</a> v objemu 750 mil. <a href="https://www.kurzy.cz/kurzy-men/nejlepsi-kurzy/EUR-euro/">EUR</a> splatné v roce 2026. Cena by měla být 110 bazických bodů nad referenční mid-swap sazbou a výsledná sazba pod 1 %. <a href="https://akcie-cz.kurzy.cz/akcie/cez-183/">ČEZ</a> využívá příznivého prostředí na finančních trzích a refinancuje <a href="https://www.kurzy.cz/dluhopisy/">dluhopisy</a> za výhodnějších podmínek, což by se mělo pozitivně projevit na hospodaření. Očekáváme, že díky refinancování dluhu v objemu cca 70 mld. <a href="https://www.kurzy.cz/kurzy-men/">CZK</a> v následujících letech za výhodnějších podmínek by mohl <a href="https://akcie-cz.kurzy.cz/akcie/cez-183/">ČEZ</a> ročně uspořit na úrokových nákladech  asi 2 mld. <a href="https://www.kurzy.cz/kurzy-men/">CZK</a>.</p>
      <p>Autor: Bohumil Trampota</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/396305-ranni-zpravy-ranni-zprava-z-akcioveho-trhu-17-3-2016/"/>
        <a href="https://www.kurzy.cz/zpravy/396580-ranni-zpravy-ranni-zprava-z-akcioveho-trhu-22-3-2016/"/>
        <a href="https://www.kurzy.cz/zpravy/396921-ranni-zpravy-ranni-zprava-z-akcioveho-trhu-30-3-2016/"/>
        <a href="https://www.kurzy.cz/zpravy/396242-ranni-zpravy-ranni-zprava-z-akcioveho-trhu/"/>
        <a href="https://www.kurzy.cz/zpravy/396741-ranni-zpravy-ranni-zprava-z-akcioveho-trhu-24-3-2016/"/>
        <a href="https://www.kurzy.cz/zpravy/397013-ranni-zpravy-ranni-zprava-z-akcioveho-trhu-31-3-2016/"/>
        <a href="https://www.kurzy.cz/zpravy/396649-ranni-zpravy-ranni-zprava-z-akcioveho-trhu-23-3-2016/"/>
        <a href="https://www.kurzy.cz/zpravy/396491-ranni-zpravy-ranni-zprava-z-akcioveho-trhu-21-3-2016/"/>
        <a href="https://www.kurzy.cz/zpravy/485186-akciove-trhy-pokracuji-v-rustu-ranni-zprava-z-akcioveho-trhu/"/>
        <a href="https://www.kurzy.cz/tema/5586528.html"/>
        <a href="https://www.kurzy.cz/zpravy/430756-ranni-zprava-z-akcioveho-trhu-akciove-trhy-umazaly-cast-ztrat-z-pocatku-tydne/"/>
        <a href="https://www.kurzy.cz/tema/4535436.html"/>
      </related>
    </article>
  </body>
</html>