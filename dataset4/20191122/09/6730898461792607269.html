<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/microsoft_dobio_dozvolu_za_isporuku_softvera_huawei-u-82151"/>
    <meta property="og:site_name" content="Benchmark"/>
    <meta property="article:published_time" content="2019-11-22T09:25:00+00:00"/>
    <meta property="og:title" content="Microsoft dobio dozvolu za isporuku softvera Huawei-u"/>
    <meta property="og:description" content="Nakon produženja licence od 90 dana, Microsoft je dobio dozvolu da Huawe-u isporučuje svoj softver"/>
  </head>
  <body>
    <article>
      <h1>Microsoft dobio dozvolu za isporuku softvera Huawei-u</h1>
      <address>
        <time datetime="2019-11-22T09:25:00+00:00">22 Nov 2019, 09:25</time>
      </address>
      <figure>
        <img src="https://www.benchmark.rs/assets/img/news/main/fe440668628865c99e2a8b0f37c5fc97.jpg"/>
      </figure>
      <p>Prema jučerašnjem izveštaju Reuters-a, <a href="https://www.benchmark.rs/tag/microsoft-43"><b>Microsoft</b></a> je dobio licencu za izvoz softvera kineskom <a href="https://www.benchmark.rs/tag/huawei-113"><b>Huawei-u.</b></a><br/>Ovaj događaj je usledio nakon što je američka vlada produžila privremenu licencu domaćim kompanijama koja će trajati narednih 90 dana.</p>
      <p>"20. novembra, Ministarstvo trgovine je odobrilo zahtev Microsoft-a za licencom koja omogućuje izvoz softvera Huawei-u namenjenog masovnom tržištu. " izjavio je portparol Microsoft-a u pisanoj izjavi.</p>
      <p>Huawei je na crnu listu dospeo u maju, a pored toga, predsednik SAD Donald Trump je potpisao i izvršnu naredbu koja zabranjuje američkim kompanijama poslovanje sa Huawei-om zbog zabrinutosti za nacionalnu bezbednost. Huawei je više puta porekao sve optužbe.</p>
      <h3>Pogledajte još: <a href="https://www.benchmark.rs/vesti/huawei_sada_ima_i_pcie_ssd_disk_od_cak_32tb-82105">Huawei sada ima i PCIe SSD disk od čak 32TB!</a></h3>
      <p>Nakon zabrane, odobrena su dva tromesečna produženja licence, jedno u maju, a drugo u avgustu.</p>
      <p>Iz Huawei-a kažu da produženje licence ne menja činjenicu da se kompanija ne tretira fer od strane američke vlade.</p>
      <p>"Oduvek smo mišljenja da ovakva odluka američke vlade nanosi više štete samoj Americi nego Huawei-u" izjavila je kompanija u saopštenju za štampu.</p>
      <p>
        <i>Izvor: <a href="https://www.cnet.com/">CNET</a></i>
      </p>
      <figure>
        <iframe src="https://www.youtube.com/embed/7fFuJ0jYjAU" width="600" height="450" data-service="Youtube" scrolling="no"/>
      </figure>
    </article>
  </body>
</html>