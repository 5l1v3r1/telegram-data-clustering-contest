<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/novijat-prezident-na-sasht-blumbarg-podade-dokumenti-za-uchredjavane-na-komitet-za-izborite.html"/>
    <meta property="og:site_name" content="bTV Новините"/>
    <meta property="article:published_time" content="2019-11-22T09:04:00+00:00"/>
    <meta property="og:title" content="Новият президент на САЩ: Блумбърг подаде документи за учредяване на комитет за изборите"/>
    <meta property="og:description" content="77-годишният милиардер стана член на Демократическата партия миналата година"/>
  </head>
  <body>
    <article>
      <h1>Новият президент на САЩ: Блумбърг подаде документи за учредяване на комитет за изборите</h1>
      <h2>77-годишният милиардер стана член на Демократическата партия миналата година</h2>
      <address><time datetime="2019-11-22T09:04:00+00:00">22 Nov 2019, 09:04</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/22/prezident_1574403719-1.mp4"/>
      </figure>
      <p>Почти сигурно е, че бившият кмет на Ню Йорк – милиардерът Майкъл Блумбърг, влиза в президентската надпревара в Съединените щати.<br/><br/>Слухове за това циркулират в публичното пространство от няколко седмици. Те бяха отчасти потвърдени преди броени часове, след като Блъмбърг подаде документи във Федералната избирателна комисия на САЩ за учредяване на комитет за кампания за президентски избори.</p>
      <p>Това му дава законовото право да набира и изразходва средства за предизборна кампания за вота през 2020 г. Очаква се в близките дни Блумбърг да обяви дали се включва официално в първичните избори на демократите.</p>
      <p>77-годишният Блумбърг стана член на Демократическата партия миналата година. Преди това той години наред беше републиканец, а след това безпартиен.</p>
    </article>
  </body>
</html>