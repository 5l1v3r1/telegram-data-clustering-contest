<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/22/7103364/"/>
    <meta property="og:site_name" content="Європейська правда"/>
    <meta property="article:published_time" content="2019-11-22T09:47:55+00:00"/>
    <meta property="og:title" content="Україна скасувала безкоштовні довгострокові візи для естонців"/>
    <meta property="og:description" content="Уряд України вирішив більше не видавати безкоштовні довгострокові візи естонським громадянам у відповідь на аналогічне рішення Естонії щодо українців."/>
  </head>
  <body>
    <article>
      <h1>Україна скасувала безкоштовні довгострокові візи для естонців</h1>
      <address>
        <time datetime="2019-11-22T09:47:55+00:00">22 Nov 2019, 09:47</time>
      </address>
      <p>Уряд України вирішив більше не видавати безкоштовні довгострокові візи естонським громадянам у відповідь на аналогічне рішення Естонії щодо українців.</p>
      <p>Про це повідомляє "Європейська правда".</p>
      <p>У липні 2018 року український Кабмін ухвалив розпорядження, за яким вирішив <a href="https://www.kmu.gov.ua/npas/pro-oformlennya-dovgostrokovih-viz-dlya-vyizdu-v-ukrayinu-gromadyanam-estonskoyi-respubliki">запровадити</a> безоплатне оформлення громадянам Естонії довгострокових віз для в’їзду в Україну.</p>
      <p>Це було відповіддю на аналогічне рішення естонської сторони — щоб дотриматися принципу взаємності у відносинах між Україною та Естонією у сфері оформлення віз, пояснили в уряді.</p>
      <p>Та днями, 15 листопада цього року, уряд <a href="https://www.kmu.gov.ua/npas/pro-vizkim-shcho-vtratilo-chinnist-rozp-a1088r">визнав</a> недійсним минулорічне розпорядження. Це сталось після того, як у вересні уряд Естонії вирішив <b><a href="https://www.eurointegration.com.ua/ed/main-frame/news/objlist_newslist/bookmark_newobj/%D0%B2%D0%B8%D1%80%D1%96%D1%88%D0%B8%D0%B2%20%D1%81%D0%BA%D0%B0%D1%81%D1%83%D0%B2%D0%B0%D1%82%D0%B8%20%D0%B1%D0%B5%D0%B7%D0%BA%D0%BE%D1%88%D1%82%D0%BE%D0%B2%D0%BD%D1%96%20%D0%B4%D0%BE%D0%B2%D0%B3%D0%BE%D1%81%D1%82%D1%80%D0%BE%D0%BA%D0%BE%D0%B2%D1%96%20%D0%B2%D1%96%D0%B7%D0%B8%20%D0%B4%D0%BB%D1%8F%20%D1%83%D0%BA%D1%80%D0%B0%D1%97%D0%BD%D1%86%D1%96%D0%B2">скасувати своє рішення</a></b> від 2010 року про видачу безкоштовних довгострокових віз для українців.</p>
      <p>Естонський уряд пояснив: оскільки приблизно 90% громадян України подають документи на отримання візи для довготривалого перебування для роботи в Естонії, підтримувати пільгове ставлення до громадян України вже не виправдано. Наказ набув чинності 1 листопада.</p>
      <p>При цьому естонський уряд зазначив, що Україна залишається важливим партнером для Естонії у Східній Європі.</p>
      <p>Аналогічне рішення уряд Естонії вирішив ухвалити і щодо громадян Білорусі.</p>
      <related>
        <a href="https://www.eurointegration.com.ua/news/2019/09/25/7101165/"/>
      </related>
    </article>
  </body>
</html>