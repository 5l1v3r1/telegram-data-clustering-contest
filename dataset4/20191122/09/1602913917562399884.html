<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/companii/energie/toate-panzele-sus-spre-energie-eoliana-vantul-a-asigurat-joi-o-treime-din-consumul-de-energie-electrica-al-romaniei-locul-2-in-europa-18604578"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-22T09:10:19+00:00"/>
    <meta property="og:title" content="Toate ”pânzele” sus spre energie eoliană: Vântul a asigurat joi o treime din consumul de energie electrică al României, locul 2 în Europa"/>
    <meta property="og:description" content="Vântul a asigurat joi, 21 noiembrie, o treime din consumul de energie electrică al României (32%), ceea ce plasează România pe locul 2 în Europa, în clasamentul ponderii energiei eoliene, după Irlanda, cu 35%, arată datele Windeurope. "/>
  </head>
  <body>
    <article>
      <h1>Toate ”pânzele” sus spre energie eoliană: Vântul a asigurat joi o treime din consumul de energie electrică al României, locul 2 în Europa</h1>
      <address>
        <time datetime="2019-11-22T09:10:19+00:00">22 Nov 2019, 09:10</time>
      </address>
      <p>Vântul a asigurat joi, 21 noiembrie, o treime din consumul de energie electrică al României (32%), ceea ce plasează România pe locul 2 în Europa, în clasamentul ponderii energiei eoliene, după Irlanda, cu 35%, arată datele Windeurope. </p>
      <p>România ocupă, cu 54 GWh, locul 7 în clasamentul producţiei eoliene de electricitate, după Suedia, cu 67 GWh şi înaintea Italiei, cu 34 GWh. Topul este condus de Marea Britanie, cu 219 GWh, Germania cu 135 GWh şi Spania cu 132 GWh.</p>
      <p>La ora transmiterii ştirii sistemele eoliene erau din nou principalul producător de electrictate din România, furnizând 24,03% din producţie, urmate de hidrocentrale (21,9%), centralele pe cărbune (19%), centralele pe hidrocarburi (18,7%) şi energia nucleară cu 14,8%.</p>
      <p>Consumul la ora 11.00 era de 8.509 MW, iar producţia de 9.190 MW.</p>
    </article>
  </body>
</html>