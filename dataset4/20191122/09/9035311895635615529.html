<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/22/microsoft-yasakl-huawei-ye-sat-s-yapabilmek-icin-lisans-ald"/>
    <meta property="og:site_name" content="euronews"/>
    <meta property="article:published_time" content="2019-11-22T09:05:17+00:00"/>
    <meta property="og:title" content="Microsoft yasaklı Huawei'ye satış yapabilmek için lisans aldı"/>
    <meta property="og:description" content="Microsoft Amerika Birleşik Devletleri'nin yaptırım listesine koyduğu Huawei'ye yazılım satabilmek için gerekli lisansı aldığını açıkladı"/>
  </head>
  <body>
    <article>
      <h1>Microsoft yasaklı Huawei'ye satış yapabilmek için lisans aldı</h1>
      <address><time datetime="2019-11-22T09:05:17+00:00">22 Nov 2019, 09:05</time> by <a rel="author">Faruk Can</a></address>
      <p>Microsoft Amerika Birleşik Devletleri'nin yaptırım listesine koyduğu Huawei'ye yazılım satabilmek için gerekli lisansı aldığını açıkladı.</p>
      <p>Şirketten yapılan yazılı açıklamada ABD Ticaret Bakanlığı'nın Miscrosoft'un Huawei'ye yazılım satabilmek için başvurduğu lisansı 20 Kasım'da onayladığı belirtildi.</p>
      <p>ABD yönetimi bu hafta bazı şirketlerin 6 ay önce ulusal güvenlik gerekçesiyle kara listeye alınan Çinli teknoloji şirketine satışlara tekrar başlayabilmesi için lisans verileceğini duyurmuştu.</p>
      <p>Ticaret Bakanlığı da lisansların verilmeye başladığını onayladı.</p>
      <p>Çarşamba günü yetkililer 300 civarında başvuru yapıldığını ve bunların yarısının değerlendirmeden geçirildiğini duyurmuştu. Değerlendirilenlerin yarısına, yani tüm başvuruların dörtte birine, onay verilirken geri kalanı reddedilmişti.</p>
      <p>Hangi ürünlerin onay aldığı konusunda detay verilmezken Reuters'e konuşan bir kaynak bazı cep telefonu parçaları ile elektronik olmayan parçalara izin verildiğini aktardı.</p>
      <p>Lisansların onayı Trump yönetiminin Çin'le geçici ilk aşama anlaşması imzalamaya çalıştığı bir dönemde geldi.</p>
      <p>Öte yandan senatörler Trump'a yazdıkları bir mektupta Beyaz Saray'ın lisans başvurularının hangi kriterlere göre kabul edildiği ya da reddedildiği ile alakalı kesin kriterler konusunda Kongre'yi bilgilendirmeden lisans vermeyi durdurmasını istedi.</p>
      <ul>
        <li>
          <a href="https://tr.euronews.com/2019/05/16/trump-tan-huawei-firmasina-sert-yaptirim">Trump'tan Huawei firmasına sert yaptırım</a>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>