<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/keyt_middlton_vlashtuvala_ofitsiynu_zustrich_v_kensingtonskomu_palatsi_promovisti_foto_n1237747"/>
    <meta property="og:site_name" content="24 Канал"/>
    <meta property="article:published_time" content="2019-11-22T09:35:00+00:00"/>
    <meta property="og:title" content="Кейт Міддлтон влаштувала офіційну зустріч в Кенсінгтонському палаці: промовисті фото"/>
    <meta property="og:description" content="Герцоги Кембриджські не тільки здійснюють публічні виходи, але й залюбки організовують зустрічі у Кенсінгтонському палаці. 21 листопада Кейт Міддлтон влаштувала прийом для фіналістів премії Tusk Conservation Awards, фото з якого вже з'явились у мережі. Водночас їхнє офіційне нагородження вона відвідати не змогла."/>
  </head>
  <body>
    <article>
      <h1>Кейт Міддлтон влаштувала офіційну зустріч в Кенсінгтонському палаці: промовисті фото</h1>
      <address><time datetime="2019-11-22T09:35:00+00:00">22 Nov 2019, 09:35</time> by <a rel="author" href="https://24tv.ua/yuliya_mihaylova_tag5684/" target="_blank">Юлія Михайлова</a></address>
      <p>
        <b>Герцоги Кембриджські не тільки здійснюють публічні виходи, але й залюбки організовують зустрічі у Кенсінгтонському палаці. 21 листопада Кейт Міддлтон влаштувала прийом для фіналістів премії Tusk Conservation Awards, фото з якого вже з'явились у мережі. Водночас їхнє офіційне нагородження вона відвідати не змогла.</b>
      </p>
      <p>Нащадки Єлизавети ІІ активно продовжують її справу, займаючись благодійними проєктами та беручи участь у запланованих подіях. Так, 21 листопада принц Вільям і Кейт Міддлтон запросили до резиденції королеви номінантів та фіналістів премії  Tusk Conservation Awards. З британцями герцоги обговорили соціальні та благодійні теми, про що залюбки поділились із прихильниками у мережі. </p>
      <blockquote>Читайте також: <a href="https://24tv.ua/lifestyle/keyt_middlton_zdiysnila_vihid_u_rozkishniy_brendoviy_sukni_foto_n1235902">Кейт Міддлтон здійснила вихід у розкішній брендовій сукні: фото</a></blockquote>
      <p>"Сьогодні ми з Кейт провели деякий час з номінантами і фіналістами Tusk Awards. Їх хоробрість, цілеспрямованість і відданість справі збереження природи Африки викликають глибоку повагу", – зазначив принц Вільям. </p>
      <p>До гостей внук Єлизавети ІІ вийшов у класичному костюмі, дотримуючись протоколу. А от його чарівна дружина обрала стильну зелену сукню від Beulah London. Кейт Міддлтон, як завжди, зробила акцент на стрункій талії, додавши до образу тоненький пояс. До вбрання вона підібрала туфлі-човники оливкового кольору, які чудово завершили її образ. </p>
      <figure>
        <img src="https://24tv.ua/resources/photos/news/620_DIR/201911/1237747_10191515.jpg?201911091428"/>
        <figcaption>Принц Вільям та Кейт Міддлтон на офіційній зустрічі / Twitter / @KensingtonRoyal</figcaption>
      </figure>
      <figure>
        <img src="https://24tv.ua/resources/photos/news/620_DIR/201911/1237747_10191552.jpg?201911091831"/>
        <figcaption>Герцогиня Кембриджська Кейт Міддлтон / Twitter / @KensingtonRoyal</figcaption>
      </figure>
      <figure>
        <img src="https://24tv.ua/resources/photos/news/620_DIR/201911/1237747_10191551.jpg?201911091831"/>
        <figcaption>Принц Вільям і Кейт Міддлтон у Лондоні / Twitter / @KensingtonRoyal</figcaption>
      </figure>
      <p>Після такої ефектної появи громадськість очікувала наступний вихід герцогині Кембриджської. Однак за кілька годин до урочистого нагородження переможців Tusk Conservation Awards стало відомо, що Кейт Міддлтон скасувала участь у заході через дітей. Журналісти поцікавились у представників королівської родини що ж сталось із принцесою Шарлоттою, принцами Джорджем і Луї. Проте прессекретарі тільки наголосили, що відсутність герцогині не була пов'язана зі здоров'ям її нащадків.</p>
    </article>
  </body>
</html>