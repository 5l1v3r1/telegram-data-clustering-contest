<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904693/swart-bespreekt-ajax-defensie-schuurs-is-goed-maar-te-weinig-wedstrijdritme-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T09:34:00+00:00"/>
    <meta property="og:title" content="'Het kampioenschap is veel te belangrijk om nu te experimenteren met verdedigers'"/>
    <meta property="og:description" content="Sjaak Swart hoopt dat Ajax in de Champions League-wedstrijd tegen Lille met Lisandro Martínez en Edson Álvarez in de defensie gaat spelen. Mister Ajax denkt dat de twee samen goed uit de voeten kunnen in het hart van de verdediging. Door het wegvallen van Daley Blind en Joël Veltman wegens schorsingen moet Ajax-trainer Erik ten Hag voor een ander centraal duo kiezen. &quot;Drie spelers komen ervoor in aanmerking, waarbij ik ga voor het duo Álvarez en Martínez&quot;, vertelt Swart in het AD over zijn keuze. &quot;Perr Schuurs vind ik ook een goede speler, alleen hij heeft de laatste weken weinig wedstrijden in de benen op het hoogste niveau. En vergis je niet in dat Lille, die hebben voorin een paar snelle jongens lopen.&quot; De Mos adviseert Ten Hag: 'Gooi ze tegen Heracles lekker vanaf het begin erin'"/>
  </head>
  <body>
    <article>
      <h1>'Het kampioenschap is veel te belangrijk om nu te experimenteren met verdedigers'</h1>
      <address>
        <time datetime="2019-11-22T09:34:00+00:00">22 Nov 2019, 09:34</time>
      </address>
      <p>
        <b>Sjaak Swart hoopt dat Ajax in de Champions League-wedstrijd tegen Lille met Lisandro Martínez en Edson Álvarez in de defensie gaat spelen. Mister Ajax denkt dat de twee samen goed uit de voeten kunnen in het hart van de verdediging.</b>
      </p>
      <p>Door het wegvallen van Daley Blind en Joël Veltman wegens schorsingen moet Ajax-trainer Erik ten Hag voor een ander centraal duo kiezen. "Drie spelers komen ervoor in aanmerking, waarbij ik ga voor het duo Álvarez en Martínez", vertelt Swart in het <i>AD</i> over zijn keuze. "Perr Schuurs vind ik ook een goede speler, alleen hij heeft de laatste weken weinig wedstrijden in de benen op het hoogste niveau. En vergis je niet in dat Lille, die hebben voorin een paar snelle jongens lopen."</p>
      <p>Mister Ajax ziet niet veel in een vervroegde samenwerking tussen Álvarez en Martínez in het centrum tegen Heracles op zaterdagavond en vindt dat Ten Hag de trainingen daarvoor moet benutten. "De wedstrijd tegen Heracles moet je daar niet voor gebruiken. Dat risico moet je niet nemen, het kampioenschap is veel te belangrijk om nu te gaan experimenteren. Eerst van Heracles winnen, dan verder kijken."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904675/de-mos-adviseert-ten-hag-gooi-ze-tegen-heracles-lekker-vanaf-het-begin-erin-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>