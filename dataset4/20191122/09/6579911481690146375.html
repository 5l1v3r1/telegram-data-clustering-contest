<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23506788-situatia-nationala-explicata-nicolae-dica-pierdut-placerea-juca-fotbal.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T09:10:00+00:00"/>
    <meta property="og:title" content="Situația de la națională, explicată de Nicolae Dică: &quot;Și-au pierdut plăcerea de a juca fotbal&quot;"/>
    <meta property="og:description" content="România a ratat prezența directă la Euro 2020, iar barajul din Liga Națiunilor rămâne ultima speranță pentru calificarea la turneul final din vara anului viitor. Dezamăgit la fel precum"/>
  </head>
  <body>
    <article>
      <h1>Situația de la națională, explicată de Nicolae Dică: "Și-au pierdut plăcerea de a juca fotbal"</h1>
      <address><time datetime="2019-11-22T09:10:00+00:00">22 Nov 2019, 09:10</time> by <a rel="author">A.I.</a></address>
      <p><b>România a ratat prezența directă la Euro 2020, iar barajul din Liga Națiunilor rămâne ultima speranță pentru calificarea la turneul final din vara anului viitor. Dezamăgit la fel precum fanii tricolorilor, Nicolae Dică explică motivul rezultatelor slabe din meciurile cu Suedia și Spania: "Și-au pierdut plăcerea de a juca fotbal". </b><br/><br/><b>Tricolorii, principalii vinovați <br/></b><b><br/></b>"Eu am fost dezamăgit de cele două jocuri (n.r. cu Suedia și Spania). Atunci când a venit Contra la națională, aveau o atitudine foarte bună. Din păcate, în aceste două jocuri, cele mai importante, nu au avut atitudine.<br/><br/>Și-au pierdut plăcerea de a juca fotbal. Am fost dezamăgiți. Suedezii au avut o liniște în joc, noi am fost crispați. Nu vreau eu să comentez selecția" - <b>Nicolae Dică, la Digisport. <br/></b><b><br/></b><b>Care sunt variantele pentru tricolori:<br/></b><br/><b>Varianta 1 (Traseul A)<br/></b><b><br/></b>Semifinale: Islanda (în deplasare)<br/>Finală: Bulgaria/ Israel/ Ungaria <br/><br/><b>Varianta 2 (Traseul C)<br/></b><b><br/></b>Semifinale: Scoția (în deplasare)<br/>Finală: Norvegia/ Serbia<br/><b><br/></b><b>Euro 2020, date de ținut minte</b></p>
      <ul>
        <li>30 noiembrie 2019 - Va avea loc tragerea la sorți a grupelor de la Euro 2020, eveniment care va fi găzduit de București.</li>
      </ul>
      <ul>
        <li>26 martie 2020 - Vor avea loc semifinalele din play-off-ul din Liga Națiunilor.</li>
      </ul>
      <ul>
        <li>31 martie 2020 - Vor avea loc finalele din play-off-ul din Liga Națiunilor.</li>
      </ul>
      <ul>
        <li>12 iunie - 12 iulie 2020 - În această perioadă va avea loc Euro 2020, marea finală urmând să aibă loc pe Wembley, din Londra.</li>
      </ul>
      <p> </p>
    </article>
  </body>
</html>