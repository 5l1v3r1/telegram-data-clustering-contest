<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/shemi-bogdan-korespondent-tsn-u-cvk-novini-ukrajini-50055085.html"/>
    <meta property="og:site_name" content="НВ"/>
    <meta property="article:published_time" content="2019-11-22T09:56:00+00:00"/>
    <meta property="og:title" content="«Кореспондент ТСН». Напередодні виборів Богдана акредитували до ЦВК як журналіста — Схеми"/>
    <meta property="og:description" content="Очільник Офісу президента Андрій Богдан напередодні виборів президента отримав акредитацію до ЦВК як журналіст телеканалу 1+1, говориться у розслідуванні Схем."/>
  </head>
  <body>
    <article>
      <h1>«Кореспондент ТСН». Напередодні виборів Богдана акредитували до ЦВК як журналіста — Схеми</h1>
      <h2>Очільник Офісу президента Андрій Богдан напередодні виборів президента отримав акредитацію до ЦВК як журналіст телеканалу 1+1, говориться у розслідуванні Схем.</h2>
      <address>
        <time datetime="2019-11-22T09:56:00+00:00">22 Nov 2019, 09:56</time>
      </address>
      <p>Як з’ясували журналісти, 6 лютого 2019 року, у розпал передвиборчої кампанії з обрання президента України, Телевізійна служба новин 1+1 попросила акредитувати Богдана Андрія Йосиповича до Центральної виборчої комісії.</p>
      <p>Саме його прізвище було вказане першим у переліку з 15-х журналістів ТСН на акредитацію.</p>
      <p>У відповідь у Центрвиборчкомі підтвердили, що розпорядженням голови комісії Богдан дійсно був акредитований від ТСН.</p>
      <p>Отже, він отримав пропуск до приміщення Центрвиборчкому. Чи скористався цим правом Богдан і з якою саме метою — достеменно невідомо.</p>
      <p>Схемам не вдалося розшукати матеріалів Андрія Богдана на офіційному сайті телеканалу 1+1 — як кореспондента.</p>
      <p>Колишній гендиректор 1+1, нардеп Олександр Ткаченко не зміг пригадати, чим Богдан займався на телеканалі, однак припустив, що той справді міг бути кореспондентом — позаштатним.</p>
      <p>«Можливо, він певний час працював позаштатним кореспондентом. Можливо, і таке було — але я ж кажу, я не всіх знав», — сказав Ткаченко.</p>
      <p>Схеми звернулися до колег з 1+1 з офіційним листом із запитаннями щодо роботи Богдана на телеканалі.</p>
      <p>У розлідуванні Схем також стверрджується, що <a href="https://nv.ua/ukr/ukraine/politics/bogdan-pracyuvav-na-derzhsluzhbi-i-advokatom-odnochasno-novini-ukrajini-50055016.html">Богдан тричі обіймав державні посади, не припиняючи при цьому займатися адвокатською діяльністю всупереч закону.</a></p>
    </article>
  </body>
</html>