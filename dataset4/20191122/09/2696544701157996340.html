<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191122_Apa_es_fia_arulta_a_drogot_a_lakasukrol_65_kilo_marihuanat_talaltak_naluk"/>
    <meta property="og:site_name" content="HVG.hu"/>
    <meta property="article:published_time" content="2019-11-22T09:57:00+00:00"/>
    <meta property="og:title" content="Egy apa és a fia otthon árulták a drogot, 6,5 kiló fűvel buktak le"/>
    <meta property="og:description" content="Egy apára és a fiára csaptak le a budapesti rendőrök, a gyanú szerint kábítószert adtak el több embernek. A nyomozók 19,5 millió értékű marihuánát foglaltak le a lakásukon."/>
  </head>
  <body>
    <article>
      <h1>Egy apa és a fia otthon árulták a drogot, 6,5 kiló fűvel buktak le</h1>
      <address><time datetime="2019-11-22T09:57:00+00:00">22 Nov 2019, 09:57</time> by <a rel="author">hvg.hu</a></address>
      <p>
        <b>Egy apára és a fiára csaptak le a budapesti rendőrök, a gyanú szerint kábítószert adtak el több embernek. A nyomozók 19,5 millió értékű marihuánát foglaltak le a lakásukon.</b>
      </p>
      <p>A <a href="http://www.police.hu/hu/hirek-es-informaciok/legfrissebb-hireink/bunugyek/csaladi-vallalkozasban-arultak-a-drogot#1">rendőrség </a>közleménye szerint a 44 éves B. Botond és 66 éves édesapja otthon árulták a drogot. A lebukáshoz az vezetett, hogy B. Botond kedden marihuánát adott el négy embernek, akiket a rendőrök elfogtak, majd kábítószer birtoklás miatt kihallgatták őket.</p>
      <p>A nyomozók ezután B. Botondot és édesapját, B. Miklóst a lakásukon elfogták, majd kábítószerkereső kutya segítségével több mint 6,5 kilogramm marihuánát és 260 ezer forintot találtak. A rendőrök a két férfit kábítószerkereskedelem miatt gyanúsítottként hallgatták ki, majd B. Botondot őrizetbe vették és előterjesztést tettek letartóztatására.</p>
      <figure>
        <iframe src="https://www.youtube.com/embed/Vfjg7v6M00I" width="640" height="360" data-service="Youtube" scrolling="no"/>
      </figure>
      <p>Másnap a nyomozók elfogtak még további két fogyasztót, akik ellen szintén kábítószer birtoklás miatt folytatnak nyomozást.</p>
      <related>
        <a href="https://hvg.hu/itthon/20191121_droglabor_rendorseg_csongrad_megye"/>
        <a href="https://hvg.hu/itthon/20191116_190_milliot_rejtett_a_tujak_tovebe_egy_biatorbagyi_drogdiler"/>
      </related>
    </article>
  </body>
</html>