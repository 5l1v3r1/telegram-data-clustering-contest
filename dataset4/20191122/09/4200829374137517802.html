<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/besiktas/2019/11/22/besiktas-ile-konyaspor-37-maca-cikiyor"/>
    <meta property="og:site_name" content="FotoMaç"/>
    <meta property="article:published_time" content="2019-11-22T09:17:50+00:00"/>
    <meta property="og:title" content="Beşiktaş ile Konyaspor 37. maça çıkıyor"/>
    <meta property="og:description" content="Beşiktaş ile İttifak Holding Konyaspor, yarın yapacakları maçla lig tarihinde 37. kez karşı karşıya gelecek. Beşiktaş, geride kalan 36 karşılaşmanın 20'sini kazandı, 12'sinde berabere kaldı, 4'ünü yitirdi."/>
  </head>
  <body>
    <article>
      <h1><u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u> ile <u><a href="https://www.fotomac.com.tr/haberleri/konyaspor?id=8e31f089-4f66-4715-b81a-7e930ef74788">Konyaspor</a></u> 37. maça çıkıyor</h1>
      <h2><u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u> ile İttifak Holding <u><a href="https://www.fotomac.com.tr/haberleri/konyaspor?id=8e31f089-4f66-4715-b81a-7e930ef74788">Konyaspor</a></u>, yarın yapacakları maçla lig tarihinde 37. kez karşı karşıya gelecek. Beşiktaş, geride kalan 36 karşılaşmanın 20'sini kazandı, 12'sinde berabere kaldı, 4'ünü yitirdi.</h2>
      <address>
        <time datetime="2019-11-22T09:17:50+00:00">22 Nov 2019, 09:17</time>
      </address>
      <p>Lig müsabakalarında <u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u>'ın 74 golüne, rekabetteki son 6 maçı kazanamayan <u><a href="https://www.fotomac.com.tr/haberleri/konyaspor?id=8e31f089-4f66-4715-b81a-7e930ef74788">Konyaspor</a></u> 33 golle karşılık verdi.</p>
      <p>Geçen sezonun ilk yarısında <u><a href="https://www.fotomac.com.tr/haberleri/konya?id=c030e577-24bd-46e4-ad2a-f039865859c0">Konya</a></u>'da yapılan maç 2-2 tamamlandı. İkinci devre <u><a href="https://www.fotomac.com.tr/haberleri/istanbul?id=101cd7c1-f4a1-48db-a597-ab1bebaad464">İstanbul</a></u>'da oynanan müsabakada ise kazanan taraf son dakika golüyle 3-2'lik sonuçla Beşiktaş oldu.</p>
      <p><b>BEŞİKTAŞ SON 15 MAÇTA 6 KEZ KAZANABİLDİ</b><br/>Beşiktaş, galibiyet sayısında genelde açık ara üstünlük kurduğu Konyaspor'u son maçlarda yenmekte oldukça zorlanıyor.</p>
      <p>Siyah-beyazlılar, rakibiyle yaptığı son 15 lig maçının 6'sını kazanırken, 7 kez berabere kaldı, 2 kez de yenildi.</p>
      <p>Bu arada iki takım arasındaki 36 lig maçının Konyaspor 12'sinde gol atamazken, Beşiktaş ise sadece 4'ünde gol yollarında suskun kaldı.</p>
      <p><b>KONYA'DAKİ MAÇLAR</b><br/>Taraflar arasında ligde Konya'da yapılan 18 maçtan 6'sını Beşiktaş kazandı, 10 müsabaka berabere sonuçlandı, 2 karşılaşmada da ev sahibi ekip galip geldi.</p>
      <p>Konya'da Beşiktaş 29, ev sahibi ekip 21 gol attı.</p>
      <p>Beşiktaş, Konyaspor ile deplasmanda yaptığı son 8 lig maçından sadece birini kazanabildi. Rakibini 2014-2015 sezonunda 2-1 yenen siyah-beyazlılar, deplasmandaki diğer 7 müsabakanın 6'sında berabere kaldı, birini yitirdi.</p>
      <p><b>BEŞİKTAŞ'TAN TARİHİ FARK</b><br/>Beşiktaş, lig tarihindeki en farklı skorlu galibiyetlerinden birini, 1992-1993 sezonunda İstanbul'daki maçta 7-0'lık sonuçla Konyaspor karşısında aldı.</p>
      <p>Konyaspor ise Beşiktaş karşısında ligdeki 4 galibiyetini de tek farklı skorlarla elde etti.</p>
      <related>
        <a href="https://www.fotomac.com.tr/galeri/besiktas/abdullah-avci-ideal-kadrosuna-kavustu-iste-besiktasin-konyaspor-11i"/>
      </related>
      <related>
        <a href="https://www.fotomac.com.tr/konyaspor/2019/11/20/konyasporda-besiktas-maci-oncesi-sakatlik-soku"/>
      </related>
    </article>
  </body>
</html>