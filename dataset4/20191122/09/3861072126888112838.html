<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.jonavoszinios.lt/naujiena/uzdrausta-tiekti-i-lietuvos-rinka-pavojinga-maudymosi-kostiumeli/"/>
    <meta property="og:site_name" content="JONAVOS ŽINIOS"/>
    <meta property="article:published_time" content="2019-11-22T09:36:00+00:00"/>
    <meta property="og:title" content="Uždrausta tiekti į Lietuvos rinką pavojingą maudymosi kostiumėlį"/>
    <meta property="og:description" content="Uždrausta tiekti į Lietuvos rinką pavojingą maudymosi kostiumėlį ,,Chill out“, modelis 296964, brūkšninis kodas 2200129696469. Trumpas produkto aprašymas: maudymosi kostiumėlis pasiūtas iš rožinės spalvos smulkiomis gėlėmis trikot"/>
  </head>
  <body>
    <article>
      <h1>Uždrausta tiekti į Lietuvos rinką pavojingą maudymosi kostiumėlį</h1>
      <address>
        <time datetime="2019-11-22T09:36:00+00:00">22 Nov 2019, 09:36</time>
      </address>
      <p>
        <i>Uždrausta tiekti į Lietuvos rinką pavojingą maudymosi kostiumėlį ,,Chill out“, modelis 296964, brūkšninis kodas 2200129696469.</i>
      </p>
      <p>Trumpas produkto aprašymas: maudymosi kostiumėlis pasiūtas iš rožinės spalvos smulkiomis gėlėmis trikotažinės medžiagos. Maudymosi kostiumėlio kaklasaičiui panaudotos funkcinės tekstilinės virvelės su laisvais galais (su mazgais), kurios surišamos nugarinėje kaklo srityje pagal reikiamą ilgį (dydį).</p>
      <blockquote>Nustatyta rizika rimta – susižeidimo ir pasismaugimo  pavojus</blockquote>
      <p>Nustatyta, kad šis gaminys –  maudimosi kostiumėlis ,,Chill out“, modelis 296964, brūkšninis kodas 2200129696469, yra pavojingas, t. y. maudymosi kostiumėlis dėl kaklo srityje panaudotų kaklasaičių su laisvais galais, kurie yra su mazgais ir nugarinėje liemenėlės dalyje surišamų, neatitinka Lietuvos standarto LST EN 14682:2008 „Vaikiškų drabužių sauga. Vaikiškų drabužių virvelės ir įveriamos virvelės. Techniniai reikalavimai“ 3.3.5 punkto reikalavimų (drabužių modeliai su kaklasaičiu turi būti modeliuojami taip, kad gobtuvo ir kaklo srityje neliktų laisvų galų (panaudotas kaklasaitis su laisvais galais, kuris skirtas kaklo srityje drabužio pritaikymui prie reikiamo dydžio) ir panaudotos surišamos funkcinės ir dekoratyvinės virvelės, kurių laisvieji galai yra su mazgais, o tai neatitinka Lietuvos standarto LST EN 14682:2008 „Vaikiškų drabužių sauga. Vaikiškų drabužių virvelės ir įveriamos virvelės. Techniniai reikalavimai“ 3.1.1 punkto reikalavimų (įveriamųjų virvelių, funkcinių virvelių ir surišamų diržų ar juostų laisvieji galai neturi būti su trimačiais puošmenimis ar mazgais ir turi būti sutvirtinti, kad neatbrigztų, pavyzdžiui, užlydyti ar tik užsiūti. Galus galima dvigubinti ar sulenkti, jei tai nesukelia pavojaus įsipainioti. Nustatyta rizika rimta – susižeidimo ir pasismaugimo  pavojus. </p>
      <blockquote>Uždraudė „Pepco Lithuania“ UAB, tiekti į rinką šį pavojingą gaminį</blockquote>
      <p>Vadovaudamasis Lietuvos Respublikos produktų saugos įstatymo 13, 15, 16 str., Valstybinės vartotojų teisių apsaugos tarnybos Vilniaus regiono rinkos priežiūros skyrius 2019-10-28 sprendimu Nr. 1OG-102  uždraudė „Pepco Lithuania“ UAB, tiekti į rinką šį pavojingą gaminį, įpareigojo pašalinti jį iš rinkos, įspėti vartotojus apie riziką, susijusią su pavojingu gaminiu bei teikti informaciją dėl tolimesnių veiksmų eigos.</p>
      <p>
        <i>VVTAT inf. </i>
      </p>
    </article>
  </body>
</html>