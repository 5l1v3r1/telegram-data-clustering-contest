<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Companii/247095/mega-image-introduce-case-self-scan-iar-pana-la-finalul-anului-vor-fi-in-10-supermarketuri-din-bucuresti.html"/>
    <meta property="og:site_name" content="Wall-Street"/>
    <meta property="article:published_time" content="2019-11-22T09:49:56+00:00"/>
    <meta property="og:title" content="Mega Image introduce case self-scan, iar pana la finalul anului vor fi in 10 supermarketuri din Bucuresti"/>
    <meta property="og:description" content="Retailerul olandezo-belgian Ahold Delhaize, operatorul lantului de supermarketuri Mega Image din Romania, a inceput instalarea caselor de marcat self-scan, la care clientii isi pot scana si plati singuri produsele achizitionate, in mai multe magazine din Bucuresti, scrie economica.net."/>
  </head>
  <body>
    <article>
      <h1>Mega Image introduce case self-scan, iar pana la finalul anului vor fi in 10 supermarketuri din Bucuresti</h1>
      <address>
        <time datetime="2019-11-22T09:49:56+00:00">22 Nov 2019, 09:49</time>
      </address>
      <p>
        <b>Retailerul olandezo-belgian Ahold Delhaize, operatorul lantului de supermarketuri Mega Image din Romania, a inceput instalarea caselor de marcat self-scan, la care clientii isi pot scana si plati singuri produsele achizitionate, in mai multe magazine din Bucuresti, scrie <a href="https://www.economica.net/mega-image-case-de-marcat-inteligente_176654.html?fbclid=IwAR0WrPgvIjTa3gKzlPt3cAZzyiYtOj_AbzTcwIJ6S1r-hX34OLPp991aR0Q">economica.net</a>.</b>
      </p>
      <hr/>
      <p>Zilele acestea au pus in functiune casele inteligente din cadrul unitatii din Plaza Romania, urmand ca pana la finalul acestei saptamani sa finalizeze procesul in alte sase magazine.</p>
      <p>"Primele patru case Self Scan au fost deschise in magazinul din Barbu Vacarescu, iar pana la finalul acestei saptamani vom avea inca 7 magazine cu self scan: Baneasa, Piata Sudului, Expozitiei, Glucoza, Platinia, Ion Mihalache si Plaza Romania. Pana la finalul anului vom avea in total 10 magazine cu self scan", au declarat pentru publicatia citata oficialii companiei.</p>
      <p>Prima unitate in care a introdus acest tip de case este concept-store-ul din Barbu Vacarescu, unde compania are patru astfel de case.</p>
      <p>Intrebati daca introducerea caselor de marcat self-scan implica o reducere a numarului de personal, reprezentantii Mega Image au declarat ca este vorba de un proces de eficientizare a activitatii. ”Este vorba despre eficientizarea activitatii, nu de reducerea personalului”, a declarat pentru wall-street.ro, Raluca Alexandrescu, manager al departamentului de comunicare externa din cadrul Mega Image.</p>
      <p>Fondat in 1995, Mega Image este unul dintre cele mai mari lanturi de supermarketuri din Romania cu o retea ce cuprinde in prezent 697 magazine in Bucuresti, Cluj-Napoca, Constanta, Ploiesti, Brasov, Targoviste, Timisoara, Bacau si alte orase din tara, sub marcile Mega Image, Shop&amp;Go, Gusturi Romanesti.</p>
      <p>Mega Image face parte din Ahold Delhaize Group, retailer international ce opereaza in prezent pe trei continente. Potrivit celor mai recente date financiare disponibile, compania a incheiat anul 2017 cu afaceri de 4,9 miliarde de lei, raportand o majorare de 14% prin comparatie cu anul 2016.</p>
    </article>
  </body>
</html>