<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291433,witek-przerwala-glosowanie-w-sejmie-lewica-zawiadomi-prokurature"/>
    <meta property="og:site_name" content="na:Temat"/>
    <meta property="article:published_time" content="2019-11-22T09:50:50+00:00"/>
    <meta property="og:title" content="Po nocnych głosowaniach Witek się doigrała. Opozycja zawiadamia prokuraturę"/>
    <meta property="og:description" content="Lewica złoży zawiadomienie do prokuratury o możliwości popełnienia przestępstwa przez marszałek Sejmu Elżbietę Witek ws. anulowania i powtórzenia głosowania nad kandydatami do Krajowej Rady Sądownictwa. Podobne kroki zapowiedziała Platforma Obywatelska. Zamierza też złożyć wniosek o odwołanie marszałek Sejmu."/>
  </head>
  <body>
    <article>
      <h1>Po nocnych głosowaniach Witek się doigrała. Opozycja zawiadamia prokuraturę</h1>
      <address><time datetime="2019-11-22T09:50:50+00:00">22 Nov 2019, 09:50</time> by <a rel="author">Łukasz Grzegorczyk</a></address>
      <p>Lewica złoży zawiadomienie do prokuratury o możliwości popełnienia przestępstwa przez marszałek Sejmu Elżbietę Witek ws. anulowania i powtórzenia głosowania nad kandydatami do Krajowej Rady Sądownictwa. Podobne kroki zapowiedziała Platforma Obywatelska. Zamierza też złożyć wniosek o odwołanie marszałek Sejmu.<br/><br/><br/>Marek Ast, Arkadiusz Mularczyk, Bartosz Kownacki i Kazimierz Smoliński z PiS zostali wybrani przez Sejm na <a href="https://natemat.pl/291421,skandal-w-sejmie-przy-wyborze-czlonkow-krs-witek-anulowala-glosowanie">członków nowej Krajowej Rady Sądownictwa</a>. W czasie burzliwego posiedzenia marszałek Elżbieta Witek nagle przerwała głosowanie bez podania wyników i zarządziła powtórkę.<br/><br/>Opozycja zgłaszała swój sprzeciw i domagała się publikacji wyników, ale bez skutku. W związku z tym, co wydarzyło się podczas nocnych obrad, Lewica ma zamiar złożyć zawiadomienie do prokuratury. Potwierdził to na antenie TOK FM Włodzimierz Czarzasty.</p>
      <figure>
        <iframe data-src="https://twitter.com/natemat/status/1197765510273867776" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Wcześniej o planowanej reakcji Lewicy w tej sprawie poinformowała posłanka Agnieszka Dziemianowicz-Bąk.</p>
      <figure>
        <iframe data-src="https://twitter.com/natemat/status/1197663189795823617" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Jak podaje dziennikarz RMF FM Mariusz Piekarski, złożenie wniosku do prokuratury zapowiedziała też Platforma Obywatelska.</p>
      <figure>
        <iframe data-src="https://twitter.com/natemat/status/1197792625031557120" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Można się domyślać, że wielu przedstawicieli PiS pomyliło się i to kandydatki opozycji uzyskały większe poparcie w pierwszym głosowaniu. W końcu Witek zdecydowała o przeprowadzeniu ponownie całej procedury. Wyników z pierwszego głosowania posłowie nie doczekali się.<br/><br/>Najbardziej bulwersująca jest sytuacja, do której miało dojść z udziałem jednej z posłanek PiS. Do marszałek Sejmu zwróciła się podobno słowami: "Trzeba anulować, bo my przegramy".</p>
    </article>
  </body>
</html>