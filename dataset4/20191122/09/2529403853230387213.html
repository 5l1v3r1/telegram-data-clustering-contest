<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/blitz-dei-carabinieri-vittorio-veneto-scoperta-una-vera-propria-discarica-abusiva-219732"/>
    <meta property="og:site_name" content="Oggi Treviso"/>
    <meta property="article:published_time" content="2019-11-22T09:19:48+00:00"/>
    <meta property="og:title" content="Blitz dei Carabinieri a Vittorio Veneto, scoperta una vera e propria discarica abusiva"/>
    <meta property="og:description" content="VITTORIO VENETO - Nel corso di un accesso presso l’abitazione dell’uomo a Vittorio Veneto, i carabinieri hanno rilevato una vera e propria discarica in un terreno non recintato di proprietà della Società Autostrade."/>
  </head>
  <body>
    <article>
      <h1>Blitz dei Carabinieri a Vittorio Veneto, scoperta una vera e propria discarica abusiva</h1>
      <h2>Denunciato in stato di libertà un 38enne di origine marocchina</h2>
      <address>
        <time datetime="2019-11-22T09:19:48+00:00">22 Nov 2019, 09:19</time>
      </address>
      <figure>
        <img src="http://oggitreviso.it/sites/default/files/sites/default/files/2017/cc1_0.jpg"/>
      </figure>
      <p> <br/><br/><b>VITTORIO VENETO</b> - I carabinieri della stazione di Vittorio Veneto e della stazione Carabinieri Forestali di Vittorio Veneto hanno denunciato in stato di libertà un 38enne di origine marocchina, titolare di un’impresa individuale dedita allo smaltimento di rifiuti. I reati contestati sono l’abbandono di rifiuti e l’attività di gestione di rifiuti non autorizzata.<br/><br/> <br/><br/>Nel corso di un accesso presso l’abitazione dell’uomo a Vittorio Veneto, i carabinieri hanno rilevato una vera e propria discarica in un terreno non recintato di proprietà della Società Autostrade.<br/><br/> <br/><br/>All’esito dell’ispezione sono stati quantificati circa 10 metri cubi di rifiuti inerti provenienti da sgombero di abitazioni, in particolare apparecchiature Raee, materiali legnosi e ferrosi, nonché un’autovettura demolita e pneumatici.<br/><br/> </p>
      <figure>
        <img src="http://oggitreviso.it/sites/default/files/sites/default/files/2017/Diapositiva2.jpg"/>
      </figure>
      <p> <br/><br/>I carabinieri, oltre ad aver contestato le violazioni commesse, per le quali verrà segnalato alla Procura della Repubblica di Treviso, hanno intimato al 38enne di procedere allo smaltimento dei rifiuti accumulati secondo le modalità previste dalla legge.<br/><br/> </p>
      <figure>
        <img src="http://oggitreviso.it/sites/default/files/sites/default/files/2017/cc3.jpg"/>
      </figure>
    </article>
  </body>
</html>