<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2003366/suriye-zirvesi-10-11-aral%C4%B1kta-nursultanda-yap%C4%B1lacak"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-22T09:30:00+00:00"/>
    <meta property="og:title" content="Suriye Zirvesi, 10-11 Aralık'ta Nursultan'da yapılacak"/>
    <meta property="og:description" content="Kazakistan Dışişleri Bakanlığı, Suriye Zirvesi'nin 10-11 Aralık'ta Nursultan'da yapılacağını açıkladı. Kazakistan Dışişleri Bakanlığı, Suriye krizi ile ilgili bir sonraki toplantının tarihini açıkladı. Kazakistan Dışişleri Bakanı Muhtar Tleuberdi, Su"/>
  </head>
  <body>
    <article>
      <h1>Suriye Zirvesi, 10-11 Aralık'ta Nursultan'da yapılacak</h1>
      <address>
        <time datetime="2019-11-22T09:30:00+00:00">22 Nov 2019, 09:30</time>
      </address>
      <p>Kazakistan Dışişleri Bakanlığı, Suriye Zirvesi'nin 10-11 Aralık'ta Nursultan'da yapılacağını açıkladı.<br/><br/>Kazakistan Dışişleri Bakanlığı, Suriye krizi ile ilgili bir sonraki toplantının tarihini açıkladı. Kazakistan Dışişleri Bakanı Muhtar Tleuberdi, Suriye ile ilgili bir sonraki toplantının 10 -11 Aralık tarihlerinde Nursultan'da gerçekleştirileceğini söyledi. Daha önce Rusya Dışişleri Bakanı Yardımcısı Sergey Verşin, Aralık ayının ilk 10 gününde Nursultan’da bir toplantı yapılabileceğini dile getirmişti. Görüşmenin içeriği ile ilgili henüz açıklama yapılmadı.</p>
    </article>
  </body>
</html>