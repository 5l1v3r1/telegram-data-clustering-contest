<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2823380-na-zakupivlu-likiv-u-budzet-zaklali-majze-10-milardiv-skalecka.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T09:28:00+00:00"/>
    <meta property="og:title" content="На закупівлю ліків у бюджет заклали майже 10 мільярдів — Скалецька"/>
    <meta property="og:description" content="На закупівлю ліків у 2020 році у держбюджеті передбачені 9 млрд 770 млн гривень."/>
  </head>
  <body>
    <article>
      <h1>На закупівлю ліків у бюджет заклали майже 10 мільярдів — Скалецька</h1>
      <h2>На закупівлю ліків у 2020 році у держбюджеті передбачені 9 млрд 770 млн гривень.</h2>
      <address>
        <time datetime="2019-11-22T09:28:00+00:00">22 Nov 2019, 09:28</time>
      </address>
      <p>Про це у Житомирі під час пресконференції розповіла міністр охорони здоров’я Зоряна Скалецька, повідомляє кореспондент Укрінформу.</p>
      <p>«Наступного року в бюджеті 9 млрд 770 млн гривень виділено на централізовану закупівлю ліків. У цьому році це було 6,6 млрд. Це значне збільшення для того, аби ми мали можливість закупити <a href="https://www.ukrinform.ua/tag-liki">ліки</a> відповідно до заявок регіонів. На більшість важких захворювань ми можемо закупити 100% від потреби», - повідомила Скалецька.</p>
      <p>За її словами, наступного року можливості закупівлі медпрепаратів будуть розширені завдяки центральній закупівельній організації. Вона буде надавати послуги як для центральних закупівельних програм, так і для лікарень.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2820702-ukrainci-zmozut-sukati-dostupni-liki-v-novomu-onlajnservisi.html">Українці зможуть шукати “доступні ліки” у новому онлайн-сервісі</a>
      </blockquote>
      <p>Також наступного року програму «Доступні ліки» розширять і удвічі збільшать суму на її фінансування.</p>
      <p>«У 2020 році розшириться програма «Доступні ліки», у фінансовому плані її сума збільшена вдвічі, а також з 1 квітня до переліку будуть включені інсуліни. У регіонах є брак коштів на придбання інсулінів, а в наступному році її не буде», - повідомила Скалецька.</p>
      <p>Міністр додала, що за три-п’ять років інструменти за доступними ліками реімбурсації та зниження цін сприятимуть мінімізації витрат пацієнтів.</p>
      <p>«Чим більше ми зможемо затверджувати клінічні настанови, тим менше буде необґрунтованих витрат на ліки пацієнтами", - сказала Скалецька.</p>
    </article>
  </body>
</html>