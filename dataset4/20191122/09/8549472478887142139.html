<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/11/cyber-bullying-actress-parvathy-lodges.html"/>
    <meta property="og:site_name" content="Kvatha.com"/>
    <meta property="article:published_time" content="2019-11-22T09:28:00+00:00"/>
    <meta property="og:title" content="നടി പാര്‍വതിക്കെതിരെ ഫേസ്ബുക്കിലൂടെ അപവാദ പ്രചരണം; യുവാവിനെതിരെ കേസ്"/>
    <meta property="og:description" content="നടി പാര്‍വതി തിരുവോത്തിനെ ഫേസ്ബുക്കിലൂടെ അപമാനിച്ചKochi, News, Cinema, Actress, Police, Case, Complaint, Kerala"/>
  </head>
  <body>
    <article>
      <h1>നടി പാര്‍വതിക്കെതിരെ ഫേസ്ബുക്കിലൂടെ അപവാദ പ്രചരണം; യുവാവിനെതിരെ കേസ്</h1>
      <address><time datetime="2019-11-22T09:28:00+00:00">22 Nov 2019, 09:28</time> by <a rel="author">kvartha pre</a></address>
      <p><b>കൊച്ചി : (www.kvartha.com 22.11.2019) </b>നടി പാര്‍വതി തിരുവോത്തിനെ ഫേസ്ബുക്കിലൂടെ അപമാനിച്ച സംഭവത്തില്‍ എറണാകുളം സ്വദേശി കിഷോറിനെതിരെ പോലീസ് കേസെടുത്തു. ഏലത്തൂര്‍ പോലീസാണ് കേസെടുത്തിരിക്കുന്നത്. സിറ്റി പോലീസ് കമ്മീഷണര്‍ക്ക് നല്‍കിയ പരാതി എലത്തൂര്‍ പോലീസിന് കൈമാറിയതിനെ തുടര്‍ന്നാണ് നടപടി.<br/><br/>മെസഞ്ചര്‍ കോളിലൂടെ സഹോദരനോട് തന്നെക്കുറിച്ച് മോശമായി സംസാരിച്ചുവെന്നും ഫേസ്ബുക്കിലൂടെ അപവാദ പ്രചരണം നടത്തിയെന്നുമാണ് ഇയാള്‍ക്കെതിരെയുള്ള പരാതി. കോളിന്റെ സ്‌ക്രീന്‍ഷോട്ട് ഉള്‍പ്പെടെയാണ് ഏലത്തൂര്‍ പോലീസിന് പരാതി നല്‍കിയിരിക്കുന്നത്.</p>
      <figure>
        <img src="https://1.bp.blogspot.com/-YkworPYc56w/Xdepse47p4I/AAAAAAABt8c/6_GShnC2yMwb1yLNpLtRaUmb-H_EnCxpACLcBGAsYHQ/s1600/Parvathi.jpg"/>
      </figure>
      <p>ഇന്ത്യന്‍ ശിക്ഷാ നിയമം 354 ഡി വകുപ്പ് പ്രകാരമാണ് ഇയാള്‍ക്കെതിരെ കേസെടുത്തത്. സിനിമയുമായി ബന്ധമുണ്ടെന്ന് പറയുന്ന ഇയാള്‍ അഭിഭാഷകനാണെന്നാണ് സ്വയം പരിചയപ്പെടുത്തുന്നത്. സഹോദരനോട് ഫോണിലൂടെ പാര്‍വതി എവിടെയുണ്ടെന്ന് ചോദിച്ചപ്പോള്‍ അമേരിക്കയിലാണെന്ന് മറുപടി നല്‍കി. എന്നാല്‍, അവര്‍ അമേരിക്കയില്‍ ഇല്ലെന്നും കൊച്ചിയിലാണെന്നും ചില മാഫിയക്കാരുടെ പിടിയിലാണെന്നും രക്ഷപെടുത്തണമെന്നും ഇയാള്‍ ആവശ്യപ്പെട്ടു.<br/><br/>സഹോദരന്‍ കോള്‍ കട്ട് ചെയ്തുവെങ്കിലും വാട്സാപ്പിലും മെസഞ്ചറിലും ഇയാള്‍ സന്ദേശം അയച്ചു. തനിക്ക് പാര്‍വതിയുമായി അടുപ്പമുണ്ടെന്നും ഇയാള്‍ ആവശ്യപ്പെട്ടു. തുടര്‍ന്ന് പാര്‍വതിയുടെ അച്ഛനെയും ഇയാള്‍ ഇക്കാര്യം പറഞ്ഞ് ശല്യം ചെയ്തു.<br/><br/><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം )</a><br/><br/>Keywords: <b>Cyber bullying: Actress Parvathy lodges complaint, Kochi, News, Cinema, Actress, Police, Case, Complaint, Kerala.</b></p>
    </article>
  </body>
</html>