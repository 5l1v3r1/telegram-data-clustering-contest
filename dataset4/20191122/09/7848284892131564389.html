<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/castellini-handanovic-e-sirigu-diversi-ma-entrambi-al-top-in-europa-323705"/>
    <meta property="og:site_name" content="FcInterNews.it"/>
    <meta property="article:published_time" content="2019-11-22T09:26:20+00:00"/>
    <meta property="og:title" content="Castellini: &quot;Handanovic e Sirigu diversi, ma entrambi al top in Europa&quot;"/>
    <meta property="og:description" content="Luciano Castellini ha passato una prima vita da giocatore al Torino e una seconda da preparatore dei portieri all'Inter. In questa doppia veste può considerarsi un ex di entrambe le..."/>
  </head>
  <body>
    <article>
      <h1>Castellini: "Handanovic e Sirigu diversi, ma entrambi al top in Europa"</h1>
      <address><time datetime="2019-11-22T09:26:20+00:00">22 Nov 2019, 09:26</time> by <a rel="author">Alessandro Cavasinni</a></address>
      <p><b>Luciano Castellini </b>ha passato una prima vita da giocatore al Torino e una seconda da preparatore dei portieri all'Inter. In questa doppia veste può considerarsi un ex di entrambe le squadre. Ecco le sue parole alla <i>Gazzetta dello Sport</i>, a partire dal duello a distanza tra Handanovic e Sirigu.</p>
      <p><b>Castellini, che cosa rappresenta questa sfida? </b><br/>"È il meglio tra i pali del nostro campionato. Oggi Sirigu e Handanovic sono i migliori portieri della nostra Serie A soprattutto per due motivi: per la continuità del rendimento e per l’elevatissima affidabilità".</p>
      <p><b>Qual è la migliore qualità di ciascuno? </b><br/>"Sirigu l’ho allenato nelle nazionali giovanili, si vedeva che era un ragazzo che sarebbe arrivato ai massimi livelli. Voleva imparare sempre, e già da ragazzino aveva delle qualità personali elevatissime. Aveva un’attitudine naturale a fare il portiere e una mentalità da professionista: ancora oggi sono i suoi punti di forza. Di Handanovic spicca la sua continuità spaventosa. Ma fatemi dire una cosa... Il portiere bravo è colui che sbaglia di meno, e tutti e due sbagliano poco".</p>
      <p><b>Quali le loro differenze più evidenti? </b><br/>"Handanovic nel contatto ravvicinato con l’attaccante è quasi imbattibile. Fa delle chiusure spaventose. Sirigu è più acrobatico ed esplosivo".</p>
      <p><b>Possono ancora migliorare? </b><br/>"Non credo, sono già a un livello massimo: anche in Europa sono il top, hanno una marcia in più rispetto a tanti colleghi che parano nei top club".</p>
      <p>
        <a href="https://www.videointer.it/watch.php?vid=35a85bbea">
          <b>VIDEO - COSI' DE PAUL HA CONQUISTATO L'ARGENTINA IN COPPA AMERICA</b>
        </a>
      </p>
    </article>
  </body>
</html>