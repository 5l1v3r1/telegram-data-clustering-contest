<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/ns-vanaf-2023-nieuwe-rechtstreekse-treinverbinding-tussen-breda-en-groningen/"/>
    <meta property="og:site_name" content="OOG"/>
    <meta property="article:published_time" content="2019-11-22T09:59:00+00:00"/>
    <meta property="og:title" content="NS: Vanaf 2023 nieuwe rechtstreekse treinverbinding tussen Breda en Groningen"/>
    <meta property="og:description" content="De NS wil in 2023 een nieuwe rechtstreekse treinverbinding starten van Breda, via de randstad, naar Groningen. De reistijdwinst van Rotterdam naar Zwolle, en Noord Nederland is in eerste instanti"/>
  </head>
  <body>
    <article>
      <h1>NS: Vanaf 2023 nieuwe rechtstreekse treinverbinding tussen Breda en Groningen</h1>
      <address><time datetime="2019-11-22T09:59:00+00:00">22 Nov 2019, 09:59</time> by <a rel="author">Tom Veenstra</a></address>
      <p>
        <b>De NS wil in 2023 een nieuwe rechtstreekse treinverbinding starten van Breda, via de randstad, naar Groningen. </b>
      </p>
      <p>De reistijdwinst van Rotterdam naar Zwolle, en Noord Nederland is in eerste instantie nog bescheiden. Waarschijnlijk komt dit uit op ongeveer 4 minuten. De nieuwe verbinding gaat van Breda en Rotterdam met 200 km/u over de hogesnelheidslijn naar Schiphol. Daarna gaat de route via Amsterdam Zuid en Lelystad.</p>
      <p>De trein rijdt vervolgens met een hogere snelheid over de Hanzelijn naar Zwolle en vervolgens verder naar Groningen en Leeuwarden. Op de Hanzelijn rijdt de trein voor het eerst met een snelheid van 160 km/u.</p>
      <p>Roger van Boxtel, president-directeur NS: “Dit is een eerste belangrijke stap om met een snelle trein de reistijd tussen de Randstad en Noord-Nederland te verkorten. Wij hebben straks nieuwe Intercity’s die hoge snelheden van 200 km/u kunnen halen. Wij willen dat zoveel mogelijk reizigers in verschillende delen van Nederland hiervan kunnen profiteren.”</p>
      <p>Ook trekt het Rijk 8 miljoen euro extra uit voor een betere spoorverbinding. Dit wordt onder meer besteed aan een verbetering van het spoor bij Hoogeveen, waardoor de reistijd naar Groningen enkele minuten korter wordt. Daarnaast wordt geïnvesteerd in de bovenleidingen, waardoor op korte termijn vier treinen per uur vanuit Leeuwarden via Meppel naar Zwolle door kunnen rijden</p>
    </article>
  </body>
</html>