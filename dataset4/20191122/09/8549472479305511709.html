<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/11/shahla-sherins-death-school-principal.html"/>
    <meta property="og:site_name" content="Kvatha.com"/>
    <meta property="article:published_time" content="2019-11-22T09:59:00+00:00"/>
    <meta property="og:title" content="അഞ്ചാംക്ലാസ് വിദ്യാര്‍ത്ഥിനി പാമ്പു കടിയേറ്റ് മരിച്ച സംഭവം; സ്‌കൂളിലെ പ്രധാന അധ്യാപകര്‍ക്ക് സസ്‌പെന്‍ഷന്‍; മറ്റ് അധ്യാപകര്‍ കുറ്റക്കാരെന്നു കണ്ടെത്തിയാല്‍ അവര്‍ക്കെതിരെയും നടപടിയെടുക്കുമെന്ന് വിദ്യാഭ്യാസ ഡെപ്യുട്ടി ഡയറക്ടര്‍; പി ടി എ പിരിച്ചുവിട്ടു"/>
    <meta property="og:description" content="ബത്തേരി ഗവ.സര്‍വജന വൊക്കേഷണല്‍ ഹയര്‍ സെക്കന്‍ഡറിWayanad, News, Trending, Suspension, Teacher, Principal, Student, Death, Protesters, Kerala"/>
  </head>
  <body>
    <article>
      <h1>അഞ്ചാംക്ലാസ് വിദ്യാര്‍ത്ഥിനി പാമ്പു കടിയേറ്റ് മരിച്ച സംഭവം; സ്‌കൂളിലെ പ്രധാന അധ്യാപകര്‍ക്ക് സസ്‌പെന്‍ഷന്‍; മറ്റ് അധ്യാപകര്‍ കുറ്റക്കാരെന്നു കണ്ടെത്തിയാല്‍ അവര്‍ക്കെതിരെയും നടപടിയെടുക്കുമെന്ന് വിദ്യാഭ്യാസ ഡെപ്യുട്ടി ഡയറക്ടര്‍; പി ടി എ പിരിച്ചുവിട്ടു</h1>
      <address><time datetime="2019-11-22T09:59:00+00:00">22 Nov 2019, 09:59</time> by <a rel="author">kvartha pre</a></address>
      <p><b>കല്‍പറ്റ: (www.kvartha.com 22.11.2019)</b> ബത്തേരി ഗവ.സര്‍വജന വൊക്കേഷണല്‍ ഹയര്‍ സെക്കന്‍ഡറി സ്‌കൂലെ അഞ്ചാം ക്ലാസ് വിദ്യാര്‍ഥിനി ഷെഹ്ല ഷെറിന്‍ (10) പാമ്പുകടിയേറ്റു മരിച്ച സംഭവത്തില്‍ കുറ്റക്കാരെന്ന് കണ്ട പ്രധാന അധ്യാപകര്‍ക്കു സസ്‌പെന്‍ഷന്‍. ഹെഡ്മാസ്റ്റര്‍ കെ കെ മോഹനനെയും പ്രിന്‍സിപ്പല്‍ എ കെ കരുണാകരനെയുമാണ് സസ്‌പെന്‍ഡ് ചെയ്തത്. വിദ്യാഭ്യാസ ഡപ്യൂട്ടി ഡയറക്ടറുടെതാണു നടപടി. <br/><br/>വിദ്യാര്‍ഥികളുടെ സുരക്ഷ ഉറപ്പാക്കാന്‍ പ്രധാന അധ്യാപകര്‍ക്കു കഴിഞ്ഞില്ലെന്നാണ് ഇവര്‍ക്കെതിരെയുള്ള കുറ്റം. മറ്റ് അധ്യാപകര്‍ കുറ്റക്കാരാണെന്നു കണ്ടെത്തിയാല്‍ അവര്‍ക്കെതിരെയും നടപടിയെടുക്കുമെന്നും വിദ്യാഭ്യാസ ഡെപ്യൂട്ടി ഡയറക്ടര്‍ അറിയിച്ചു. പിടിഎ പിരിച്ചു വിടുകയും ചെയ്തു. സംഭവത്തില്‍ ആരോപണ വിധേയനായ അധ്യാപകനെ കഴിഞ്ഞ ദിവസം സസ്‌പെന്‍ഡ് ചെയ്തിരുന്നു.</p>
      <figure>
        <img src="https://1.bp.blogspot.com/-0WSkUNE2H8w/XdewyG6OfgI/AAAAAAABt8o/bipdjLvS0_ctX7tz0QtAT9uM6DN4SooEwCLcBGAsYHQ/s1600/School.jpg"/>
      </figure>
      <p>അതേസമയം പൊളിക്കാനിരിക്കുന്ന കെട്ടിടത്തില്‍ നിന്നാണ് കുട്ടിക്ക് പാമ്പുകടിയേറ്റതെന്നും ഇക്കാരണത്താലാണ് അറ്റകുറ്റപ്പണി നടത്താതിരുന്നതെന്നുമാണ് നഗരസഭ അധ്യക്ഷന്റെ വിശദീകരണം. സംഭവവുമായി ബന്ധപ്പെട്ട് ജില്ലാ ജഡ്ജി വിളിച്ച യോഗം പുരോഗമിക്കുകയാണ്.<br/><br/>വിദ്യാര്‍ത്ഥി മരിച്ച സംഭവത്തില്‍ പ്രതിഷേധിച്ച് നേരത്തെ വയനാട് കലക്ട്രേറ്റില്‍ വിദ്യാര്‍ത്ഥി സംഘടനകള്‍ നടത്തിയ മാര്‍ച്ച് സംഘര്‍ഷത്തിനിടെയാക്കിയിരുന്നു. എസ് എഫ് ഐ, കെ എസ് യു, എം എസ് എഫ്, എ ബി വി പി, എ ഐ എസ് എഫ് എന്നീ സംഘടനകള്‍ സമരവുമായി വയനാട് കലക്ട്രേറ്റിലെത്തി. എസ് എഫ് ഐ, കെ എസ് യു മാര്‍ച്ചുകളില്‍ സംഘര്‍ഷമുണ്ടായി. പ്രവര്‍ത്തകരും പോലീസും തമ്മില്‍ ഏറ്റുമുട്ടി.<br/><br/>ഡി വൈ എഫ് ഐ പ്രവര്‍ത്തകരുടെ പ്രതിഷേധത്തിനു പിന്നാലെയാണ് എസ് എഫ് ഐ പ്രവര്‍ത്തകരെത്തിയത്. ജില്ലാ വിദ്യാഭ്യാസ ഡെപ്യൂട്ടി ഡയറക്ടറുടെ ഓഫീസിനു സമീപമെത്തിയ പ്രവര്‍ത്തകരെ പോലീസ് പുറത്താക്കി. സ്‌കൂള്‍ പി ടി എ പിരിച്ചുവിടണമെന്ന എസ് എഫ് ഐയുടെ ആവശ്യം ഡി ഡി ഇ അംഗീകരിച്ചതിനെ തുടര്‍ന്ന് സമരം അവസാനിപ്പിക്കുന്നതായി എസ് എഫ് ഐ നേതൃത്വം അറിയിച്ചു.<br/><br/><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം )</a><br/><br/>Keywords: <b>Shahla Sherin's death: School Principal and Head Master suspended, Wayanad, News, Trending, Suspension, Teacher, Principal, Student, Death, Protesters, Kerala.</b></p>
    </article>
  </body>
</html>