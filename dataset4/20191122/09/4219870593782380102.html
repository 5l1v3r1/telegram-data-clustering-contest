<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/politika/aktuelno.289.html:831666-Pendarovski-u-poseti-Srbiji-Vucic-izjavio-Sa-Severnom-Makedonijom-imamo-dobre-odnose-bez-otvorenih-pitanja"/>
    <meta property="og:site_name" content="Вечерње новости"/>
    <meta property="article:published_time" content="2019-11-22T09:45:00+00:00"/>
    <meta property="og:title" content="Pendarovski u poseti Srbiji, Vučić izjavio: Sa Severnom Makedonijom imamo dobre odnose, bez otvorenih pitanja"/>
    <meta property="og:description" content="Planirano je da se predsednik Severne Makedonije sastane sa predsednicom vlade Anom Brnabić i predsednicom parlamenta Majom Gojković"/>
  </head>
  <body>
    <article>
      <h1>Pendarovski u poseti Srbiji, Vučić izjavio: Sa Severnom Makedonijom imamo dobre odnose, bez otvorenih pitanja</h1>
      <address><time datetime="2019-11-22T09:45:00+00:00">22 Nov 2019, 09:45</time> by <a rel="author">Tanjug</a></address>
      <p>
        <b>Planirano je da se predsednik Severne Makedonije sastane sa predsednicom vlade Anom Brnabić i predsednicom parlamenta Majom Gojković</b>
      </p>
      <p>PREDSEDNIK Aleksandar Vučić izjavio je danas da Beograd i Skoplje imaju veoma dobre odnose, sa više poverenja nego ranije, bez otvorenih pitanja, osim kosovskog, i uz unapređenje ekonomske saradnje.</p>
      <p>"U političkim odnosima, osim različitih stavova u pogledu nezavisnosti Kosova, nemamo nijedno drugo otvoreno pitanje. Želimo da gradimo najbliže prijateljske odnose", rekao je Vučić posle sastanak sa predsednikom Severne Makedonije Stevom Pendarovskim.</p>
      <p>Vučić je dodao da je sa makedonskim predsednikom imao iskren i otvoren razgovor o svim ključnim pitanjima u bilaternim odnosima dve zemlje, regionalnim inicijativama i ključnim regionalnim pitanjima.</p>
      <p>"Beograd i Skoplje imaju veoma dobre odnos, čini mi se sa više poverenja nego pre godnu ili dve i ti odnosi će ići samo u boljem smeru", rekao je Vučić.</p>
      <related>
        <a href="http://www.novosti.rs/vesti/naslovna/politika/aktuelno.289.html:829346-Mali-Sengen-S-licnom-kartom-i-radnom-dozvolom-u-Severnu-Makedoniju-Albaniju-i-Srbiju"/>
      </related>
      <p>Dodao je da ekonomska saradnja dve zemlje napreduju i da se očekuje da ove godine trgovinska razmena bude blizu jedne milijarde, što bi, kaže, bila važna psihološka granica da je zajednički mnogo urađeno.</p>
      <p>Kako je rekao, uvek je srž i suština u ekonomskim odnosima, te izneo podataka da je 2018. godine razmena iznosila 857,8 miliona evra, a da je u devet meseci ove godine zabeleženo povećanje od 7,6 odsto.</p>
      <p>Predsednik Aleksandar Vučić priredio je danas svečani doček za predsednika Severne Makedonije Stevu Pendarovskog, koji boravi u dvodnevnoj poseti Srbiji.</p>
      <p>Posle dočeka ispred Palate Srbija, uz svečanu Gardu Vojske Srbije i intoniranje himni dve zemlje, usledio je tet-a-tet razgovor Vučića i Pendarovskog, a potom plenarni razgovori delegacija Srbije i Severne Makedonije.</p>
      <p>Predsednik Severne Makedonije je uoči prve zvanične posete Beogradu rekao da Srbija i Severna Makedonija, kao dve susedne i prijateljske zemlje koje nemaju otvorenih pitanja i dele zajedničku istoriju i strateški cilj – članstvo u Evropskoj uniji, imaju istu viziju za budućnost.</p>
      <p>Podsetio je da je deo posete uključuje i susret privrednih komora, što pokazuje posvećenost nastojanju da dve zemlje ojačaju trgovačku razmenu i ekonomsku saradnju.</p>
      <p>Planirano je da se predsednik Severne Makedonije sastane sa predsednicom vlade Anom Brnabić i predsednicom parlamenta Majom Gojković.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/politika/aktuelno.289.html:829775-Predsednik-Severne-Makedonije-22-novembra-u-Beogradu"/>
        <a href="http://www.novosti.rs/vesti/naslovna/politika/aktuelno.289.html:829293-Vucic-Zaev-i-Rama-se-sastali-u-Ohridu"/>
        <a href="http://www.novosti.rs/vesti/naslovna/politika/aktuelno.289.html:829311-Taci-Zaevu-rekao-da-nece-ucestvovati-na-sastanku-u-Ohridu"/>
        <a href="http://www.novosti.rs/vesti/naslovna/politika/aktuelno.289.html:829258-Lideri-regiona-u-Ohridu-Nastavak-Vuciceve-inicijative-za-stvaranje-malog-Sengena"/>
        <a href="http://www.novosti.rs/vesti/naslovna/politika/aktuelno.289.html:823385-VUCIC-PORUCIO-Balkanski-narodi-moraju-da-uzmu-sudbinu-u-svoje-ruke"/>
      </related>
    </article>
  </body>
</html>