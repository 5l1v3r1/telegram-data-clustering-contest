<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/google-chrome-canary-clankium/"/>
    <meta property="og:site_name" content="Svět Androida"/>
    <meta property="article:published_time" content="2019-11-22T09:00:11+00:00"/>
    <meta property="og:title" content="Google přejmenoval aplikaci Chrome Canary na Clankium. Ikona se změnila na dinosaura"/>
    <meta property="og:description" content="Uživatelé, kteří používají testovací verzi prohlížeče Chrome Canary čeká velké překvapení. Google přejmenoval Canary verzi prohlížeče na Clankium."/>
  </head>
  <body>
    <article>
      <h1>Google přejmenoval aplikaci Chrome Canary na Clankium. Ikona se změnila na dinosaura</h1>
      <address><time datetime="2019-11-22T09:00:11+00:00">22 Nov 2019, 09:00</time> by <a rel="author" href="https://www.svetandroida.cz/muj-profil/daevis/?profiletab=posts" target="_blank">David Trlica</a></address>
      <p>Uživatelé, kteří používají testovací verzi prohlížeče <a href="https://www.svetandroida.cz/tag/chrome-canary/">Chrome Canary</a> čeká poměrně velké překvapení, jakmile si aplikaci aktualizují. <a href="https://www.svetandroida.cz/tag/google/">Google</a> z doposud neznámého důvodu přejmenoval po letech tuto nestabilní Canary verzi prohlížeče na Clankium. Zároveň byla změněna ikona z oranžového loga <a href="https://www.svetandroida.cz/tag/google-chrome/">Chrome</a>. Nově má ikona žluté pozadí s tyrkysovým dinosaurem ve vajíčku, který se právě vylíhnul.</p>
      <h3>Jedná se o chybu, nebo je Clankium nový název pro testovací verzi Chrome?</h3>
      <p>Pokud uživatelé chtějí zkoušet ty nejnovější funkce s předstihem mnoha měsíců, instalují si Chrome Canary. To bychom ještě včera napsali. <b>Od dnešního dne již instalují <a href="https://www.svetandroida.cz/tag/clankium">Clankium</a></b>. Pokud se tedy po aktualizaci divíte, kde se vám v telefonu tato aplikace vzala, <b>nemusíte se bát, že se jedná o malware či spyware</b>.</p>
      <p><b>V současné době není jasné, jestli se jedná pouze i chybu, nebo záměrnou změnu.</b> Název aplikace byl změněn v menu, v nabídce chrome rovněž, pokud si ale otevřete přímo informace o aplikaci, tak se stále zobrazuje Chrome Canary, stejně se aplikace zobrazuje i v obchodě Play.</p>
      <slideshow>
        <figure>
          <img src="https://www.svetandroida.cz/media/2019/11/chrome-canary-clankium-473x1024.jpg"/>
        </figure>
        <figure>
          <img src="https://www.svetandroida.cz/media/2019/11/chrome-clankium-473x1024.jpg"/>
        </figure>
      </slideshow>
      <p>Lidé, kteří se orientují v Chromium kódu, nejsou slova „clank“ či „clankium“ zcela cizí. Redaktoři Android Police zjistili, že se <b>tato slovní spojení využívají již od roku 2014</b>. Pokud si chcete Clankium vyzkoušet, můžete stáhnout Chrome Canary z obchodu Play, případně nainstalovat APK ručně z <a href="https://www.apkmirror.com/apk/google-inc/chrome-canary-unstable/chrome-canary-unstable-80-0-3973-0-release/">APKMirror</a>.</p>
      <h3>Chrome Canary (Unstable)</h3>
      <p>
        <a href="https://play.google.com/store/apps/details?id=com.chrome.canary">
          <pic src="https://lh3.googleusercontent.com/-Ch-mlIAoDWCeXdJ-bc8aVSKnwg5xto87Y9tk8BO_p39P5Iu_ORQu7dMO19ngOHvdzQ=s180" width="80" height="80"/>
          <br/>
        </a>
        <a href="https://play.google.com/store/apps/dev?id=5700313618786177705">Google LLC<br/></a>
        <a href="https://play.google.com/store/apps/details?id=com.chrome.canary">Instalovat (Free)</a>
      </p>
      <h3>Líbí se vám název Clankium a nová ikona?</h3>
      <p>
        <i>Zdroj: <a href="https://www.androidpolice.com/2019/11/21/chrome-canary-gets-mysteriously-renamed-to-clankium-with-funky-dino-icon-apk-download/">androidpolice.com</a></i>
      </p>
      <related>
        <h4>Mohlo by vás zajímat</h4>
        <a href="https://www.mp.cz/chytre-hodinky-samsung-galaxy-watch-46mm-sm-r800nzs-silver-p-59415?utm_source=svetandroida&amp;utm_medium=banner-watch-46-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/chytre-hodinky-samsung-galaxy-watch-42mm-sm-r810nzd-rose-gold-p-59416?utm_source=svetandroida&amp;utm_medium=banner-watch-42-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/mobilni-telefon-samsung-galaxy-a70-a705f-dual-sim-blue-p-99350?utm_source=svetandroida&amp;utm_medium=banner-a70-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/aplikace-fotoaparat-spehovani/?utm_source=svetandroida&amp;utm_medium=mohlobyvaszajimat&amp;utm_campaign=2"/>
      </related>
      <related>
        <a href="https://www.svetandroida.cz/jak-smazat-google-data/?utm_source=svetandroida&amp;utm_medium=mohlobyvaszajimat&amp;utm_campaign=3"/>
      </related>
      <related>
        <a href="https://www.svetandroida.cz/google-chrome-novy-prepinac-karet/?utm_source=svetandroida&amp;utm_medium=mohlobyvaszajimat&amp;utm_campaign=4"/>
      </related>
      <related>
        <a href="https://www.svetandroida.cz/google-chrome-funkce-zvuk/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/navigace-google-mapy-trasa/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/asus-google-tinker-board/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/malware-xhelper-android/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/google-planuje-bankovni-ucty/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/pixel-4-v-redakci-svet-androida/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
    </article>
  </body>
</html>