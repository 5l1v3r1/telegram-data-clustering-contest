<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/erdogan-dan-dipsiz-gol-tepkisi-nasil-bu-izinler-veriliyor-890203"/>
    <meta property="og:site_name" content="Onedio"/>
    <meta property="article:published_time" content="2019-11-22T09:59:37+00:00"/>
    <meta property="og:title" content="Erdoğan'dan 'Dipsiz Göl' Tepkisi: 'Nasıl Bu İzinler Veriliyor?'"/>
    <meta property="og:description" content="Define aramak için yasal izinle yapılan kazı sonrası yok olan 12 bin yıllık 'Dipsiz Göl' gündemdeki yerini koruyor. Skandal ile ilgili son olarak Cumh..."/>
  </head>
  <body>
    <article>
      <h1>Erdoğan'dan 'Dipsiz Göl' Tepkisi: 'Nasıl Bu İzinler Veriliyor?'</h1>
      <address><time datetime="2019-11-22T09:59:37+00:00">22 Nov 2019, 09:59</time> by <a rel="author" href="https://onedio.com/profil/dnizgk" target="_blank">Deniz Gök</a></address>
      <h4>Define aramak için yasal izinle yapılan kazı sonrası yok olan 12 bin yıllık 'Dipsiz Göl' gündemdeki yerini koruyor. Skandal ile ilgili son olarak <a href="https://onedio.com/etiket/recep-tayyip-erdogan/50187b65295c0432640034e7">Cumhurbaşkanı Erdoğan</a>'ın, Çevre ve Şehircilik Bakanı Murat Kurum'a "Bir daha kimseye böyle bir yetki, böyle bir kazı izni verilmesin” talimatı verdiği öğrenildi.</h4>
      <figure>
        <img src="https://img-s1.onedio.com/id-5dd7a255d549450165645a28/rev-0/w-500/s-c8831365c8a502653aa261216f686160a4015afd.jpg"/>
      </figure>
      <p><b><a href="http://www.hurriyet.com.tr/gundem/cumhurbaskanindan-dipsiz-gol-tepkisi-boyle-bir-izin-nasil-verilir-41379684">Hürriyet'ten Gizem Karakış'ın haberine göre</a></b> <a href="https://onedio.com/etiket/recep-tayyip-erdogan/50187b65295c0432640034e7">Cumhurbaşkanı Erdoğan</a> Genişletilmiş İl Başkanları Toplantısı’nda yasal izinli kazıyla yok edilen 'Dipsiz Göl'ün son durumu Çevre ve Şehircilik Bakanı Murat Kurum'a sordu. </p>
      <p>Bu konuda kazıya izin verme yetkisinin valilikte olduğunu belirten Bakan Kurum, bölgenin doğal SİT alanı kapsamına alındığını ve eski haline getirmek için çalışmaların başlatıldığını söyledi.</p>
      <h3>Erdoğan'dan 'Bir daha olmasın' talimatı</h3>
      <figure>
        <img src="https://img-s1.onedio.com/id-5dd7a6a21e58e9ac687062e0/rev-0/w-500/s-f955a575bb6c0a460eb9ea82ba9ca64811a174c9.jpg"/>
        <figcaption><a href="https://onedio.com/etiket/recep-tayyip-erdogan/50187b65295c0432640034e7">Cumhurbaşkanı Erdoğan</a>, “Bu kazılar nasıl yapılıyor, nasıl bu izinler veriliyor? Böyle bir define kazısı izni nasıl verilir? Yetkili valilik bu konuda hassas olmalı. Bir daha da kimseye böyle bir yetki, böyle bir kazı izni verilmesin” talimatını verdi.</figcaption>
      </figure>
      <h3>Neler olmuştu?</h3>
      <figure>
        <img src="https://img-s1.onedio.com/id-5dd7a9040fcabb89690c20aa/rev-0/w-500/s-1d654ff960da19fa328d95bc532d3606bcfdf186.jpg"/>
      </figure>
      <p><a href="https://onedio.com/etiket/gumushane/5c0d16ba92fd0a322b7ac916">Gümüşhane</a>'nin Taşköprü Yaylası'ndaki 12 bin yıllık Dipsiz Göl'de, Roma İmparatorluğu'na ait bir hazinenin aranması için yasal izinle 5 gün süren bir kazı yapılmıştı.</p>
      <p>Kazı sonrası hazineye dair herhangi bir bulguya da rastlanmamıştı</p>
      <h3>'Dipsiz Göl'ün üzeri toprakla kapatılmıştı</h3>
      <figure>
        <img src="https://img-s2.onedio.com/id-5dd7a9e7f46a25bc67c0fe93/rev-0/w-500/s-8892ac0c9ffce7615fe366c7cf36057224bc694e.jpg"/>
      </figure>
      <p>Son olarak da 20 Kasım'da kazı için olumlu görüş bildiren <a href="https://onedio.com/etiket/gumushane/5c0d16ba92fd0a322b7ac916">Gümüşhane</a> Kültür ve Turizm İl Müdürü Hüseyin Ateş, Müze Müdürü Elif Öktem ile <a href="https://onedio.com/etiket/trabzon/5c0d1735107b15241e2c8ad4">Trabzon</a> Müze Müdürlüğü görevlisi Yunus Ağa açığa alınmıştı.</p>
    </article>
  </body>
</html>