<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100143/%D8%B3%D9%86%D8%AF%D8%B1%D8%B2-%D9%88%D9%82%D8%AA%D8%B4-%D8%B1%D8%B3%DB%8C%D8%AF%D9%87-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%B3%DB%8C%D8%A7%D8%B3%D8%AA-%D9%87%D8%A7%DB%8C%D8%B4-%D8%AF%D8%B1-%D8%AE%D8%A7%D9%88%D8%B1%D9%85%DB%8C%D8%A7%D9%86%D9%87-%D8%A8%D8%A7%D8%B2%D9%86%DA%AF%D8%B1%DB%8C-%DA%A9%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-22T09:20:36+00:00"/>
    <meta property="og:title" content="سندرز: وقتش رسیده آمریکا در سیاست‌هایش در خاورمیانه بازنگری کند"/>
    <meta property="og:description" content="نامزد ریاست جمهوری &quot;حزب دموکرات&quot; آمریکا اعلام کرد، باید با فلسطینیان با کرامت و با عزت رفتار کرد و وقت آن فرا رسیده است که آمریکا در سیاست‌های خود در قبال خاورمیانه، به ویژه اسرائیل تجدیدنظر کند."/>
  </head>
  <body>
    <article>
      <h1>سندرز: وقتش رسیده آمریکا در سیاست‌هایش در خاورمیانه بازنگری کند</h1>
      <address><time datetime="2019-11-22T09:20:36+00:00">22 Nov 2019, 09:20</time> by <a rel="author">مریم مینایی</a></address>
      <p>نامزد ریاست جمهوری "حزب دموکرات" آمریکا اعلام کرد، باید با فلسطینیان با کرامت و با عزت رفتار کرد و وقت آن فرا رسیده است که آمریکا در سیاست‌های خود در قبال خاورمیانه، به ویژه اسرائیل تجدیدنظر کند.</p>
      <p>به گزارش ایسنا، به نقل از رای الیوم، برنی سندرز، نامزد ریاست جمهوری حزب دموکرات آمریکا اعلام کرد: به نظر من وقت آن فرا رسیده که آمریکا در سیاست‌های خود در قبال خاورمیانه، به ویژه اسرائیل تجدیدنظر کند.</p>
      <p>سندرز پیشتر در مناظره انتخاباتی داوطلبان دموکرات که در آتلانتای ایالت جورجیا برگزار شد، گفته بود: من طرفدار اسرائیل هستم اما باید همزمان طرفدار ملت فلسطین باشیم و باید به کرامت آنها احترام بگذاریم. سطح بیکاری جوانان در نوار غزه به ۷۰ درصد رسیده است و این وضعیت غیرقابل تحمل است.</p>
      <p>سناتور برنی سندرز، همچنین در پی کشته شدن جمال خاشقجی، روزنامه‌نگار و منتقد سعودی و جنگ یمن، عربستان را یک کشور " دیکتاتور وحشی "و "شریک غیر قابل اعتماد" خواند.</p>
      <p>وی گفت: ما باید در مورد همپیمانان خود در جهان بازاندیشی کنیم و با سازمان ملل همکاری کنیم نه اینکه از دیکتاتورهای وحشی حمایت کنیم.</p>
      <p>نامزد ریاست جمهوری حزب دموکرات آمریکا در ماه اکتبر گذشته دولت بنیامین نتانیاهو، نخست وزیر رژیم صهیونیستی را به نژادپرستی متهم کرده بود.</p>
      <p>انتهای پیام</p>
    </article>
  </body>
</html>