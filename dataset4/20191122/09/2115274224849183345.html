<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/politica/alitalia_buffagni-6597744/news/2019-11-22/"/>
    <meta property="og:site_name" content="Agi"/>
    <meta property="article:published_time" content="2019-11-22T09:17:00+00:00"/>
    <meta property="og:title" content="&quot;Non lasciamo fallire Alitalia, ma non accettiamo scambi&quot;, dice Buffagni"/>
    <meta property="og:description" content="Il sottosegretario allo Sviluppo economico interviene anche sul futuro dell'ex Ilva: &quot;Stiamo valutando tutte le ipotesi&quot; e che ciò che è sicuro è che &quot;vanno salvaguardati i posti di lavoro e il valore dell'azienda&quot;"/>
  </head>
  <body>
    <article>
      <h1>"Non lasciamo fallire Alitalia, ma non accettiamo scambi", dice Buffagni</h1>
      <h2>Il sottosegretario allo Sviluppo economico interviene anche sul futuro dell'ex Ilva: "Stiamo valutando tutte le ipotesi" e che ciò che è sicuro è che "vanno salvaguardati i posti di lavoro e il valore dell'azienda"</h2>
      <address><time datetime="2019-11-22T09:17:00+00:00">22 Nov 2019, 09:17</time> by <a rel="author">AGI - Agenzia Giornalistica Italia</a></address>
      <p>Le crisi aziendali con il nodo dell'<b>Ilva</b> tutt'altro che sciolto, la vicenda<b> Alitalia</b> a un passo dal fallimento, la questione della <b>tassazion</b>e e delle tasse presenti nella manovra finanziaria agitano vieppiù la già travagliata vita del <b>governo rosso-giallo</b>. E in un'intervista al Corriere della Sera, il <b>sottosegretario 5Stelle</b> al <b>ministero per lo Sviluppo economico</b>, <b>Stefano Buffagni</b>, afferma che per la compagnia di bandiera "il problema va risolto modo definitivo" e anche a costo di scelte difficili e dure".</p>
      <p>Che tuttavia non sono quelle di lasciare fallire Alitalia, perché a questo ultimo sponda "<b>ci sono tante alternative</b>", dice Buffagni, anche se non debbono esser contemplate "quelle che rientrano in un ottica di concambio", come sembrerebbero aver prospettato la famiglia Benetton: entriamo in Alitalia se ci lasciate Autostrade, come viene lasciato intendere, anche se Buffagni dice di riferirsi "a tutti" e non a casi specifici.</p>
      <p>Quindi anche all'ex Ilva di Taranto, ora ArcelorMittal. E anche in quel caso come andrà a finire non è chiaro. Ritornerà l'<b>intervento pubblico</b>? Sul punto il sottosegretario allo Sviluppo risponde che "stiamo valutando tutte le ipotesi" e che ciò che è sicuro è che "vanno salvaguardati i posti di lavoro e il valore dell'azienda". Anche se prima di tutto "Mittal deve capire che i contratti si rispettano, visto che ha partecipato a un bando ed evidentemente aveva fatto male i conti" sottolinea Buffagni.</p>
      <p>E a proposito di manovra, il sottosegretario pentastellato dichiara che "di sicuro sistemeremo la <b>tassa sulla plastica</b>" in quanto "va disincentivata quella monouso, senza colpire quella che rientra nell'economia circolare", dopodiché - puntualizza Buffagni - "intendiamoci: non possiamo dirci tutti con Greta e poi indignarci quando ci sono scelte difficili". Così come per le auto aziendali , per le quali è "giusto un meccanismo che premi le auto meno inquinanti, ma serve almeno una tempistica che non danneggi i contratti in essere". Poi Buffagni precisa: "Sono stato tra i primi a dire che quella misura andava cambiata".</p>
      <p>E sul voto degli iscritti alla <b>piattaforma Rousseau</b> che hanno la corsa solitaria dei 5Stelle al voto in Emilia e Calabria il prossimo 26 febbraio, io sottosegretario allo Sviluppo commenta cosi': "Non ho votato e rispetto la decisione dei nostri iscritti", per poi aggiungere: "io ero tra i meno entusiasti a fare un governo con il Pd. Ma i nostri iscritti hanno deciso di farlo. E allora solo dei polli potrebbero farsi carico di una manovra cosi' difficile e poi lasciare i conti in ordine a un altro governo", chiosa Buffagni. </p>
    </article>
  </body>
</html>