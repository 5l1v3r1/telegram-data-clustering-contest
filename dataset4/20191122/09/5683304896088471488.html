<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/kerala/2019/11/22/snake-bite-death-shehla.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-22T09:46:00+00:00"/>
    <meta property="og:title" content="ക്ലാസ് മാറി, ഇഴഞ്ഞെത്തി മരണം; സ്കൂളുകളിൽ പാമ്പുകടിയേറ്റ് മരണം മുൻപും"/>
    <meta property="og:description" content="അഞ്ച് എയിലെ വിദ്യാർഥിനിയാണു ഷെഹ്‌ല. മലയാളം ഉപഭാഷ. മലയാളം ക്ലാസിൽ ഇരിക്കുന്നതിനായി ഇന്റർവെല്ലിനു ശേഷം ഏഴാമത്തെ പിരീഡിൽ ഷെഹ്‌ല പഴയ ബിൽഡിങ്ങിലെ അഞ്ച്.snake bite. school student death. sulthan bathery. bathery school student death. bathery sarvajan school. ബത്തേരി സർവജ സ്കൂൾ. student death by snake bite. Shehla Sherin. Malayala Manorama. Manorama online.Kerala News. Malayalam News. Manorama Online"/>
  </head>
  <body>
    <article>
      <h1>ക്ലാസ് മാറി, ഇഴഞ്ഞെത്തി മരണം; സ്കൂളുകളിൽ പാമ്പുകടിയേറ്റ് മരണം മുൻപും</h1>
      <address><time datetime="2019-11-22T09:46:00+00:00">22 Nov 2019, 09:46</time> by <a rel="author">മനോരമ ലേഖകൻ</a></address>
      <p>ബത്തേരി ∙ അഞ്ച് എയിലെ വിദ്യാർഥിനിയാണു ഷെഹ്‌ല. മലയാളം ഉപഭാഷ. മലയാളം ക്ലാസിൽ ഇരിക്കുന്നതിനായി ഇന്റർവെല്ലിനു ശേഷം ഏഴാമത്തെ പിരീഡിൽ ഷെഹ്‌ല പഴയ ബിൽഡിങ്ങിലെ അഞ്ച് ബിയിലേക്കു മറ്റു കുട്ടികൾക്കൊപ്പം വന്നു. അവസാന ബെഞ്ചിലായിരുന്നു ഇരിപ്പിടം. െബഞ്ചിനടിയിലെ വലിയ മാളത്തിൽനിന്നു പാമ്പ് വന്നു.</p>
      <p>
        <b>സ്കൂളുകളിൽ പാമ്പുകടിയേറ്റ് മരണം മുൻപും</b>
      </p>
      <p>സ്കൂളിൽ വച്ചു പാമ്പുകടിയേറ്റു വിദ്യാർഥികൾ മരിച്ച സംഭവം സംസ്ഥാനത്തു മുൻപും. 1993 മാർച്ചിലാണ് ഇടുക്കി അടിമാലിക്കു സമീപത്തെ ഗവ. സ്കൂളിൽവച്ച് ഒന്നാം ക്ലാസ് വിദ്യാർഥി ഷിജോയ്ക്കു പാമ്പുകടിയേറ്റത്. കുട്ടിയെ വീട്ടിലേക്കു നടത്തിയാണു വിട്ടത്. വീട്ടുകാർ ആശുപത്രിയിൽ എത്തിച്ചപ്പോഴേക്കും മരിച്ചു.</p>
      <p>വയനാട് മാനന്തവാടിയിലെ സ്വകാര്യ സ്കൂൾ വളപ്പിൽ കളിച്ചുകൊണ്ടിരിക്കെയാണു രണ്ടാം ക്ലാസ് വിദ്യാർഥി സന്ദീപ് പാമ്പുകടിയേറ്റു മരിച്ചത്.  ഒരു കിലോമീറ്റർ അകലെ ഡോക്‌ടറുടെ അടുത്തേക്കു നടത്തിയാണു കൊണ്ടുപോയത്. </p>
      <p>
        <b>വിഷപ്പാമ്പ് തലയിൽ വീണു; നടപടിയില്ല</b>
      </p>
      <p>സ്കൂളിന്റെ പ്രവർത്തനക്ഷമത ഉറപ്പുവരുത്തണമെന്ന ബാലാവകാശ കമ്മിഷൻ ഉത്തരവ് കാറ്റിൽപറത്തി വിദ്യാഭ്യാസ വകുപ്പ് അധികൃതർ. പാലക്കാട് സ്വദേശിയായ രക്ഷിതാവ് നൽകിയ പരാതിയെ തുടർന്ന് കഴിഞ്ഞ 5 നാണു സംസ്ഥാന ബാലാവകാശ സംരക്ഷണ കമ്മിഷൻ ഉത്തരവിറക്കിയത്.</p>
      <p>ക്ലാസ്മുറിയിൽ അധ്യയനം നടക്കുന്നതിനിടെ മേൽക്കൂരയിൽ നിന്നു വിഷപ്പാമ്പ് വിദ്യാർഥിയുടെ തലയിൽ വീണെന്നും ഇതിനെതിരെ നടപടി വേണമെന്നുമായിരുന്നു രക്ഷിതാവിന്റെ പരാതി. ഇതു സംബന്ധിച്ച് അന്വേഷണം നടത്തിയപ്പോൾ പരാതി. ഇതു സംബന്ധിച്ച് അന്വേഷണം നടത്തിയപ്പോൾ പരാതിയിൽ കഴമ്പുണ്ടെന്നും കണ്ടെത്തി.</p>
      <p>ഇതേത്തുടർന്നു സംസ്ഥാനത്തെ മുഴുവൻ സ്കൂളുകളിലെയും ക്ലാസ്മുറികളും മറ്റും പ്ലാസ്റ്ററിങ് നടത്തി സുരക്ഷ ഉറപ്പുവരുത്തണമെന്നു പൊതുവിദ്യാഭ്യാസ ഡയറക്ടർ കർശന നിർദേശം നൽകി. അല്ലാത്ത സ്കൂളുകൾക്കു ഫിറ്റ്നസ് സർട്ടിഫിക്കറ്റ് നൽകാൻ പാടില്ലെന്നും. എന്നാൽ, ഇതൊന്നും പാലിക്കപ്പെട്ടിട്ടില്ലെന്നതിന്റെ തെളിവാണു ബത്തേരി സ്കൂളിലുണ്ടായത്.</p>
    </article>
  </body>
</html>