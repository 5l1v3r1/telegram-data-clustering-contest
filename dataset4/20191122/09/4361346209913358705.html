<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/kegyvesztett-lett-andras-herceg/187110"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-22T09:30:00+00:00"/>
    <meta property="og:title" content="Kegyvesztett lett András herceg"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Kegyvesztett lett András herceg</mark>
      </h1>
      <address><time datetime="2019-11-22T09:30:00+00:00">22 Nov 2019, 09:30</time> by <a rel="author">Bors</a></address>
      <p>
        <b>II. Erzsébet száműzte a királyi udvarból másodszülött fiát. A királynó évi közel 100 millió forintnyi pénzjuttatást vont meg a hercegtől. </b>
        <b>II. Erzsébet száműzte a királyi udvarból másodszülött fiát. A királynó évi közel 100 millió forintnyi pénzjuttatást vont meg a hercegtől.</b>
      </p>
      <p>András herceg szerda este váratlanul bejelentette, hogy belátható időre visszavonul a közéleti tevékenységtől. A yorki herceg még múlt szombaton a BBC-nek adott interjújában igyekezett tisztázni a pedofília miatt elítélt amerikai üzletemberhez, Jeffrey Epsteinhez fűződő kapcsolatát.</p>
      <figure>
        <img src="http://media.borsonline.hu/cikk/20/192721/big-lead/650x360/2031088_andras2-afp.jpg"/>
        <figcaption>András herceg a botrány miatt elbúcsúzhat fizetése jelentős részétől. A királyi család magas rangú tagjai éves juttatást kapnak, amely András esetében közel 100 millió forint volt © AFP</figcaption>
      </figure>
      <p>A börtönben öngyilkosságot elkövető Epstein egyik korábbi áldozata, Virginia Roberts Giuffre szerint a férfi több alkalommal is arra kényszerítette őt, hogy feküdjön le András herceggel, ám a királyi család tagja mindent tagadott. Az interjú akkora botrányt kavart, hogy a herceg által támogatott cégek sorra hátráltak ki mögüle, így András hercegnek nem maradt más választása, közleményben jelentette be a visszavonulását.</p>
      <p>Ebben azt írja: saját maga járult a királynő elé és kért tőle engedélyt, de a The Sun brit napilap informátora szerint ez nem egészen így történt.</p>
      <p>– A királynő magához hívatta a herceget a Windsor-palotába, hogy közölje vele a döntését. Mindkettejüknek nagyon nehéz pillanatok voltak ezek. András nem valószínű, hogy valaha is újra részt vesz a királyi család tevékenységeiben, kegyvesztett lett – mondta a lapnak András herceg egyik barátja.</p>
      <p>Egy másik bennfentes azt is elárulta, hogy II. Erzsébet hatalmasat csalódott szeretett fiában.</p>
      <figure>
        <img src="http://media.borsonline.hu/cikk/20/192721/gallery-picture/645w/2031099_2029334-virginia-gettyimage1s-10664683761.jpg"/>
        <figcaption>© Getty</figcaption>
      </figure>
      <p>– A királynő egész életében védte a monarchiát, a fia tettei pedig alig egy hét alatt veszélybe sodorták azt – mondta a palota egyik alkalmazottja.</p>
      <p>York hercegét az interjú után sokan azért támadták, mert nem mutatott együttérzést Epstein áldozatai felé, akiknek ügyvédei felszólították, hogy működjön együtt a hatóságokkal és tegyen vallomást. Az 59 éves András herceg a közleményben biztosított mindenkit arról, hogy amennyiben szükséges, segíti a nyomozást.</p>
    </article>
  </body>
</html>