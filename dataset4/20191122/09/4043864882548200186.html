<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/22/7232718/"/>
    <meta property="og:site_name" content="Українська правда"/>
    <meta property="article:published_time" content="2019-11-22T09:30:17+00:00"/>
    <meta property="og:title" content="ЄСПЛ: Україна заплатить 25 тисяч через неналежні умови за ґратами і поведінку міліції"/>
    <meta property="og:description" content="Україна програла у Європейському суді з прав людини дві справи за позовами українських громадян, які порушили закон."/>
  </head>
  <body>
    <article>
      <h1>ЄСПЛ: Україна заплатить 25 тисяч через неналежні умови за ґратами і поведінку міліції</h1>
      <address>
        <time datetime="2019-11-22T09:30:17+00:00">22 Nov 2019, 09:30</time>
      </address>
      <p>Україна програла у Європейському суді з прав людини дві справи за позовами українських громадян, які порушили закон.</p>
      <p><b>Джерело:</b> <a href="https://www.ukrinform.ua/rubric-society/2823134-espl-zobovazav-ukrainu-viplatiti-dvom-kolisnim-vaznam-majze-25-tisac.html?fbclid=IwAR26BfiKL_b0mXcTN-9UDVbA4PmOEJGAqApPYRiC3rajmZ3fG9TXeRROlE0">Укрінформ</a></p>
      <p><b>Деталі:</b> У справі "Смілянська проти України" ЄСПЛ зобов’язав державу виплатити позивачу 10 тисяч євро за нематеріальні збитки.</p>
      <p>Суд визнав порушення Європейської конвенції з прав людини щодо умов тримання у СІЗО. Крім того, судді не побачили достатніх підстав для тримання Смілянської під вартою і визнали незаконним ненадання їй ліків.</p>
      <p>У справі "Мельник проти України" Україну має виплатити заявнику 12 тисяч євро за нематеріальні збитки, 2760 євро судових витрат та 30 євро компенсації за поштові відправлення.</p>
      <p>Суд вважає порушенням Європейської конвенції з прав людини неналежне поводження з особою у відділку міліції та неефективне розслідування цього факту в Україні. Також визнано порушеннями неналежні умови тримання Мельника в колоніях і примус його до зізнання у злочині.</p>
      <p>
        <b>Передісторія:</b>
      </p>
      <ul>
        <li>У лютому 2011 року проти Вікторії Смілянської було порушене кримінальне провадження за підозрою у нелегальному придбанні, зберіганні та поширенні наркотиків.</li>
        <li>З січня до листопада 2011 року вона перебувала у Харківському СІЗО. Справу продовжує розглядати суд.</li>
        <li>Микола Мельник отримав судовий вирок за участь у пограбуванні в Києві у січні 2007 року. Мельник відбув термін ув'язнення і вийшов на волю в червні 2018 року.</li>
      </ul>
      <related>
        <a href="https://www.pravda.com.ua/columns/2019/11/22/7232710/"/>
        <a href="https://www.pravda.com.ua/news/2019/11/19/7232422/"/>
        <a href="https://www.pravda.com.ua/news/2019/11/19/7232396/"/>
      </related>
    </article>
  </body>
</html>