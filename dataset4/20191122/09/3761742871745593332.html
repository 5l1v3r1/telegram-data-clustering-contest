<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.moviezine.se/nyheter/yorgos-lanthimos-tar-steget-till-tv"/>
    <meta property="og:site_name" content="MovieZine"/>
    <meta property="article:published_time" content="2019-11-22T09:45:17+00:00"/>
    <meta property="og:title" content="Yorgos Lanthimos tar steget till tv"/>
    <meta property="og:description" content="&quot;The Favorite&quot;-regissören ska göra miniserien &quot;The Man in the Rockefeller Suit&quot; härnäst."/>
  </head>
  <body>
    <article>
      <h1>Yorgos Lanthimos tar steget till tv</h1>
      <address><time datetime="2019-11-22T09:45:17+00:00">22 Nov 2019, 09:45</time> by <a rel="author">Alexander Dunerfors</a></address>
      <p>
        <b>"The Favorite"-regissören ska göra miniserien "The Man in the Rockefeller Suit" härnäst.</b>
      </p>
      <p>Regissören bakom skruvade filmer som "The Lobster" och "The Favourite" har hittat sitt nästa projekt, och det är hämtat ur verkligheten. <a href="https://deadline.com/2019/11/yorgos-lanthimos-direct-produce-the-man-in-the-rockefeller-suit-limited-series-adaptation-searchlight-tv-1202791167/">Deadline</a> skriver att Lanthimos har siktet på att regissera "The Man in the Rockefeller Suit" åt Disney-ägda Searchlight Television.</p>
      <p>Serien ska handla om en tysk man som tog namnet Clark Rockefeller, och låtsades vara medlem av den förmögna Rockefeller-familjen i årtionden. Leken fick ett abrupt slut år 2008 då han kidnappade sin egna dotter. År 2013 blev han dessutom dömd för ett mord. Bedragaren Christian Karl Gerhartsreiter (som han egentligen heter) avtjänar nu ett långt fängelsestraff.</p>
      <p>Historien var en gång i tiden påtänkt som en film hos Fox Searchlight, med Benedict Cumerbatch löst kopplad till huvudrollen. Nu blir det istället en miniserie med en av våra mest intressanta filmskapare bakom kameran.</p>
      <related>
        <h4>Relaterade artiklar</h4>
        <a href="https://www.moviezine.se/nyheter/yorgos-lanthimos-nasta-film-blir-en-deckare"/>
      </related>
    </article>
  </body>
</html>