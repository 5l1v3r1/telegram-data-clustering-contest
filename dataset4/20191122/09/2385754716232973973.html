<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598557/azar-exasa-ola-ta-peritta-kila-mesa-se-10-meres"/>
    <meta property="og:site_name" content="SIGMALIVE"/>
    <meta property="article:published_time" content="2019-11-22T09:54:00+00:00"/>
    <meta property="og:title" content="Αζάρ: «Έχασα όλα τα περιττά κιλά μέσα σε 10 μέρες»"/>
    <meta property="og:description" content="Ο Εντέν Αζάρ μίλησε με απόλυτη ειλικρίνεια για το θέμα των... κιλών του μετά το φετινό καλοκαίρι και την κατάσταση στην οποία βρέθηκε τον πρώτο καιρό στη..."/>
  </head>
  <body>
    <article>
      <h1>Αζάρ: «Έχασα όλα τα περιττά κιλά μέσα σε 10 μέρες»</h1>
      <address><time datetime="2019-11-22T09:54:00+00:00">22 Nov 2019, 09:54</time> by <a rel="author">Sigmalive.Sports</a></address>
      <p>Ο Εντέν Αζάρ μίλησε με απόλυτη ειλικρίνεια για το θέμα των... κιλών του μετά το φετινό καλοκαίρι και την κατάσταση στην οποία βρέθηκε τον πρώτο καιρό στη Ρεάλ Μαδρίτης, ξεκαθαρίζοντας πως: «Όταν κάνω διακοπές, κάνω κανονικές διακοπές...»<br/> <br/>Ο Βέλγος σούπερ σταρ σε συνέντευξη που παραχώρησε στην Equipe, μίλησε για τις ονειρικές στιγμές που ζει στην ομάδα, την οποία θαύμαζε και παρακολουθούσε από μικρό παιδί και δεν κρύφτηκε όταν η κουβέντα πήγε στη φυσική του κατάσταση και τα κιλά με τα οποία παρουσιάστηκε στην καλοκαιρινή προετοιμασία.<br/> <br/>«Δεν κρύβω τίποτα... Όταν κάνω διακοπές, κάνω κανονικές διακοπές και χαλαρώνω. Πάντα παίρνω γρήγορα τα κιλά και τα χάνω εξίσου εύκολα. Όταν ήμουν στη Λιλ ήμουν 72 κιλά και λίγα χρόνια μετά πήγα στα 75 μαζί με μυϊκή μάζα. Συνήθως είμαι στα 77 αλλά τώρα το καλοκαίρι είχα φτάσει στα 80. Έχασα όλα τα περιττά κιλά μέσα σε 10 μέρες» ανέφερε ο Αζάρ.<br/> <br/>Όσο για τον Ζινεντίν Ζιντάν και τη σχέση τους, είχε να πει: «Τον είχα ως πρότυπο από μικρό παιδί. Η γενιά μου παρακολουθούσε όλα τα βίντεο στο Youtube με τις κινήσεις του. Δεν μιλάει πολύ στις προπονήσεις, του αρέσει να είναι απλός και λιτός. Πάντα πριν από τις αναμετρήσεις έρχεται να μιλήσουμε για λίγο και μου λέει “να είσαι χαρούμενος στο γήπεδο”. Αυτό μου δίνει αυτοπεποίθηση».<br/> <br/>πηγή: gazzetta.gr</p>
    </article>
  </body>
</html>