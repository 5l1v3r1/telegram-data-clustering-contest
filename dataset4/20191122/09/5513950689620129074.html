<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/936476-erik-selins-forsta-ord-om-flickvannen-isabella-lowengrip"/>
    <meta property="og:site_name" content="Nyheter24"/>
    <meta property="article:published_time" content="2019-11-22T09:24:17+00:00"/>
    <meta property="og:title" content="Erik Selins första ord om flickvännen Isabella Löwengrip"/>
    <meta property="og:description" content="Bloggaren och entreprenören Isabella Löwengrip har varit tillsammans med miljardären Erik Selin sedan i somras. Nu hyllar den annars så hemlighetsfulla Erik sin flickvän."/>
  </head>
  <body>
    <article>
      <h1>Erik Selins första ord om flickvännen Isabella Löwengrip</h1>
      <address><time datetime="2019-11-22T09:24:17+00:00">22 Nov 2019, 09:24</time> by <a rel="author" href="https://nyheter24.se/profil/quetzala.blanco" target="_blank">Quetzala Blanco</a></address>
      <p>
        <b>Bloggaren och entreprenören Isabella Löwengrip har varit tillsammans med miljardären Erik Selin sedan i somras. Nu hyllar den annars så hemlighetsfulla Erik sin flickvän.</b>
      </p>
      <p>Det var i slutet av juli som det stod klart att entreprenören och bloggaren <b>Isabella Löwengrip</b>, 29, har en ny kärlek i sitt liv – nämligen fastighetsmiljardären <b>Erik Selin</b>, 52.</p>
      <p>Under sommaren fångades paret på bild då de gick hand i hand i Saint Tropez. De sågs även njuta av en drink på en stor lyxyacht innan de åt en en härlig åttarätters meny ombord.</p>
      <p>Erik är nyskild från sin tidigare hustru <b>Jennie Marsell</b>, 46, som han gifte sig med år 2013. Erik och Jennie har två barn tillsammans. Skilsmässoansökan skickade Erik in den 20 maj tidigare i år. Kort efter syntes han tillsammans med Isabella under Almedalsveckan på Gotland.</p>
      <figure>
        <img src="https://cdn03.nyheter24.se/7ca013ae03d802dc05/2019/08/21/1581222/isabella_lowengrip.jpg"/>
        <figcaption>Isabella Löwengrip är riktigt nykär i sin Erik. Bildkälla: Stella Pictures.</figcaption>
      </figure>
      <h3>"Ett jättefint stöd"</h3>
      <p>Under Isabella Löwengrips <a href="https://nyheter24.se/noje/936004-skandalerna-kring-isabella-lowengrip-har-ar-allt-vi-vet">stora kris som har kommit att prägla hennes höst</a> så har Erik funnits vid hennes sida. I en intervju med <a href="https://www.expressen.se/dinapengar/jag-har-varit-sa-extremt-radd-att-beratta-om-detta/">Expresse</a>n i början av november berättade Isabella om hur han hjälper henne genom skandalen.</p>
      <p>– Han är ett jättefint stöd i det här och jag är jättetacksam att få ha honom som bollplank. Han har så mycket erfarenhet. Men han känner mig och vet hur viktigt det är att jag få ta mig ur den här krisen på egna ben. Han kan vara ett emotionellt stöd, men resten måste jag klara själv, sa hon då.</p>
      <figure>
        <img src="https://cdn01.nyheter24.se/50ed103603d802dc05/2019/10/08/1588068/erik_selin.jpg"/>
        <figcaption>Erik Selin. Bildkälla: Balder.se</figcaption>
      </figure>
      <h3>Eriks första ord om kärleken</h3>
      <p>Erik, som är god för över 22 miljarder, är väldigt engagerad i hjälporganisationen Hand in hand. Enligt Dagens Industri är Erik den största privata givaren till Hand in hand.</p>
      <figure>
        <img src="https://cdn01.nyheter24.se/9815c44e03d802dc05/2019/11/22/1593994/isabella_lowengrip_erik_selin.jpg"/>
        <figcaption>Erik Selin och Isabella Löwengrip i Kenya. Bildkälla: Instagram/isabellalowengrip</figcaption>
      </figure>
      <p>I september åkte Isabella och Erik till Kenya för att besöka ett av Hand in hands projekt. I en intervju med Dagens Industri berättar nu Erik att det faktiskt var Isabella som fick resan att bli av.</p>
      <p>– Isabella är lite mer handlingskraftig än jag, och det passade att åka till Kenya, säger Erik Selin till <a href="https://www.di.se/nyheter/selin-och-nya-karleken-lowengrip-pa-valgorenhetsresa-att-bara-ge-bidrag-fungerar-inte/">Dagens Industri.</a></p>
      <p>
        <a href="https://nyheter24.se/noje/930102-allt-du-vill-veta-om-isabella-lowengrips-pojkvan-erik-selin">Allt du vill veta om Isabella Löwengrips pojkvän Erik Selin.</a>
      </p>
      <p><a href="https://nyheter24.se/isabella-lowengrip">Isabella Löwengrip<br/></a>/<br/><a href="https://nyheter24.se/erik-selin">Erik Selin</a></p>
      <figure>
        <a href="https://nyheter24.se/profil/quetzala.blanco">
          <img src="https://cdn01.nyheter24.se/6bb99869024b004b00/profile/avatars/6_1557928660.jpg"/>
        </a>
      </figure>
      <p><a href="https://nyheter24.se/profil/quetzala.blanco">Quetzala Blanco </a><br/>quetzala.blanco@nyheter24.se</p>
    </article>
  </body>
</html>