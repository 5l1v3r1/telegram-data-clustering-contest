<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159082_1106.html"/>
    <meta property="og:site_name" content="Novsport"/>
    <meta property="article:published_time" content="2019-11-22T09:30:00+00:00"/>
    <meta property="og:title" content="В Русия: Попето се маха от Ростов"/>
    <meta property="og:description" content="Три отбора са кандидати за подписа на българина"/>
  </head>
  <body>
    <article>
      <h1>В Русия: Попето се маха от Ростов</h1>
      <address>
        <time datetime="2019-11-22T09:30:00+00:00">22 Nov 2019, 09:30</time>
      </address>
      <p>По всичко изглежда, че вече бившия капитан на националния ни отбор Ивелин Попов е решил окончателно да се раздели и с клуба си Ростов. <br/> <br/>Според редица руски издания, той ще е сред шестимата напускащи измъчвания от тежка финансова криза клуб. Другите са Елдор Шумородов, Матиас Норман, Алексей Йонов, Павел Мамаев и Роман Еременко. Всички те не са получавали заплати по три месеца и си тръгват. <br/> <br/>И ако за другите няма ясно изразени кандидати за подписите им и те ще търсят такива по време на зимния трансферен прозорец, за Попето вече има три ясно заявени отбора, които са готови да го привлекат в редиците си. Според изданието mk.ru, това са Арсенал Тула, Сочи и Ахмат Грозни. <br/> <br/>При "артилеристите" се подвизава друг българин - Георги Костадинов. Интересното е, че двамата може да се конкурират за една позиция в средата на терена, ако треньорският щаб прецени да използва Попето там, както сега го прави наставникът му в Ростов Валерий Карпин. <br/> <br/>В България се появиха информации, че Левски е готов да предложи добър договор на своя юноша и така той да се завърне на "Герена" след 15 години пауза. Но самият Попов е признавал, че иска да поиграе още минимум три години в Русия, така че може да приеме офертата на някой от изброените клубове.</p>
      <p> </p>
    </article>
  </body>
</html>