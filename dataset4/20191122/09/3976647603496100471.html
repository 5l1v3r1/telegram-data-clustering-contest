<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skovdenyheter.se/article/prick-skovdebostaders-nya-vd/"/>
    <meta property="og:site_name" content="Skövde Nyheter"/>
    <meta property="article:published_time" content="2019-11-22T09:08:36+00:00"/>
    <meta property="og:title" content="Klart: Hon blir ny vd hos Skövdebostäder"/>
    <meta property="og:description" content="Katarina Prick blir Skövdebostäders nya vd. Katarina kommer närmast från Falbygdens energi och tillträder tjänsten som vd för Skövdebostäder den 18 maj. – Vi har sökt en person som har mod att stå längst fram, men också kan ta ett steg tillbaka och verka genom andra, säger styrelseordföranden Bernt Mårtensson till tidningen."/>
  </head>
  <body>
    <article>
      <h1>Klart: Hon blir ny vd hos Skövdebostäder</h1>
      <address><time datetime="2019-11-22T09:08:36+00:00">22 Nov 2019, 09:08</time> by <a rel="author">Leif Claesson</a></address>
      <p>
        <i>Katarina Prick blir Skövdebostäders nya vd. <br/>Katarina kommer närmast från Falbygdens energi och tillträder tjänsten som vd för Skövdebostäder den 18 maj.<br/>– Vi har sökt en person som har mod att stå längst fram, men också kan ta ett steg tillbaka och verka genom andra, säger styrelseordföranden Bernt Mårtensson till tidningen.</i>
      </p>
      <p>Mårtensson är mycket nöjd med rekryteringen och menar att Katarina Prick inte enbart ska arbeta med lönsamheten, utan också med samhällsnyttan.</p>
      <p>– Jag tror att den delen lockade henne till att ta jobbet, menar styrelseordföranden.</p>
      <p>Mårtensson menar också att det finns en stor potential i företaget genom att utveckla personalen. Han beskriver henne som en resultatorienterad och kommunikativ ledare.</p>
      <p>– Med Katarina får vi en långsiktig, lugn och bekräftat god ledare med teknisk bakgrund och ett genuint intresse för hållbarhet och samhällsnytta. Styrelsen är mycket nöjda att Katarina valt att tacka ja till rollen som vd, säger Bernt Mårtensson, styrelseordförande på Skövdebostäder.</p>
      <p>Katarina har lång ledarerfarenhet bland annat från rollen som driftchef i Vattenfall Eldistribution och de senaste fem åren som vd på Falbygdens energi.</p>
      <p>I samband med att Katarina blev vd på bolaget energi såldes det till ett engelskt investmentbolag. Detta innebar att Katarina fick ansvar för att ställa om organisationen till nya förutsättningar. Katarina har där med långsiktighet byggt upp en anpassad organisation och skapat allt från affärsplaner till väl genomarbetad varumärkesresa.</p>
      <p>– Just Katarinas stabilitet och långsiktighet är något av det vi fastnade för. Det tror vi kan vara framgångsfaktorer i Skövdebostäder fortsatta utveckling. Hon bidrar med ett tydligt och coachande ledarskap, säger Bernt Mårtensson, styrelseordförande.</p>
      <h3>Ytterligare dimension</h3>
      <p>Katarina är van vid affärsmässighet och att lönsamhet är viktig och grundläggande från sina tidigare arbetsplatser. I rollen som vd på Skövdebostäder ser hon att ytterligare en dimension kommer till.</p>
      <p>– Jag ser verkligen fram emot att få vara med och leda Skövdebostäder framåt. Det är ju ett välskött bolag med många styrkor. Att få möjligheten att kombinera affärsmässighet med ett stort fokus på samhällsansvar känns otroligt inspirerande. Hållbarhet i alla dimensioner är ju verkligen essensen av en allmännyttas uppdrag och gör bolagets arbete extra viktigt för samhället, säger Katarina Prick.</p>
      <p>Målet är att bidra till en bra utveckling på bostadsmarknaden i Skövde.</p>
      <h3>Bristande samsyn</h3>
      <p>Enligt tidigare intervjuer handlar vd-bytet om bristande samsyn kring bolagets framtida roll, skriver bolaget i ett pressmeddelande.</p>
      <p>— Styrelsen och bolagets vd hade inte samsyn om Skövdebostäders framtida roll och hur bolaget skulle drivas. Vi har därför bedömt att det är dags att förnya ledarskapet i Skövdebostäder, sa styrelseordföranden Bernt Mårtensson i en kommentar i maj.</p>
    </article>
  </body>
</html>