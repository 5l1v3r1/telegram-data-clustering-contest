<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/ekonomi-haberleri/hazine-ve-maliye-bakanligi-15-stajyer-kontrolor-alacak-1391177"/>
    <meta property="og:site_name" content="Karar.com"/>
    <meta property="article:published_time" content="2019-11-22T09:12:00+00:00"/>
    <meta property="og:title" content="Hazine ve Maliye Bakanlığı, 15 stajyer kontrolör alacak"/>
    <meta property="og:description" content="Hazine ve Maliye Bakanlığı, 15 stajyer hazine kontrolörü alacak. Başvurular, 27 Kasım-12 Aralık arasında 'hkkbasvuru.hmb.gov.tr' adresi veya bakanlık internet sayfasında belirtilen link üzerinden gerçekleştirilecek."/>
  </head>
  <body>
    <article>
      <h1>Hazine ve Maliye Bakanlığı, 15 stajyer kontrolör alacak</h1>
      <address>
        <time datetime="2019-11-22T09:12:00+00:00">22 Nov 2019, 09:12</time>
      </address>
      <p>
        <b>Hazine ve Maliye Bakanlığı, 15 stajyer hazine kontrolörü alacak. Başvurular, 27 Kasım-12 Aralık arasında 'hkkbasvuru.hmb.gov.tr' adresi veya bakanlık internet sayfasında belirtilen link üzerinden gerçekleştirilecek.</b>
      </p>
      <p>Hazine ve Maliye Bakanlığı'nca 15 stajyer hazine kontrolörü istihdam edilecek. </p>
      <p>Resmi Gazete'de yer alan ilana göre, Hazine Kontrolörleri Kurulu Başkanlığında istihdam edilmek üzere stajyer hazine kontrolörü alımı için giriş sınavı yapılacak.</p>
      <p>Başvurular, 27 Kasım-12 Aralık tarihlerinde 'hkkbasvuru.hmb.gov.tr' adresi veya bakanlık internet sayfasında belirtilen link üzerinden gerçekleştirilecek. Elden veya posta yoluyla yapılacak başvurular kabul edilmeyecek. </p>
      <p>Giriş sınavı, yazılı ve sözlü olmak üzere iki aşamada yapılacak. Yazılı sınav, 28-29 Aralık'ta dört ayrı oturumda Hazine ve Maliye Bakanlığı Gelir İdaresi Başkanlığı Eğitim Merkezi'nde gerçekleştirilecek.</p>
      <p>
        <b>ANKARA/AA</b>
      </p>
      <related>
        <a href="https://www.karar.com/spor-haberleri/turkiye-uzay-ajansindaki-memur-kadrolari-icin-atama-siniri-olmayacak-1391144"/>
      </related>
    </article>
  </body>
</html>