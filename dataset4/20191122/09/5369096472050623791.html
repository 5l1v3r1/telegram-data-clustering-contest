<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/la-liga/776584/real-madritis-etimazi-protasi-ananeosis-sto-benzema/"/>
    <meta property="og:site_name" content="to10.gr"/>
    <meta property="article:published_time" content="2019-11-22T09:07:27+00:00"/>
    <meta property="og:title" content="Ρεάλ Μαδρίτης : Ετοιμάζει πρόταση ανανέωσης στο Μπενζεμά"/>
    <meta property="og:description" content="Η Ρεάλ Μαδρίτης φέρεται έτοιμη να καταθέσει πρόταση ανανέωσης συμβολαίου στον Καρίμ Μπενζεμά, μέχρι το καλοκαίρι του 2023."/>
  </head>
  <body>
    <article>
      <h1>Ρεάλ Μαδρίτης : Ετοιμάζει πρόταση ανανέωσης στο Μπενζεμά</h1>
      <h2>Η Ρεάλ Μαδρίτης φέρεται έτοιμη να καταθέσει πρόταση ανανέωσης συμβολαίου στον Καρίμ Μπενζεμά, μέχρι το καλοκαίρι του 2023.</h2>
      <address><time datetime="2019-11-22T09:07:27+00:00">22 Nov 2019, 09:07</time> by <a rel="author">to10.gr</a></address>
      <p>Ο Καρίμ Μπενζεμά αναμφίβολα αποτελεί τον κορυφαίο παίκτη της Ρεάλ Μαδρίτης τα τελευταία δυο χρόνια. Ο Γάλλος επιθετικός σκοράρει ακατάπαυστα, είναι ένας από τους καλύτερους στράικερ στον κόσμο και περνάει την πιο παραγωγική φάση της καριέρας του.</p>
      <p>Φέτος, ο Μπενζεμά σε 15 παιχνίδια σε όλες τις διοργανώσεις έχει σκοράρει 11 φορές, ενώ έχει δώσει και πέντε ασίστ και υπό τις οδηγίες του Ζινεντίν Ζιντάν έχει βελτιωθεί ακόμα περισσότερο.</p>
      <p>
        <a href="https://www.to10.gr/dekaria/776538/olybiakos-kerdizi-pektes-ginete-omada-alla-theli-dromo/">
          <i>Κερδίζει παίκτες, γίνεται ομάδα αλλά θέλει δρόμο…</i>
        </a>
      </p>
      <p>Για αυτό τον λόγο και ο Φλορεντίνο Πέρεθ θέλει να τον δέσει για πάντα στη Μαδρίτη προσφέροντάς του νέο συμβόλαιο μέχρι το 2023, όπως αποκαλύπτει στο σημερινό πρωτοσέλιδο της η Marca.</p>
      <p>Ο 31χρονος φορ έχει εκφράσει κατά το παρελθόν την επιθυμία του να μείνει στη Ρεάλ αλλά και να κλείσει την καριέρα του στους μερένχες. Το συμβόλαιο που έχει σε ισχύ είναι μέχρι το καλοκαίρι του 2021, όμως όπως αναφέρει η ισπανική εφημερίδα, ο Πέρεθ είναι έτοιμος να του προσφέρει νέο συμβόλαιο τουλάχιστον μέχρι το καλοκαίρι του 2023.</p>
      <figure>
        <img src="https://www.to10.gr/wp-content/uploads/2019/11/%CE%9A%CE%B1%CF%84%CE%B1%CE%B3%CF%81%CE%B1%CF%86%CE%AE-212.jpg"/>
      </figure>
      <p>
        <b>
          <a href="https://www.to10.gr/podosfero/la-liga/776584/real-madritis-etimazi-protasi-ananeosis-sto-benzema/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>