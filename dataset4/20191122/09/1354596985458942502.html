<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/tien-miljoen-groeigeld-boldking"/>
    <meta property="og:site_name" content="Emerce"/>
    <meta property="article:published_time" content="2019-11-22T09:57:00+00:00"/>
    <meta property="og:title" content="Tien miljoen groeigeld voor Boldking"/>
    <meta property="og:description" content="Scheermessenwinkel Boldking.com ontvangt een investering van tien miljoen euro om zijn marktpositie in Europe uit te bouwen. Het bedrijf claimt dat het een half miljoen klanten in bestand heeft."/>
  </head>
  <body>
    <article>
      <h1>Tien miljoen groeigeld voor Boldking</h1>
      <address><time datetime="2019-11-22T09:57:00+00:00">22 Nov 2019, 09:57</time> by <a rel="author">Erwin Boogert</a></address>
      <p>
        <b>Scheermessenwinkel Boldking.com ontvangt een investering van tien miljoen euro om zijn marktpositie in Europe uit te bouwen. Het bedrijf claimt dat het een half miljoen klanten in bestand heeft.</b>
      </p>
      <p>De investeerders zijn Slingshot Ventures uit Nederland, het Britse Jamjar Investments en een aantal private investeerders, zo <a href="https://fd.nl/ondernemen/1325339/scheermessenmaker-boldking-haalt-10-mln-aan-groeikapitaal-op">meldt het FD</a> vanochtend.</p>
      <p>Anders dan de andere grote merken onder de scheermesmakers is <a href="https://www.boldking.com/">Boldking</a> nooit afhankelijk geweest van het retailkanaal. Sinds de oprichting hanteert het een abonnementenmodel waarbij mannen voor een vast bedrag op gezette momenten nieuwe scheermesjes krijgen opgestuurd. Het is ook mogelijk om periodiek los te bestellen, maar dan ligt de prijs twintig procent hoger. Naast scheerspullen verkoopt Boldking.com ook verzorgingsartikelen.</p>
      <p>Met het nieuwe geld wil de onderneming uit Amsterdam buiten Nederland groeien. Het is reeds actief in tien west- en zuid-Europese landen.</p>
      <p>Tot 2012 was negentig procent van de scheermarkt in handen van slechts twee aanbieders. In 2012 kwamen er, vooral in de Verenigde Staten, verschillende online aanbieders op die de aanval openden op de gevestigde orde. In de laatste jaren zijn deze online merken echter opgekocht: Dollar Shave Club werd in 2016 gekocht voor een miljard door Unilever en Harryâ€™s in 2019 voor $1,4 miljard door het moederbedrijf van Wilkinson, Edgewell. Boldking is nu het enige onafhankelijke scheermesmerk ter wereld.</p>
      <p>
        <i>Foto: <a href="https://www.flickr.com/photos/adrianclarkmbbs/2929475378/">Adrian Clark</a> (cc)</i>
      </p>
      <related>
        <h4>Gerelateerde items</h4>
        <a href="https://www.emerce.nl/achtergrond/abonnementsmodellen-doe-tegen-afhakers"/>
        <a href="https://www.emerce.nl/interviews/rochdi-darrazi-boldking-google-doet-goed-tv-aanjager"/>
        <a href="https://www.emerce.nl/nieuws/unilever-koopt-online-promotiebedrijf-dollar-shave-club"/>
      </related>
    </article>
  </body>
</html>