<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/halep-refuza-sa-joace-la-fed-cup/"/>
    <meta property="og:site_name" content="Cotidianul"/>
    <meta property="article:published_time" content="2019-11-22T09:39:08+00:00"/>
    <meta property="og:title" content="De ce refuză Halep să joace la Fed Cup"/>
    <meta property="og:description" content="România va juca împotriva Rusiei, în play-off-ul din Fed Cup pentru calificarea la turneul final de la Budapesta. Potrivit anunțului făcut de președintele Federației Române de Tenis, Ion Țiriac, echipa &quot;tricoloră&quot; nu o va avea în lot pe cea mai bună jucătoare, Simona Halep."/>
  </head>
  <body>
    <article>
      <h1>De ce refuză Halep să joace la Fed Cup</h1>
      <address><time datetime="2019-11-22T09:39:08+00:00">22 Nov 2019, 09:39</time> by <a rel="author">(R.C.)</a></address>
      <p>România va juca împotriva Rusiei, în play-off-ul din Fed Cup pentru calificarea la turneul final de la Budapesta. Potrivit anunțului făcut de președintele Federației Române de Tenis, Ion Țiriac, echipa „tricoloră” nu o va avea în lot pe cea mai bună jucătoare, Simona Halep.</p>
      <p>„Simona mi-a zis că nu vrea să vină să joace la Fed Cup pentru că se concentrează pe Jocurile Olimpice”, a dezvăluit Ion Țiriac la SportEd Talks.</p>
      <p>Turneul final Fed Cup va avea loc la Budapesta, între 14 și 19 aprilie 2020. La turneul final vor participa 12 echipe, iar pentru a fi acolo, România va trebui să treacă de Rusia, împotriva căreia va juca la Cluj, în 7 și 8 februarie.</p>
      <p>Nu este o surpriză că Simona Halep nu va participa. Fostul lider mondial a anunțat încă din vară că dacă ITF va schimba formatul Fed Cup va renunța:<br/>„Iubesc Fed Cup şi nu aş schimba-o niciodată. Dacă se va schimba Fed Cup, nu voi mai juca. Îmi place formatul de acum, iar dacă îl vor schimba va fi diferit, pentru că Fed Cup înseamnă să joci acasă şi în deplasare”.</p>
      <p>În ediția trecută de Fed Cup Simona Halep și Co. au ajuns până în semifinale, acolo unde au fost eliminate de echipa Franței.</p>
      <related>
        <h4>Articole asemănătoare</h4>
        <a href="https://www.cotidianul.ro/halep-direct-in-turul-doi/"/>
        <a href="https://www.cotidianul.ro/pe-cine-ar-vrea-serena-williams-in-optimi/"/>
        <a href="https://www.cotidianul.ro/simona-halep-si-a-aflat-adversara-3/"/>
      </related>
    </article>
  </body>
</html>