<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/aversa-rapina-banca-fast-furious-3120228/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-22T09:21:31+00:00"/>
    <meta property="og:title" content="Aversa, rapina in banca in stile Fast&amp;Furious: auto e camion bloccano centro, altro mezzo sfonda le vetrine"/>
    <meta property="og:description" content="ROMA – Rapina in pieno stile “Fast&amp;Furious” ad alla filiale Unicredit di piazza Vittorio Emanuele a Aversa, provincia di Caserta. Rapina avvenuta in pieno centro cittadino. Tutto è avvenuto nella notte tra giovedì e venerdì 22 novembre, tra le 4,30 e le 5. Diversi banditi, questa è la prima ricostruzione degli eventi, hanno bloccato con un’auto e due camion l’accesso al centro cittadino.Ragno violino morde un paziente in ospedale ad AostaPisa, Andrea Nobilini ucciso ad un passaggio a livello: si cerca il treno che l’ha travolto Un camion era parcheggiato sotto l’Arco dell’Annunziata, porta d’entrata alle piazze e ai vicoletti di Aversa, città normanna, un altro nei pressi di Parco Pozzi, polmone verde della città, l’auto invece era ferma al centro della carreggiata all’imbocco di via Vittorio Emanuele, a poca distanza dal Municipio, un altro camion nei pressi di piazzetta Don Diana. Tutti mezzi rubati, poi lasciati dai rapinatori in fuga e ritrovati dalle forze dell’ordine. I vetri blindati della banca sono statipoi …"/>
  </head>
  <body>
    <article>
      <h1>Aversa, rapina in banca in stile Fast&amp;Furious: auto e camion bloccano centro, altro mezzo sfonda le vetrine</h1>
      <address><time datetime="2019-11-22T09:21:31+00:00">22 Nov 2019, 09:21</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/carabinieri_ansa-10.jpg"/>
        <figcaption>Una volante dei carabinieri (foto d’archivio Ansa)</figcaption>
      </figure>
      <p>ROMA – Rapina in pieno stile “Fast&amp;Furious” ad alla filiale Unicredit di piazza Vittorio Emanuele a Aversa, provincia di <a href="https://www.blitzquotidiano.it/cronaca-italia/aversa-caserta-pirata-della-strada-3089916/">Caserta.</a> Rapina avvenuta in pieno centro cittadino. Tutto è avvenuto nella notte tra giovedì e venerdì 22 novembre, tra le 4,30 e le 5.</p>
      <p>Diversi banditi, questa è la prima ricostruzione degli eventi, hanno bloccato con un’auto e due camion l’accesso al centro cittadino.</p>
      <figure>
        <a href="https://www.blitzquotidiano.it/cronaca-italia/ragno-violino-morde-paziente-ospedale-aosta-3120583/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/ragno-violino-morde-paziente-ospedale-aosta-3120583/">
          <img src="https://static.blitzquotidiano.it/wp/wp-content/uploads/2019/11/ragno_violino-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/ragno-violino-morde-paziente-ospedale-aosta-3120583/">Ragno violino morde un paziente in ospedale ad Aosta</a>
      </h3>
      <figure>
        <a href="https://www.blitzquotidiano.it/cronaca-italia/pisa-andrea-nobilini-treno-ucciso-3120565/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/pisa-andrea-nobilini-treno-ucciso-3120565/">
          <img src="https://static.blitzquotidiano.it/wp/wp-content/uploads/2019/11/binari-1-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/pisa-andrea-nobilini-treno-ucciso-3120565/">Pisa, Andrea Nobilini ucciso ad un passaggio a livello: si cerca il treno che l’ha travolto</a>
      </h3>
      <p>Un camion era parcheggiato sotto l’Arco dell’Annunziata, porta d’entrata alle piazze e ai vicoletti di Aversa, città normanna, un altro nei pressi di Parco Pozzi, polmone verde della città, l’auto invece era ferma al centro della carreggiata all’imbocco di via Vittorio Emanuele, a poca distanza dal Municipio, un altro camion nei pressi di piazzetta Don Diana. Tutti mezzi rubati, poi lasciati dai rapinatori in fuga e ritrovati dalle forze dell’ordine.</p>
      <p>I vetri blindati della banca sono statipoi  sfondati probabilmente con un’auto usata come ariete o con un mezzo dotato di braccio meccanico; i banditi si sono poi introdotti nell’istituto forzando le cassette di sicurezza e portando via il contenuto.</p>
      <p>Non è ancora chiaro il valore del bottino. </p>
      <h3>“Stanno svaligiando la banca, correte!”.</h3>
      <p>I rumori della rapina hanno fatto svegliare i residenti che hanno immediatamente chiamato le forze dell’ordine.</p>
      <p>“Stanno svaligiando la banca, correte” ha urlato al telefono una residente.</p>
      <p>Una volante della Polizia e due pattuglie dei carabinieri sono immediatamente intervenute ma sono stati fortemente rallentati dai mezzi dei rapinatori lasciati sul posto. Quindi al momento i banditi sono in fuga. In fuga col bottino.</p>
      <p>Il sindaco di Aversa Alfonso Golia, giunto in piazza Vittorio Emanuele, ha affermato che “contro questi criminali che riescono a bloccare un intero centro c’è bisogno di più forze dell’ordine”. Colpi simili sono avvenuti nei mesi scorsi ad Acerra ed Afragola, nel Napoletano.</p>
      <p>Fonte: Ansa.</p>
    </article>
  </body>
</html>