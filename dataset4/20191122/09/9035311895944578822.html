<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/22/whatsapp-casuslukla-suclayan-telegram-n-kurucusu-durov-uygulamay-silin"/>
    <meta property="og:site_name" content="euronews"/>
    <meta property="article:published_time" content="2019-11-22T09:55:59+00:00"/>
    <meta property="og:title" content="Telegram'un kurucusu Durov: WhatsApp'ı silin"/>
    <meta property="og:description" content="Telegram'un kurucusu Durov: Casusluk programı WhatsApp'ı silin"/>
  </head>
  <body>
    <article>
      <h1>Telegram'un kurucusu Durov: WhatsApp'ı silin</h1>
      <address><time datetime="2019-11-22T09:55:59+00:00">22 Nov 2019, 09:55</time> by <a rel="author">Euronews </a></address>
      <p>Telegram'ın kurucusu Pavel Durov en büyük rakibi WhataApp'ı kullanıcıları üzerinde casusluk yapmakla suçladı ve söz konusu mesajlaşma uygulamasının telefonlardan silinmesini önerdi.</p>
      <p>Whatsapp'ın yazışmaların güvenliğini korumada başarısız olduğunu ileri süren Durov, "Mesajlarınızın ve fotoğraflarınızın bir gün kamuya açık olma durumu sizi rahatsız edecekse o zaman bu uygulamayı silin." dedi.</p>
      <p>Rusya'da facebook gibi kullanılan VKonntakte platformunu kuran kişilerden olan Pavel Durov, söz konusu platformdan dolayı değil daha çok Rusya güvenlik birimlerinin Telegram mesajlarına erişimine izin vermemekle biliniyor. 2017 yılında St Petersburg metro istasyonunda meydana gelen bombalı saldırı sonrası Rus istihbarat birimleri bazı kişilerini Telegram mesajlarına erişim izni istemiş ancak Durov buna karşı çıkmıştı.</p>
      <p>Geçtiğimiz haftalarda Hindistan'da ana muhalefet partisi Genel Sekreteri Priyanka Ghandi Vadra'nın telefonunun İsrailli siber gözetim şirketi NSO Group tarafından izlendiği ortaya <a href="https://tr.euronews.com/2019/11/03/hindistanda-muhalefet-liderinin-telefonunu-israilli-yazilim-sirketi-hackledi">çıkmıştı</a>. WhatsApp, uygulamadaki güvenlik açığı için kullanıcılarından güncelleme yapmalarını istemişti.</p>
      <p>Amerika Birleşik Devletleri’nin (ABD) gizli dinleme faaliyetlerini ortaya çıkaran Edward Snowden da tüketicilerin, “iktidar kurumları” olarak değerlendirdiği internet tarayıcıları ve hizmet sunucularına kesinlikle güvenmemeleri gerektiğini <a href="https://tr.euronews.com/2019/11/05/snowden-iktidar-kurumlar-olan-internet-tarayicilar-ve-hizmet-sunucularina-kesinlikle-guven">belirtmişti</a>.</p>
      <p>WhatsApp ile ilgili bu tür güvenlik sorunlarını kullanan Telegram'ın kurucusu Durov, kullanıcıların ileride yeni güvenlik sorunları yaşamaması için uygulamayı silmelerini önerdi.</p>
      <p>Dünya genelinde WhatsApp'ın 1,5 milyarı aşkın kullanıcısı bulunuyor.</p>
    </article>
  </body>
</html>