<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/22/semeistvoto-v-kardam-polzvalo-zabranena-za-prodajba-otrova.430442"/>
    <meta property="og:site_name" content="Dnes.bg"/>
    <meta property="article:published_time" content="2019-11-22T09:00:00+00:00"/>
    <meta property="og:title" content="Семейството в Кардам ползвало забранена за продажба отрова?"/>
    <meta property="og:description" content="Неквалифицирани хора сами приготвят отрови за гризачи | Dnes.bg"/>
  </head>
  <body>
    <article>
      <h1>Семейството в Кардам ползвало забранена за продажба отрова?</h1>
      <h2>Неквалифицирани хора сами приготвят отрови за гризачи</h2>
      <address><time datetime="2019-11-22T09:00:00+00:00">22 Nov 2019, 09:00</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Вероятно забранена за продажба отрова за мишки е използвана в дома на семейството от Кардам, смята Явор Гечев от "Четири лапи". Властите вчера разкриха, че това е основната версия за смъртта на 9-годишния Стефан.</p>
      <p>Според Явор Гечев не е единичен случай, а подобен препарат може да убие човек, дори той да не е в пряк досег с него.</p>
      <p>"Проблемът е комплексен, дължи се на липсата на контрол при придобиването на такива препарати и употребата им. Всеки човек има достъп до подобни препарати", уточни Гечев пред bTV.</p>
      <p>Експертът обясни, че подобни отровни вещества се продават "под масата" в аптеки и фирми, които се занимават с растителна защита.</p>
      <p>"Хора, които са неквалифицирани, сами си приготвят отровите, въпреки че законът е много строг. Масово обаче този проблем се неглижира от институциите, защото винаги жертвата е животно, а когато в животно някак си има едно отношение, че е прекалено скъпо да се разследва", допълни той.</p>
      <p>Гечев каза, че са очаквали подобна трагедия да се случи, защото все по-често хора са използвали забранените препарати.</p>
      <related>
        <h4>Още по темата</h4>
        <a href="https://www.dnes.bg/obshtestvo/2019/11/21/silna-otrova-za-grizachi-ubila-9-godishniia-stefcho-ot-kardam.430367"/>
        <a href="https://www.dnes.bg/obshtestvo/2019/11/12/tragediiata-v-kardam-semeistvoto-syzria-lekarska-greshka.429345"/>
      </related>
    </article>
  </body>
</html>