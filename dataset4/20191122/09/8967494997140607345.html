<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/sport/meer-sport/eigenaar-burton-snowboards-overleden-hij-was-de-ziel-van-het-snowboarden~a172daa7/"/>
    <meta property="og:site_name" content="HLN"/>
    <meta property="article:published_time" content="2019-11-22T09:05:00+00:00"/>
    <meta property="og:title" content="Eigenaar Burton Snowboards overleden: “Hij was de ziel van het snowboarden”"/>
    <meta property="og:description" content="Jake Burton Carpenter is gisteren op 65-jarige leeftijd overleden. De eigenaar van Burton Snowboards leed aan kanker die was teruggekeerd. Carpenter was één van de uitvinders van het hedendaagse sn..."/>
  </head>
  <body>
    <article>
      <h1>Eigenaar Burton Snowboards overleden: “Hij was de ziel van het snowboarden”</h1>
      <address><time datetime="2019-11-22T09:05:00+00:00">22 Nov 2019, 09:05</time> by <a rel="author">NVE</a></address>
      <p>
        <b>Jake Burton Carpenter is gisteren op 65-jarige leeftijd overleden. De eigenaar van Burton Snowboards leed aan kanker die was teruggekeerd. Carpenter was één van de uitvinders van het hedendaagse snowboarden.</b>
      </p>
      <p>Carpenter richtte zijn snowboardbedrijf in 1977 op in zijn garage. In de jaren 90 en 2000 won de sport aan populariteit, het werd zelfs een olympische wintersport. Burton sponsort vandaag de dag de beste snowboarders en snowboardevenementen wereldwijd, en de meeste snowboarders gebruiken zijn materialen. Carpenter wordt gezien als ‘de ziel van het snowboarden’.</p>
      <p>In 2011 kreeg Carpenter de diagnose dat hij kanker had. Na maanden chemotherapie werd vastgesteld dat hij terug kankervrij was, maar elf dagen voor zijn dood schreef Carpenter aan zijn werknemers dat de kanker was teruggekeerd. Gisteren deelde zijn bedrijf mee dat hij was overleden aan de ziekte. “Hij was de ziel van het snowboarden, degene die ons de sport gaf waar we zo van houden.”</p>
      <figure>
        <iframe data-src="https://twitter.com/burtonsnowboard/status/1197558058395803648" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Donna Carpenter, zijn vrouw en CEO van Burton Snowboards, moedigt de werknemers van het bedrijf aan om vandaag te doen wat Carpenter normaal gezien zou doen, om hem te vieren: snowboarden.</p>
    </article>
  </body>
</html>