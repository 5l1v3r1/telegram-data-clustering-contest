<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151354/"/>
    <meta property="og:site_name" content="AgroNews"/>
    <meta property="article:published_time" content="2019-11-22T09:49:00+00:00"/>
    <meta property="og:title" content="АМКУ оштрафував виробників оцту, дріжджів і морозива"/>
    <meta property="og:description" content="Найбільший штраф в 2 млн грн отримав виробник дріжджів за оформлення упаковок продукту, схожих з упаковками іншої торгової марки. Антимонопольний комітет України оштрафував виробників оцту, дріжджів і морозива на загальну суму 2,55 млн грн за недобросовісну конкуренцію, йдеться в повідомленні..."/>
  </head>
  <body>
    <article>
      <h1>АМКУ оштрафував виробників оцту, дріжджів і морозива</h1>
      <address><time datetime="2019-11-22T09:49:00+00:00">22 Nov 2019, 09:49</time> by <a rel="author">agronews.uaode/author</a></address>
      <p>
        <b>Найбільший штраф в 2 млн грн отримав виробник дріжджів за оформлення упаковок продукту, схожих з упаковками іншої торгової марки. Антимонопольний комітет України оштрафував виробників оцту, дріжджів і морозива на загальну суму 2,55 млн грн за недобросовісну конкуренцію, йдеться в повідомленні відомства, пише УНІАН.</b>
      </p>
      <p>Відзначається, що регулятором винесено відразу 3 рішення про порушення законодавства про захист від недобросовісної конкуренції та оштрафовані порушники на загальну суму 2 млн 550 тис. грн. Зокрема, ТОВ «Ново-Водолажський масло-жировий комбінат» (Харківська обл.) оштрафований на 250 тис грн. за поширення інформації, що вводить в оману, а саме твердження «оцет» у назві товару, який містив у складі кислоту оцтову синтетичну харчову.</p>
      <p>Також АМКУ оштрафував на 2 млн грн ТОВ «Лесаффр Україна» (Дніпропетровщина) за оформлення упаковок спиртових дріжджів, схожих з упаковками іншої торгової марки, присутньої на ринку довше за порушника. За інформацією відомства, ТОВ «Айс Запоріжжя» та ТОВ «Фабрика морозива Хладопром» (Запорізька обл.) оштрафовано на 150 тис. грн кожне через вказівки на упаковках морозива інформації про наявність у складі коров’ячого питного молока, яке насправді не використовувалося.</p>
    </article>
  </body>
</html>