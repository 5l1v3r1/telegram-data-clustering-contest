<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e15.cz/byznys/ranni-prehled-podle-bloombergu-nejistota-kolem-obchodni-dohody-zene-dolu-americke-akcie-1364445"/>
    <meta property="og:site_name" content="E15.cz"/>
    <meta property="article:published_time" content="2019-11-22T09:00:00+00:00"/>
    <meta property="og:title" content="Ranní přehled podle Bloombergu: Nejistota kolem obchodní dohody žene dolů americké akcie"/>
    <meta property="og:description" content="Web E15 přináší přehled důležitých témat, která by vám dnes neměla uniknout. "/>
  </head>
  <body>
    <article>
      <h1>Ranní přehled podle Bloombergu: Nejistota kolem obchodní dohody žene dolů americké akcie</h1>
      <address><time datetime="2019-11-22T09:00:00+00:00">22 Nov 2019, 09:00</time> by <a rel="author">Bloomberg, fry</a></address>
      <p>
        <b>Web E15 přináší přehled důležitých témat, která by vám dnes neměla uniknout. </b>
      </p>
      <h3>Netanjahu před soudem</h3>
      <p>Pokus o převrat. Tak nazval izraelský premiér Benjamin Netanjahu slova generálního prokurátora Izraele Avichaja Mandelblita. Ten viní Netanjahua z podvodu, zneužití důvěry a podplácení. Obvinění vznesené proti Netanjahuovi se týkají tří na sobě nezávislých případů. V nich jde mimo jiné o ovlivňování médií a příjímání úplatků. </p>
      <h3>Německo málem v recesi</h3>
      <p>Německý statistický úřad potvrdil, že se tamní ekonomika ve třetím čtvrtletí těsně vyhnula recesi. HDP se zvýšil o 0,1 procenta oproti předchozímu čtvrtletí. Se zpomalováním růstu se německé hospodářství potýká dlouhodobě. Přispívá k tomu nejistota okolo brexitu a přetrvávající obchodní konflikt mezi Spojenými státy a Čínou. </p>
      <h3>Slábnoucí akcie</h3>
      <p>Situace kolem obchodní války mezi USA a Čínou negativně zapůsobila i na akcie ve Spojených státech, které oslabily kvůli přetrvávající nejistotě ohledně výsledků vyjednávání. Pád akcií na amerických trzích podpořil i diplomatický spor kvůli demonstracím v Hongkongu.</p>
      <h3>Obléhání univerzity</h3>
      <p>Násilí a demonstrace v Hongkongu pokračuje dál. Z tamní univerzity, která je obklíčená policisty a ve které se skrývají demonstranti, se dnes ozbrojeným jednotkám vzdalo šest prodemokratických protestujících.</p>
      <related>
        <h4>Související články</h4>
        <a href="https://www.e15.cz/byznys/burzy-a-trhy/trump-brnka-trhum-na-nervy-krach-jednani-by-z-burz-odepsal-kolem-sesti-procent-1358754"/>
        <a href="https://www.e15.cz/zahranicni/cinska-odveta-peking-uvali-cla-na-americke-zbozi-za-60-miliard-dolaru-1358822"/>
        <a href="https://www.e15.cz/zahranicni/vysledky-izraelskych-voleb-jsou-tesne-ukazuji-prvni-odhady-1357908"/>
        <a href="https://www.e15.cz/byznys/doprava-a-logistika/boeing-jedna-o-obri-zakazce-v-cine-zhatit-ji-ale-muze-obchodni-valka-1359558"/>
        <a href="https://www.e15.cz/zahranicni/izrael-cekaji-dalsi-volby-parlament-odhlasoval-sve-rozpusteni-1359332"/>
      </related>
    </article>
  </body>
</html>