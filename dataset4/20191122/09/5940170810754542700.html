<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apoel/apoel-problima-me-to-gipedo-tis-ntoyntelanz"/>
    <meta property="og:site_name" content="24sports.com.cy"/>
    <meta property="article:published_time" content="2019-11-22T09:46:00+00:00"/>
    <meta property="og:title" content="ΑΠΟΕΛ: Πρόβλημα με το γήπεδο της Ντούντελανζ"/>
    <meta property="og:description" content="Την ερχόμενη Πέμπτη το ΑΠΟΕΛ θα βρεθεί στο Λουξεμβούργο για το πιο καθοριστικό βήμα πρόκρισης στους «32» του Europa League. Κι όμως μερικές μέρες πριν απ’ το παιχνίδι, στο Λουξεμβούργο κάνουν αναφορά για μεγάλα προβλήματα στο γήπεδο «Stade Josy Barthel»."/>
  </head>
  <body>
    <article>
      <h1>ΑΠΟΕΛ: Πρόβλημα με το γήπεδο της Ντούντελανζ</h1>
      <h2>Τελεσίγραφο απ’ την UEFA στην Ομοσπονδία του Λουξεμβούργου</h2>
      <address>
        <time datetime="2019-11-22T09:46:00+00:00">22 Nov 2019, 09:46</time>
      </address>
      <p>
        <b>Την ερχόμενη Πέμπτη το ΑΠΟΕΛ θα βρεθεί στο Λουξεμβούργο για το πιο καθοριστικό βήμα πρόκρισης στους «32» του Europa League. Κι όμως μερικές μέρες πριν απ’ το παιχνίδι, στο Λουξεμβούργο κάνουν αναφορά για μεγάλα προβλήματα στο γήπεδο «Stade Josy Barthel».</b>
      </p>
      <p>Συγκεκριμένα, δημοσιεύματα στο Λουξεμβούργο σημειώνουν πως το παιχνίδι βρίσκεται στον αέρα μιας και ο αγωνιστικός χώρος είναι σε πολύ κακή κατάσταση.</p>
      <p>Από πλευράς ΟΥΕΦΑ αυτό που προκύπτει είναι πως αν η Ομοσπονδία του Λουξεμβούργου δεν προχωρήσει σε συγκεκριμένα βελτιωτικά έργα στο γήπεδο, τότε δεν θα μπορεί να χρησιμοποιεί το γήπεδο για Ευρωπαϊκές διοργανώσεις. Αυτό βέβαια θα ισχύσει απ’ τη νέα χρονιά.</p>
      <p>Αυτό που θα συμβεί στον αγώνα του ΑΠΟΕΛ με την Ντούντελανζ, είναι πως οι προπονήσεις των δυο ομάδων δεν θα διεξαχθούν στο «Stade Josy Barthel». Ο αγώνας όμως θα διεξαχθεί κανονικά σύμφωνα με την ενημέρωση που υπάρχει.</p>
      <p> </p>
    </article>
  </body>
</html>