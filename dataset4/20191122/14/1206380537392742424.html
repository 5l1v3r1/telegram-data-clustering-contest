<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/fenomen-kelly-family-temna-pravda-o-sve-slavne-rodine-ktera-se-riti-na-prahu"/>
    <meta property="og:site_name" content="eXtra.cz"/>
    <meta property="article:published_time" content="2019-11-22T14:06:00+00:00"/>
    <meta property="og:title" content="Fenomén Kelly Family: Temná pravda o slavné rodině, která se řítí na Prahu"/>
    <meta property="og:description" content="Skupina Kelly Family byla považována za fenomén devadesátých let. Dobyli přední příčky světových hitparád a z prosté rodiny, která jednu dobu žila v autobuse, se stala legenda. Jaký byl ale skutečný život slavné rodiny, která bude v únoru roku 2020 koncertovat v Praze? Žádná procházka růžovým sadem…"/>
  </head>
  <body>
    <article>
      <h6 class="kicker">Kelly Family</h6>
      <h1>Fenomén Kelly Family: Temná pravda o slavné rodině, která se řítí na Prahu</h1>
      <address><time datetime="2019-11-22T14:06:00+00:00">22 Nov 2019, 14:06</time> by <a rel="author">Michaela Vlčková</a></address>
      <slideshow>
        <figure>
          <img src="https://www.extra.cz/images/thumbs/3e/64/3e64969-175391-a4zb-the-kelly-family-197744-jpg-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Legendární Kelly Family.<cite>archiv</cite></figcaption>
        </figure>
        <figure>
          <img src="https://www.extra.cz/images/thumbs/9f/ef/9fef945-76488-1937342-106873377070-6600002-n-2560x0-shrink.jpg"/>
          <figcaption>Kelly Family se vrací do Prahy.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/ed/fe/edfeab6-76487-228620-10150186332027071-665786--2560x0-shrink.jpg"/>
          <figcaption>Fanoušci se na ně mohou těšit v únoru.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/9e/48/9e489de-76486-65288-10151409646227071-13958336-2560x0-shrink.jpg"/>
          <figcaption>Kelly Family je legendární skupina.<cite>Facebook.com</cite></figcaption>
        </figure>
        <figcaption>
          <a href="https://www.extra.cz/fenomen-kelly-family-temna-pravda-o-sve-slavne-rodine-ktera-se-riti-na-prahu/galerie/4">+ Dalších 5 fotografií</a>
        </figcaption>
      </slideshow>
      <p>
        <b>Skupina Kelly Family byla považována za fenomén devadesátých let. Dobyli přední příčky světových hitparád a z prosté rodiny, která jednu dobu žila v autobuse, se stala legenda. Jaký byl ale skutečný život slavné rodiny, která bude v únoru roku 2020 koncertovat v Praze? Žádná procházka růžovým sadem...</b>
      </p>
      <p>Jejich plakáty plnily zdi dětských pokojíčků. Kapela <a href="https://www.extra.cz/tema/kelly-family">Kelly Family</a> byla devadesátková nezbytnost a kdo si je nepamatuje, jako by vůbec nebyl. Jejich největší hity ovládly vrcholy světových hitparád.</p>
      <p>Skupina je tvořena pouze členy rodiny. Založili ji Barbara Ann a Daniel Jerome Kelly, kteří spolu vychovávali v USA několik dětí. Přestěhovali se do Španělska, kde se usadili. Začalo to malými koncerty a představeními na oslavách a jiných komorních akcičkách.</p>
      <p>Pak přišla píseň „An Angel“ a Kelly Family se stala světovou legendou. Z lidí, kteří žili v autobuse, se zčistajasna stal celosvětový fenomén. Najednou žili na zámku a znal je celý svět. Alba „Over the Hump“ se prodalo přes 4,5 milionu kusů. Před touto deskou skupinu ve většině států Evropy nikdo neznal. Ale s vydáním tohoto alba prorazili v mnoha státech Evropy, mimo jiné i v České republice.</p>
      <h3>Zombie mód</h3>
      <p>Ačkoli by se mohlo zdát, že měli pohádkový život, opak byl pravdou. Jako všechny, tak i je doprovázely nesmírné potíže. Všechno odstartovala smrt zakladatelky a matky Barbary. Prohrála boj s rakovinou prsu pouhý rok poté, co jí na nemoc přišli.</p>
      <p>Členové rodiny na sebe poodhalili děsivé detaily reality, kterou si procházeli. „V určitém okamžiku přišla chvíle, kdy jste ani nevěděli, ve kterém městě se zrovna nacházíte. Sice jsme se usmívali, ale bylo toho příliš. Přešli jsme do zombie módu,“ řekl člen skupiny Angelo.</p>
      <p>„Úspěch nás překonal. Chtěli jsme zpívat pro mnoho lidí, to byl náš cíl. Ale že se vytvoří masová hysterie, to nikdo nečekal,“ prozradila Patricia. Jimmy dodal, že bohužel nikdy nebyli sami.</p>
      <p>„Patricia měla syndrom vyhoření a problémy se zády,“ sdělil Angelo. „Nebyli jsme šťastní. Byli jsme nešťastní. A ano, možná tam byla nějaká depresivní nálada, která se v rodině rozšířila jako epidemie. To bylo děsivé,“ popisovala Patricia.</p>
      <h3>Koncert Kelly Family v Praze 15. února 2020</h3>
      <p>I přes všechny problémy, se kterými se museli potýkat, nadále koncertují. Sice nejsou už v kompletní sestavě jako na začátku, ale i tak se schází v hojném počtu. V následujícím roce se dokonce vracejí do Česka a fanoušci se na ně mohou těšit už 15. února v O2 areně v Praze.</p>
    </article>
  </body>
</html>