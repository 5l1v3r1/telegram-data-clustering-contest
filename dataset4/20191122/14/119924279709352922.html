<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/11/22/229074/novice/dolenjska/Predloga_proracunov_v_javni_razpravi/"/>
    <meta property="og:site_name" content="Dolenjski list"/>
    <meta property="article:published_time" content="2019-11-22T14:30:00+00:00"/>
    <meta property="og:title" content="Predloga proračunov v javni razpravi"/>
    <meta property="og:description" content="Mirnopeški svetniki so na sinočnji seji v prvi obravnavi potrdili predloga proračunov za leti 2020 in 2021 ter ju s tem poslali v javno razpravo, ki bo..."/>
  </head>
  <body>
    <article>
      <h1>Predloga proračunov v javni razpravi</h1>
      <address><time datetime="2019-11-22T14:30:00+00:00">22 Nov 2019, 14:30</time> by <a rel="author">M. Ž.</a></address>
      <slideshow>
        <figure>
          <img src="https://www.dolenjskilist.si/media/objave/slike/v/novice/2019/11/22/seja_os01.jpg"/>
          <figcaption>Mirnopeški svetniki so sinoči soglasno poslali predloga proračunov za prihodnji dve leti v javno razpravo.<cite>Foto: M. Ž.</cite></figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/22/seja_os03.jpg"/>
          <figcaption>Mira Barbo je občinskemu svetniku podrobno predstavila oba proračuna.</figcaption>
        </figure>
      </slideshow>
      <p><b>Mirna Peč</b> - Mirnopeški svetniki so na sinočnji seji v prvi obravnavi potrdili predloga proračunov za leti 2020 in 2021 ter ju s tem poslali v javno razpravo, ki bo potekala do vključno 8. decembra, nato pa bodo v drugo o njima odločali pred iztekom leta. Kot je povedal župan Andrej Kastelic, bi se s sprejemom na decembrski seji izognili začasnemu financiranju, s pripravo proračunov za dve leti pa lahko dolgoročneje načrtujejo naložbe.</p>
      <p>Oba predloga sta po besedah župana visoko zastavljena, kar velik je v obeh proračunih pa je tudi delež, ki ga načrtujejo za naložbe. V prihodnjih dveh letih bo tako posebna pozornost veljala področju cest, katerega so v zadnjih zavoljo ostalih velikih naložb, kot so bili izgradnja nove šole z vrtcem in športne dvorane pri šoli ter njihovega dela suhokranjskega vodovoda, razen rednega vzdrževanja dali zanemarili.</p>
      <p>Svetnikom in svetnici je oba predloga proračunov podrobno predstavila Mira Barbo. Proračunski prihodki za leto 2020 so načrtovani v višini nekaj več kot 4,5 milijona in za leto 2021 nekaj manj kot 5,1 milijona evrov, odhodki za prihodnje leto pa v višini dobrih 4,4 milijona in za leto 2021 4,9 milijona evrov. Od tega je za naložbe v letu 2020 načrtovanih 40,55 odstotkov, leto kasneje pa 47,86 odstotkov vseh odhodkov.</p>
      <p>Med drugim je občinski svet sprejel tudi letne programe socialnega varstva, kulture in športa za letošnje leto. Javni razpis za sofinanciranje programov društev bo občina objavila v decembru, in sicer je za programe socialnega varstva namenjeno 7.000 evrov, športa 14.130 in kulture 9.000 evrov.</p>
    </article>
  </body>
</html>