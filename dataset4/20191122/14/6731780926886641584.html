<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/22/vasco-rossi-record-vendite-250mila-biglietti-come-acquistare-concerti/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-22T14:50:27+00:00"/>
    <meta property="og:title" content="Vasco Rossi, record vendite: 250mila biglietti, come acquistare concerti"/>
    <meta property="og:description" content="Il tour di Vasco Rossi nei migliori festival estivi è già un successo, record di vendite: 250mila biglietti in 24 ore, come acquistare concerti. Parte col botto la prevendita dei biglietti per il tour estivo 2019 di Vasco Rossi, il VascoNonStopLiveFestival. Il rocker di Zocca, nelle scorse settimane, ha annunciato che avrebbe tenuto solo 4 …"/>
  </head>
  <body>
    <article>
      <h1>Vasco Rossi, record vendite: 250mila biglietti, come acquistare concerti</h1>
      <address><time datetime="2019-11-22T14:50:27+00:00">22 Nov 2019, 14:50</time> by <a rel="author">Gabriele M.</a></address>
      <p>
        <b>Il tour di Vasco Rossi nei migliori festival estivi è già un successo, record di vendite: 250mila biglietti in 24 ore, come acquistare concerti.</b>
      </p>
      <figure>
        <img src="https://www.viagginews.com/wp-content/uploads/2019/09/frasi-vasco-rossi.jpg"/>
      </figure>
      <p>Parte col botto la prevendita dei biglietti per il tour estivo 2019 di Vasco Rossi, il VascoNonStopLiveFestival. Il rocker di Zocca, nelle scorse settimane, ha annunciato che avrebbe tenuto solo 4 concerti la prossima estate, tutti a giugno. Le date in programma sono legate a tre festival, ovvero il Firenze Rocks, l’I-Days di Milano e il Rock in Roma, oltre al ritorno all’Autodromo Enzo Ferrari di Imola.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Record di vendite per il nuovo tour di Vasco Rossi</h3>
      <figure>
        <img src="https://www.viagginews.com/wp-content/uploads/2019/06/Vasco-Rossi-regala-il-suo-concerto.jpg"/>
        <figcaption>(Getty Images)</figcaption>
      </figure>
      <p>Le prevendite del tour 2020 del cantante 67enne hanno preso il via solo ieri e si registrano già numeri incredibili. Infatti, attraverso il suo profilo Facebook, Vasco Rossi ha appena annunciato: “Primo giorno di vendita esplosivo!!! Oltre 250.000 biglietti polverizzati e SOLD OUT la prima data a Roma”. Si tratta dell’ennesimo record battuto da Vasco Rossi, che detiene il primato mondiale di presenze in un concerto a pagamento.</p>
      <p>Infatti, il primo luglio 2017, il rocker di Zocca ha tenuto un concerto denominato Modena Park 2017 al parco Enzo Ferrari della città capoluogo di provincia emiliana. In quell’occasione, sono stati emessi 225.173 biglietti emessi, di cui 5.000 gratuiti. In sostanza, con 220mila paganti, il cantautore ha celebrato i suoi 40 anni di carriera entrando nel Guinness dei Primati.</p>
      <p>Leggi anche –&gt; <b><a href="https://www.viagginews.com/2019/09/02/vasco-rossi-contro-politico-m5s-giu-mani-mie-canzoni/">Vasco Rossi contro il politico M5S: “Giù le mani dalle mie canzoni”</a></b></p>
      <h3>Come acquistare i biglietti di Vasco Rossi: nuova data al Circo Massimo</h3>
      <p>Vasco Rossi ha anche annunciato una nuova data al Circo Massimo di Roma, il giorno 20 giugno 2020, ovvero un giorno dopo il primo concerto già andato sold out. I biglietti per questa seconda data, annuncia Ticket One sul proprio sito, sono in vendita dalle ore 10 del 24 novembre. Come sempre, si può acquistare un limite massimo di biglietto per ogni acquirente, nell’ordine massimo di 4 a testa.</p>
      <p>Inoltre, sarà consentito eseguire la procedura di cambio nominativo e di rivendita a partire dal 2 aprile 2020. Con l’acquisto dei biglietti online, la spedizione avviene soltanto a domicilio e questa prenderà il via il primo marzo 2020. I biglietti hanno un costo che parte da 74,75 €. Sono andati letteralmente a ruba i biglietti per tutte le date in posizione Pit Gold.</p>
      <figure>
        <img src="https://www.viagginews.com/wp-content/uploads/2019/02/vasco-rossi.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/22/google-earth-nuove-funzioni-creare-storie-e-mappe-personalizzate/"/>
        <a href="https://www.viagginews.com/2019/11/22/ragazzo-morto-ubriacato-madre-davanti-tv/"/>
        <a href="https://www.viagginews.com/2019/11/22/un-viaggio-a-magaluf-salva-una-ragazza-ha-scoperto-lanoressia/"/>
      </related>
    </article>
  </body>
</html>