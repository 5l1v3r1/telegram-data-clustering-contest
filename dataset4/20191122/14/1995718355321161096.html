<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152787-temperatura-vpade-do-12-na-vyhidnyh-v-ukrainu-pryjde-rizke-poholodannia"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T14:30:00+00:00"/>
    <meta property="og:title" content="Температура впаде до -12: на вихідних в Україну прийде різке похолодання"/>
    <meta property="og:description" content="Потужний східний антициклон Quincy принесе в Україну на вихідних різке похолодання"/>
  </head>
  <body>
    <article>
      <h1>Температура впаде до -12: на вихідних в Україну прийде різке похолодання</h1>
      <address>
        <time datetime="2019-11-22T14:30:00+00:00">22 Nov 2019, 14:30</time>
      </address>
      <p>Потужний східний антициклон Quincy принесе в Україну на вихідних різке похолодання. <br/><br/>Про це <a href="https://www.facebook.com/photo.php?fbid=3012295848800373&amp;set=a.155630821133571&amp;type=3&amp;theater">повідомляє на сторінці</a> у Facebook синоптик <b>Наталія Діденко</b>.<br/><br/>Так, 23-24 листопада в Україні очікується вночі -3-9 градусів, місцями -9-12 градусів, а в денні години буде від 3 градусів морозу до 3 градусів тепла.<br/><br/>Вищою очікується температура повітря у західних областях: вдень +1+5 градусів. На Закарпатті та на півдні Криму +4+10 градусів.<br/><br/>Синоптик додає, сильний, до штормових поривів, південно-східний вітер створюватиме небезпеку на Заході, Сході, особливо в Приазов'ї.<br/><br/>Опади на вихідних - малоймовірні, бо антициклон. Лише 23 листопада в західних областях є ймовірність місцями невеликого то снігу, то дощу. <br/><br/>Крім цього, вона зауважує, де опади та низька температура повітря, там і ожеледиця. Тому водіїв, що їдуть на Захід України, просять бути уважними і дотримуватись правил дорожнього руху.</p>
    </article>
  </body>
</html>