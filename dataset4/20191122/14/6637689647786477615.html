<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/u-sumah-ryatuvalnyky-provely-navchannya-v-sumskomu-palaci-ditey-ta-yunactva-video"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-22T14:07:00+00:00"/>
    <meta property="og:title" content="У Сумах рятувальники провели навчання в Сумському палаці дітей та юнацтва (відео)"/>
    <meta property="og:description" content="21 листопада працівники Управління Державної служби України з надзвичайних ситуацій у Сумській області разом із керівництвом закладу здійснили перевірку готовності персоналу для дій у надзвичайних ситуаціях."/>
  </head>
  <body>
    <article>
      <h1>У Сумах рятувальники провели навчання в Сумському палаці дітей та юнацтва (відео)</h1>
      <address>
        <time datetime="2019-11-22T14:07:00+00:00">22 Nov 2019, 14:07</time>
      </address>
      <p>21 листопада працівники Управління Державної служби України з надзвичайних ситуацій у Сумській області разом із керівництвом закладу здійснили перевірку готовності персоналу для дій у надзвичайних ситуаціях.</p>
      <p>За планом навчань на другому поверсі, в одному з навчальних кабінетів, сталося займання. Після подання сигналу «УВАГА ВСІМ», працівники закладу швидко евакуювали дітей. Також була перевірена готовність місцевої добровільної пожежної дружини до виконання першочергових дій по ліквідації загоряння. Окрім цього рятувальниками було створено декілька ланок газодимозахисної служби, які займались розвідкою та пошуком умовних потерпілих.</p>
      <p>Після ліквідації умовної пожежі, рятувальники зібрали весь задіяний в навчаннях персонал, якому вказали на знайдені недоліки та надали рекомендації, а персонал закладу розповів вогнеборцям про особливості об’єкта, наявність вододжерел, запасних виходів та шляхів евакуації, повідомляє Управління Державної служби України з надзвичайних ситуацій області.</p>
      <figure>
        <iframe src="https://www.youtube.com/embed/iWiKeuYBjkA" width="560" height="315" data-service="Youtube" scrolling="no"/>
      </figure>
    </article>
  </body>
</html>