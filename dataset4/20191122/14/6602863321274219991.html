<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bright.nl/nieuws/artikel/4930941/diefstal-smartphones-festival-telefoon-festivals-dieven-defqon"/>
    <meta property="og:site_name" content="Bright.nl"/>
    <meta property="article:published_time" content="2019-11-22T14:16:56+00:00"/>
    <meta property="og:title" content="16 maanden cel geëist voor diefstal telefoons op festival"/>
    <meta property="og:description" content="Voor de diefstal van zeker 113 mobiele telefoons tijdens het dancefestival Defqon in juni in Biddinghuizen zijn voor de rechtbank in Lelystad celstraffen van zestien maanden geëist."/>
  </head>
  <body>
    <article>
      <h6 class="kicker">Smartphone-roof</h6>
      <h1>16 maanden cel geëist voor diefstal telefoons op festival</h1>
      <address>
        <time datetime="2019-11-22T14:16:56+00:00">22 Nov 2019, 14:16</time>
      </address>
      <p>
        <b>Voor de diefstal van zeker 113 mobiele telefoons tijdens het dancefestival Defqon in juni in Biddinghuizen zijn voor de rechtbank in Lelystad celstraffen van zestien maanden geëist.</b>
      </p>
      <p>In <a href="https://www.om.nl/actueel/nieuwsberichten/@107150/diefstal-113/">de zaak</a> staan zes mannen en één vrouw uit Colombia terecht, maar slechts twee van hen zitten nog vast in Nederland. De vijf anderen zijn door de vreemdelingenpolitie uitgezet omdat ze een Europees inreisverbod hadden. De twee wilden niets tegen de rechter zeggen, behalve dat ze in Spanje waren geweest en de wereld wilden leren kennen.</p>
      <p>Van de 113 mobieltjes die bij de Colombianen werden aangetroffen, zijn er inmiddels 71 weer terug bij de eigenaar. Het Openbaar Ministerie ziet de diefstal als mobiel banditisme, waarbij sprake was van een "geraffineerde samenwerking bij de strooptocht".</p>
      <h3>Telefoonbendes bij festivals</h3>
      <p>Festivals zijn een geliefd doelwit van dergelijke mobiele bendes. Op Mysteryland in Vijfhuizen verdwenen in augustus tientallen telefoons en op het Belgische muziekfestival Pukkelpop in Hasselt werd dezelfde maand een man opgepakt met 77 telefoons in zijn rugzak.</p>
      <h3>Iconische telefoons: ken jij deze nog?</h3>
      <figure>
        <iframe src="https://www.youtube.com/embed/5As1KIGNZjU" width="854" height="480" data-service="Youtube" scrolling="no"/>
      </figure>
      <related>
        <a href="https://www.bright.nl/nieuws/artikel/4922916/acht-nieuwe-smartphones-koopgids-bright-stuff"/>
        <a href="https://www.bright.nl/bright-day/artikel/4914721/mobile-hall-fame-30-jaar-mobiele-telefoons"/>
      </related>
    </article>
  </body>
</html>