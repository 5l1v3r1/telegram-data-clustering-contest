<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/haryana/news/dushyant-chautala-to-implement-old-age-pension-of-rs-5100-as-per-jjps-election-promise-rajendra-june-262989"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-22T14:59:00+00:00"/>
    <meta property="og:title" content="दुष्यंत चौटाला जेजेपी के चुनावी वादे अनुसार 5100 रुपए वृद्धावस्था पैंशन जल्द लागू कराएं: राजेंद्र जून"/>
    <meta property="og:description" content="बहादुरगढ़: वृद्धावस्था पैंशन बनवाने को लेकर पात्र लोगों की जांच के नाम पर झज्जर आने-जाने की समस्या के समाधान को लेकर समस्त पार्षद द्वारा विधायक राजेंद्र सिंह जून, उपायुक्त व अन्य अधिकारियों को ज्ञापन पत्र सौंपा गया। पार्षद प्रतिनिधि राजेश खत्री की अगुवाई में काफी बुजुर्ग लोगों ने विधायक राजेंद्र सिंह जून को यह ज्ञापन पत्र सौंप कर इस समस्या का समाधान करवाने की मांग की है। पार्षद प्रतिनिधि राजेश खत्री ने विधायक राजेंद्र सिंह जून को बताया कि जो बुजुर्ग पुरुष व महिला वृद्धावस्था पैंशन की हकदार हैं मगर उनके पास अपनी आयु साबित करने संबंधित कोई भी प्रमाण पत्र नहीं है उन लोगों को आयु की जांच सत्यापित करने हेतु उन्हें सिविल अस्पताल झज्जर में बुलाया जाता है। मगर काफी बुजुर्ग ऐसे होते हैं कि जो चलने फिरने में असमर्थ होते हैं और वह झज्जर नहीं जा पाते या बार-बार झज्जर जांच हेतु जाने में उन्हें परेशानी का सामना करना पड़ता है और इसके कारण काफी संख्या में बुजुर्ग पात्र होने के बावजूद सरकार द्वारा चलाई जा रही वृद्धावस्था पैंशन का लाभ लेने से वंचित रह जाते हैं। "/>
  </head>
  <body>
    <article>
      <h1>दुष्यंत चौटाला जेजेपी के चुनावी वादे अनुसार 5100 रुपए वृद्धावस्था पैंशन जल्द लागू कराएं: राजेंद्र जून</h1>
      <address><time datetime="2019-11-22T14:59:00+00:00">22 Nov 2019, 14:59</time> by <a rel="author">bhavnajoshi</a></address>
      <p>बहादुरगढ़: वृद्धावस्था पैंशन बनवाने को लेकर पात्र लोगों की जांच के नाम पर झज्जर आने-जाने की समस्या के समाधान को लेकर समस्त पार्षद द्वारा विधायक राजेंद्र सिंह जून, उपायुक्त व अन्य अधिकारियों को ज्ञापन पत्र सौंपा गया। पार्षद प्रतिनिधि राजेश खत्री की अगुवाई में काफी बुजुर्ग लोगों ने विधायक राजेंद्र सिंह जून को यह ज्ञापन पत्र सौंप कर इस समस्या का समाधान करवाने की मांग की है। पार्षद प्रतिनिधि राजेश खत्री ने विधायक राजेंद्र सिंह जून को बताया कि जो बुजुर्ग पुरुष व महिला वृद्धावस्था पैंशन की हकदार हैं मगर उनके पास अपनी आयु साबित करने संबंधित कोई भी प्रमाण पत्र नहीं है उन लोगों को आयु की जांच सत्यापित करने हेतु उन्हें सिविल अस्पताल झज्जर में बुलाया जाता है। मगर काफी बुजुर्ग ऐसे होते हैं कि जो चलने फिरने में असमर्थ होते हैं और वह झज्जर नहीं जा पाते या बार-बार झज्जर जांच हेतु जाने में उन्हें परेशानी का सामना करना पड़ता है और इसके कारण काफी संख्या में बुजुर्ग पात्र होने के बावजूद सरकार द्वारा चलाई जा रही वृद्धावस्था पैंशन का लाभ लेने से वंचित रह जाते हैं। </p>
      <p>राजेश खत्री ने विधायक राजेंद्र सिंह जून को बताया कि जिन लोगों के पास अपनी आयु साबित करने का कोई प्रमाण पत्र नहीं होता है तो ऐसे लोगों की डॉक्टरी जांच करके सरकारी डॉक्टर द्वारा उनकी उम्र सत्यापित की जाती है और यह जांच पहले बहादुरगढ़ के सामान्य अस्पताल में ही की जाती थी। मगर अब यह जांच झज्जर के सिविल अस्पताल में की जाती है इससे बुजुर्गों को झज्जर आने- जाने में काफी परेशानी का सामना करना पड़ रहा है। विधायक राजेंद्र सिंह जून ने ज्ञापन लेने के उपरांत राजेश खत्री व बुजुर्गों से कहा कि अभी जिला उपायुक्त संजय जून छुट्टी पर चल रहे हैं जैसे ही वह अपना कार्यभार संभालेंगे तो वे उनसे मिलकर बुजुर्गों की आयु की जांच झज्जर की बजाय दोबारा से बहादुरगढ़ के सामान्य अस्पताल में करवाने संबंधित इस समस्या का समाधान कराने का काम करेंगे। इस अवसर पर बुजुर्गों से बात करते हुए विधायक राजेंद्र सिंह जून ने कहा कि जेजेपी व भाजपा गठबंधन की हरियाणा सरकार को उनकी सहयोगी पार्टी जेजेपी के प्रमुख चुनावी वादे 5100 रु पए मासिक वृद्धावस्था बुजुर्गों को देने का चुनावी वादा लागू करना चाहिए ताकि प्रदेश के बुजुर्गों को जननायक जनता पार्टी के इस प्रमुख चुनावी वादे का धरातल पर लाभ मिल सके ओर यह जेजेपी का सिर्फ चुनावी जुमला साबित न हो।</p>
      <p>विधायक राजेंद्र सिंह जून ने जेजेपी से उपमुख्यमंत्री दुष्यंत चौटाला से मांग करते हुए कहा कि उन्हें मुख्यमंत्री मनोहर लाल खट्टर पर दबाव बनाकर जल्द से जल्द अपनी पार्टी के मुख्य चुनावी वादे के अनुरूप को 5100 रु पए मासिक वृद्धावस्था पैंशन लागू करवानी चाहिए ताकि पूरे प्रदेश के अलावा बहादुरगढ़ हलके के हजारों बुजुर्ग पैंशन धारकों को इस योजना का लाभ मिल सके। विधायक राजेंद्र सिंह जून ने बुजुर्गों से कहा कि हरियाणा में अगर कांग्रेस पार्टी की सरकार बनती तो भूपेंद्र सिंह हुड्डा द्वारा कांग्रेस के चुनावी वादे अनुसार प्रदेश में वृद्धावस्था पैंशन 5000 मासिक अब तक लागू कर दी जाती।<br/> </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Dushyant Chautala to implement old age pension of Rs 5100 as per JJP's election promise: Rajendra June</p>
    </article>
  </body>
</html>