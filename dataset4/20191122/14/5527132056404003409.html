<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1070328/samsung-galaxy-s11-rendery-wyglad-design/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-22T14:00:47+00:00"/>
    <meta property="og:title" content="Samsung Galaxy S11 ma dziurawy ekran i potężnego garba. Znamy datę premiery"/>
    <meta property="og:description" content="Do sieci trafił design i data premiery flagowego smartfona Samsunga. Zobacz, jak wygląda Galaxy S11 i kiedy zadebiutuje."/>
  </head>
  <body>
    <article>
      <h1>Samsung Galaxy S11 ma dziurawy ekran i potężnego garba. Znamy datę premiery</h1>
      <address><time datetime="2019-11-22T14:00:47+00:00">22 Nov 2019, 14:00</time> by <a rel="author" href="https://www.gsmmaniak.pl/author/konradba/" target="_blank">Konrad Bartnik</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/11/s11-2.jpg"/>
        <figcaption>Samsung Galaxy S11/fot. OnLeaks&amp;91mobiles</figcaption>
      </figure>
      <p>Do sieci trafił design i data premiery flagowego smartfona Samsunga. Zobacz, jak wygląda Galaxy S11 i kiedy zadebiutuje.</p>
      <p>W sieci pojawia się coraz więcej doniesień na temat <b>Samsunga Galaxy S11</b>. Wiemy już o nim w zasadzie wszystko, a dzisiaj poznaliśmy dodatkowo wygląd urządzenia i datę jego premiery.</p>
      <h3>Samsung Galaxy S11 ma dziurkę w ekranie i spory garb aparatów</h3>
      <p>W ciągu kilku ostatnich dni regularnie dostawaliśmy nowe informacje o smartfonach Samsunga. Był A51, był A71, czas na flagowca. Samsung Galaxy S11 będzie dzielił ze średniakami <b>dokładnie ten sam język projektowy</b>, co oznacza, że odróżnienie ich na pierwszy rzut oka będzie trudne nawet dla wprawnego oka. Zobaczcie sami, co mam na myśli.</p>
      <figure>
        <a href="https://www.gsmmaniak.pl/1069994/samsung-galaxy-a71-rendery/attachment/a71-design-3/">
          <img src="https://i0.wp.com/www.gsmmaniak.pl/wp-content/uploads/gsmmaniak/2019/11/a71-design-3.jpg?resize=217%2C146&amp;ssl=1"/>
        </a>
      </figure>
      <p>Samsung Galaxy A71/fot. OneLeaks&amp;CashKaro</p>
      <figure>
        <a href="https://www.gsmmaniak.pl/1070328/samsung-galaxy-s11-rendery-wyglad-design/attachment/s11-1-2/">
          <img src="https://i1.wp.com/www.gsmmaniak.pl/wp-content/uploads/gsmmaniak/2019/11/s11-1.jpg?resize=275%2C146&amp;ssl=1"/>
        </a>
      </figure>
      <p>Samsung Galaxy S11/fot. OnLeaks&amp;91mobiles</p>
      <p>Galaxy A71 ma nieco grubsze ramki wokół ekranu, nieco inne jest też <b>ułożenie czterech obiektywów aparatu</b>. W topowym modelu mniejsza będzie również dziurka na przedni sensor do selfie, ale cała reszta jest w zasadzie bliźniacza. Różnica jest niestety taka, że flagowiec nie posiada <b>złącza słuchawkowego</b>. Nie mogę się doczekać wyjaśnienia Samsunga – może będzie nieco bardziej sensowne, niż w przypadku Galaxy Note 10. Nie zmienia to faktu, że oba urządzenia podobają mi się bardzo i zdecydowanie preferuję ten rodzaj wcięcia od tradycyjnego <i>notcha. </i></p>
      <p>Kliknij/tapnij w zdjęcie w galerii, żeby je powiększyć.</p>
      <figure>
        <a href="https://www.gsmmaniak.pl/1070328/samsung-galaxy-s11-rendery-wyglad-design/attachment/s11-4-2/">
          <img src="https://i2.wp.com/www.gsmmaniak.pl/wp-content/uploads/gsmmaniak/2019/11/s11-4.jpg?resize=248%2C141&amp;ssl=1"/>
        </a>
      </figure>
      <p>Samsung Galaxy S11/fot. OnLeaks&amp;91mobiles</p>
      <figure>
        <a href="https://www.gsmmaniak.pl/1070328/samsung-galaxy-s11-rendery-wyglad-design/attachment/s11-3-2/">
          <img src="https://i1.wp.com/www.gsmmaniak.pl/wp-content/uploads/gsmmaniak/2019/11/s11-3.jpg?resize=244%2C141&amp;ssl=1"/>
        </a>
      </figure>
      <p>Samsung Galaxy S11/fot. OnLeaks&amp;91mobiles</p>
      <figure>
        <a href="https://www.gsmmaniak.pl/1070328/samsung-galaxy-s11-rendery-wyglad-design/attachment/s11-2-2/">
          <img src="https://i0.wp.com/www.gsmmaniak.pl/wp-content/uploads/gsmmaniak/2019/11/s11-2.jpg?resize=249%2C129&amp;ssl=1"/>
        </a>
      </figure>
      <p>Samsung Galaxy S11/fot. OnLeaks&amp;91mobiles</p>
      <figure>
        <a href="https://www.gsmmaniak.pl/1070328/samsung-galaxy-s11-rendery-wyglad-design/attachment/s11-1-2/">
          <img src="https://i1.wp.com/www.gsmmaniak.pl/wp-content/uploads/gsmmaniak/2019/11/s11-1.jpg?resize=243%2C129&amp;ssl=1"/>
        </a>
      </figure>
      <p>Samsung Galaxy S11/fot. OnLeaks&amp;91mobiles</p>
      <p>Jest jeszcze kilka ciekawych informacji do przedyskutowania. Smartfon w wariancie z Plusem (czyli z ekranem 6.9 cala) będzie wyposażony w 5G. Na różne rynki mają trafić nieco różne wersje, zaczynając na procesorach (Exynos 990 kontra Snapdragon 865), a na stadardzie SIM kończąc (w Polsce raczej nie uświadczymy wariantu eSIM). Największa wada? Stosunkowo <a href="https://www.gsmmaniak.pl/1069898/rewolucji-nie-bedzie-galaxy-s2-bez-bezprzewodowego-ladowania/">wolne ładowanie 25W</a>.</p>
      <h3>Kiedy premiera Galaxy S11?</h3>
      <p>Oficjalna<b> premiera Samsunga Galaxy S11 odbędzie się 11 lutego</b>, a więc znacznie przed targami MWC. Ciekawa decyzja, która prawdopodobnie ma na celu wyprzedzenie <a href="https://www.gsmmaniak.pl/1068908/huawei-p40-premiera/">Huawei i ich serii P40</a> oraz Xiaomi z nadchodzącym Mi 10.</p>
      <p>
        <i>Źródło <a href="https://www.91mobiles.com/hub/samsung-galaxy-s11-render-design-exclusive/">1</a>, <a href="https://www.gsmarena.com/samsung_galaxy_s11_series_launch_date_specs-news-40218.php">2</a></i>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1069994/samsung-galaxy-a71-rendery/"/>
        <a href="https://www.gsmmaniak.pl/1069910/galaxy-s10-lite-premiera-grudzien/"/>
        <a href="https://www.gsmmaniak.pl/1069898/rewolucji-nie-bedzie-galaxy-s2-bez-bezprzewodowego-ladowania/"/>
        <a href="https://www.gsmmaniak.pl/1069780/galaxy-s11-ekran-120-hz-specyfikacja/"/>
      </related>
    </article>
  </body>
</html>