<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100278/%D8%AD%D9%85%D9%84-%D9%88-%D9%86%D9%82%D9%84-%D8%B4%D9%87%D8%B1%DB%8C-%D8%AF%D8%B1-%D9%87%D8%B1%D9%85%D8%B2%DA%AF%D8%A7%D9%86-%D9%82%D9%88%DB%8C-%D8%AA%D8%B1-%D8%B4%D9%88%D8%AF-%D8%AF%D9%88%D9%84%D8%AA%D9%85%D8%B1%D8%AF%D8%A7%D9%86-%D8%A8%D8%AF%D8%A7%D9%86%D9%86%D8%AF-%D9%85%D8%B1%D8%AF%D9%85-%D9%88%D8%B8%DB%8C%D9%81%D9%87"/>
    <meta property="og:site_name" content="ایسنا"/>
    <meta property="article:published_time" content="2019-11-22T14:51:50+00:00"/>
    <meta property="og:title" content="حمل و نقل شهری در هرمزگان قوی تر شود/دولتمردان بدانند مردم وظیفه خود را به جا آوردند"/>
    <meta property="og:description" content="ایسنا/هرمزگان نماینده ولی فقیه در استان هرمزگان گفت: مردم عزیز ما با صبوری خود حیله های دشمن را خنثی کردند از این رو انتظار می رود حمل و نقل شهری قوی تر شود و یکی از مطالبات مردم این است که گرانی فقط برای بنزین باشد و تاثیری بر دیگر کالا ها نداشته باشد."/>
  </head>
  <body>
    <article>
      <h6 class="kicker">نماینده ولی فقیه در استان هرمزگان:</h6>
      <h1>حمل و نقل شهری در هرمزگان قوی تر شود/دولتمردان بدانند مردم وظیفه خود را به جا آوردند</h1>
      <address><time datetime="2019-11-22T14:51:50+00:00">22 Nov 2019, 14:51</time> by <a rel="author">امير حسين طالبي</a></address>
      <p>ایسنا/هرمزگان نماینده ولی فقیه در استان هرمزگان گفت: مردم عزیز ما با صبوری خود حیله های دشمن را خنثی کردند از این رو انتظار می رود حمل و نقل شهری قوی تر شود و یکی از مطالبات مردم این است که گرانی فقط برای بنزین باشد و تاثیری بر دیگر کالا ها نداشته باشد.</p>
      <p>حجت الاسلام والمسلمین محمد عبادی در جمع نمازگزاران بندرعباس، به یکی از مسائل مهم اخلاقی در جامعه اشاره کرد و گفت: طلاق از نظر لغوی به معنای بیزاری و دوری معنا شده است و اگر طلاق در جامعه رواج پیدا کند باید منتظر بسیاری از هنجار های نامطلوب در جامعه باشیم.</p>
      <p>نماینده ولی فقیه در استان هرمزگان افزود: می دانیم که در اسلام هیچ امری را پلید تر از طلاق نمی داند و همانطوری که پیامبر اکرم (ص) می فرمایند : طلاق عرش خدا را به لرزه در می آورد بنابر این از این امر پلید باید دوری کنیم.</p>
      <p>حجت الاسلام عبادی تصریح کرد: یکی از رخداد های مهم و ویژه هفته بسیج است از این جهت که زمانی که امام عزیز دستور تشکیل این ارتش عظیم را دادند دشمنان فکر نمی کردند تمامی معادلاتشان بهم بریزد و هرکجا که بسیج وارد میدان شد تمام محاسبات دشمن را برهم زد و دفاع مقدس مثال بسیار ارزشمند در این زمینه است.</p>
      <p>امام جمعه بندرعباس تصریح کرد: ما وارد چهلمین سال بسیج شده ایم و عدد چهل خود به معنای کمال رسیدن است و باید بسیجیان خود را برای مرحله نوین و گام دوم انقلاب آماده کنند.</p>
      <p>عبادی گفت: طرح صالحین بسیج متناسب و نشان دهنده زیر ساخت های قوی گام دوم انقلاب است چراکه طرح صالحین این مجال را به بسیج می دهد که با ایجاد یک شبکه منظم نقش خود را درست ایفا کند.</p>
      <p>وی اضافه کرد: مقام معظم رهبری کلید حل مشکلات کشور را رونق تولید داخلی می دانند و امروز روزی است که تمام برنامه ریزی های کشور باید به سمت جایگزین کردن درآمد هایی غیر از درآمد نفتی باشد که یکی از بهترین این درآمدها استفاده از مالیات است.</p>
      <p>عبادی بیان کرد: دولتمردان می توانند با نگاه بر تراکنش حساب های ملی مردم ثروت های باد آورده بعضی ها به منبع درآمد قرار دهند و علاوه براین مالیات مازاد محصولات وارداتی را نیز می توانند جایگزین کنند.</p>
      <p>نماینده ولی فقیه در استان هرمزگان به سامانه هدفمندی بنزین اشاره کرد و گفت: مردم عزیز ما با صبوری خود حیله های دشمن را خنثی کردند از این رو انتظار می رود حمل و نقل شهری قوی تر شود و یکی از مطالبات مردم این است که گرانی فقط برای بنزین باشد و تاثیری بر دیگر کالا ها نداشته باشد.</p>
      <p>عبادی بیان کرد: وضعیت بنزین در کشور ما وضعیت مطلوبی نیست و مردم ما باید صرفه جویی را مدنظر خود قرار دهند و در این مسئله جای دارد از مردم فهیم هرمزگان برای خنثی کردن حیله دشمن تشکر کنیم.</p>
      <p>امام جمعه بندرعباس خاطرنشان کرد: دولتمردان بدانند مردم وظیفه خود را به جا آوردند و در اینجا نوبت آنهاست که به فکر سفره مردم باشند و محبت های مردم را با رفع مشکلات آنها جبران کنند.</p>
      <p>انتهای پیام</p>
    </article>
  </body>
</html>