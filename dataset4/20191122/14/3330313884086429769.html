<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904735/slutsky-kiest-eindelijk-voor-de-aanval-geen-sprake-van-paniek-bij-vitesse-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-22T14:02:00+00:00"/>
    <meta property="og:title" content="Prominente rol Honda in nieuw systeem Vitesse: 'Hij brengt extra kwaliteit'"/>
    <meta property="og:description" content="Leonid Slutsky gooit het roer om bij Vitesse. De oefenmeester heeft richting de clash met Sparta Rotterdam van aankomend weekend aangegeven aanvallender te gaan spelen, waarbij nieuweling Keisuke Honda een prominente rol krijgt in de tactiek. De Arnhemmers verloren al drie wedstrijden op rij en er werd onder de supporters al langere tijd geroepen om aanvallender voetbal. De Russische trainer geeft nu gehoor aan dat verzoek, al zegt hij dat het niks te maken heeft met de mindere resultaten. &quot;We hebben drie wedstrijden op rij verloren, maar er is geen sprake van paniek bij Vitesse. Voor mij als coach is er niets veranderd&quot;, vertelt Slutsky tegenover Algemeen Dagblad. Honda heeft papieren binnen en kan eerste Eredivisie-duel sinds 2009 spelen Honda wil meteen overtuigen bij Vitesse: &quot;Ik kan de wedstrijd controleren&quot;"/>
  </head>
  <body>
    <article>
      <h1>Prominente rol Honda in nieuw systeem Vitesse: 'Hij brengt extra kwaliteit'</h1>
      <address>
        <time datetime="2019-11-22T14:02:00+00:00">22 Nov 2019, 14:02</time>
      </address>
      <p>
        <b>Leonid Slutsky gooit het roer om bij Vitesse. De oefenmeester heeft richting de clash met Sparta Rotterdam van aankomend weekend aangegeven aanvallender te gaan spelen, waarbij nieuweling Keisuke Honda een prominente rol krijgt in de tactiek.</b>
      </p>
      <p>De Arnhemmers verloren al drie wedstrijden op rij en er werd onder de supporters al langere tijd geroepen om aanvallender voetbal. De Russische trainer geeft nu gehoor aan dat verzoek, al zegt hij dat het niks te maken heeft met de mindere resultaten. "We hebben drie wedstrijden op rij verloren, maar er is geen sprake van paniek bij Vitesse. Voor mij als coach is er niets veranderd", vertelt Slutsky tegenover <i><a href="https://www.ad.nl/nederlands-voetbal/honda-krijgt-sleutelrol-bij-vitesse-sloetski-wil-aanvallender-spelen~a6e7e1b0/">Algemeen Dagblad</a></i>.</p>
      <p>De oefenmeester vervolgt: "Elke volgende wedstrijd is voor mij van levensbelang. Dat is Sparta nu ook. Met Honda krijgen we meer offensieve wapens. Hij brengt extra kwaliteit." De komst van de Japanner in het elftal is niet de enige wijziging die doorgevoerd wordt door Slutsky. Thomas Buitink kan tegen de Rotterdammers rekenen op een basisplaats omdat Jay-Roy Grot verwezen wordt naar de bank. Tim Matavz start in de punt van de aanval, waarbij Slutsky met het aanvallendere systeem hoopt op meer bruikbare voorzetten voor de Sloveen.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904533/honda-is-speelgerechtigd-en-kan-na-tien-jaar-eredivisie-rentree-maken.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904647/honda-wil-meteen-overtuigen-bij-vitesse-ik-kan-de-wedstrijd-controleren-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>