<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/lotus-evija-poprve-v-akci-hypersport-podstupuje-testy-ve-vysokych-rychlostech"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-22T14:00:00+00:00"/>
    <meta property="og:title" content="Lotus Evija poprvé v akci. Hypersport podstupuje testy ve vysokých rychlostech"/>
    <meta property="og:description" content="Finální podobu elektrického hypersportu od Lotusu jsme již viděli. Teď se nám ovšem předvádí testovací prototyp najíždějící cenné kilometry."/>
  </head>
  <body>
    <article>
      <h1>Lotus Evija poprvé v akci. Hypersport podstupuje testy ve vysokých rychlostech</h1>
      <h2>Finální podobu elektrického hypersportu od Lotusu jsme již viděli. Teď se nám ovšem předvádí testovací prototyp najíždějící cenné kilometry.</h2>
      <address><time datetime="2019-11-22T14:00:00+00:00">22 Nov 2019, 14:00</time> by <a rel="author">Daniel Fuglevič</a></address>
      <p>Po oficiální <a href="https://www.autorevue.cz/elektricky-lotus-evija-oficialne-ma-skoro-2000-koni-a-je-levnejsi-nez-bugatti-chiron">premiéře nového Lotusu Evija</a>, který má tradiční britskou značku pod střechou čínského Geely <a href="https://www.autorevue.cz/lotus-prichazi-s-novym-logem-znaci-start-nove-ery-ztelesnuje-jednoduchost-a-lehkost">přivést do nové éry</a>, máme nyní první možnost zahlédnout elektrický hypersport také v pohybu. Prototyp s číslem 2 najíždí testovací kilometry, jsou ověřovány jeho vysokorychlostní schopnosti a Lotus dodává, že start produkce příští rok je zase o něco blíže.</p>
      <related>
        <a href="https://www.autorevue.cz/elektricky-lotus-evija-oficialne-ma-skoro-2000-koni-a-je-levnejsi-nez-bugatti-chiron"/>
      </related>
      <p>Kromě testování na domácí trati v Hethelu se Evija vydá i na další okruhy po celé Evropě a samozřejmě se nezapomene i na stovky hodin jízd a tvrdého využití na veřejných silnicích v nejrůznějších podmínkách.</p>
      <p>Všechny důležité informace o elektrickém hypersportu nám už přitom Lotus prozradil. Se čtveřicí elektromotorů (pro každé kolo jeden) cílí Evija k hranici 2000 koní (1471 kW), zrychlení na 100 km/h máme očekávat pod 3 vteřiny a maximální rychlost bude omezena na 320 km/h. Na tuto hranici to prý bude trvat okolo 10 vteřin.</p>
      <related>
        <a href="https://www.autorevue.cz/rodin-fzed-zkousi-uspet-tam-kde-lotus-selhal-unikatni-formule-stoji-balik"/>
      </related>
      <p>Pro Lotus půjde o první model s kompletně karbonovým monokokem, přičemž i karoserie bude zcela karbonová. Výsledný design křičí aerodynamickou účinností s velkými tunely v oblasti zadních blatníků. Hmotnost vozu se pohybuje okolo 1680 kg a baterie uložené v podlaze mají zajistit dojezd 400 km na jedno nabití.</p>
      <p>Hypersportu vyrobí Lotus pouze 130 kusů, každý za cenovku od 1,7 milionu liber (asi 50,6 milionu korun).</p>
      <figure>
        <iframe src="https://www.youtube.com/embed/qsxCX0KYYJw" width="640" height="360" data-service="Youtube" scrolling="no"/>
      </figure>
      <related>
        <h4>Určitě si přečtěte</h4>
        <a href="https://www.autorevue.cz/mocny-ford-mustang-gt500-se-do-evropy-nepodiva-kvuli-emisim"/>
        <a href="https://www.auto.cz/podivejte-se-jak-se-nova-jawa-perak-lisi-od-sveho-vzoru-ze-ctyricatych-let-132171"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.auto.cz/mercedes-benz-slavi-35-let-modelu-marco-polo-pro-cestovatele-132138"/>
        <a href="https://www.autorevue.cz/bmw-rady-3-touring-ma-ceske-ceny-kombik-zacina-lehce-nad-milionem-nafta-je-zaklad"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/nadsenec-si-nechal-postavit-specialni-kempingovy-ford-transit-na-cenu-nehledel"/>
      </related>
    </article>
  </body>
</html>