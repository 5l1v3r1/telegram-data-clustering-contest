<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/uitspraak-rechter-onderwijsminister-slob-mag-financiering-islamitisch-haga-lyceum-niet-stopzetten/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-22T14:00:25+00:00"/>
    <meta property="og:title" content="Uitspraak rechter: onderwijsminister Slob mag financiering islamitisch Haga Lyceum niet stopzetten"/>
    <meta property="og:description" content="De strijd tussen onderwijsminister Arie Slob en het Amsterdamse islamitische Cornelius Haga Lyceum gaat door. De hoogste bestuursrechter van Nederland heeft uitspraak gedaan over de stopzetting van de financiering voor het lyceum en die stelde het Haga Lyceum in het gelijk. Minister Slob mag de financiering van het Cornelius Haga Lyceum per 1 december niet volledig stopzetten. Volgens de Raad van State houdt Slob zich niet aan zijn eigen regels. Die dicteren namelijk dat hij het geleidelijk af moet bouwen als is geconstateerd dat de school zich niet aan de regels en voorschriften heeft gehouden. Die regels zijn absurd coulant trouwens. Als eerste maatregel mag Slob 15 procent van de totale bekostiging voor drie maanden opschorten. Daarna mag die 15 procent daadwerkelijk worden ingehouden. Doet de school dan nog steeds niet normaal en blijven er misstanden voorkomen, dan mag 30 procent worden ingehouden. Is het dan nog steeds hommeles, dán pas mag de financiering volledig worden gestopt. In de praktijk zou het…"/>
  </head>
  <body>
    <article>
      <h1>Uitspraak rechter: onderwijsminister Slob mag financiering islamitisch Haga Lyceum niet stopzetten</h1>
      <address><time datetime="2019-11-22T14:00:25+00:00">22 Nov 2019, 14:00</time> by <a rel="author">Wout Willemsen</a></address>
      <p>
        <b>De strijd tussen onderwijsminister Arie Slob en het Amsterdamse islamitische Cornelius Haga Lyceum gaat door. De hoogste bestuursrechter van Nederland heeft uitspraak gedaan over de stopzetting van de financiering voor het lyceum en die stelde het Haga Lyceum <a href="https://www.ad.nl/politiek/uitspraak-minister-mag-bekostiging-haga-niet-stopzetten~a144b343/">in het gelijk</a>.</b>
      </p>
      <p>Minister Slob mag de financiering van het Cornelius Haga Lyceum per 1 december <u>niet</u> volledig stopzetten. Volgens de Raad van State houdt Slob zich niet aan zijn eigen regels. Die dicteren namelijk dat hij het geleidelijk af moet bouwen als is geconstateerd dat de school zich niet aan de regels en voorschriften heeft gehouden.</p>
      <p>Die regels zijn absurd coulant trouwens. Als eerste maatregel mag Slob 15 procent van de totale bekostiging voor drie maanden opschorten. Daarna mag die 15 procent daadwerkelijk worden ingehouden. Doet de school dan nog steeds niet normaal en blijven er misstanden voorkomen, dan mag 30 procent worden ingehouden. Is het dan nog steeds hommeles, dán pas mag de financiering volledig worden gestopt. In de praktijk zou het daar vaak wel op uitdraaien (want vang zulke financiële klappen maar eens op als je al in de problemen zit), maar in dit geval is het dus nog niet zo ver.</p>
      <p>Slob wrijft hiermee dus mooi verder in de vlek die Halsema en dat lyceum samen hebben gecreëerd. Dit is namelijk niet de eerste keer dat de school wel degelijk een terecht punt van bezwaar maakt tegen de bestuurlijke maatregelen die de gemeente/overheid tegen de school proberen te nemen. Een klungelige aanpak en een ronduit lakse houding tegenover de eigen regels maken een vijandsbeeld van de overheid voor de school om te gebruiken. Dit probleem ettert nog wel een paar maand voort, reken daar maar op.</p>
    </article>
  </body>
</html>