<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:831750-Mogao-da-digne-skolu-u-vazduh-Evo-sta-je-sve-policija-pronasla-kod-Gorana-T-napadaca-iz-skole-u-Velikoj-Plani-FOTO--VIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-22T14:56:00+00:00"/>
    <meta property="og:title" content="Mogao da digne školu u vazduh?! Evo šta je sve policija pronašla kod Gorana T, napadača iz škole u Velikoj Plani! (FOTO + VIDEO)"/>
    <meta property="og:description" content="I dalje traje uviđaj, kontradiverzione jedinice Ministarstva unutrašnjih poslova pregledaju školu"/>
  </head>
  <body>
    <article>
      <h1>Mogao da digne školu u vazduh?! Evo šta je sve policija pronašla kod Gorana T, napadača iz škole u Velikoj Plani! (FOTO + VIDEO)</h1>
      <address><time datetime="2019-11-22T14:56:00+00:00">22 Nov 2019, 14:56</time> by <a rel="author">Novosti Online/ J. I.</a></address>
      <p>
        <b>I dalje traje uviđaj, kontradiverzione jedinice Ministarstva unutrašnjih poslova pregledaju školu</b>
      </p>
      <p>U EKONOMSKO - ugostiteljskoj školi Vuk Karadžić u Velikoj Plani danas se odigrala prava drama, a tragedija je izbegnuta zahvaljujući prisebnom profesoru koji je savladao napadača naoružanog do zuba. I dalje traje uviđaj, kontradiverzione jedinice Ministarstva unutrašnjih poslova pregledaju školu i automobil Gorana T., koji je u dvorištu škole. Kako saznaje novinar “Novosti”, on je u torbi osim kalašnjikova imao i TNT eksploziv, municiju, ručnu bombu i još jednu automatsku pušku!</p>
      <p>U školi smo saznali da se incident dogodio tokom šestog časa, kada je Goran T., iz sela Livadice kod Velike Plane, ušao u jedno od odeljena trećegrazreda. Kako je ušao, stavio je na sto automatsku pušku, a deca su odmah telefonom pozvala razrednog starešinu Slavoljuba Stojadinovića.</p>
      <p>- Profesor fizičkog je odmah uleteo u učionicu, prvo pokušao da razgovara sa njim, a zatim iskoristio trenutak kada je Goran skrenuo pogled i napao ga - saznaju “Novosti”. - Usledilo je rvanje, a u tom otimanju oružja ispaljena su i dva hica. Stojadinović je srećom uspeo da ga savlada i odmah pozvao policiju.</p>
      <p>Jedan od metaka je okrznuo napadača i on je zbrinut u Opštojbolnici „Stefan Visoki” u Smedrevskoj Palanci.</p>
      <related>
        <a href="http://www.novosti.rs/vesti/naslovna/hronika/aktuelno.291.html:831719-Tresem-se-pucnjava-u-mojoj-skoli-Prve-slike-iz-skole-u-Velikoj-Plani-tragedija-izbegnuta-zahvaljujuci-profesoru-koji-je-savladao-napadaca-FOTO--VIDEO"/>
      </related>
      <p>Aleksandra Ilić, direktorka Srednje ekonomsko – trgovinske škole u Velikoj Plani, rekla nam je da je najvažnije u ovom ružnom događaju da, na svu sreću, niko nije povređen.</p>
      <figure>
        <img src="http://www.novosti.rs/upload/images/2019b//11/22/uvidjaj17.jpg"/>
      </figure>
      <p>- Odmah sam obavestila Ministarstvo prosvete, na stalnoj smo vezi. Policija još vrši uviđaj, deca su na bezbednom i sigurno su istraumirana. Mi imamo tim za krizne intervencije i razgovaraćemo o tome i pomoći ćemo im koliko god možemo - rekla je ona.</p>
      <figure>
        <iframe src="https://www.youtube.com/embed/yKzidBuGGVA" width="620" height="430" data-service="Youtube" scrolling="no"/>
      </figure>
      <p>Na pitanje kako je čovek neprimetno ušao sa eksplozivom, direktorka ne krije da škola nema plaćeno obezbeđenje i da je on tokom smene ušao u školu i nije bio vidno naoružan.</p>
      <figure>
        <iframe src="https://www.youtube.com/embed/BO42Allglt8" width="620" height="430" data-service="Youtube" scrolling="no"/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/naslovna/hronika/aktuelno.291.html:831845-Meci-su-prozujali-pored-glave-srecom-zavrsili-su-u-plafonu-Neustrasivi-profesor-iz-Velike-Plane--srecan-sto-su-svi-ucenici-zdravi-i-citavi-FOTO"/>
        <a href="http://www.novosti.rs/vesti/naslovna/hronika/aktuelno.291.html:831724-Poceo-sam-da-pricam-sa-njim-u-jednom-trenutku-je-okrenuo-glavu-i-ja-sam-skocio-na-pusku-Ovo-je-profesor-iz-Velike-Plane-koji-je-savladao-pomahnitalog-napadaca-u-skoli"/>
        <a href="http://www.novosti.rs/vesti/naslovna/hronika/aktuelno.291.html:831719-Tresem-se-pucnjava-u-mojoj-skoli-Prve-slike-iz-skole-u-Velikoj-Plani-tragedija-izbegnuta-zahvaljujuci-profesoru-koji-je-savladao-napadaca-FOTO--VIDEO"/>
        <a href="http://www.novosti.rs/vesti/naslovna/hronika/aktuelno.291.html:831716-Uzas-u-srednjoj-skoli-u-Velikoj-Plani-Muskarac-upao-i-pucao-iz-automatske-puske"/>
        <a href="http://www.novosti.rs/vesti/naslovna/hronika/aktuelno.291.html:808630-TRAGEDIJA-KOD-VELIKE-PLANE-Posle-brata-Veljka-11-i-Natalija-8-podlegla-povredama"/>
      </related>
    </article>
  </body>
</html>