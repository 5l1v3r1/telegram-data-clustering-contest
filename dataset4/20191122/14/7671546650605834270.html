<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914791"/>
    <meta property="og:site_name" content="Dnevnik"/>
    <meta property="article:published_time" content="2019-11-22T14:13:00+00:00"/>
    <meta property="og:title" content="Znani pari dodatnih kvalifikacij za EP 2020"/>
    <meta property="og:description" content="Evropska nogometna zveza (Uefa) je danes izžrebala pare dodatnih kvalifikacij za uvrstitev na evropsko prvenstvo v nogometu, euro 2020. Na razpolago so še štiri mesta, za katera se bo potegovalo 16 reprezentanc."/>
  </head>
  <body>
    <article>
      <h1>Znani pari dodatnih kvalifikacij za EP 2020</h1>
      <address><time datetime="2019-11-22T14:13:00+00:00">22 Nov 2019, 14:13</time> by <a rel="author">STA</a></address>
      <p>
        <b>Evropska nogometna zveza (Uefa) je danes izžrebala pare dodatnih kvalifikacij za uvrstitev na evropsko prvenstvo v nogometu, euro 2020. Na razpolago so še štiri mesta, za katera se bo potegovalo 16 reprezentanc.</b>
      </p>
      <p>Na prvenstvo stare celine v nogometu so se uvrstile naslednje reprezentance: Anglija, Češka, Ukrajina, Portugalska, Nemčija, Nizozemska, Švica, Danska, Hrvaška, Wales, Španija, Švedska, Poljska, Avstrija, Francija, Turčija, Belgija, Rusija, Italija in Finska.</p>
      <p>Preostala štiri mesta bodo zapolnile ekipe iz "playoffa" lige narodov marca prihodnje leto.</p>
      <p>Zmagovalca polfinalnih tekem v vsaki od skupin bosta igrala finale, zmagovalec vsake od skupin pa bo nato napredoval na evropsko prvenstvo. Tekme bodo na sporedu 26. (polfinali) in 31. marca (finali).</p>
      <p>Žreb skupin evropskega prvenstva bo na sporedu 30. novembra.</p>
      <p>V dodatnih kvalifikacijah se bodo merile reprezentance Bolgarije, Madžarske, Islandije, Romunije (skupina A), BiH, Severne Irske, Slovaške, Irske (skupina B), Norveške, Srbije, Škotske, Izraela (skupina C), Gruzije, Belorusije, Severne Makedonije in Kosova (skupina D).</p>
      <blockquote><b>Žreb polfinalnih skupin dodatnih kvalifikacij za euro 2020:<br/></b>- skupina A<br/>Islandija - Romunija<br/>Bolgarija - Madžarska<br/>-skupina B<br/>Bosna in Hercegovina - Severna Irska<br/>Slovaška - Irska<br/>-skupina C<br/>Škotska - Izrael<br/>Norveška - Srbija<br/>- skupina D<br/>Gruzija - Belorusija<br/>Severna Makedonija - Kosovo</blockquote>
      <related>
        <h4>Preberite sorodne prispevke</h4>
        <a href="https://www.dnevnik.si/1042914865/sport/nogomet/olimpiji-je-ostala-le-se-umetna-trava-"/>
        <a href="https://www.dnevnik.si/1042914831/sport/nogomet/v-manchestru-bodo-toplo-sprejeli-trenerja-nasprotnikov"/>
      </related>
    </article>
  </body>
</html>