<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260254/oi-vretanikes-arxes-synelavan-enan-andra-gia-tin-ypothesi-ton-nekron-vietnamezon-metanaston-se-fortigo-psygeio"/>
    <meta property="og:site_name" content="LiFO"/>
    <meta property="article:published_time" content="2019-11-22T14:02:00+00:00"/>
    <meta property="og:title" content="Βρετανία: Σύλληψη υπόπτου για τους νεκρούς Βιετναμέζους μετανάστες σε φορτηγό ψυγείο"/>
    <meta property="og:description" content="Στη σύλληψη ενός 23χρονο προχώρησαν οι Αρχές της Βρετανίας για την υπόθεση των Βιετναμέζων μεταναστών που βρέθηκαν νεκροί σε φορτηγό ψυγείο"/>
  </head>
  <body>
    <article>
      <h1>Βρετανία: Σύλληψη υπόπτου για τους νεκρούς Βιετναμέζους μετανάστες σε φορτηγό ψυγείο</h1>
      <h2>Στη σύλληψη ενός 23χρονο προχώρησαν οι Αρχές της Βρετανίας για την υπόθεση των Βιετναμέζων μεταναστών που βρέθηκαν νεκροί σε φορτηγό ψυγείο</h2>
      <address><time datetime="2019-11-22T14:02:00+00:00">22 Nov 2019, 14:02</time> by <a rel="author">NEWSROOM</a></address>
      <p>
        <b>Στη σύλληψη ενός άνδρα προχώρησε η αστυνομία στη Βρετανία που φέρεται να εμπλέκεται στην υπόθεση θανάτου των <a href="https://www.lifo.gr/tags/%CE%92%CE%B9%CE%B5%CF%84%CE%BD%CE%B1%CE%BC%CE%AD%CE%B6%CE%BF%CE%B9">39 Βιετναμέζων μεταναστών</a> που βρέθηκαν σε φορτηγό ψυγείο.</b>
      </p>
      <p>Ειδικότερα, η αστυνομία της Βρετανίας συνέλαβε την Παρασκευή έναν 23χρονο άνδρα από τη Βόρεια Ιρλανδία στο πλαίσιο της έρευνας για τον θάνατο 39 Βιετναμέζων μεταναστών που βρέθηκαν πριν από περίπου ένα μήνα νεκροί σε φορτηγό ψυγείο κοντά στο Λονδίνο.</p>
      <p>«Συνελήφθη με την κατηγορία της συνωμοσίας για παράνομη διακίνηση ανθρώπων και της συνωμοσίας για συνέργεια σε παράνομη μετανάστευση. Παραμένει υπό κράτηση», ανακοίνωσε η αστυνομία του Έσεξ.</p>
      <p>Ο άνδρας συνελήφθη σε αυτοκινητόδρομο του Μπίκονσφιλντ, μια πόλη δυτικά του Λονδίνου, πρόσθετε η ανακοίνωση.</p>
      <p>Οι Βιετναμέζοι, 31 άνδρες και οκτώ γυναίκες, εντοπίστηκαν στο πίσω μέρος φορτηγού ψυγείου στη βιομηχανική περιοχή Γκρέις του Έσεξ στις 23 Οκτωβρίου.</p>
      <p>Εναντίον του οδηγού του φορτηγού, που κατάγεται επίσης από τη Βόρεια Ιρλανδία, έχουν απαγγελθεί κατηγορίες για 39 ανθρωποκτονίες, συνωμοσία για διακίνηση ανθρώπων και ξέπλυμα χρήματος.</p>
      <p>Ίδιες κατηγορίες απαγγέλθηκαν εναντίον ενός δεύτερου άνδρα, την έκδοση του οποίου ζητούν οι βρετανικές αρχές από το Δουβλίνο.</p>
      <p>Η αστυνομία επίσης αναζητεί δύο αδέλφια από τη Βόρεια Ιρλανδία. Στο μεταξύ στο Βιετνάμ έχουν συλληφθεί 10 άνθρωποι σε σχέση με την υπόθεση.</p>
      <p>Με πληροφορίες από ΑΠΕ-ΜΠΕ / Reuters</p>
    </article>
  </body>
</html>