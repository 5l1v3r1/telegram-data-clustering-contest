<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837254-korniyenko-zayaviv-scho-pri-potrebi-vin-z-arakhamiyeyu-zupinyaye-robotu-radi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T14:41:00+00:00"/>
    <meta property="og:title" content="Корнієнко заявив, що при потребі він з Арахамією зупиняє роботу Ради"/>
    <meta property="og:description" content="КИЇВ. 22 листопада. УНН. Для знаходження компромісу між народними депутатами від &quot;Слуги народу&quot; у середині їхніх груп і в залі засідань, голова партії …"/>
  </head>
  <body>
    <article>
      <h1>Корнієнко заявив, що при потребі він з Арахамією зупиняє роботу Ради</h1>
      <address><time datetime="2019-11-22T14:41:00+00:00">22 Nov 2019, 14:41</time> by <a rel="author">Антоніна Карташева</a></address>
      <p><b>КИЇВ. 22 листопада. УНН.</b> Для знаходження компромісу між народними депутатами від "Слуги народу" у середині їхніх груп і в залі засідань, голова партії, перший заступник голови фракції СН Олександр Корнієнко та голова фракції Давид Арахамія навіть зупиняють роботу Верховної Ради. Про це він повідомив в інтерв’ю "Новое время", передає <b>УНН</b>.</p>
      <p>"Роль скандалів (у фракції – ред.) перебільшена. Вони мають медійний і хайповий момент, але в дійсності фракція голосує за принципові речі. Якби у нас було велике протистояння, війна у фракції, то ми б ніколи не проголосували за ринок землі і за держбюджет своїми голосами. Сигнальні голосування показують, що ці розбірки і хайп можуть бути, багато чого відбувається всередині груп і в залі, але ми з Давидом і з заступниками намагаємося шукати компроміс. Якщо треба - збираємо людей і навіть зупиняємо роботу Ради. Головне, - приймати реформаторські зміни, які ми обіцяли людям", - зазначив Корнієнко.</p>
      <p>Раніше <b>УНН</b> повідомляв, якщо проект підозри щодо п’ятого Президента України Петра Порошенка потрапить до ВРУ, то фракція "<a href="https://www.unn.com.ua/uk/news/1837218-slugi-narodu-motivovani-golosuvati-za-znyattya-nedotorkannosti-z-poroshenka">Слуга народу</a>" має мотивацію проголосувати за зняття недоторканності з нього.</p>
    </article>
  </body>
</html>