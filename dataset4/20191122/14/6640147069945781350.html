<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/kobane-calling-on-stage/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-22T14:30:00+00:00"/>
    <meta property="og:title" content="Kobane Calling on Stage, il fumetto di Zerocalcare diventa uno spettacolo! | Cultura Pop"/>
    <meta property="og:description" content="Da Lucca Comics &amp; Games per finire in tutti i teatri italiani, l'avventura di Kobane Calling On Stage inizia ufficialmente."/>
  </head>
  <body>
    <article>
      <h1>Kobane Calling on Stage, il fumetto di Zerocalcare diventa uno spettacolo! | Cultura Pop</h1>
      <address><time datetime="2019-11-22T14:30:00+00:00">22 Nov 2019, 14:30</time> by <a rel="author">https://www.facebook.com/phrancesco.cap</a></address>
      <p><b>La nuova avventura di Kobane Calling On Stage è ufficialmente cominciata con dodici appuntamenti in altrettante città</b>. Lo spettacolo – ormai nella sua seconda incarnazione – ha compiuto i suoi primi passi in occasione del <b>Lucca Comics &amp; Games</b> e si sposterà in giro per l’Italia in questi giorni.</p>
      <p>Leggi anche: <a href="https://www.tomshw.it/culturapop/lucca-comics-games-2019-luca-frigerio-racconta-noise-press-e-non-solo/">Lucca Comics &amp; Games 2019: Luca Frigerio racconta Noise Press (e non solo!)</a></p>
      <p><b>Kobane Calling On Stage</b>, per chi non lo sapesse, <b>è uno spettacolo che mette in azione l’adattamento di uno dei capolavori di Zerocalcare</b>. L’idea è nata da <b>Emanuele Vietina</b> (Direttore del Festival), che ha voluto aggiungere un tocco del linguaggio drammaturgico alla grammatica festivaliera.</p>
      <p>Lo spettacolo, inoltre, è curato da <b>Cristina Poccardi</b> (attrice, doppiatrice, produttrice), mentre la regia e l’adattamento sono stati curati da <b>Nicola Zavagli</b> (regista e drammaturgo). <b>Kobane Calling On Stage è già registrato il tutto esaurito nella tappa di Firenze al teatro Puccini</b>. Di seguito le date disponibili.</p>
      <ul>
        <li>Teatro degli Industri di Grosseto (Fondazione Toscana Spettacolo, 20/11/19)</li>
        <li>Teatro Pacini di Fucecchio (21/11/19)</li>
        <li>Teatro Puccini di Firenze (22-23/11/19)</li>
        <li>Teatro de’ Rozzi di Siena (29/11/19)</li>
        <li>Teatro Comunale di Rosignano Solvay (30/11/19)</li>
        <li>Teatro Niccolini di San Casciano Val di Pesa (01/12/19)</li>
        <li>Politeama Rossetti di Trieste (03/12/19)</li>
        <li>Teatro Vittoria di Roma (05-15/12/19)</li>
        <li>Teatro della Tosse di Genova (27-29/02/20)</li>
        <li>Teatro Bellini di Napoli (03-08/03/20)</li>
        <li>MTM Teatro Leonardo di Milano (26-29/03/20)</li>
      </ul>
      <p>“<i>Da cinque anni</i> – spiega il direttore del Festival Emanuele Vietina – <i>oltre a produrre i lavori di giovani autori di giochi e di fumetti, e mostre esclusive, abbiamo deciso di produrre contenuti teatrali, portando in scena la letteratura del fantastico e, da tre anni, il Graphic Novel Theatre. Produrre è una sfida grande e inconsueta per un festival, che ci impone di avere sempre chiaro l’obiettivo di rimanere un territorio di confronto e incontro: vivo e dal vivo. Un luogo dove far accadere cose, creare e ascoltare. Il teatro per noi è un linguaggio fondamentale, una traiettoria artistica che abbiamo voluto far convergere prepotentemente nella nostra proposta per incontrare in modo autentico il nostro pubblico, creando così un nuovo modo di comunicare e perché no, una nuova forma espressiva. Adesso è il momento di andare oltre le mura di Lucca e il festival stesso</i>“.</p>
      <slideshow>
        <figure>
          <img src="https://www.tomshw.it/images/images/2019/11/kobane-on-stage-64559.768x432.jpg"/>
        </figure>
        <figure>
          <img src="https://www.tomshw.it/images/images/2019/11/kobane-on-stage-64558.768x432.jpg"/>
        </figure>
        <figure>
          <img src="https://www.tomshw.it/images/images/2019/11/kobane-on-stage-64557.768x432.jpg"/>
        </figure>
      </slideshow>
      <p>“<i>Il mio interesse per il mondo del fumetto viene da molto lontano</i> – racconta il regista Nicola Zavagli –. <i>Nasce quando ero ragazzo e, dopo la serialità delle strisce ho scoperto il fumetto d’autore: Pazienza, Crepax, Manara, Pratt. Per cui quando Lucca Comics &amp; Games mi ha proposto nel 2017, di lanciarmi nell’avventura di tradurre il linguaggio del fumetto in quello teatrale non ho resistito. Dopo “Corto Maltese” l’idea è stata quella di trasformare Kobane Calling in uno spettacolo: un processo difficile, ma entusiasmante</i>“.</p>
      <p>Infine, vi segnaliamo che Zerocalcare incontrerà tutti gli appassionati al termine degli spettacoli di Firenze (venerdì 22 novembre), Roma (giovedì 5 dicembre), Napoli (martedì 3 marzo) e Milano (giovedì 26 marzo). Non mancate!</p>
      <blockquote>Interessati a Rick and Morty? Potete acquistare alcuni prodotti al <a href="https://toms.it/5Ul9j">seguente indirizzo</a>!</blockquote>
    </article>
  </body>
</html>