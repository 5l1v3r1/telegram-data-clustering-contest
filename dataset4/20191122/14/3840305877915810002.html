<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/marcel-vela-ministrul-interne-politia-locala-voluntari-pistol-glock-jeep-politia-romana-carpati-logan-306815.html"/>
    <meta property="og:site_name" content="B1 TV"/>
    <meta property="article:published_time" content="2019-11-22T14:58:09+00:00"/>
    <meta property="og:title" content="Marcel Vela, ministrul de Interne: Poliția Locală din Voluntari are pistol Glock și Jeep, pe când Poliția Română are Carpați din 1974 și Logan, cu cauciucuri învechite"/>
    <meta property="og:description" content="Marcel Vela, ministrul Afacerilor Interne, a declarat că Poliția Română are nevoie de dotări elementare, în condițiile în care a rămas cu mult în urmă din acest punct de vedere comparativ cu polițiile..."/>
  </head>
  <body>
    <article>
      <h1>Marcel Vela, ministrul de Interne: Poliția Locală din Voluntari are pistol Glock și Jeep, pe când Poliția Română are Carpați din 1974 și Logan, cu cauciucuri învechite</h1>
      <address><time datetime="2019-11-22T14:58:09+00:00">22 Nov 2019, 14:58</time> by <a rel="author">Vladimir Ionescu</a></address>
      <p><a href="https://www.b1.ro/tag/marcel-vela-292641.html">Marcel Vela</a>, ministrul Afacerilor Interne, a declarat că Poliția Română are nevoie de dotări elementare, în condițiile în care a rămas cu mult în urmă din acest punct de vedere comparativ cu polițiile locale, a căror logistică a fost asigurată de primării, potrivit <a href="https://www.euractiv.ro/social/vela-politistii-locali-din-voluntari-au-pistoale-glock-politia-nationala-pistoale-carpati-din-1974-16681">euractiv.ro</a>.<br/><br/>„La Voluntari Poliția Locală are jeep-uri, costume, pistoale Glock sau Beretta, pe cînd polițistul nostru național are Logan, cauciurile nu sînt schimbate și pistol Carpați din 1974”, a declarat, vineri, într-un interviu acordat Europa FM, <a href="https://www.b1.ro/tag/marcel-vela-292641.html">Marcel Vela</a>.<br/><br/>Ministrul de Interne a anunțat că legea de funcționare a Poliției și Statutul Polițistului ar putea fi modificate în prima parte a anului viitor, prin ordonanță de urgență.<br/><br/>Ministrul de Interne vrea să sporească competențele Poliției Române, astfel încât cei care au atribuții în combaterea criminalității să poată folosi armamentul din dotare fără frica de a face pușcărie.<br/> </p>
    </article>
  </body>
</html>