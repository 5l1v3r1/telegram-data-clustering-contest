<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/sacchi-contro-il-napoli-giocatori-non-danno-piu-l-anima-bastano-poche-mele-marce-a-rovinare-tutto-415435"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-22T14:20:00+00:00"/>
    <meta property="og:title" content="Sacchi contro il Napoli: &quot;Giocatori non danno più l'anima, bastano poche mele marce a rovinare tutto!&quot;"/>
    <meta property="og:description" content="Arrigo Sacchi, ex commissario tecnico della Nazionale e maestro di Carlo Ancelotti, ha rilasciato un'intervista a Il Mattino"/>
  </head>
  <body>
    <article>
      <h1>Sacchi contro il Napoli: "Giocatori non danno più l'anima, bastano poche mele marce a rovinare tutto!"</h1>
      <h2>Arrigo Sacchi, ex commissario tecnico della Nazionale e maestro di Carlo Ancelotti, ha rilasciato un'intervista a Il Mattino</h2>
      <address><time datetime="2019-11-22T14:20:00+00:00">22 Nov 2019, 14:20</time> by <a rel="author">Redazione Tutto Napoli.net</a></address>
      <p><b>Arrigo Sacchi,</b> ex commissario tecnico della Nazionale e maestro di Carlo Ancelotti, ha rilasciato un'intervista a <i>Il Mattino</i>: <i>"Non so se il Napoli avrà la forza morale per uscire fuori da questo momento, ma so che ha l'uomo giusto per farlo: Carlo Ancelotti. È stato proclamato ottavo miglior allenatore della storia del calcio. Pensate davvero che un altro tecnico possa riuscire dove non riesce Carlo?</i></p>
      <p>
        <i><b>"NON DANNO L'ANIMA" </b>- "Vedo qualche giocatore di troppo che non corre, che non si sacrifica, che non dà la vita per la squadra e per i compagni. Giocatori che hanno perso la passione e l'etica del collettivo. Che stanno sempre a inseguire l'avversario, il che significa che hanno sbagliato qualcosa in partenza. E nel giorno della partita raccolgono i frutti del lavoro della settimana. E' un quadro preoccupante. Perché bastano poche mele marce per rovinare tutto".</i>
      </p>
    </article>
  </body>
</html>