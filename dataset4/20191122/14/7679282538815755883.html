<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-sbi-atm-charges-and-free-withdrawals-five-things-to-know-2863142.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T14:09:32+00:00"/>
    <meta property="og:title" content="SBI ग्राहक एक महीने में इतनी बार मुफ्त निकाल पाएंगे ATM से पैसा, बदल गए हैं नियम"/>
    <meta property="og:description" content="अगर आपका भी देश के सबसे बड़े पब्लिक सेक्टर बैंक भारतीय स्टेट बैंक (SBI ) में अकाउंट है, तो ये खबर आपके लिए बड़े काम की है। एसबीआई के एटीएम से पैसा निकालने से लेकर बैंक ब्रांच से पैसा निकालने और जमा..."/>
  </head>
  <body>
    <article>
      <h1>SBI ग्राहक एक महीने में इतनी बार मुफ्त निकाल पाएंगे ATM से पैसा, बदल गए हैं नियम</h1>
      <address><time datetime="2019-11-22T14:09:32+00:00">22 Nov 2019, 14:09</time> by <a rel="author">लाइव हिन्दुस्तान टीम,नई दिल्ली</a></address>
      <p>अगर आपका भी देश के सबसे बड़े पब्लिक सेक्टर बैंक भारतीय स्टेट बैंक (SBI ) में अकाउंट है, तो ये खबर आपके लिए बड़े काम की है। एसबीआई के एटीएम से पैसा निकालने से लेकर बैंक ब्रांच से पैसा निकालने और जमा कराने के नियम बदल चुके हैं। अब एसबीआई ग्राहक 12 बार ही मुफ्त में एटीएम से पैसा निकाल पाएंगे। </p>
      <p><b>1 एसबीआई एटीएम से 12 बार मुफ्त निकासी</b><br/>एसबीआई के एटीएम से मुफ्त निकासी की सीमा बढ़ जाएगी। मेट्रो शहर के ग्राहक जहां एसबीआई एटीएम से दस बार मुफ्त ट्रांजैक्शन कर सकते हैं, वहीं अन्य शहरों में यह सीमा 12 हो गई है। यही नहीं, एसबीआई खाते में निर्धारित मासिक औसत बैलेंस (एमएबी) नहीं बनाए रखने पर जुर्माने की रकम में भी 80 फीसदी तक की कटौती हुई है।</p>
      <p><b>2 SBI बैंक से कैश निकालना</b><br/>एसबीआई खाताधारक जिनका मासिक बैलेंस औसतन 25000 रहता है, वह बैंक ब्रांच से 2 बार मुफ्त में कैश निकाल सकते हैं। <br/>- 25000 से 50000 औसत बैलेंस वाले खाताधारक 10 बार मुफ्त कैश निकाल सकते हैं। <br/>- 50000 से 1,00,000 रुपये तक के औसत बैलेंस वाले खाताधारकों बैंक ब्रांच से 15 बार मुफ्त कैश निकाल सकते हैं। <br/>- 1,00,000 रुपये से अधिक औसत बैलेंस वाले खाताधारक बैंक ब्रांच से कैश निकालने के लिए कोई पाबंदी नहीं है। बैंक ब्रांच से वह कितनी बार भी कैश निकाल सकते हैं।  15 बार मुफ्त कैश निकाल सकते हैं। <br/>- फ्री लिमिट के बाद कैश निकालने पर 50 रुपये और जीएसटी देना होगा।</p>
      <p><b>3 कैश डिपोजिट ट्रांजेक्शन </b><br/>एसबीआई अब 3 मुफ्त कैश डिपोजिट ट्रांजेक्शन महीने में देगा। इसके बाद बैंक आपसे 50 रुपये और जीएसटी चार्ज करेगा। <br/><a href="https://www.livehindustan.com/business/story-govt-has-changed-pension-and-family-pension-rules-2777992.html">सरकार ने पेंशन नियमों में किया बड़ा बदलाव, लाखों लोगों को होगा फायदा</a></p>
    </article>
  </body>
</html>