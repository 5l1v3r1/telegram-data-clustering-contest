<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/22/7232750/"/>
    <meta property="og:site_name" content="Українська правда"/>
    <meta property="article:published_time" content="2019-11-22T14:12:24+00:00"/>
    <meta property="og:title" content="&quot;На посаду через ліжко&quot;: міністр Криклій хоче звільнити скандальну заступницю"/>
    <meta property="og:description" content="Міністр інфраструктури Владислав Криклій на наступному засіданні Кабінету міністрів проситиме про звільнення заступниці з питань європейської інтеграції Олександри Клітіної."/>
  </head>
  <body>
    <article>
      <h1>"На посаду через ліжко": міністр Криклій хоче звільнити скандальну заступницю</h1>
      <address>
        <time datetime="2019-11-22T14:12:24+00:00">22 Nov 2019, 14:12</time>
      </address>
      <p>Міністр інфраструктури Владислав Криклій на наступному засіданні Кабінету міністрів проситиме про звільнення заступниці з питань європейської інтеграції Олександри Клітіної.</p>
      <p><b>Джерело:</b> <a href="https://www.facebook.com/vladyslav.kryklii/posts/2624304997659356">Владислав Криклій</a> у Facebook</p>
      <p><b>Пряма мова:</b> "Я сам формував свою команду, і залишаю за собою право змінювати її. Я вкрай незадоволений відсутністю розуміння між Олександрою та командою міністерства інфраструктури...</p>
      <p>Олександра Клітіна відмовилась йти у відставку в дусі європейської політичної традиції...</p>
      <p>Я вважаю за необхідне винести на наступне засідання Уряду подання про її відставку від свого імені".</p>
      <p><b>Що передувало:</b> 19 листопада у мережу злили запис розмови депутатів від "Слуги народу" у Кривому Розі, де вони обговорюють заступницю міністра інфраструктури Владислава Криклія, яка нібито потрапила на посаду "<a href="https://tabloid.pravda.com.ua/scandal/5dd40daa1d66f/">через ліжко</a>".</p>
      <footer>Українська правда</footer>
      <related>
        <a href="https://www.epravda.com.ua/news/2019/11/21/653969/"/>
        <a href="https://www.epravda.com.ua/news/2019/11/4/653300/"/>
        <a href="https://www.epravda.com.ua/news/2019/10/28/653035/"/>
      </related>
    </article>
  </body>
</html>