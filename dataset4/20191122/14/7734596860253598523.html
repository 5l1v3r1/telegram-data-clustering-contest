<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cretalive.gr/crete/ebdomada-enhmeroshs-gia-ta-blastokyttara-1115010"/>
    <meta property="og:site_name" content="Cretalive"/>
    <meta property="article:published_time" content="2019-11-22T14:53:00+00:00"/>
    <meta property="og:title" content="Εβδομάδα Ενημέρωσης για τα Βλαστοκύτταρα"/>
    <meta property="og:description" content="Από τον Δήμο Ηρακλείου και την Δημόσια Τράπεζα Ομφαλικών Βλαστοκυττάρων Κρήτης-Με την αιγίδα της Περιφέρειας Κρήτης"/>
  </head>
  <body>
    <article>
      <h1>Εβδομάδα Ενημέρωσης για τα Βλαστοκύτταρα</h1>
      <h2>Από τον Δήμο Ηρακλείου και την Δημόσια Τράπεζα Ομφαλικών Βλαστοκυττάρων Κρήτης-Με την αιγίδα της Περιφέρειας Κρήτης</h2>
      <address>
        <time datetime="2019-11-22T14:53:00+00:00">22 Nov 2019, 14:53</time>
      </address>
      <p>Ο Δήμος Ηρακλείου μέσω της Αντιδημαρχίας Κοινωνικών Υπηρεσιών και η Δημόσια Τράπεζα Ομφαλικών Βλαστοκυττάρων Κρήτης (ΔηΤΟΒ Κρήτης) της Αιματολογικής Κλινικής του ΠΑ.Γ.Ν.Η, σε συνεργασία με την Ιατρική Σχολή του Πανεπιστημίου Κρήτης και τη Διεύθυνση Δευτεροβάθμιας Εκπαίδευσης Ν.Ηρακλείου, διοργανώνουν για τρίτη συνεχή χρονιά την «Εβδομάδα Ενημέρωσης για τα Βλαστοκύτταρα» από τις 25 - 29 Νοεμβρίου 2019, με αφορμή την Παγκόσμια Ημέρα Ομφαλικού Αίματος τη 15η Νοεμβρίου.</p>
      <p>Κατά τη διάρκεια της Εβδομάδας, που πραγματοποιείται με την αιγίδα της Περιφέρειας Κρήτης, αυτής θα υπάρχουν δράσεις ενημέρωσης για μαθητές Λυκείων στην Ιατρική Σχολή και την ΔηΤΟΒ Κρήτης ενώ στις 25 Νοεμβρίου διοργανώνεται επιστημονική εκδήλωση για το ευρύ κοινό για τη χρησιμότητα και την χρήση του ομφαλικού αίματος. Πιο συγκεκριμένα ειδικοί επιστήμονες της ΔηΤΟΒ θα εξηγήσουν τα πλεονεκτήματα της δωρεάς του ομφαλικού αίματος σε μια Δημόσια Τράπεζα, και την διαδικασία που ακολουθείται από τη δωρεά του ομφαλικού αίματος μέχρι τον ασθενή για την θεραπεία νοσημάτων (όπως πχ λευχαιμίες, λεμφώματα ή γενετικά νοσήματα). Επιπλέον, θα παρουσιαστεί η συμβολή της Δημόσιας Τράπεζας Ομφαλικών Βλαστοκυττάρων Κρήτης στην υγεία, την έρευνα αλλά και την εκπαίδευση, καθώς και τα αποτελέσματα από την ανοσογενετική χαρτογράφηση του πληθυσμού της Κρήτης.</p>
      <p>Την εκδήλωση θα χαιρετήσουν εκπρόσωποι της Περιφέρειας Κρήτης, της 7ης ΥΠΕ Κρήτης, του Δήμου Ηρακλείου, και του Εθνικού Οργανισμού Μεταμοσχεύσεων.</p>
      <p>
        <b>Η Εβδομάδα Ενημέρωσης πραγματοποιείται υπό την αιγίδα της Περιφέρεια Κρήτης, σε συνεργασία με την 7η Υγειονομική Περιφέρεια Κρήτης και τον Εθνικό Οργανισμό Μεταμοσχεύσεων, και αποτελεί μέρος του δικτύου των εκδηλώσεων που πραγματοποιούνται σε παγκόσμιο επίπεδο για την Ημέρα Ομφαλικού Αίματος.</b>
      </p>
      <p>
        <a href="https://cdn.cretalive.gr/fylladio_4_SMALL-V3.pdf?mtime=20191122145244">  Fylladio 4 Small V3 (pdf | 401.89 KB)</a>
      </p>
      <p>
        <b>Το πρόγραμμα της Εβδομάδας Ενημέρωσης για τα Βλαστοκύτταρα</b>
      </p>
      <p>
        <i>«Εβδομάδα Ενημέρωσης για τα Βλαστοκύτταρα»</i>
      </p>
      <p>
        <i>25 - 29 Νοεμβρίου 2019</i>
      </p>
      <p>Δήμος Ηρακλείου / Αντιδημαρχία Κοινωνικών Υπηρεσιών</p>
      <p>Δημόσια Τράπεζα Ομφαλικών Βλαστοκυττάρων Κρήτης, Αιματολογική Κλινική ΠΑΓΝΗ</p>
      <p>Ιατρική Σχολή Πανεπιστημίου Κρήτης</p>
      <p>Διεύθυνση Δευτεροβάθμιας Εκπαίδευσης Περιφερειακής Ενότητας Ηρακλείου</p>
      <p>ΥΠΟ ΤΗΝ ΑΙΓΙΔΑ ΤΗΣ ΠΕΡΙΦΕΡΕΙΑ ΚΡΗΤΗΣ</p>
      <p>Σε συνεργασία με την 7η Υγειονομική Περιφέρεια Κρήτης και τον</p>
      <p>Εθνικό Οργανισμό Μεταμοσχεύσεων</p>
      <p>ΠΡΟΓΡΑΜΜΑ ΔΡΑΣΤΗΡΙΟΤΗΤΩΝ</p>
      <p>Δραστηριότητες 25, 26, 27, 28, 29 Νοεμβρίου 2019 (09.00 – 12.00 ), Ιατρική Σχολή</p>
      <p>Επίσκεψη ομάδος μαθητών Α΄ Λυκείου στην Ιατρική Σχολή του Πανεπιστημίου Κρήτης για διαδραστικές διαλέξεις από Ομάδα Επιστημόνων της Δημόσιας Τράπεζας Ομφαλικών Βλαστοκυττάρων (ΔηΤΟΒ) Κρήτης</p>
      <p>Επίσκεψη στους χώρους της Δημόσιας Τράπεζας Ομφαλικών Βλαστοκυττάρων Κρήτης και στο Ερευνητικό Εργαστήριο της Αιματολογικής Κλινικής (Εργαστήριο Μελέτης Αιμοποίησης) στην Ιατρική Σχολή.</p>
      <p>Θα δοθεί η δυνατότητα σε πέντε (5) μαθητές από τα Λύκεια που θα επισκεφτούν τη Δημόσια Τράπεζα Ομφαλικών Βλαστοκυττάρων Κρήτης, να εκπαιδευτούν για ένα μήνα στην Τράπεζα και στο Ερευνητικό Εργαστήριο της Αιματολογικής Κλινικής, τον Ιούνιο/Ιούλιο 2020.</p>
      <p>Κεντρική Εκδήλωση: Δευτέρα 25 Νοεμβρίου 2019 (19.00 – 21.00), Πειραματικό Θέατρο, Πολιτιστικό &amp; Συνεδριακό Κέντρο Ηρακλείου</p>
      <p>19:00- 19:20 Χαιρετισμοί</p>
      <p>Εκπρόσωπος Περιφέρειας Κρήτης, Εκπρόσωπος 7ης Υγειονομικής Περιφέρειας Κρήτης, Ε. Παπαδάκη-Σκαλίδη, Αντιδήμαρχος Κοινωνικών Υπηρεσιών Δ. Ηρακλείου, Εκπρόσωπος Εθνικού Οργανισμού Μεταμοσχεύσεων</p>
      <p>
        <i>Ενότητα 1: Τι πρέπει να ξέρω για τη χρήση και τη χρησιμότητα του ομφαλικού αίματος</i>
      </p>
      <p>19:20 – 19:40 Γιατί να δωρίσω το ομφαλικό αίμα του παιδιού μου σε μια Δημόσια Τράπεζα</p>
      <p>Ειρήνη Μαυρουδή</p>
      <p>Υπεύθυνη Ποιότητας και Επεξεργασίας Ομφαλικού Αίματος, Δημόσια Τράπεζα Ομφαλικών Βλαστοκυττάρων Κρήτης</p>
      <p>19:40-20:00 Η διαδικασία από τη δωρεά του ομφαλικού αίματος μέχρι τον ασθενή</p>
      <p>Βάσια Γκιόκα</p>
      <p>Ειδική διαδικασιών Ποιότητας Κυττάρων και Ιστών για κλινική χρήση, εξ. Συνεργάτις Δημόσιας Τράπεζας Ομφαλικών Βλαστοκυττάρων Κρήτης</p>
      <p>
        <i>Ενότητα 2: Το έργο της Δημόσιας Τράπεζα Ομφαλικών Βλαστοκυττάρων Κρήτης</i>
      </p>
      <p>20:00 – 20:20 Η συμβολή της Δημόσιας Τράπεζας Ομφαλικών Βλαστοκυττάρων Κρήτης στην Υγεία και στην Έρευνα</p>
      <p>Ελένη Παπαδάκη</p>
      <p>Καθηγήτρια Αιματολογίας Ιατρικής Σχολής Πανεπιστημίου Κρήτης, Διευθύντρια Αιματολογικής Κλινικής ΠΑΓΝΗ και ΔηΤΟΒ Κρήτης.</p>
      <p>20:20-20:40 Αποτελέσματα από το έργο της Δημόσιας Τράπεζας Ομφαλικών Βλαστοκυττάρων για την ανοσογενετική χαρτογράφηση του πληθυσμού της Κρήτης</p>
      <p>Αναστάσιος Γερμενής</p>
      <p>Καθηγητής Εργαστηριακής Ανοσολογίας, Ιατρική Σχολή Πανεπιστήμιο Θεσσαλίας</p>
      <p>20:40- 21:00 Η συμβολή της Δημόσιας Τράπεζας Ομφαλικών Βλαστοκυττάρων στην Εκπαίδευση</p>
      <p>Αγγελική Ζαχαράτου</p>
      <p>Υπεύθυνη Γραφείου Σχολικών Δραστηριοτήτων Δευτεροβάθμιας Εκπαίδευσης Ηρακλείου</p>
    </article>
  </body>
</html>