<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/balkani/2019/11/22/plagiatstvo-otneha-diplomata-na-ministyr-na-syrbiia.430468"/>
    <meta property="og:site_name" content="Dnes.bg"/>
    <meta property="article:published_time" content="2019-11-22T14:53:00+00:00"/>
    <meta property="og:title" content="Плагиатство: Отнеха дипломата на министър на Сърбия"/>
    <meta property="og:description" content="Синиша Мали преписал части от докторската си теза | Dnes.bg"/>
  </head>
  <body>
    <article>
      <h1>Плагиатство: Отнеха дипломата на министър на Сърбия</h1>
      <h2>Синиша Мали преписал части от докторската си теза</h2>
      <address><time datetime="2019-11-22T14:53:00+00:00">22 Nov 2019, 14:53</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Министърът на финансите на Сърбия Синиша Мали е преписал части от докторската си теза, съобщиха от Белградския университет, след като неговата работа бе оспорена от учени, които се включиха към опозицията в отдавнашните й искания за неговата оставка, предаде Агенция "Фокус", позовавайки се на Reuters.</p>
      <p>В съобщение, най-големият и престижен университет в страната заявява, че Мали, доверен съюзник на президента Александър Вучич, "е преписал текстове или цели параграфи от работите на други автори, без да споменава техните имена, като по този начин е нарушил етични кодекс на университета".</p>
      <p>Ректорът, Иванка Попович, казва, че етичният съвет единодушно е решил да отнеме дипломата, получена от Мали през 2013 година за неговата теза по реструктуриране и приватизация.</p>
      <p>"Бордът за професионална етика ще изпрати окончателното си решение за нулиране на дипломата (на Мали) до Сената на Университета", заяви тя.</p>
      <p>Мали, който многократно е отричал обвинения за дипломата си, заяви, че ще продължи да работи. "Аз съм по-фокусиран върху бюджета на Сърбия, което е работата, за която ми плащат сръбските граждани", цитира думите му държавната агенция Танюг.</p>
      <p>Скандалът около тезата на Мали предизвика призиви за оставката му от раздробената опозиция на Сърбия и студенти, които от почти година организират ежеседмични протести срещу управлението на Вучич, когото смятат за корумпиран и авторитарен.</p>
    </article>
  </body>
</html>