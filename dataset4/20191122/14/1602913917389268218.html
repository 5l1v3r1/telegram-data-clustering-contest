<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/reactia-presei-din-islanda-dupa-ce-s-a-aflat-ca-nordicii-vor-juca-impotriva-romaniei-barajul-de-euro-18606279"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-22T14:57:32+00:00"/>
    <meta property="og:title" content="Reacţia presei din Islanda după ce s-a aflat că nordicii vor juca împotriva României barajul de EURO"/>
    <meta property="og:description" content="În urma tragerii la sorţi care a avut loc vineri la Nyon, România şi-a aflat adversara de la barajul pentru Euro 2020. Naţionala noastră o va întâlni pe reprezentativa Islandei, iar meciul tur se va disputa acasă la nordici. "/>
  </head>
  <body>
    <article>
      <h1>Reacţia presei din Islanda după ce s-a aflat că nordicii vor juca împotriva României barajul de EURO</h1>
      <address>
        <time datetime="2019-11-22T14:57:32+00:00">22 Nov 2019, 14:57</time>
      </address>
      <p>În urma tragerii la sorţi care a avut loc vineri la Nyon, România şi-a aflat adversara de la barajul pentru Euro 2020. Naţionala noastră o va întâlni pe reprezentativa Islandei, iar meciul tur se va disputa acasă la nordici. </p>
      <p>Cum a reacţionat presa din Islanda, după tragerea la sorţi din play-off-ul Ligii Naţiunilor: nu au amintiri plăcute cu reprezentativa României. Cele doua naţionale s-au întâlnit de două ori, în 1996 respectiv 1997. În ambele meciuri România s-a impus fără drept de apel, s-au terminat la acelaşi scor, 4-0 pentru tricolori.</p>
      <p>”Islanda nu a strălucit în meciurile cu România, când cele două naţionale s-au întâlnit. De fapt, Islanda şi România s-au întâlnit doar de două ori, în 1996 şi 1997, în perioada de vârf a naţionalei României. România era puternică în acei ani, ajungând în sferturile Cupei Mondiale din 1994 şi în sferturile Euro 2000. Cele două naţionale s-au întâlnit pe Laugardalsvellir (n.r. stadionul din Reykjavik unde evoluează nordicii), pe 9 octombrie 1996. România, cu geniul Gheorghe Hagi în frunte, au câştigat cu 4-0. Dinu Moldovan, Hagi, Gheorghe Popescu şi Dan Petrescu au înscris golurile.</p>
      <p>Cele două formaţii s-au întâlnit din nou, la Bucureşti, un an mai târziu, pe 10 septembrie 1997, când s-a terminat tot 4-0 pentru România. Hagi a înscris atunci de două ori, Petrescu o dată şi Gâlcă, actualul antrenor al lui Henry Finnbogason la Velje, o dată. Românii au câştigat grupa după un marş triumfal, au câştigat 28 de puncte din 30 posibile şi s-au calificat fără probleme la Cupa Mondială din 1998, din Franţa. Irlanda a făcut 18 puncte, Macedonia 13, Islanda 9, iar Liechtenstein 0.” , scriu jurnaliştii islandezi.</p>
      <p>Conform site-ului transfermarkt.com, valoarea lotului naţionalei Islandei este de 83,63 de milioane de euro. pe când cea a României valorează 81,90 de milioane de euro.</p>
    </article>
  </body>
</html>