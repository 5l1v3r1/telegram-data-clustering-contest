<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/bizness/pasaule/corum-iegadajies-otro-depo-diy-veikala-eku-lietuva.d?id=51662185"/>
    <meta property="og:site_name" content="DELFI"/>
    <meta property="article:published_time" content="2019-11-22T14:33:12+00:00"/>
    <meta property="og:title" content="'Corum' iegādājies otro 'Depo DIY' veikala ēku Lietuvā "/>
    <meta property="og:description" content="Francijas aktīvu pārvaldīšanas kompānijas &quot;Corum Asset Management&quot; pārvaldīts fonds ir iegādājies būvniecības un mājsaimniecības preču veikala &quot;Depo DIY&quot; ēku Kauņā, informēja darījuma konsultants &quot;Colliers Baltics&quot;."/>
  </head>
  <body>
    <article>
      <h1>'Corum' iegādājies otro 'Depo DIY' veikala ēku Lietuvā </h1>
      <address><time datetime="2019-11-22T14:33:12+00:00">22 Nov 2019, 14:33</time> by <a rel="author">LETA</a></address>
      <p>
        <b>Francijas aktīvu pārvaldīšanas kompānijas "Corum Asset Management" pārvaldīts fonds ir iegādājies būvniecības un mājsaimniecības preču veikala "Depo DIY" ēku Kauņā, informēja darījuma konsultants "Colliers Baltics".</b>
      </p>
      <p>Šis ir otrais "Corum" investīciju darījums Lietuvā un otrā "Depo DIY" veikala ēka, ko iegādājas "Corum". Pirmo "Depo DIY" veikalu fonds iegādājas agrāk šajā gadā Viļņā.</p>
      <p>"Depo DIY" 22 000 kvadrātmetru plašā veikala ēka Kauņā uzbūvēta un nodota ekspluatācijā 2019. gada jūnijā.</p>
      <p>Puses ir noslēgušas "sale–leaseback" līgumu.</p>
      <p>Veikala ēka atrodas uz vienas no galvenajām Kauņas maģistrālēm un pie galvenās Kauņas maģistrālā pārvada, kas nodrošina virzienus un Klaipēdu, Rīgu, Viļņu un Varšavu. Veikala ēkai ir vairāk nekā 500 autostāvvietas un tam ir saņemts viens no pirmajiem "A+" klases energoefektivitātes sertifikātiem šāda tipa būvēm.</p>
      <p>"Colliers Baltics" Investīciju nodaļas vadītāja Anžela Koļesņikova informē, ka "Depo" savu darbību <a href="https://www.delfi.lv/temas/lietuva">Lietuvas</a> tirgū uzsāka 2016. gada rudenī un šobrīd pārvalda piecus veikalus visās lielākajās Lietuvas pilsētās - divus Viļņā, pa vienam Klaipēdā, Paņevēžā un Kauņā – ar kopējo platību vairāk nekā 110 000 kvadrātmetru.</p>
      <p>Bez divām "Depo" veikala ēkām Lietuvā, "Corum" pieder arī rūpniecības ēka netālu no Tallinas, "<a href="https://www.delfi.lv/temas/prisma">Prisma</a>" veikals Narvā un biroja ēka Rīgā.</p>
      <p>Būvmateriālu un mājsaimniecības preču tirgotāja "Depo DIY" ("Depo") koncerns pērn strādāja ar 277,655 miljonu eiro apgrozījumu, kas ir par 16,5% vairāk nekā gadu iepriekš, bet peļņa pieauga par 5,7% un bija 10,711 miljoni eiro, liecina "firmas.lv' informācija.</p>
      <p>Savukārt "Depo" pērn strādāja ar 233,937 miljonu eiro apgrozījumu, kas ir par 6,8% vairāk nekā gadu iepriekš, bet peļņa pieauga par 18,6% un bija 14,15 miljoni eiro.</p>
      <p>Kompānija reģistrēta 2004. gada decembrī, un tās pamatkapitāls ir 7,501 miljons eiro. Kompānijas vienīgais īpašnieks ir "DMT Pluss", kura patiesais labuma guvējs ir Andris Kozlovskis.</p>
      <related>
        <h4>Lasi vēl</h4>
        <a href="https://www.delfi.lv/bizness/biznesa_vide/lielveikala-depo-buvnieks-jelgava-vaino-valsts-iestades-nolaidiba-un-bezdarbiba.d?id=51581033"/>
        <a href="https://www.delfi.lv/bizness/pasaule/depo-diy-zaudejumi-lietuva-pern-pieaugusi-lidz-3-5-miljoniem-eiro.d?id=51264691"/>
        <a href="https://www.delfi.lv/bizness/biznesa_vide/veikali-depo-audze-apgrozijumu-un-nopelna-14-miljonus-eiro.d?id=51331917"/>
      </related>
    </article>
  </body>
</html>