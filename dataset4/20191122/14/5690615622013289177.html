<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837249-u-odesi-perevernuvsya-tanker-scho-siv-na-milinu-v-rayoni-portu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T14:26:00+00:00"/>
    <meta property="og:title" content="У Одесі перевернувся танкер, що сів на мілину в районі порту"/>
    <meta property="og:description" content="КИЇВ. 22 листопада. УНН. У Одесі танкер, що сів на мілину на узбережжі в районі порту через шторм, перевернувся і його зносить до берега. Про це повідомляє …"/>
  </head>
  <body>
    <article>
      <h1>У Одесі перевернувся танкер, що сів на мілину в районі порту</h1>
      <address><time datetime="2019-11-22T14:26:00+00:00">22 Nov 2019, 14:26</time> by <a rel="author">Антоніна Карташева</a></address>
      <p><b>КИЇВ. 22 листопада. УНН.</b> У Одесі танкер, що сів на мілину на узбережжі в районі порту через шторм, перевернувся і його зносить до берега. Про це повідомляє <b>УНН</b> із посиланням на пресцентр Державної прикордонної служби України.</p>
      <p>“Біля берегів Одеси перевернулося судно. На базі поста технічного спостереження ПТС „Ланжерон“ Одеського прикордонного загону розгорнутий тимчасовий оперативний штаб для відслідковування та реагування”, — йдеться в повідомленні.</p>
      <p>Додамо, що операцією керує керівник ОДА Максим Куций. Рятувальна операція досі триває.</p>
      <p>“Танкер сів на мілину в зоні спостереження ПТС „Ланжерон“. Його зносить до берега. Зіткнення з хвилерізом може спричинити кораблетрощу та екологічну катастрофу. Екіпаж танкера відмовляється від допомоги, але прикордонники готові „відкрити кордон“ членам суднокоманди для сходження на берег”, — йдеться в повідомленні.</p>
      <figure>
        <iframe src="https://www.youtube.com/embed/MrjBFIOVXf4" width="560" height="315" data-service="Youtube" scrolling="no"/>
      </figure>
      <p>Раніше <b>УНН</b> повідомляв, на борту танкера Delfi, що <a href="https://www.unn.com.ua/uk/news/1837198-stalo-vidomo-scho-vidbuvayetsya-na-bortu-tankera-scho-siv-na-milinu-bilya-odesi">сів на мілину</a> біля Одеси через шторм, знаходяться троє членів екіпажу.</p>
      <p>Нагадаємо, танкер-заправник Delfi в сильний шторм вночі 21 листопада <a href="https://www.unn.com.ua/uk/news/1837180-tanker-v-shtorm-siv-na-milinu-bilya-odesi-ekipazh-vidmovivsya-vid-evakuatsiyi">дрейфував на мілині</a> на узбережжі в районі Одеського порту.</p>
    </article>
  </body>
</html>