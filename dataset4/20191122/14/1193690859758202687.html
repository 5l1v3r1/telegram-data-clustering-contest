<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/zona-oos-pid-taramchukom-boiovyky-obstrilialy-armiitsiv-zsu-zi-stankovykh-hranatometiv-203287.html"/>
    <meta property="og:site_name" content="5 канал"/>
    <meta property="article:published_time" content="2019-11-22T14:02:00+00:00"/>
    <meta property="og:title" content="Зона ООС: під Тарамчуком бойовики обстріляли армійців ЗСУ зі станкових гранатометів"/>
    <meta property="og:description" content="На Донецькому напрямку із 6:30 ворог обстрілював зі станкових протитанкових гранатометів, великокаліберних кулеметів та стрілецької зброї позиції Об'єднаних сил"/>
  </head>
  <body>
    <article>
      <h1>Зона ООС: під Тарамчуком бойовики обстріляли армійців ЗСУ зі станкових гранатометів</h1>
      <address>
        <time datetime="2019-11-22T14:02:00+00:00">22 Nov 2019, 14:02</time>
      </address>
      <p>Під час брифінгу речник Міноборони Максим Праута повідомив, що російсько-окупаційні війська тричі відкривали вогонь по позиціях Об'єднаних сил від початку доби. Втрат серед українських захисників наразі немає, передає "<a href="https://www.ukrinform.ua/rubric-ato/2823447-pid-taramcukom-okupanti-gatili-zi-stankovih-granatometiv.html">Укрінформ</a>".</p>
      <p>"Від початку цієї доби до 12.30 російсько-окупаційні війська відкривали вогонь тричі... Втрат із нашого боку не зафіксовано", – сказав речник.</p>
      <p>Він розповідає, що на Луганському напрямку з 9.30 противник з ручних протитанкових гранатометів 20 хвилин вів вогонь по позиціях підрозділів Об’єднаних сил неподалік населеного пункту Шуми, об 11.20 окупанти почали з ручних протитанкових гранатометів та стрілецької зброї обстрілювати опорні пункти українських військових у районі Причепилівки.</p>
      <p>На Донецькому напрямку із 6:30 ворог обстрілював зі станкових протитанкових гранатометів, великокаліберних кулеметів та стрілецької зброї позиції Об'єднаних сил, які виконують бойові завдання поблизу Тарамчука.</p>
      <blockquote>Як повідомляв 5.UA, вчора, 21 листопада, біля Петрівського та Богданівки <a href="https://www.5.ua/suspilstvo/bilia-petrivskoho-ta-bohdanivky-zavershyly-rozminuvannia-terytorii-pres-ofitser-203246.html">завершили розмінування території</a>. </blockquote>
    </article>
  </body>
</html>