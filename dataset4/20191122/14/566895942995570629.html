<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2581650/socialna-pracivnica-obikrala-ternopilskogo-pensionera"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-22T14:03:00+00:00"/>
    <meta property="og:title" content="&quot;Соціальна працівниця&quot; обікрала тернопільського пенсіонера"/>
    <meta property="og:description" content="Зловмисниця показала посвідчення на прізвище «Мірошниченко»"/>
  </head>
  <body>
    <article>
      <h1>"Соціальна працівниця" обікрала тернопільського пенсіонера</h1>
      <address><time datetime="2019-11-22T14:03:00+00:00">22 Nov 2019, 14:03</time> by <a rel="author">Антоніна Албул</a></address>
      <p><i>До поліцейських звернувся 83-річний тернополянин і розповів, що до них з дружиною приходила соціальна працівниця, котра навіть посвідчення показала, і запропонувала доплату до пенсії.<br/></i>Зі слів заявника, невідома жінка постукала у двері їхньої квартири, розповіла, що працює у соціальній службі, показала посвідчення на прізвище «Мірошниченко» і стала говорити про якісь доплати.  Як далі  розгорталися події, потерпілі згадати толком не можуть. Коли прийшли до тями, то виявили в себе вдома купу паперу із зображенням євро валюти, а зі сховку зникло 18 тисяч гривень.<br/>Відомості за даним фактом внесено до Єдиного реєстру досудових розслідувань за частиною 1 статті 190 ККУ. Тривають оперативні заходи.<br/>Поліцейські вкотре застерігають краян бути вкрай обережними і не пускати до власних осель невідомих, котрі можуть представлятися працівниками не тільки соціальних, а й комунальних служб, пропонувати товари за зниженими цінами чи якісь інші послуги.</p>
    </article>
  </body>
</html>