<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/politica/article/17-politica/1700394-l-ambaixador-rus-a-espanya-titlla-de-fantasia-les-suposades-ingerencies-a-catalunya.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-22T14:46:25+00:00"/>
    <meta property="og:title" content="L’ambaixador rus a Espanya titlla de “fantasia” les suposades ingerències a Catalunya"/>
    <meta property="og:description" content="Yuri Korchagin desmenteix ‘El País' i qualifica de &quot;notícia falsa&quot; les suposades activitats d'un grup relacionat amb els serveis d'intel·ligència del Kremlin El diplomàtic atribueix la informació a un intent de malmetre les relacions entre Espanya i"/>
  </head>
  <body>
    <article>
      <h1>L’ambaixador rus a Espanya titlla de “fantasia” les suposades ingerències a Catalunya</h1>
      <address><time datetime="2019-11-22T14:46:25+00:00">22 Nov 2019, 14:46</time> by <a rel="author">ACN</a></address>
      <ul>
        <li>
          <b>Yuri Korchagin desmenteix ‘El País’ i qualifica de “notícia falsa” les suposades activitats d’un grup relacionat amb els serveis d’intel·ligència del Kremlin</b>
        </li>
        <li>
          <b>El diplomàtic atribueix la informació a un intent de malmetre les relacions entre Espanya i Rússia</b>
        </li>
      </ul>
      <p>L’ambaixador rus a Espanya, Yuri Korchagin, ha qualificat de “fantasia” les suposades ingerències russes a Catalunya.</p>
      <p>Després que el diari <i>El País</i> hagi publicat que l’Audiencia Nacional espanyola investiga les suposades activitats d’un grup relacionat amb els serveis d’intel·ligència de Rússia “especialitzat en operacions per desestabilitzar Europa”, el representant del Kremlin a Espanya ha desmentit aquesta informació, que titlla de “notícia falsa”. “No entenem de què es tracta”, ha afegit el diplomàtic en una entrevista a l’agència russa TASS.</p>
      <p>Korchagin atribueix les informacions a “una operació reeixida d’aquelles forces destructives que intenten soscavar” les relacions entre Espanya i Rússia o a “l’intent” d’<i>El País</i> de “guanyar atenció”.</p>
    </article>
  </body>
</html>