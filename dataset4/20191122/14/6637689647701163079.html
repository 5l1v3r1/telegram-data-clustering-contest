<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/policeyski-sumshchyny-uspishno-proyshly-navchalnyy-kurs-vid-kanadskyh-koleg"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-22T14:19:00+00:00"/>
    <meta property="og:title" content="Поліцейські Сумщини успішно пройшли навчальний курс від канадських колег"/>
    <meta property="og:description" content="Більше 20 офіцерів поліції отримали сертифікати про успішне проходження курсу «Вступ до кримінальних розслідувань». Навчали та ділилися досвідом з сумськими правоохоронцями представники Канадської поліцейської місії в Україні."/>
  </head>
  <body>
    <article>
      <h1>Поліцейські Сумщини успішно пройшли навчальний курс від канадських колег</h1>
      <address>
        <time datetime="2019-11-22T14:19:00+00:00">22 Nov 2019, 14:19</time>
      </address>
      <figure>
        <img src="http://sumy.today/sites/default/files/76601301_2407690459353520_7340655929899089920_o.jpg"/>
      </figure>
      <p>Більше 20 офіцерів поліції отримали сертифікати про успішне проходження курсу «Вступ до кримінальних розслідувань». Навчали та ділилися досвідом з сумськими правоохоронцями представники Канадської поліцейської місії в Україні.</p>
      <p>Урочистий захід відбувся за участі радника поліції з питань професійної підготовки Кассандри Роппонен та сержанта Канадської Королівської Кінної поліції Кена Капіна. Вони подякували своїм українським колегам за наполегливість, співпрацю, уважність та порозуміння під час занять. Також зазначили, що перейняли багато нових професійних навичок і для себе.</p>
      <p>Тижневий курс складався з теорії та практики, під час якої поліцейські відпрацювали різні сценарії.</p>
      <p>Наприкінці заходу правоохоронці влаштували обмін шевронами та зробили декілька фотознімків на пам'ять, повідомляє Відділ комунікації поліції Сумської області.</p>
    </article>
  </body>
</html>