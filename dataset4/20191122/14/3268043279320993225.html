<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/bce-allerta-sistema-finanziario-221119/"/>
    <meta property="og:site_name" content="Trend Online"/>
    <meta property="article:published_time" content="2019-11-22T14:00:00+00:00"/>
    <meta property="og:title" content="BCE: allerta sistema finanziario, quali sono i rischi?"/>
    <meta property="og:description" content="Crisi sistema finanziario: la BCE lancia l'allerta ed è allarme nell'Eurozona."/>
  </head>
  <body>
    <article>
      <h1>BCE: allerta sistema finanziario, quali sono i rischi?</h1>
      <h2>BCE: è allarme crisi sistema finanziario. Ecco le reali ragioni e quali sono i rischi.</h2>
      <address><time datetime="2019-11-22T14:00:00+00:00">22 Nov 2019, 14:00</time> by <a rel="author" href="https://www.trend-online.com/federica-pace/" target="_blank">Federica Pace</a></address>
      <p>È purtroppo di nuovo allerta sul<b> sistema finanziario</b> e, se a lanciare il segnale di attenzione è la <b>BCE,</b> autorevole istituzione dell'UE, c'è realmente da preoccuparsi.</p>
      <p>Tutto ciò pare che sia dovuto non solo all'importante aumento delle attività rischiose, ma anche agli esegui profitti e margini delle banche.</p>
      <p>Nella <b>Financial Stability Review,</b> da poco pubblicata, il vicepresidente Luis de Guindos pare avere le idee molto chiare quando afferma che:</p>
      <blockquote>mentre i bassi tassi di interesse supportano l'economia nel suo complesso, notiamo anche un aumento nell'assunzione dei rischi che, nel medio termine, potrebbe creare problemi di stabilità finanziaria.</blockquote>
      <p>Secondo la <b>Banca Centrale Europea</b> fondi di investimento e compagnie assicurative, garantendo bassi tassi di interesse in numerose delle loro operazioni, si sono accollate dei rischi fuori misura, che potrebbero rivelarsi pericolosi in caso di improvviso shock di mercato.</p>
      <p>Questo perché, essendosi già "private" di una solida stabilità ed essendo già sotto stress, potrebbero non essere in grado di affrontare un'eventuale crisi finanziaria e la negatività di questa situazione andrebbe a gravare non solo sulle aziende, ma anche sui privati.</p>
      <h3>Le preoccupazioni della BCE sull'attuale andamento di mercato</h3>
      <p>L'attenzione della BCE non è ricaduta solo sui <b>bassi interessi</b> e sull'<b>aumento dei rischi finanziari.</b></p>
      <p>Sembra che fonte di ansia sia anche il mercato immobiliare con il continuo aumento del prezzo degli immobili in alcuni paesi europei e la redditività delle banche nell'area dell'euro, che rischia sempre più il deterioramento.</p>
      <footer>
        <a href="https://www.trend-online.com/prp/bce-allerta-sistema-finanziario-221119/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>