<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/nkrekp-pereglyanula-platu-za-priyednannya-do-elektromerezh-330557_.html"/>
    <meta property="og:site_name" content="DT.ua"/>
    <meta property="article:published_time" content="2019-11-22T14:21:00+00:00"/>
    <meta property="og:title" content="НКРЕКП переглянула плату за приєднання до електромереж"/>
    <meta property="og:description" content="Нові ставки є вимогою Закону Про ринок електроенергії."/>
  </head>
  <body>
    <article>
      <h1>НКРЕКП переглянула плату за приєднання до електромереж</h1>
      <h2>Нові ставки є вимогою Закону "Про ринок електроенергії".</h2>
      <address>
        <time datetime="2019-11-22T14:21:00+00:00">22 Nov 2019, 14:21</time>
      </address>
      <p>Національна комісія, що здійснює державне регулювання у сферах енергетики і комунальних послуг (НКРЕКП) з сьогоднішнього дня, 22 листопада, затвердила ставки плати за стандартне і нестандартне приєднання до <b><a href="https://dt.ua/ECONOMICS/v-nkrekp-rozpovili-skilki-rokiv-zalishilosya-elektromerezham-do-100-znosu-277692_.html">електричних мереж на 2020 рік.</a></b> Тим самим виконавши вимоги частини третьої ст. 6 та ст. 7 Закону "Про ринок електроенергії". Про це повідомляє прес-служба регулятора.</p>
      <p>Повідомляється, що прийняття ставок плати за приєднання до електромереж сприятиме забезпеченню можливості визначення вартості послуги з приєднання на етапі планування створення бізнесу, забезпечить рівноправний доступ до електричних мереж та посилить позиції України у рейтингу сприятливості ділового середовища Світового Банку Doing Business, що дозволить залучити додаткові інвестиції в економіку України.</p>
      <p>Раніше <b>DT.UA</b> писало, що <b><a href="https://dt.ua/ECONOMICS/v-ukrayini-rab-tarifi-vikoristovuyutsya-na-korist-oblenergo-eksperti-270384_.html">в Україні RAB-тарифи використовуються на користь обленерго</a>.</b> Оскільки єдиної методики RAB-тарифів немає, а додаткові кошти будуть забезпечені тільки за рахунок підвищення тарифів.</p>
      <p>Детальніше про формування RAB-тарифів читайте в матеріалі Лева Пидлисецкого і Андрія Геруса "<a href="https://dt.ua/energy_market/rab-tarifna-saga-na-30-mlrd-grn-za-chiy-rahunok-banket-270301_.html"><b>RAB-тарифна сага на 30 млрд грн — за чий рахунок банкет?</b></a>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>