<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/gelekt-zo-ziet-de-prachtige-samsung-galaxy-s11-eruit-video-33206"/>
    <meta property="og:site_name" content="Apparata"/>
    <meta property="article:published_time" content="2019-11-22T14:23:00+00:00"/>
    <meta property="og:title" content="Gelekt: Zo ziet de prachtige Samsung Galaxy S11 eruit (video)"/>
    <meta property="og:description" content="De Galaxy S11 komt uitgerust met een quintuple camera."/>
  </head>
  <body>
    <article>
      <h1>Gelekt: Zo ziet de prachtige Samsung Galaxy S11 eruit (video)</h1>
      <h2>De Galaxy S11 komt uitgerust met een quintuple camera.</h2>
      <address><time datetime="2019-11-22T14:23:00+00:00">22 Nov 2019, 14:23</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>De Samsung Galaxy S11 is nog niet aangekondigd en buiten het feit dat hij eraan komt weten we eigenlijk niets over het toestel. Daar mogen we nu een connotatie aan toevoegen want nieuwe renders tonen het prachtige design van de Galaxy S11.</p>
      <p>Eerder deze maand zagen we al lekker van betrouwbare lekkers over de <a href="https://www.apparata.nl/nieuws/dit-zijn-betrouwbare-geruchten-over-de-samsung-galaxy-s11-33088">afmetingen en kleuren</a> van de S11-serie en over een ‘nieuwe’ vorm van <a href="https://www.apparata.nl/nieuws/ontwerpers-samsung-galaxy-11-pikken-een-appletje-32967">biometrische beveiliging</a>. Een maand geleden kregen we tevens de <a href="https://www.apparata.nl/nieuws/hoe-snel-komt-de-samsung-galaxy-s11-uit-render-32697">eerste statische renders</a> van het toestel te zien.</p>
      <p>Nu zien we het toestel ‘in actie’ op basis van renders van het betrouwbare duo <a href="https://twitter.com/OnLeaks/status/1197833371516329985">OnLeaks</a> en <a href="https://www.91mobiles.com/hub/samsung-galaxy-s11-render-design-exclusive">91Mobiles</a>. En we kunnen concluderen dat – hoewel niet extreem verschillend van de S10-serie – de Galaxy S11 er weer prachtig uitziet.</p>
      <p>Het opvallende is misschien wel de camera-module. Het vlaggenschip zou een vijftal camera’s meekrijgen aan de achterkant. Dat zou de eerste keer zijn dat een Samsung vlaggenschip met zoveel camera’s uitgerust zou worden.</p>
      <p>Met de S11 lijkt Samsung af te stappen van het waterfall display, wat eerder deze week al uitlekte (via: <a href="https://www.androidauthority.com/samsung-galaxy-s11-waterfall-display-1055593/">AndroidAuthority</a>). Verder is een punch-hole cameragat voor de S-serie volledig nieuw. Eerder zagen we deze selfie-oplossing natuurlijk al in de <a href="https://www.apparata.nl/nieuws/wanneer-krijgt-jouw-samsung-galaxy-s10-of-note-10-variant-ook-android-10-32985">Galaxy Note 10-reeks</a>.</p>
      <p>Andere opvallende features voor de S11 vergen een beetje concentratie. Zo lijkt het toestel (helaas) geen 3.5mm jack te krijgen. Wat ook mist (en ik wil daar ‘gelukkig’ aan toevoegen) is een Bixby-knop. Al met al dus een prachtig, nóg randlozer design en een elegante punch-hole camera</p>
      <figure>
        <img src="https://static.apparata.nl/images/2019/samsung-galaxy-s11-design-render.jpg"/>
      </figure>
      <p>Foto @Onleaks via 91Mobiles</p>
    </article>
  </body>
</html>