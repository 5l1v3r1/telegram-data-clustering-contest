<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549148.html/%D8%A8%D8%B3%DB%8C%D8%AC-%D8%AF%D8%B1-%D8%AA%D9%85%D8%A7%D9%85%DB%8C-%D8%B5%D8%AD%D9%86%D9%87-%D9%87%D8%A7%DB%8C-%D8%A7%D9%86%D9%82%D9%84%D8%A7%D8%A8-%D8%B3%D8%B1%D8%A8%D9%84%D9%86%D8%AF-%D8%A8%D9%88%D8%AF%D9%87-%D8%A7%D8%B3%D8%AA--%D9%85%D8%B1%D8%AF%D9%85-%D8%A7%D8%AC%D8%A7%D8%B2%D9%87-%D8%AE%D9%88%D8%AF%D9%86%D9%85%D8%A7%DB%8C%DB%8C-%D8%A8%D9%87-%D8%A2%D8%B4%D9%88%D8%A8%DA%AF%D8%B1%D8%A7%D9%86-%D9%86%D9%85%DB%8C-%D8%AF%D9%87%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T14:39:00+00:00"/>
    <meta property="og:title" content="بسیج در تمامی صحنه‌های انقلاب سربلند بوده است/ مردم اجازه خودنمایی به آشوبگران نمی‌دهند"/>
    <meta property="og:description" content="فرمانده سپاه امیرالمومنین (ع) گفت: بسیج در تمامی صحنه های انقلاب سربلند بوده است واستراتژی دفاعی نظام مقدس جمهوری اسلامی تفکر بسیج است ،اگر این تفکر در مسئولان نهادینه شود خدمات آنان ماندگار خواهدشد."/>
  </head>
  <body>
    <article>
      <h1>بسیج در تمامی صحنه‌های انقلاب سربلند بوده است/ مردم اجازه خودنمایی به آشوبگران نمی‌دهند</h1>
      <h2>فرمانده سپاه امیرالمومنین(ع) استان ایلام:</h2>
      <address>
        <time datetime="2019-11-22T14:39:00+00:00">22 Nov 2019, 14:39</time>
      </address>
      <p>فرمانده سپاه امیرالمومنین (ع) گفت: بسیج در تمامی صحنه های انقلاب سربلند بوده است واستراتژی دفاعی نظام مقدس جمهوری اسلامی تفکر بسیج است ،اگر این تفکر در مسئولان نهادینه شود خدمات آنان ماندگار خواهدشد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://www.ilamebidar.ir/news/39632">ایلام بیدار</a>، سردار "جمال شاکرمی"، فرمانده سپاه امیرالمومنین (ع)استان ایلام درجمع نمازگزارن شهرستان ایوان با تبریک فرارسیدن هفته بسیج گفت: بسیج از معجزات وپدیده های انقلاب اسلامی است، امام خمینی(ره) بسیج را پایه گذاری کردند،درآن زمان هنوز فهم دقیقی از این مفهوم مقدس وجودنداشت،انگار امام راحل پیچیدگی ها ومشکلات روبر نظام مقدس جمهوری اسلامی را می دانستند وآگاهی داشتند که دشمنان در کمین انقلاب هستند وسعی در سنگ اندازی در مسیر انقلاب را خواهند داشتند.</p>
      <p>وی  اظهار کرد: نگاه امام راحل باعث شد که درخت تنومند نظام مقدس جمهوری اسلامی باوجود گذشت چهل سال از انقلاب همچنان از صلابت واستحکام کافی برخوردار باشد.</p>
      <p>شاکرمی با اشاره به اینکه بسیج در تمام صحنه ها امتحان خود را پس داده است وسربلند بیرون آمده است افزود:در دوران دفاع مقدس شاهد دلاوری ها وایثارگری های رزمندگانی بودیم که جانانه در راه دفاع از کیان ایران اسلامی جنگیدند واجازه ندادند حتی یک وجب از خاک میهنمان به دست دشمن بیافتد.</p>
      <p>فرمانده سپاه امیرالمومنین (ع) با بیان اینکه بسیج مظهر مردم سالاری دینی است بیان داشت: صداقت را بسیج همیشه با خودداشته است،بسیج درهیچ مقطعی جدا از مردم نبوده است وراه بسیج برای رسیدن به قله رفیع ،همواره درمسیر انقلاب بوده است .</p>
      <p>فرمانده سپاه امیرالمومنین (ع)استان ایلام تصریح کرد: در کارنامه بسیج حتی یک نقطه سیاه وجودندارد،به تعبیری استراتژی دفاعی نظام مقدس جمهوری اسلامی تفکر بسیج است ،اگر این تفکر در مسئولان نهادینه شود خدمات آنان ماندگار خواهدشد.</p>
      <p>وی ادامه داد: امروز بحمدالله در حوزه نظامی وموشکی، به موفقیتهای خوبی دست پیدا کرده ایم چرا که توانسته ایم دشمن را فرسنگها به عقب برانیم وهرایده ای که ارائه شده است را عملیاتی کنیم.</p>
      <p>فرمانده سپاه امیرالمومنین (ع) ایلام گفت: امروز شاهد ان هستیم که امریکا در رفتارش دچار تناقض گویی است از،یک طرف دم از حقوق بشر می زند واز طرف دیگر در جنگ های نیابتی مردم را هدف قرار می دهد ،باید گفت که قدرت امریکا دیگر قدرت مطرح در دنیا نیست چرا که در حوزه های مختلف روبه تنزل وفرسایش است.</p>
      <p>سردارشاکرمی با اشاره به حوادث واغتشاشات اخیراظهار کرد: فتنه چند روز اخیر یک فتنه ناقص الخلقه بود چرا که موج خروشانی که در شهرهای مختلف شکل گرفت پایانی بودبراین فتنه، ودر نوع خودش بی نظیر بود، ما در جمهوری اسلامی برای مواجهه با صحنه های سخت برنامه ریزی کردیم ومی توانیم از بحرانها عبور کنیم ودشمنان ما آگاه هستند که نمی توانند قدرت نظام را تضعیف کنند.</p>
      <p>وی اظهار کرد: رهبر معظم انقلاب به نظرات سه قوه احترام گذاشتند، این بدان معنا نیست که دولت خدمت نکنند،مسئولان باید می امدند وشفاف سازی می کردند.</p>
      <p>انتهای پیام/</p>
    </article>
  </body>
</html>