<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/tragodia-stin-atalanti-vrethike-nekros-o-75chronos-psaras/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-22T14:27:22+00:00"/>
    <meta property="og:title" content="Τραγωδία στην Αταλάντη: Βρέθηκε νεκρός ο 75χρονος ψαράς"/>
    <meta property="og:description" content="Τραγικό τέλος είχε η εξαφάνιση του 75χρονου ψαρά από την Αταλάντη, του οποίου τα ίχνη χάθηκαν το απόγευμα του Σαββάτου"/>
  </head>
  <body>
    <article>
      <h1>Τραγωδία στην Αταλάντη: Βρέθηκε νεκρός ο 75χρονος ψαράς</h1>
      <address>
        <time datetime="2019-11-22T14:27:22+00:00">22 Nov 2019, 14:27</time>
      </address>
      <p><b>Τραγικό</b> τέλος είχε η εξαφάνιση του <b>75χρονου <a href="https://neaselida.gr/tag/psaras/">ψαρά</a></b> από την <a href="https://neaselida.gr/tag/atalanti/"><b>Αταλάντη</b></a>, του οποίου τα ίχνη χάθηκαν το απόγευμα του Σαββάτου, όταν πήγε με το σκάφος του να ρίξει παραγάδι σε κοντινή απόσταση από το λιμάνι της Σκάλας.</p>
      <p>Το μεσημέρι της Παρασκευής εντοπίστηκε στην παραλία των Γιάλτρων, από στελέχη του Λιμεναρχείου Αιδηψού, <b>η σορός ενός άνδρα</b> και στη συνέχεια αποδείχθηκε ότι ανήκει στον άτυχο ψαρά.</p>
      <p>Την <b>ταυτοποίηση</b> πραγματοποίησαν οι δικοί του άνθρωποι.</p>
      <p>Αν και το σκάφος του 75χρονου, εντοπίστηκε μεταξύ Λιβανατών και Σκάλας, η σορός του παρασύρθηκε από τα θαλάσσια ρεύματα και ξεβράστηκε απέναντι, <b>στη «μύτη» της Εύβοιας</b> όπου βρίσκεται η συγκεκριμένη παραλία.</p>
      <p>Ήδη παραγγέλθηκε από το Λιμεναρχείο Αιδηψού η διενέργεια νεκροψίας – νεκροτομής για τα ακριβή αίτια του θανάτου, καθώς κανείς δεν μπορεί να είναι σίγουρος αν αυτός <b>προήλθε από τυχαία πτώση στη θάλασσα ή από κάποιο παθολογικό αίτιο</b> πριν την πτώση του στο νερό και θα σχηματιστεί σχετική δικογραφία.</p>
      <p>Πηγή: lamiareport.gr</p>
      <related>
        <a href="https://neaselida.gr/ellada/friki-stin-kriti-pateras-aynanizotan-vlepontas-tis-anilikes-kores-toy-sto-mpanio/"/>
      </related>
    </article>
  </body>
</html>