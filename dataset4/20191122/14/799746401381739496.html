<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/22/7103385/"/>
    <meta property="og:site_name" content="Європейська правда"/>
    <meta property="article:published_time" content="2019-11-22T14:52:03+00:00"/>
    <meta property="og:title" content="У Норвегії знайшли тисячолітній корабель епохи вікінгів"/>
    <meta property="og:description" content="Корабель, ймовірно, побудований вікінгами, був знайдений норвезькими дослідниками за допомогою георадара."/>
  </head>
  <body>
    <article>
      <h1>У Норвегії знайшли тисячолітній корабель епохи вікінгів</h1>
      <address>
        <time datetime="2019-11-22T14:52:03+00:00">22 Nov 2019, 14:52</time>
      </address>
      <p>Корабель, ймовірно, побудований вікінгами, був знайдений норвезькими дослідниками за допомогою георадара.</p>
      <p>Про це повідомляє "Європейська правда" з посиланням на <a href="https://www.thelocal.no/">The Local.</a></p>
      <p>Судно, яке також може датуватися довікінговою добою, було виявлене в західній частині Норвегії в окрузі Ромсдал.</p>
      <p>Міністр клімату Норвегії Ола Елвестуен сказав, що відкриття має "як національне, так і міжнародне значення".</p>
      <p>Археологи з Норвезького інституту вивчення культурної спадщини (NIKU) виявили залишки корабля на острові Едей.</p>
      <figure>
        <img src="https://img.eurointegration.com.ua/images/doc/4/b/4b88bf3-hhjntyxqijx4kswugz2tdwiumvf8vhknwfsmdxq38qcg.jpg"/>
      </figure>
      <p>Едей розташований на судноплавному шляху в Тронхейм, недалеко від того місця, де давній король Харальд Ферхейр, як стверджується, брав участь у двох морських битвах, завоювавши королівську владу в Норвегії в кінці 800-х років.</p>
      <p>"Поки занадто рано говорити щось певне про вік корабля, але ми знаємо, що йому більше 1000 років", - сказав Кнут Пааше, керівник відділу цифрової археології в NIKU і експерт з кораблів вікінгів.</p>
      <p>Рештки корабля знаходяться трохи нижче верхнього шару грунту в районі, де раніше був курган.</p>
      <p>"Довжина кіля вказує на те, що корабель, можливо, був в цілому 16-17 метрів завдовжки", - сказав Пааше.</p>
      <p>На додаток до корабля археологи також виявили сліди поселень, але поки ще не датували їх.</p>
    </article>
  </body>
</html>