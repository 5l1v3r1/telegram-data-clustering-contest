<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/playstation-black-friday-je-tu/265142"/>
    <meta property="og:site_name" content="touchIT"/>
    <meta property="article:published_time" content="2019-11-22T14:05:45+00:00"/>
    <meta property="og:title" content="Playstation Black Friday je tu!"/>
    <meta property="og:description" content="Hráči a hráčky, pozor! Patríte k fanúšikom tejto obľúbenej konzoly a jej herných titulov? PlayStation dnes odhalil tohtoročnú ponuku k Black Friday a na prvý pohľad je jasné, že sa je na čo tešiť. Za"/>
  </head>
  <body>
    <article>
      <h1>Playstation Black Friday je tu!</h1>
      <address><time datetime="2019-11-22T14:05:45+00:00">22 Nov 2019, 14:05</time> by <a rel="author">redakcia touchIT</a></address>
      <p>
        <b>
          <b>Hráči a hráčky, pozor! Patríte k fanúšikom tejto obľúbenej konzoly a jej herných titulov? PlayStation dnes odhalil tohtoročnú ponuku k Black Friday a na prvý pohľad je jasné, že sa je na čo tešiť. Za zvýhodnenú cenu teraz dostanete celý produktový rad PlayStation. Lepšia príležitosť na doplnenie vašej PlayStation výbavy sa tak skoro nezopakuje, preto ju rozhodne nezmeškajte.</b>
        </b>
      </p>
      <p>Spoločnosť Sony Interactive Entertainment (SIE) oznamuje, že už tradičný PlayStation Black Friday je tu! Ak ešte nemáte najnovšiu verziu konzoly, potom neváhajte ani minútu. PS4 500GB kúpite už za 199 eur, teda o takmer 80 eur lacnejšie v porovnaní so štandardnou ponukou. Za ušetrenú sumu si tak rovno môžete zaobstarať aj niekoľko vybraných hier. Najvýkonnejší variant PlayStation 4 Pro bude k zakúpeniu za skvelých 299 eur.</p>
      <p>Najvýraznejšia zľava je na motorkársku akčnú chuťovku Days Gone, ktorú môžete kúpiť za fantastických 19,99 euro v limitovanom počte. Za rovnakú cenu zakúpite aj nedávno uvedenú novinku Concrete Genie alebo minuloročného Spider-Mana. Hry z kolekcie PS Hits, do ktorej patrí okrem iného The Last of Us, Uncharted: The Lost Legacy alebo legendárna akčná smršť God of War, majú spoločnú akciovú cenu 14,99 eur.</p>
      <p>Ak už máte konzolu aj vaše obľúbené herné tituly, určite zvážte zakúpenie nového ovládača.</p>
      <p>DualShock 4 totiž v rámci Black Friday akcie kúpite už za 39 eur. Vybrať si môžete z viac ako 20 rôznych farebných prevedení vrátane špeciálnych edícií. V akciovej ponuke nechýba ani výhodné balenie PS VR starter pack za skvelú cenu 205 eur, ktoré obsahuje headset, kameru a hru VR Worlds.</p>
      <p>Nezabudnite, že beží už aj zvýhodnená 25% zľava na ročné členstvo PS Plus. Vďaka nemu získate množstvo výhod, ako sú napríklad hry zdarma, online multiplayer, 100GB cloud úložisko, výhody programu PS Plus Odmeny a iné, za akciových 45 eur.</p>
      <p>Akciová ponuka PlayStation Black Friday platí od pondelka <b>25. novembra</b> do pondelka <b>2. decembra 2019</b>. V rovnaký deň sa končí aj už prebiehajúca zľava na ročné PS Plus.</p>
      <p>Viac informácií a kompletnú ponuku nájdete u obchodníkov a na stránke: <a href="http://www.playstation.sk/">www.playstation.sk</a></p>
      <related>
        <h4>Súvisiace články</h4>
        <a href="https://touchit.sk/magenta-1-huawei-p30-lite-este-vyhodnejsie/265158"/>
        <a href="https://touchit.sk/work-in-slovakia-good-idea-pokracuje-tentoraz-v-kodani/265156"/>
        <a href="https://touchit.sk/vub-banka-predlzuje-vyhody-pre-studentov-a-mladych-az-do-30-rokov-usetria-tak-vyse-200-eur/265153"/>
      </related>
    </article>
  </body>
</html>