<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/youtube-vise-reklama-za-kreatore-problematicnih-sadrzaja/"/>
    <meta property="og:site_name" content="PC Press"/>
    <meta property="article:published_time" content="2019-11-22T14:19:03+00:00"/>
    <meta property="og:title" content="YouTube: Više reklama za kreatore “problematičnih” sadržaja"/>
    <meta property="og:description" content="YouTube ima komplikovan zadatak kada je u pitanju rešavanje problema u okviru kojeg se reklame pojavljuju i kod ekstremističkih sadržaja koji promovišu mržnju i nasilje, pa je neophodno da pronađe …"/>
  </head>
  <body>
    <article>
      <h1>YouTube: Više reklama za kreatore “problematičnih” sadržaja</h1>
      <address><time datetime="2019-11-22T14:19:03+00:00">22 Nov 2019, 14:19</time> by <a rel="author" href="https://pcpress.rs/author/milank/" target="_blank">Milan Živanović</a></address>
      <p><a href="https://pcpress.rs/tag/youtube/">YouTube</a> ima komplikovan zadatak kada je u pitanju rešavanje problema u okviru kojeg se <a href="https://pcpress.rs/tag/reklame/">reklame</a> pojavljuju i kod ekstremističkih sadržaja koji promovišu mržnju i nasilje, pa je neophodno da pronađe rešenje koje bi od ekstremista odvojilo one čija je jedina krivica u tome što prikazuju nasilne sekvence iz video igara.</p>
      <figure>
        <img src="https://i0.wp.com/pcpress.rs/wp-content/uploads/2019/11/youtube.jpg"/>
      </figure>
      <p>Jasno je da <b>ekstremne gejming scene nisu isto što i terorizam</b>, pa YouTube <b>pokušava da obezbedi reklame i za one kreatore koji su „na ivici,“</b> ali ne utiču na raspirivanje mržnje. Tako nastoji da sa ovakvim kreatorima spoji one oglašivače kojima ne smeta da se njihove reklame pojavljuju pored videa koji nisu u potpunosti „korektni.“</p>
      <p>Izvršna direktorka Susan Wojcicki uputila je pismo YouTube kreatorima, te istakla da platforma traga za oglašivačima koji će se reklamirati pored sadržaja sa „<b>žutom ikonicom</b>,“ koja upućuje na to da neki sadržaj nije prikladan za sve oglašivače. Tokom prvog meseca <b>projekat je doneo stotine hiljada dolara od marketinga</b> u okviru ovakvih video sadržaja, što znači da i ova niša ima prostora za sticanje dobiti.</p>
      <related>
        <a href="https://pcpress.rs/google-najavio-tri-nove-alatke-za-cuvanje-privatnosti/"/>
      </related>
      <figure>
        <img src="https://i0.wp.com/pcpress.rs/wp-content/uploads/2018/07/YouTube.jpg"/>
      </figure>
      <p>Promena bi posebno pozitivno mogla da utiče na kreatore gejming sadržaja, čiji su videi često označeni žutim budući da prikazuju nasilje u nekoj video igri. YouTube želi da napravi razliku između stvarnog i gejming nasilja, što bi trebalo da donese nešto više slobode, ali i dobiti, za kreatore sadržaja ovog tipa.</p>
      <p>Izvor: <a href="https://pcpress.rs/PCout/?url=https://www.engadget.com/2019/11/21/youtube-advertising-creators-edgy-content/">Engadget</a></p>
      <p>Tagovi: <a href="https://pcpress.rs/tag/gejming/">gejming</a>, <a href="https://pcpress.rs/tag/reklame/">reklame</a>, <a href="https://pcpress.rs/tag/terorizam/">terorizam</a>, <a href="https://pcpress.rs/tag/youtube/">YouTube</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/kompanije-povlace-svoje-reklame-sa-youtube-a/"/>
        <a href="https://pcpress.rs/youtube-planira-rucno-biranje-sadrzaja-za-kids-aplikaciju/"/>
        <a href="https://pcpress.rs/youtube-poostrava-uslove-za-zarade/"/>
      </related>
    </article>
  </body>
</html>