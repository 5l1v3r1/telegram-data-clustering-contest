<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549135.html/%D8%A7%D9%85%D8%AF%D8%A7%D8%AF%D8%B1%D8%B3%D8%A7%D9%86%DB%8C-%D9%87%D9%84%D8%A7%D9%84-%D8%A7%D8%AD%D9%85%D8%B1-%D9%85%D8%A7%D8%B2%D9%86%D8%AF%D8%B1%D8%A7%D9%86-%D8%A8%D9%87-995-%D8%AE%D8%A7%D9%86%D9%88%D8%A7%D8%B1-%D8%B3%DB%8C%D9%84-%D8%B2%D8%AF%D9%87-%D9%88-%DA%AF%D8%B1%D9%81%D8%AA%D8%A7%D8%B1-%D8%A8%D8%B1%D9%81"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-22T14:32:00+00:00"/>
    <meta property="og:title" content="امدادرسانی هلال احمر مازندران به 995 خانوار سیل‌زده و گرفتار برف"/>
    <meta property="og:description" content="معاون امدادو نجات جمعیت هلال احمر مازندران گفت: هلال احمر استان تاکنون به 995 خانوار سیل زده و گرفتار در برف و کولاک امدادرسانی کرد."/>
  </head>
  <body>
    <article>
      <h1>امدادرسانی هلال احمر مازندران به 995 خانوار سیل‌زده و گرفتار برف</h1>
      <h2>معاون هلال احمر مازندران اعلام کرد؛</h2>
      <address>
        <time datetime="2019-11-22T14:32:00+00:00">22 Nov 2019, 14:32</time>
      </address>
      <p>معاون امدادو نجات جمعیت هلال احمر مازندران گفت: هلال احمر استان تاکنون به 995 خانوار سیل زده و گرفتار در برف و کولاک امدادرسانی کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمد فخاری در گفت و گو با خبرنگار <a href="http://www.bloghnews.com/">بلاغ</a>، با بیان اینکه بر اثر بارش باران، برف و کولاک ۵ روز گذشته، ۱۰ شهرستان و ۳۵ روستا در استان دچار خسارت شد ، گفت: امدادگران هلال احمر تاکنون به ۹۹۵ خانوار معادل ۴ هزار و ۳۳۱ نفر سیل زده و گرفتار در برف و کولاک خدمات ارائه کردند.<br/><br/>وی به سیل و آبگرفتگی ۷ شهرستان و ۲۰ روستا در این مدت اشاره کرد و افزود: واحد‌های مسکونی ۱۷۰ خانوار بر اثر سیلاب دچار آبگرفتگی شد که با کمک نیرو‌های امدادی تخلیه آب منازل انجام شد و افراد سیل زده خدمات امدادی اولیه و اسکان اضطراری دریافت کردند.<br/><br/>معاون امدادو نجات جمعیت هلال احمر مازندران گفت: ۴۲ تیم امداد برای کمک به افراد گرفتار در برف، کولاک و سیلاب حضور فعال در محل حادثه داشتند.<br/><br/>فخاری تصریح کرد: ماموران راهداری و این جمعیت هم اکنون برای آزادسازی چند خانوار محبوس در برف ارتفاعات لاکوم (آلاشت سوادکوه) ، شیخ موسی بندپی شهرستان بابل و فیلبند تلاش می‌کنند.<br/><br/>انتهای پیام/</p>
    </article>
  </body>
</html>