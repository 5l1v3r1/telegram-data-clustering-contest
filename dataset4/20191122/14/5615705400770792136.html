<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204785-moz-zakupit-100-likiv-vid-vazhkih-hvorob-skalecka"/>
    <meta property="og:site_name" content="Mind UA"/>
    <meta property="article:published_time" content="2019-11-22T14:10:00+00:00"/>
    <meta property="og:title" content="МОЗ закупить 100% ліків від важких хвороб – Скалецька"/>
    <meta property="og:description" content="Програма «Доступні ліки» розшириться в два рази"/>
  </head>
  <body>
    <article>
      <h1>МОЗ закупить 100% ліків від важких хвороб – Скалецька</h1>
      <h2>Програма «Доступні ліки» розшириться в два рази</h2>
      <address>
        <time datetime="2019-11-22T14:10:00+00:00">22 Nov 2019, 14:10</time>
      </address>
      <p>Міністерство охорони здоров'я (МОЗ) у 2020 році планує покрити 100% потреб важкохворих пацієнтів. Про це під час брифінгу в Житомирі заявила міністерка охорони здоров'я Зоряна Скалецька, передає кореспондент <b>Mind</b>. </p>
      <p>«У наступному році в бюджеті 9,77 млрд виділено на закупівлю ліків, централізовану закупівлю ліків. Попередні роки були значно менші суми. В цьому році виділено 6,6 млрд. Значне збільшення, щоб ми отримали можливість закупити ліки на більшість важких захворювань. Ми маємо сьогодні можливість закупити 100% від потреби всіх лікарських засобів. Це наш значний крок, для того, щоб збільшити доступність», – сказала Скалецька.</p>
      <p>Вона також додала, що програма «Доступні ліки» розшириться в два рази.</p>
      <p>«З першого квітня в програму будуть додані інсуліни. У регіонах є нестача коштів для закупівлі інсуліну. У наступному році цієї проблеми не буде. Ми її вирішуємо включенням в програму «Доступні ліки», – зазначила міністерка.</p>
      <p>Станом на серпень 2019 року в реєстрі програми реімбурсації містилося 254 препарати: 78 з них повністю безкоштовні для пацієнтів, ще 176 можна придбати з невеликою доплатою. З препаратів, які держава відшкодовує на 100%, найдешевший коштує 5,22 грн, найдорожчий – 863,43 грн.</p>
      <p>Детальніше про медицину в Україні читайте у матеріалі <b>Mind</b> «<a href="https://mind.ua/openmind/20204607-ochikuvannya-dlya-zdorovya-koli-medichni-tehnologiyi-dijdut-do-ukrayini">Очікування для здоров'я: коли медичні технології дійдуть до України</a> «.</p>
      <related>
        <h4>Також читайте</h4>
        <a href="https://mind.ua/news/20204170-rahunkova-palata-i-derzhauditsluzhba-provodyat-pereviki-u-moz-raduckij"/>
        <a href="https://mind.ua/publications/20204068-mihajlo-raduckij-ya-nesu-personalnu-vidpovidalnist-pered-prezidentom-za-zoryanu-skalecku"/>
        <a href="https://mind.ua/news/20203964-strahovij-polis-bude-vidavatisya-derzhavnoyu-strahovoyu-kompanieyu-raduckij"/>
      </related>
    </article>
  </body>
</html>