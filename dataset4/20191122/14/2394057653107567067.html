<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/22/strategia-battletech-otrzymala-dlc-heavy-metal.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-22T14:30:00+00:00"/>
    <meta property="og:title" content="Strategia BattleTech otrzymała DLC Heavy Metal"/>
    <meta property="og:description" content="Nowe mechy, systemy uzbrojenia i dodatkowa minikamapnia z udziałem legendarnych bohaterów uniwersum."/>
  </head>
  <body>
    <article>
      <h1>Strategia BattleTech otrzymała DLC Heavy Metal</h1>
      <h2>Nowe mechy, systemy uzbrojenia i dodatkowa minikamapnia z udziałem legendarnych bohaterów uniwersum.</h2>
      <address><time datetime="2019-11-22T14:30:00+00:00">22 Nov 2019, 14:30</time> by <a rel="author">LM</a></address>
      <figure>
        <img src="https://img6.gram.pl/xwsl20191122142839350ajcf.jpg"/>
      </figure>
      <p>Firma Paradox Interactive wydała na pecetowych serwerach najnowszy, zapowiedziany podczas tegorocznego konwentu PDXCON dodatek do taktycznej strategii BattleTech. <b>DLC zatytułowane Heavy Metal wprowadza do gry studia Harebrained Schemes nowe mechy, nowe systemy uzbrojenia i dedykowaną im kampanię</b>. Pakiet pojawił się już na platformach Steam i GOG.com, a nowinki zaprezentowano na załączonym do wiadomości zwiastunie.<br/><br/>Heavy Metal zaoferuje <b>minikampanię fabularną, w której po przeciwnej stronie barykady staną dwie legendarne postacie z uniwersum marki: Bounty Hunter oraz Black Widow z drużyny najemników Wolf’s Dragoons</b>. Obok tego możemy liczyć na osiem nowych systemów uzbrojenia, wśród których pojawi się moździerz zdolny zniszczyć wiele jednostek naraz. Poza tym <b>twórcy przenieśli na grunt gry siedem klasycznych mechów z bitewniaka</b> i stworzyli jednego nowego z myślą o DLC.</p>
      <p><b>BattleTech </b>dostępne jest wyłącznie na <b>PC</b>.</p>
      <ul>
        <li><a href="https://www.gram.pl/artykul/2018/05/26/xcom-z-mechami-recenzja-battletech.shtml">XCOM z mechami. Recenzja Battletech</a>.</li>
      </ul>
      <p>https://www.youtube.com/watch?v=Kr_aOwoAg88&amp;feature=emb_title</p>
      <hr/>
      <p>
        <a href="https://www.sferis.pl/szukaj?q=battletech">Kup BattleTech i dodatki w sklepie Sferis.pl.</a>
      </p>
    </article>
  </body>
</html>