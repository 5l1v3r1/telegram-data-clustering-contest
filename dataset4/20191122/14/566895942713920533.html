<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2581670/deputati-ternopilskoi-oblasnoi-radi-popalisa-na-korupcii"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-22T14:44:00+00:00"/>
    <meta property="og:title" content="Депутати Тернопільської обласної ради попалися на корупції"/>
    <meta property="og:description" content="Складено та направлено до суду 56 протоколів щодо посадовців категорії «Б» та «В»"/>
  </head>
  <body>
    <article>
      <h1>Депутати Тернопільської обласної ради попалися на корупції</h1>
      <address><time datetime="2019-11-22T14:44:00+00:00">22 Nov 2019, 14:44</time> by <a rel="author">Антоніна Албул</a></address>
      <p>
        <i>На Тернопільщині за адмінправопорушення, пов’язані із корупцією, до відповідальності притягнуто 154 особи. Про це повідомляє прес-служба прокуратури області.</i>
      </p>
      <p>Судами, за участі прокурорів, постановлено рішення у 327 справах, до відповідальності притягнуто 154 правопорушники, рішення судів щодо яких набрали законної сили.</p>
      <p>Так, працівниками УЗЕ в Тернопільській області ДЗЕ НП України, за погодженням з прокуратурою області, направлено до суду протокол  про вчинення державним службовцем категорії «Б» Тернопільської обласної державної адміністрації правопорушення, пов’язаного з корупцією, передбаченого ч. 1 ст. 172-6 КУпАП (несвоєчасне, без поважних причин, подання е-декларації за 2018 рік). За принципової та обґрунтованої позиції прокуратури області Тернопільським міськрайонним судом винесено постанову, якою державного службовця визнано винним у вчиненні зазначеного правопорушень та накладено адміністративне стягнення у вигляді штрафу. Нещодавно рішення набрало законної сили.</p>
      <p>Спеціально уповноваженими суб’єктами у сфері запобігання корупції акцентувалася увага на виявленні правопорушень, пов’язаних з корупцією у діяльності посадових осіб вищої категорії, правоохоронців.</p>
      <p>Зокрема, складено та направлено до суду 56 протоколів щодо посадовців категорії  «Б» та «В», 9 протоколів стосовно депутатів обласної ради, 16 – діючих та колишніх працівників правоохоронних органів.</p>
    </article>
  </body>
</html>