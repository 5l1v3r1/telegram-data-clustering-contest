<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/esteri/2019/11/22/news/usa_una_pizza_ai_peperoni_la_chiamata_in_codice_al_911_salva_la_mamma_dalla_violenza_del_padre-241646418/"/>
    <meta property="og:site_name" content="Repubblica.it"/>
    <meta property="article:published_time" content="2019-11-22T14:36:00+00:00"/>
    <meta property="og:title" content="Usa: &quot;Una pizza pepperoni&quot;, la chiamata in codice al 911 salva la mamma dalla violenza"/>
    <meta property="og:description" content="L'addetto al servizio di emergenza ci ha messo un po', ma alla fine ha capito e ha messo in salvo la donna"/>
  </head>
  <body>
    <article>
      <h1>Usa: "Una pizza pepperoni", la chiamata in codice al 911 salva la mamma dalla violenza</h1>
      <h2>L'addetto al servizio di emergenza ci ha messo un po', ma alla fine ha capito e ha messo in salvo la donna</h2>
      <address>
        <time datetime="2019-11-22T14:36:00+00:00">22 Nov 2019, 14:36</time>
      </address>
      <p>OREGON CITY (Ohio) - Una violenza domestica in meno grazie a un escamotage che ha salvato la vita della madre. La figlia ha chiamato il 911, il numero unico di emergenza, facendo finta di ordinare una pizza "pepperoni", che negli Usa equivale al salame. Tattica conosciuta in Rete ma poco utilizzata. Infatti le forze dell'ordine americane non ne hanno mai garantito la riuscita per non avere mai messo in campo un addestramento di questo genere. Fortuna ha voluto che chi ha risposto alla chiamata, dopo un primo tentennamento, ha capito e ha agito.<br/><br/>Tim Teneyck ha risposto e ha controbattuto che il numero era sbagliato. Dopo l'insistenza da parte della ragazza, Teneyck ha avuto un flash, soprattutto per aver letto di situazioni simili sui social.<br/><br/><b>La chiamata</b><br/>911 - Oregon 911<br/>La chiamante - Vorrei una pizza a questo indirizzo<br/>911 - Ha chiamato il 911 per ordinare una pizza<br/>La chiamante - Sì sì. E' un appartamento<br/>911 - Ha fatto il numero sbagliato per una pizza<br/>La chiamante - No, no, no. Non capisce<br/>911 - Ho capito ora<br/><br/>A questo punto la ragazza ha formulato diversi espedienti creati per rispondere alle domande dell'agente sulla pericolosità della situazione, sui rischi che stavano correndo e su che tipo di soccorso avessero bisogno.<br/><br/>911 - L'uomo è ancora lì?<br/>La chiamante - Sì, vorrei una pizza grande<br/>911 - Ok. Avete bisogno di assistenza medica?<br/>La chiamante - No. Una pizza pepperoni.<br/><br/>Come riporta la <i>Bbc</i>, non è chiaro da dove provenga l'idea della pizza. Una cosa simile era stata proposta in una campagna contro la violenza domestica in Norvegia. Quattro anni dopo, nel maggio 2014, un utente sul sito Reddit, che sosteneva di essere un operatore del 911, descrisse una vittima di abuso domestico che aveva chiamato per ordinare una pizza: "La telefonata è iniziata in modo quasi stupido, ma in realtà era piuttosto seria".<br/><br/><br/><br/><br/><br/> </p>
    </article>
  </body>
</html>