<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/regional-news/news_538754/"/>
    <meta property="og:site_name" content="INNnews"/>
    <meta property="article:published_time" content="2019-11-22T14:23:15+00:00"/>
    <meta property="og:title" content="ราคาขยะสะท้อนเศรษฐกิจไทยเข้าขั้นวิกฤต"/>
    <meta property="og:description" content="นายธีรวงศ์ สรรค์พิพัฒน์ หรือโหมว ปราบขยะ ผู้บริหารและนั…"/>
  </head>
  <body>
    <article>
      <h1>ราคาขยะสะท้อนเศรษฐกิจไทยเข้าขั้นวิกฤต</h1>
      <h2>ปทุมธานีดัชนีราคาขยะสะท้อนเศรษฐกิจไทยเข้าขั้นวิกฤต</h2>
      <address>
        <time datetime="2019-11-22T14:23:15+00:00">22 Nov 2019, 14:23</time>
      </address>
      <p>นายธีรวงศ์ สรรค์พิพัฒน์ หรือโหมว ปราบขยะ ผู้บริหารและนักธุรกิจส่งออกขยะรายใหญ่ของไทย ย่านปทุมธานี ได้เปิดเผยถึงราคาขยะโดยรวมที่ลดลงเป็นอย่างมากในช่วง 3 เดือนหลังว่าโดยปกติเมื่อเศรษฐกิจไม่ดีผู้ผลิตจะหันมาใช้สินค้ารีไซคเคิลมากขึ้นเพราะมีราคาถูกกว่า ดังนั้นดัชนีราคาขยะจึงสามารถสะท้อนให้เห็นสภาพของเศรษฐกิจในช่วงเวลานั้นๆได้เป็นอย่างดี โดยปกติเมื่อเศรษฐกิจไม่ดีผู้ผลิตจำทำการลดต้นทุนและหันมาซื้อสินค้ารีไซคเคิล เพื่อทดแทนการใช้วัตถุดิบใหม่ แต่ในปัจจุบันสิ่งที่เป็นปัญหาที่สุดคงหนีไม่พ้นภาคการส่งออกของไทย เพราะถึงแม้เศรษฐกิจโลกจะมีอัตราการเจริญเติบโตเพียง 3.039 เปอร์เซ็นต์ มีการลดลง 0.126 เปอร์เซ็นต์เมื่อเทียบกับปีที่ผ่านมาแต่ก็ไม่ถือว่าอยู่ในภาวะถดถอยทางเศรษฐกิจ เมื่อคำนึงถึงสภาวะเศรษฐกิจไทยในปัจจุบันจะเห็นว่าภาคการส่งออกในไตรมาสที่4 ติดลบถึง 4.5 เปอร์เซ็นต์ ซึ่งเป็นผลโดยตรงมาจากค่าเงินบาทที่แข็งขึ้นเกือบ 10 เปอร์เซ็นต์เมื่อเทียบกับสกุลเงินของคู่ค้าหลัก ยังไม่รวมถึงการถูกตัดสิทธิ์ GSP ที่กำลังจะมีผลกระทบในอนาคต ค่าเงินบาทที่แข็งขึ้นแปลว่าสินค้าประเทศไทยที่ทำการส่งออกจะมีราคาสูงขึ้นเกือบ 10 เปอร์เซ็นต์ ขณะที่ภาคธุรกิจส่งออกส่วนใหญ่มีกำไรเฉลี่ยที่ 3 เปอร์เซ็นต์ ฉุดให้ราคาสินค้าไทยแพงขึ้นมาก คู่ค้าต่างประเทศลดการสั่งซื้อสินค้าจากไทยลง และเป็นปัญหาที่รัฐบาลต้องดำเนินการแทรกแทรงค่าเงินอย่างเร่งด่วน</p>
      <p>ธุรกิจรีไซคเคิลขยะเปรียบเสมือน “โดมิโน่ตัวสุดท้าย” ทางเศรษฐกิจเพราะเป็นธุรกิจที่ใช้ต้นทุนในการผลิตต่ำที่สุด เป็นธุรกิจที่ดูดซับขยะจากภาคธุรกิจอื่นมาเป็นสินค้า ในสภาวะถดถอยทางเศรษฐกิจดัชนีราคาขยะโดยรวมควรมีราคาที่สูงขึ้นเพราะความต้องการลดต้นทุนที่มากขึ้น แต่ในปัจจุบันดัชนีราคาขยะโดยรวมกลับลดลงเป็นประวัติการณ์เพราะโรงงานในไทยหยุดกิจการ สาเหตุสำคัญคือไม่สามารถทำการส่งออกได้ เมื่อดัชนีราคาขยะโดยรวมลดลงในภาวะที่เศรฐกิจลดอัตราการเติบโตลง จึงเป็นตัวชี้วัดได้ว่าเศรษฐกิจไทยอยู่ในขั้น “วิกฤต” อย่างเต็มรูปแบบ เมื่อธุรกิจรีไซคเคิลเป็นธุรกิจที่อาศัยการดูดซับขยะจากภาคธุรกิจอื่นและได้รับผลกระทบสะท้อนว่าธุรกิจในภาคอื่นซึ่งเปรียบเป็นโดมิโนตัวก่อนหน้าได้ล้มลงกันไปก่อนหน้า</p>
    </article>
  </body>
</html>