<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188081/"/>
    <meta property="og:site_name" content="Janam TV"/>
    <meta property="article:published_time" content="2019-11-22T14:54:09+00:00"/>
    <meta property="og:title" content="നവജാത ശിശുവിനെ വിറ്റ് സ്വര്‍ണമാലയും ഫോണും വാങ്ങി; പിതാവ് അറസ്റ്റില്‍"/>
    <meta property="og:description" content="ചെന്നൈ: നവജാത ശിശുവിനെ വിറ്റ് സ്വര്‍ണമാലയും മൊബൈല്‍ ഫോണും വാങ്ങിയ പിതാവ് അറസ്റ്റില്‍. തിരുനെല്‍വേലി വിക്രമസിംഗപുരം സ്വദേശിയായ യുവാവാണ് അറസ്റ്റിലായത്."/>
  </head>
  <body>
    <article>
      <h1>നവജാത ശിശുവിനെ വിറ്റ് സ്വര്‍ണമാലയും ഫോണും വാങ്ങി; പിതാവ് അറസ്റ്റില്‍</h1>
      <address><time datetime="2019-11-22T14:54:09+00:00">22 Nov 2019, 14:54</time> by <a rel="author">Janam TV Web Desk</a></address>
      <p>ചെന്നൈ: നവജാത ശിശുവിനെ വിറ്റ് സ്വര്‍ണമാലയും മൊബൈല്‍ ഫോണും വാങ്ങിയ പിതാവ് അറസ്റ്റില്‍. തിരുനെല്‍വേലി വിക്രമസിംഗപുരം സ്വദേശിയായ യുവാവാണ് അറസ്റ്റിലായത്. 1,80,000 രൂപയ്ക്കാണ് ഇരട്ടക്കുട്ടകളില്‍ ഒരാളെ ഇയാള്‍ വിറ്റത്. കഴിഞ്ഞ 8 നാണ് ഇയാള്‍ക്ക് ഇരട്ടക്കുട്ടികള്‍ ജനിച്ചത്.</p>
      <p>ഇയാള്‍ക്ക് രണ്ട് പെണ്‍കുട്ടികളും ഒരു ആണ്‍കുട്ടിയുമുണ്ട്. എന്നാല്‍ ഇരട്ടക്കുട്ടികള്‍ ജനിച്ചതോടെ ഇയാള്‍ അസ്വസ്ഥനായിരുന്നുവെന്നാണ് പൊലീസ് പറയുന്നത്. ഇരട്ടകുഞ്ഞുങ്ങളിലൊരാള്‍ പെണ്‍കുട്ടിയായതും ഇയാളില്‍ അസംതൃപ്തിയുണ്ടാക്കിയിരുന്നു. പിന്നീട് പെണ്‍കുട്ടിയെ വില്‍ക്കാനും ആണ്‍കുട്ടിയെ വളര്‍ത്താനും തീരുമാനിക്കുകയായിരുന്നു ഇയാള്‍.</p>
      <p>ഭാര്യ അറിയാതെയായിരുന്നു ഇയാള്‍ കുട്ടിയെ വിറ്റത്. ഭാര്യ കുഞ്ഞിനെ അന്വേഷിക്കാന്‍ തുടങ്ങിയതോടെയാണ് സംഭവം പുറത്തറിയുന്നത്. പിന്നീട് ആശുപത്രി അധികൃതരാണ് വിവരം പൊലീസില്‍ അറിയിച്ചത്. വിശദമായ ചോദ്യം ചെയ്യലില്‍ ഇയാള്‍ കുഞ്ഞിനെ വിറ്റ കാര്യം വ്യക്തമാക്കി.</p>
      <p>നവജാത ശിശുവിനെ വിറ്റ പണം കൊണ്ട് മകന് സ്വര്‍ണമാലയും തനിക്ക് മൊബൈല്‍ ഫോണും വാങ്ങിയതായും ഇയാള്‍ പൊലീസിനോട് പറഞ്ഞു. കുഞ്ഞിനെ വില്‍ക്കാന്‍ സഹായിച്ച ഇടനിലക്കാരെയും പൊലീസ് പിടികൂടി. തട്ടിക്കൊണ്ടു പോകല്‍, വഞ്ചന, ഗൂഢാ<br/>ലോചന തുടങ്ങിയ ക്രിമിനല്‍ കുറ്റങ്ങളാണ് ഇയാള്‍ക്കെതിരെ ചുമത്തിയിരിക്കുന്നത്.</p>
    </article>
  </body>
</html>