<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/22/654033/"/>
    <meta property="og:site_name" content="Економічна правда"/>
    <meta property="article:published_time" content="2019-11-22T14:43:00+00:00"/>
    <meta property="og:title" content="Топ-100 найдорожчих українських брендів: стартапи піднімають голову"/>
    <meta property="og:description" content="У рейтингу 100 найдорожчих українських торгових марок лідери залишилися незмінними, проте у списку почали з’являтися українські стартапи."/>
  </head>
  <body>
    <article>
      <h1>Топ-100 найдорожчих українських брендів: стартапи піднімають голову</h1>
      <address>
        <time datetime="2019-11-22T14:43:00+00:00">22 Nov 2019, 14:43</time>
      </address>
      <p>У рейтингу 100 найдорожчих українських торгових марок лідери залишилися незмінними, проте у списку почали з'являтися українські стартапи.</p>
      <p>Рейтинг склав <a href="https://nv.ua/ukr/biz/markets/reyting-ukrajinskih-brendiv-top-100-naydorozhchih-torgovih-marok-ukrajini-novini-ukrajini-50055102.html">журнал НВ разом з компанією MPP Consulting.</a></p>
      <p>Сумарна вартість ста найдорожчих національних торгових марок перевищує 6,2 млрд дол. Для порівняння — це рівно в півтора рази менше, ніж статки найбагатшого українця <a href="https://nv.ua/ukr/biz/top-100-bogatyh/rinat-ahmetov-dosye-biografiya-statki-2019-skilki-groshey-u-ahmetova-50051726.html">Ріната Ахметова</a>.</p>
      <p>Трійка лідерів рейтингу за рік не змінилася: нагорі списку як і раніше Моршинська (550 млн дол), Нова пошта (310 млн дол) і Rozetka (302 млн дол).</p>
      <p>У сотні найдорожчих — 15 новачків, причому IT-бренд Grammarly з першої спроби зайняв відразу 12-місце з вартістю 150 млн дол, а стартап PetCube посів 51 місце з вартістю 25 млн дол.</p>
      <p>Найбільший ріст у топ-5 показала компанія Roshen, +34% порівняно з 2018 роком.</p>
      <p>За минулий рік "золота сотня" українських торгових марок додала в ціні 4,7% </p>
      <p>
        <i><b>Як це рахували. </b>Вартість кожного бренду розраховувала компанія MPP Consulting.</i>
      </p>
      <p>
        <i>Методологія оцінки заснована на фінансових результатах компаній — власників марок, а також на факторах, які можуть впливати на вартість бренду, — географічне покриття продажів, технологічна складова, продукція, що випускається, а також інвестиційна привабливість галузі.</i>
      </p>
    </article>
  </body>
</html>