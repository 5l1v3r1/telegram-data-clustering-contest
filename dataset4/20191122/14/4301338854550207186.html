<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/prospathise-na-listepsi-katastima-me-psalidi/"/>
    <meta property="og:site_name" content="irafina"/>
    <meta property="article:published_time" content="2019-11-22T14:20:33+00:00"/>
    <meta property="og:title" content="Προσπάθησε να ληστέψει κατάστημα με… ψαλίδι!"/>
    <meta property="og:description" content="Με τα χαρακτηριστικά του καλυμμένα με ένα μαντήλι και κραδαίνοντας απειλητικά ένα… ψαλίδι, εισέβαλε το απόγευμα της Τετάρτης σε ένα μίνι μάρκετ στα Τρίκαλα ένας 36χρονος Έλληνας, ο οποίος προσπάθησε να ακινητοποιήσει την 49χρονη ιδιοκτήτρια και να αρπάξει όσα χρήματα υπήρχαν στο ταμείο. Όμως, η γυναίκα αποδείχθηκε ψύχραιμη και αντέδρασε, αναγκάζοντας τον επίδοξο ληστή να […]"/>
  </head>
  <body>
    <article>
      <h1>Προσπάθησε να ληστέψει κατάστημα με… ψαλίδι!</h1>
      <address>
        <time datetime="2019-11-22T14:20:33+00:00">22 Nov 2019, 14:20</time>
      </address>
      <p>Με τα χαρακτηριστικά του καλυμμένα με ένα μαντήλι και κραδαίνοντας απειλητικά ένα… ψαλίδι, εισέβαλε το απόγευμα της Τετάρτης σε ένα μίνι μάρκετ στα Τρίκαλα ένας 36χρονος Έλληνας, ο οποίος προσπάθησε να ακινητοποιήσει την 49χρονη ιδιοκτήτρια και να αρπάξει όσα χρήματα υπήρχαν στο ταμείο.</p>
      <p>Όμως, η γυναίκα αποδείχθηκε ψύχραιμη και αντέδρασε, αναγκάζοντας τον επίδοξο ληστή να το βάλει στα πόδια προς άγνωστη κατεύθυνση χωρίς να καταφέρει να βάλει «χέρι» στην ταμειακή μηχανή! Η 49χρονη σήμανε συναγερμό στην Αστυνομία που κινητοποιήθηκε άμεσα και ο δράστης εντοπίστηκε σε μικρή απόσταση από το κατάστημα, όπου συνελήφθη.</p>
      <p>Στην κατοχή του 36χρονου βρέθηκαν τόσο το ψαλίδι που χρησιμοποίησε, όσο και το μαντίλι με το οποίο είχε καλύψει το πρόσωπό του και κατασχέθηκαν ως πειστήρια. Σε βάρος του σχηματίστηκε δικογραφία για απόπειρα ληστείας και παράβαση του νόμου περί όπλων και παραπέμφθηκε στον εισαγγελέα Πλημμελειοδικών Τρικάλων.</p>
      <p>protothema.gr</p>
    </article>
  </body>
</html>