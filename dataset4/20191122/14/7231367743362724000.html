<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/finanza-borsa/mediaset-progetto-mfe-va-avanti-anche-con-dissenso-di-vivendi/"/>
    <meta property="og:site_name" content="InvestireOggi"/>
    <meta property="article:published_time" content="2019-11-22T14:31:51+00:00"/>
    <meta property="og:title" content="Mediaset: progetto MFE va avanti anche con dissenso di Vivendi"/>
    <meta property="og:description" content="Nella riunione odierna il CDA avrebbe infatti comunicato che il tentativo di conciliazione promosso da tribunale di Milano sul progetto MFE non ha dato esito positivo. Tuttavia, spiega la società, il progetto va avanti."/>
  </head>
  <body>
    <article>
      <h1>Mediaset: progetto MFE va avanti anche con dissenso di Vivendi</h1>
      <h2>Nella riunione odierna il CDA avrebbe infatti comunicato che il tentativo di conciliazione promosso da tribunale di Milano sul progetto MFE non ha dato esito positivo. Tuttavia, spiega la società, il progetto va avanti.</h2>
      <address><time datetime="2019-11-22T14:31:51+00:00">22 Nov 2019, 14:31</time> by <a rel="author" href="https://www.investireoggi.it/finanza-borsa/author/danilofieni/" target="_blank">Danilo Fieni</a></address>
      <p>Nessuna intesa parrebbe esserci ancora fra Mediaset ed il colosso transalpino dei media Vivendi. Nonostante ciò il mercato premia gli acquisti e, intorno alle 15:30, il titolo risulta in rally del +2,57% a 2,75 euro per azione.</p>
      <p>Nella riunione odierna il CDA avrebbe infatti comunicato che il tentativo di conciliazione promosso da tribunale di Milano sul <a href="https://www.investireoggi.it/finanza-borsa/mediaset-la-nuova-holding-mfe-e-lo-statuto-anti-ribaltone-che-blinda-il-cda-vivendi-non-votera/">progetto MFE</a> non ha dato esito positivo.</p>
      <p>Allo stesso tempo il board avrebbe invece confermato di andare comunque avanti con la creazione di un polo europeo dei media -in cui confluirebbero Mediaset e Mediaset Espana- data l’elevata priorità dell’operazione.</p>
      <p>A testimonianza di quanto Mediaset tenga a creare un gruppo pan-europeo dei media, si ricorda l’ulteriore rafforzamento della partecipazione detenuta nella tedesca ProSiebenSat.1 Media, attualmente al 15,1%</p>
      <p>Il Cda ha inoltre convocato l’assemblea straordinaria dei soci per il prossimo 10 gennaio 2020, al fine di  proporre sia l’approvazione di specifiche modifiche dello Statuto della holding MediaForEurope, che ulteriori variazioni che facciano aderire specifici aspetti della governance alla best practice.</p>
    </article>
  </body>
</html>