<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/pitesti/pesta-porcina-africana-ajuns-pitesti-mistret-fost-gasit-mort-strada-marginea-padurii-trivale-1_5dd7ed075163ec42714a7911/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-22T14:29:33+00:00"/>
    <meta property="og:title" content="Pesta porcină africană a ajuns şi la Piteşti. Un mistreţ a fost găsit mort pe o stradă de la marginea Pădurii Trivale"/>
    <meta property="og:description" content="Un nou focar de pestă porcină africană a fost declarat în Argeş, pe raza fondului de vânătoare nr. 29 Trivale. Un porc mistreţ găsit mort pe marginea unei străzi de lângă pădure, despre care s-a crezut iniţial că ce a fost lovit de o maşină, s-a dovedit a fi infestat cu virusul PPA."/>
  </head>
  <body>
    <article>
      <h1>Pesta porcină africană a ajuns şi la Piteşti. Un mistreţ a fost găsit mort pe o stradă de la marginea Pădurii Trivale</h1>
      <address><time datetime="2019-11-22T14:29:33+00:00">22 Nov 2019, 14:29</time> by <a rel="author">Cristina Stancu</a></address>
      <h4>Un nou focar de pestă porcină africană a fost declarat în Argeş, pe raza fondului de vânătoare nr. 29 Trivale. Un porc mistreţ găsit mort pe marginea unei străzi de lângă pădure, despre care s-a crezut iniţial că ce a fost lovit de o maşină, s-a dovedit a fi infestat cu virusul PPA.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/galati/mistret-gasit-mort-intr-o-padure-apropiere-gohor-animalul-era-bolnav-pesta-porcina-africana-1_5dd7e5fa5163ec42714a407f/index.html"/>
        <a href="https://adevarul.ro/locale/pitesti/cum-ajuns-odoctorita-inchisoare-zeci-retete-fictive-eliberate-pacientidecedati-1_5dd68e965163ec4271419d38/index.html"/>
        <a href="https://adevarul.ro/locale/pitesti/baia-terapeutica-verbina-somn-linistit-pregatesti-1_5dd68c195163ec427141888b/index.html"/>
      </related>
      <p>Analizele de laborator au confirmt prezenţa virusului la cadavrul de porc mistreţ.</p>
      <p>Au fost adoptate toate măsurile specifice în asfel de situaţii în zona infectată şi cea tampon.</p>
      <p>
        <b>Municipiul Piteşti, în zona infectată</b>
      </p>
      <p>Localităţile din zona infectată sunt Budeasa Mare, Budeasa Mică, Mărăcineni, Ştefăneştii Noi, Piteşti, Geamăna, Hinţeşti, Gura Văii, Smeura, Moşoaia, Bătrâni, Ciocănăi, Slătioarele, Uiasac, Valea Ursului, Brăileni, Bascov, Frăţeşti. Zona tampon cuprinde localităţile: Miceşti, Purcăreni, Colibaşi, Făgetu, Dărmăneşti, Enculeşti, Ştefăneşti, Văleni Podgoria, Viişoara, Goleşti, Bradu, Albota, Mareş, Cerbu, Păduroiu Deal, Poiana Lacului, Dealu Viilor, Băjeneşti, Băbana, Prislopu Mare, Prislopu Mic, Cotmeniţa, Dobrogostea, Vărzaru, Borleşti, Galeşeşti, Rogojina. </p>
      <p>
        <b>"Se vor vâna integral mistreţii"</b>
      </p>
      <p>În zona afectată sunt cuprinse fondurile de vânătoare  29 - Trivale, </p>
      <p>32 - Răsleţu şi 34 - Mareş.</p>
      <p>"Efectivele evaluate de mistreţi pe cele trei fonduri de vânătoare sunt 112. Se vor vâna integral mistreţii prin metode de vânătoare care nu dislocă efectivul, iar animalele vor fi neutralizate prin îngropare", precizează Instituţia Prefectului - Argeş.</p>
      <p>La acest moment, în judeţul Argeş sunt active 6 focare de PPA la porci mistreţi în fondurile de vânătoare: F.V. 1 Negoiu (complexul de vânătoare din Sălătrucu), F.V. 25 Grădiştea, F.V. 24 Mâzgana, F.V. 18 Râul Târgului, F.V. 7 Curtea de Argeş şi ultimul, în F.V. 29 Trivale.</p>
      <p>"Reamintim că orice suspiciune de boală trebuie comunicată de urgenţă medicului veterinar sau autorităţilor publice locale", mai precizează Instituţia Prefectului - Argeş.</p>
      <hr/>
    </article>
  </body>
</html>