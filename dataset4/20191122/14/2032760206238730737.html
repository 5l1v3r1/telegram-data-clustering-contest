<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90298"/>
    <meta property="og:site_name" content="Denník politika"/>
    <meta property="article:published_time" content="2019-11-22T14:35:19+00:00"/>
    <meta property="og:title" content="Merkelová je nemeckou kancelárkou už 14 rokov, vyjadrila sa k najdôležitejším výzvam budúcnosti"/>
    <meta property="og:description" content="22.11.2019 (Webnoviny.sk) – Nemecká kancelárka Angela Merkelová považuje za najdôležitejšie nové výzvy budúcnosti digitalizáciu a boj proti klimatickým zmenám. Na stretnutí Kresťanskodemokratickej únie Nemecka (CDU) v Lipsku vyhlásila, že sa musia pozerať do budúcna a prekonať nové tlaky, akými sú ruská agresia či obchodné spory so Spojenými štátmi americkými."/>
  </head>
  <body>
    <article>
      <h1>Merkelová je nemeckou kancelárkou už 14 rokov, vyjadrila sa k najdôležitejším výzvam budúcnosti</h1>
      <address><time datetime="2019-11-22T14:35:19+00:00">22 Nov 2019, 14:35</time> by <a rel="author">Webnoviny</a></address>
      <p>22.11.2019 (Webnoviny.sk) – Nemecká kancelárka Angela Merkelová považuje za najdôležitejšie nové výzvy budúcnosti digitalizáciu a boj proti klimatickým zmenám. Na stretnutí Kresťanskodemokratickej únie Nemecka (CDU) v Lipsku vyhlásila, že sa musia pozerať do budúcna a prekonať nové tlaky, akými sú ruská agresia či obchodné spory so Spojenými štátmi americkými.</p>
      <p>„<i>Musíme nájsť riešenia pre svet zajtrajška</i>,“ vyjadrila sa politička a dodala, že CDU musí byť „<i>stranou silného nemeckého centra</i>„. „<i>Chcem na tom aj naďalej pracovať ako kancelárka</i>,“ dodala.</p>
      <p>Merkelová je v tejto funkcii presne 14 rokov a na stretnutí strany povedala, že si nikdy nepredstavovala byť pri moci tak dlho. Vyhlásila, že od roku 2005 sa im podarilo dosiahnuť rekordné minimum v nezamestnanosti a zvrátiť svetovú finančnú krízu. Politička dodala, že jej práca sa ešte neskončila.</p>
      <footer>Zdroj: Webnoviny.sk – <a href="https://www.webnoviny.sk/merkelova-je-nemeckou-kancelarkou-uz-14-rokov-vyjadrila-sa-k-najdolezitejsim-vyzvam-buducnosti/"><u>Merkelová je nemeckou kancelárkou už 14 rokov, vyjadrila sa k najdôležitejším výzvam budúcnosti</u></a> © SITA Všetky práva vyhradené.</footer>
    </article>
  </body>
</html>