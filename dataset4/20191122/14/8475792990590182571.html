<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/smaland/fangelse-for-stold-av-jaktvapen"/>
    <meta property="og:site_name" content="SVT Nyheter"/>
    <meta property="article:published_time" content="2019-11-22T14:44:31+00:00"/>
    <meta property="og:title" content="Fängelse för stöld av jaktvapen"/>
    <meta property="og:description" content="Det blev fängelse för de sex personer i 25-årsåldern som stått åtalade misstänkta för grov vapenbrott och grov stöld från en villa i Väckelsång i Tingsryds kommun."/>
  </head>
  <body>
    <article>
      <h1>Fängelse för stöld av jaktvapen</h1>
      <address><time datetime="2019-11-22T14:44:31+00:00">22 Nov 2019, 14:44</time> by <a rel="author">Hanna Nilsson</a></address>
      <p>
        <b>Det blev fängelse för de sex personer i 25-årsåldern som stått åtalade misstänkta för grov vapenbrott och grov stöld från en villa i Väckelsång i Tingsryds kommun.</b>
      </p>
      <p>Inbrottet inträffade i augusti i år. Tre av de nu dömda personerna <a href="https://www.svt.se/nyheter/lokalt/smaland/atalas-for-grovt-vapenbrott-efter-stold-av-jaktgevar">ska ha brutit sig in i villan</a> och stulit bland annat fem jaktgevär med tillhörande ammunition och en motorcykel.</p>
      <h3>Erkänt delar av det de döms för</h3>
      <p>En av gärningsmännen är släkt med de boende i huset och utnyttjade sin kunskap om huset för att ta sig in i vapenskåpet. Hon pekades i förhör ut som drivande bakom brottet och döms nu till fängelse i två år och nio månader. En av männen döms till tre års fängelse. Båda har erkänt delar av det de åtalas för.</p>
      <p>Övriga döms till fängelsestraff av varierande längd.</p>
      <h3>Sälja vidare vapen</h3>
      <p>Tingsrätten anser dem skyldiga till grov stöld, grovt vapenbrott, ringa narkotikabrott, och dopningsbrott.</p>
      <p>I förhör har det kommit fram att vapnen stals för att säljas vidare till kriminella. Något som gör att rätten anser att samtliga ska dömas till fängelse.</p>
      <related>
        <h4>Relaterat</h4>
        <a href="https://www.svt.se/nyheter/lokalt/smaland/aklagare-yrkar-pa-fangelse-for-vapentjuvar"/>
        <a href="https://www.svt.se/nyheter/lokalt/smaland/atalas-for-grovt-vapenbrott-efter-stold-av-jaktgevar"/>
      </related>
    </article>
  </body>
</html>