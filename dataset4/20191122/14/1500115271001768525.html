<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/lifestyle/artikel/4930896/hier-wil-je-heen-la-la-land-concert-komt-naar-nederland"/>
    <meta property="og:site_name" content="RTL Boulevard"/>
    <meta property="article:published_time" content="2019-11-22T14:06:46+00:00"/>
    <meta property="og:title" content="Hier wil je heen: La La Land in Concert komt naar Nederland"/>
    <meta property="og:description" content="Met onweerstaanbare nummers als Another Day of Sun, Someone in the Crowd en het romantische City of Stars pakte La La Land, met Emma Stone (31) en Ryan Gosling (39) in de hoofdrollen, zowel filmcritici als bioscoopbezoekers volledig in. Daarom komt de musical voor één keer terug op het witte doek. En niet zomaar, maar met het Noordpool Orkest die de muziek tot leven brengt."/>
  </head>
  <body>
    <article>
      <h1>Hier wil je heen: La La Land in Concert komt naar Nederland</h1>
      <address>
        <time datetime="2019-11-22T14:06:46+00:00">22 Nov 2019, 14:06</time>
      </address>
      <p>Met onweerstaanbare nummers als Another Day of Sun, Someone in the Crowd en het romantische City of Stars pakte La La Land, met Emma Stone (31) en Ryan Gosling (39) in de hoofdrollen, zowel filmcritici als bioscoopbezoekers volledig in. Daarom komt de musical voor één keer terug op het witte doek. En niet zomaar, maar met het Noordpool Orkest die de muziek tot leven brengt.</p>
      <p>Na het succes van <i>Love Actually In Concert</i>, waarmee het Noordpool Orkest momenteel door Nederland reist, maakt de organisatie van Cinema in Concert vandaag bekend dat dit voorjaar het betoverende <i>La La Land</i> aan de beurt is. In mei is het Noordpool Orkest met<i> La La Land in Concert</i> in Den Haag, Rotterdam én in onze hoofdstad te vinden. Klinkt dat niet als muziek in de oren?</p>
      <p><i>La La Land </i>verraste uit het niets de filmwereld en liet op aanstekelijke wijze zien dat musicals niet altijd oubollig en stoffig hoeven te zijn. De film kreeg in 2017 een record van veertien Oscar-nominaties, waarvan er zes zijn verzilverd. Tevens won<i> La La Land </i>zeven Golden Globe Awards en vijf BAFTA Awards. Hoofdrolspeler Ryan Gosling, Sebastian is de film, maakte extra veel indruk door zelf alle indrukwekkende jazzy pianopartijen in de film voor zijn rekening te nemen.</p>
      <p>“You can't just hear jazz, you have to see it”, zei de acteur in<i> La La Land</i>. En juist dát maakt de live-uitvoering van het Noordpool Orkest zo’n beleving. De knetterende chemie tussen Ryan en zijn tegenspeller Emma Stone doet de rest. Het resultaat: een hartverwarmend filmfeest.</p>
      <p>Voor wie de film nog niet gezien heeft (al is die kans klein), een korte samenvatting van de moderne variant op de klassieke Hollywood-musical: het verhaal volgt serveerster Mia en jazzmuzikant Sebastian. Alle twee hebben ze grote dromen; zo hunkert Mia naar een leven op het witte doek en droomt de muzikale Sebastian van het openen van een eigen jazzclub. Als de twee elkaar per toeval tegen het knappe lijf lopen, slaat de vonk over. Het verlangen naar succes is wat hen samenbrengt, maar drijft hen uiteindelijk ook steeds verder van elkaar af... </p>
      <p>Wanneer hun carrières succesvol worden, moet het koppel keuzes maken die hun liefde onder druk zet.</p>
      <figure>
        <iframe src="https://www.youtube.com/embed/0pdqf4P9MB8" width="854" height="480" data-service="Youtube" scrolling="no"/>
      </figure>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/film/artikel/4383596/makers-la-la-land-niet-over-oscar-debacle-heen"/>
        <a href="https://www.rtlboulevard.nl/entertainment/artikel/107656/la-la-land-regisseur-werkt-aan-muziekserie"/>
        <a href="https://www.rtlboulevard.nl/lifestyle/fashion/artikel/4930306/victorias-secret-stopt-met-lingerieshow"/>
        <a href="https://www.rtlboulevard.nl/video/tv-fragmenten/video/4930136/rico-verhoeven-en-badr-hari-zijn-helemaal-klaar-voor-het-gevecht"/>
        <a href="https://www.rtlboulevard.nl/video/tv-fragmenten/video/4930121/de-hipslit-de-nieuwste-bijzondere-trend"/>
        <a href="https://www.rtlboulevard.nl/lifestyle/food/artikel/4928471/voor-de-agende-een-festival-met-alleen-maar-champagne"/>
      </related>
      <related>
        <a href="https://www.rtlboulevard.nl/entertainment/film/artikel/4383596/makers-la-la-land-niet-over-oscar-debacle-heen"/>
      </related>
      <related>
        <a href="https://www.rtlboulevard.nl/entertainment/showbizz/artikel/4929626/suite-life-actrice-niet-aziatisch-genoeg-voor-filmrol"/>
      </related>
    </article>
  </body>
</html>