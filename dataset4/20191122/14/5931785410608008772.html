<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/22/tumbakovic-ako-preskocimo-norvesku-ocekuje-nas-laksi-deo-posla/"/>
    <meta property="og:site_name" content="Sportska centrala"/>
    <meta property="article:published_time" content="2019-11-22T14:40:32+00:00"/>
    <meta property="og:title" content="Tumbaković: Ako preskočimo Norvešku, očekuje nas lakši deo posla"/>
    <meta property="og:description" content="Žrebom u Nionu određeno je da Srbija, ako prebrodi Norvešku, u finalu baraža za EURO 2020. bude domaćin Izraelu ili Škotskoj. Selektor „orlova“ Ljubiša Tumbaković je posle žreba rekao da njegove izabranike očekuje lakši deo posla, ako budu bolji od Norveške u Oslu. – Znali smo da ćemo igrati sa Norveškom, ona je u ovom […]"/>
  </head>
  <body>
    <article>
      <h1>Tumbaković: Ako preskočimo Norvešku, očekuje nas lakši deo posla</h1>
      <address><time datetime="2019-11-22T14:40:32+00:00">22 Nov 2019, 14:40</time> by <a rel="author">Darko</a></address>
      <p>Žrebom u Nionu određeno je da Srbija, ako prebrodi Norvešku, u <a href="https://www.sportskacentrala.com/2019/11/22/motiv-vise-srbija-domacin-u-potencijalnom-finalu-baraza-za-evropsko-prvenstvo/">finalu baraža za EURO 2020. bude domaćin Izraelu ili Škotskoj</a>. Selektor „orlova“ Ljubiša Tumbaković je posle žreba rekao da njegove izabranike očekuje lakši deo posla, ako budu bolji od Norveške u Oslu.</p>
      <p><b>– Znali smo da ćemo igrati sa Norveškom, ona je u ovom trenutku prioritet i ako je preskočimo i ostvarimo ono što želimo, mislim da nas onda očekuje lakši deo posla u finalnom delu. Naš fokus je na utakmici u Oslu, mislim da nas očekuje jako težak posao, razgovarali smo sa ljudima iz norveškog saveza, očekuje nas 27000 ljudi, rasporodat stadion. Oni su u jednom pobedničkom tonusu, tako se i ponašaju. A što se tiče Izraela i Škotske, mislim da nisu tog kvaliteta kao što je Norveška. Idemo, ipak, redom, prvo da završimo utakmicu sa Norveškom… Velika je prednost da se finalna utakmica igra kod kuće, lepa prednost za reprezentaciju Srbije. Ako dođemo u tu situaciju, a ja se nadam da hoćemo, onda da tu utakmicu odigramo pred prepunim stadionom – </b>izjavio je selektor Ljubiša Tumbaković koji se posle žreba pozdravio sa kolegom iz norveške reprezentacije, Larsom Lagerbekom.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/22/motiv-vise-srbija-domacin-u-potencijalnom-finalu-baraza-za-evropsko-prvenstvo/"/>
        <a href="https://www.sportskacentrala.com/2019/11/22/tumbakovic-voleo-bih-bugarsku-u-finalu/"/>
        <a href="https://www.sportskacentrala.com/2019/11/20/srbiji-preti-nova-kazna-i-jos-tezi-put-na-euro-2020/"/>
        <a href="https://www.sportskacentrala.com/2019/11/19/matijasevic-o-statusu-tumbakovica/"/>
        <a href="https://www.sportskacentrala.com/2019/11/19/deza-vi-tumbakovic-vec-na-izlaznim-vratima/"/>
        <a href="https://www.sportskacentrala.com/2019/11/17/tadic-zasluzili-smo-da-pobedimo-dobar-zamajac-za-dalje/"/>
        <a href="https://www.sportskacentrala.com/2019/11/17/tumbakovic-trazimo-resenja-ali-u-ovom-momentu-tesko-da-srbija-ima-nesto-bolje/"/>
        <a href="https://www.sportskacentrala.com/2019/11/17/evo-sta-ocekuje-orlove-u-barazu/"/>
        <a href="https://www.sportskacentrala.com/2019/11/17/ukrajina-dosolila-rane-mitrovic-nastavio-seriju-video/"/>
      </related>
    </article>
  </body>
</html>