<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/vittorio-grigolo-verissimo-accuse-molestie/"/>
    <meta property="og:site_name" content="Novella 2000"/>
    <meta property="article:published_time" content="2019-11-22T14:29:05+00:00"/>
    <meta property="og:title" content="Vittorio Grigolo a Verissimo parla delle accuse di molestie ricevute"/>
    <meta property="og:description" content="Dopo essere stato accusato di molestie sessuali, Vittorio Grigolo a Verissimo svela tutto ciò che è accaduto. Le sue parole."/>
  </head>
  <body>
    <article>
      <h1>Vittorio Grigolo a Verissimo parla delle accuse di molestie ricevute</h1>
      <address><time datetime="2019-11-22T14:29:05+00:00">22 Nov 2019, 14:29</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <h3>Dopo essere stato accusato di molestie sessuali, Vittorio Grigolo a Verissimo svela tutto ciò che è accaduto</h3>
      <p>Sono trascorsi ben due mesi da quando, inaspettatamente, <b>Vittorio Grigolo</b> è stato accusato di <b>molestie sessuali</b>. Come ben ricorderemo, l’amatissimo tenore lo scorso settembre è finito al centro dello scandalo, venendo addirittura allontanato dall’opera della quale era protagonista. Naturalmente fin dal primo momento<a href="https://www.novella2000.it/vittorio-grigolo-parla-accuse-molestie-sessuali/"> il cantante lirico ha negato le accuse, affermando la sua totale estraneità nei fatti</a>. Le indagini, nel mentre, stanno ancora facendo il loro corso, ma adesso pare che ci siano nuove prove che sembrerebbero confermare l’innocenza di <b>Grigolo</b>. A comunicarlo è lo stesso <b>Vittorio</b>, che ospite della prossima puntata di <b>Verissimo</b> è tornato sullo spiacevole episodio, svelando per la prima volta cosa è realmente accaduto. Presente in studio anche il suo avvocato, che ha raccontato cosa sta accadendo. Scopriamo le loro parole in merito.</p>
      <p>Dopo il successo ad <b><a href="https://www.wittytv.it/amici/">Amici</a></b> in qualità di coach, <b>Vittorio Grigolo</b> è tornato ad occuparsi della sua carriera. Così il tenore ha iniziato a portare in giro per il mondo la sua nuova opera, il <i>Faust</i>, che ha ottenuto un enorme successo. Tuttavia durante lo spettacolo svoltosi a Tokyo è accaduto qualcosa sul palco che ha lasciato il web senza parole. Stando a quanto riportato, infatti, sembrerebbe che <b>Grigolo</b>, <a href="https://www.novella2000.it/vittorio-grigolo-accusato-molestie-sessuali/">durante la chiamata degli applausi, abbia <b>molestato</b> una delle ballerine del cast, davanti agli occhi di tutta la platea</a>. A quel punto <b>Vittorio</b> è stato sospeso dal suo stesso spettacolo, venendo allontanato dalla <i>Royal Opera House</i> di Londra, dove qualche sera dopo avrebbe dovuto esibirsi con l’opera. Sono così partite le relative inchieste, per scoprire cosa fosse accaduto, tuttavia nel mentre il cantante è finito sulla bocca di tutti.</p>
      <p>Pur avendo provato a discolparsi, nel corso delle settimane numerose sono state le critiche rivolte all’artista, che ha così decido di attendere l’esito delle indagini. Dopo ben due mesi, adesso <b>Vittorio Grigolo</b> parla pubblicamente per la prima volta delle <b>accuse di molestie</b> ricevute. Durante un’ospitata a <b>Verissimo</b> il tenore ha raccontato la sua verità e a parlare è stato anche il suo avvocato. Leggiamo le loro dichiarazioni.</p>
      <h3>Ospite a Verissimo, Vittorio Grigolo svela la verità sulle accuse di molestie ricevute</h3>
      <p>Giunto nel salotto di <b>Silvia Toffanin</b>, <b>Vittorio Grigolo</b> ha raccontato la sua verità in merito alle <b>accuse di molestie</b>. Queste le sue parole a <b>Verissimo</b>:</p>
      <blockquote>“È stato solo un grandissimo malinteso. Ero a Tokyo, alla fine della rappresentazione dell’opera del Faust. Nel momento degli applausi io coinvolgo sempre tutti e lì ho portato davanti al palco anche il corpo di ballo. Sorridendo ho schiacciato la pancia di spugna di una ballerina (che prima era stata protagonista di una scena in cui cercava di fare toccare la pancia ad un Faust spaventato) e ho sentito un corista che mi diceva ‘Che cosa stai facendo? Non lo vedi che è imbarazzata?’ E io gli ho risposto ‘Ma cosa stai dicendo?’. Tutto questo di fronte a un pubblico!”</blockquote>
      <p>E ancora <b>Vittorio Grigolo</b> ha aggiunto cosa è accaduto subito dopo le <b>accuse</b>:</p>
      <blockquote>“Il giorno dopo vengo chiamato dalla Royal Opera House di Londra e mi dicono che per questa mia condotta devo lasciare. Sono dovuto andare via. Hanno avviato un’inchiesta comportamentale interna, di condotta. Le motivazioni sono state quelle di aver toccato la pancia di spugna. Loro l’hanno raccontato come volevano. È una cosa che non auguro a nessuno. È un dolore che ti porti dentro! Non voglio fare né l’eroe né la vittima. Voglio solo capire il perché di tutto questo. Nella sofferenza si cresce se ci si rialza”</blockquote>
      <p>Infine a parlare è stato l’avvocato di <b>Vittorio Grigolo</b>, che a <b>Verissimo</b> svela un inedito retroscena sulle indagini in corso:</p>
      <blockquote>“C’è un video, che per ragioni di copyright non possiamo mostravi, che non lascia spazio a dubbi. Dopo averlo visionato siamo sereni e confidiamo che questa cosa si concluda velocemente”</blockquote>
      <p>Cosa accadrà dunque a questo punto? <b>Vittorio Grigolo</b> riuscirà a dimostrare la sua innocenza? Non resta che attendere ulteriori news in merito, e nel mentre aspettare l’intervista integrale a <b>Verissimo</b>. Appuntamento su Canale 5 per <b>sabato 23 novembre</b>.</p>
      <related>
        <a href="https://www.novella2000.it/tina-cipollari-kiko-nalli-ambra-lombardo-frecciatina/"/>
        <a href="https://www.novella2000.it/laura-pausini-conduttrice-sanremo-2020/"/>
        <a href="https://www.novella2000.it/miley-cyrus-attaccata-elsa-pataky-liam-hemsworth/"/>
      </related>
    </article>
  </body>
</html>