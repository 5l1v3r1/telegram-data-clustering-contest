<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/reklame/2019/11/jarle-thalberg-far-med-seg-hetland-i-reklamejury/"/>
    <meta property="og:site_name" content="Kampanje"/>
    <meta property="article:published_time" content="2019-11-22T14:51:27+00:00"/>
    <meta property="og:title" content="Jarle Thalberg får med seg Hetland i reklamejury"/>
    <meta property="og:description" content="Disse skal kåre årets beste reklamefilm på kino."/>
  </head>
  <body>
    <article>
      <h1>Jarle Thalberg får med seg Hetland i reklamejury</h1>
      <address><time datetime="2019-11-22T14:51:27+00:00">22 Nov 2019, 14:51</time> by <a rel="author" href="https://kampanje.com/users/dag-robert-jerijervi/" target="_blank">Dag Robert Jerijervi</a></address>
      <p>
        <b>Disse skal kåre årets beste reklamefilm på kino.</b>
      </p>
      <p>Mediebyrå-veteranen og mediedirektør<b> Jarle Thalberg</b> i GroupM inntar rollen som juryleder i Big Screen Awards som går av stabelen på Vika Kino i Oslo 30. januar. Denne prisutdelingen arrangeres av landets to store aktører for distribusjon av kinoreklame: Capa og Media Direct Norge.</p>
      <p>- Jeg gleder meg til å lede juryen som skal finne vinnerne i vår sterkeste mediekanal. Kino er en fantastisk arena for reklame med unike lyd- og bildemuligheter. Dette er en arena hvor publikum liker og forventer reklame som gjør at det er unike muligheter for påvirkning, sier juryleder Thalberg.</p>
      <p>- Jeg var også i juryen i fjor og det var inspirerende å se hvordan enkelte klarer å bruke kinolerretet og kinosalen som en fantastisk arena til å kommunisere med kundene på, fortsetter han.</p>
      <p>Med seg blant jurymedlemmene har han blant andre den ferske «Skal vi danse»-vinneren <b>Aleksander Hetland</b> fra reklamebyrået Nord DDB. Juryen består i tillegg av kreatør <b>Ester Hjellum</b> fra Try, Innovation Strategist <b>Simen Kjær</b> fra Vizeum, senior prosjektleder <b>Gry Birgitte Bækkelund</b> fra Per Høj, Head og Audio Visual <b>Marianne Massaiu</b> fra Mediacom, Managing Director <b>Jon A. Nævestad</b> fra Starcom, Client Director<b> Camilla Marstrander</b> fra Carat, salgsdirektør<b> Vegard Kvalvaag</b> fra Capa og markedssjef <b>Christer Solberg</b> fra Media Direct Norge.</p>
      <p>De skal finne vinnere i de fem kategoriene Beste Film Riks, Beste Film Lokal, Årets Nykommer, Beste Kreative Bruk av Kino og Kinopublikummets Favoritt. I tillegg vil årets Young Lions Film bli kåret. </p>
      <p>- Vi gleder oss veldig til Big Screen Awards nummer to i rekken. Vi har en knallsterk jury, sier salgsdirektør <b>Vegard Kvalvaag</b> i Capa.</p>
      <p>- Jeg synes vi har satt sammen en sterk og mangfoldig jury. Dette skal bli svært spennende, sier <b>Christer Solberg</b>, markedssjef hos Media Direct Norge.</p>
      <p> </p>
    </article>
  </body>
</html>