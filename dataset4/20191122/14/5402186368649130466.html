<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/uppgifter-apple-fokuserar-pa-stabilitet-med-ios-14"/>
    <meta property="og:site_name" content="Mobil"/>
    <meta property="article:published_time" content="2019-11-22T14:23:00+00:00"/>
    <meta property="og:title" content="Uppgifter: Apple fokuserar på stabilitet med IOS 14"/>
    <meta property="og:description" content="Utrullningen av IOS 13 kantades av problem och buggar, något som Apple nu påstås vilja försöka undvika genom att primärt fokusera på stabilitet i IOS 14."/>
  </head>
  <body>
    <article>
      <h6 class="kicker">Vill inte få liknande problem som med IOS 13</h6>
      <h1>Uppgifter: Apple fokuserar på stabilitet med IOS 14</h1>
      <address><time datetime="2019-11-22T14:23:00+00:00">22 Nov 2019, 14:23</time> by <a rel="author" href="mailto:redaktion@mobil.se" target="_blank">Mats Karlsson</a></address>
      <p>Nyheter <br/><b>Utrullningen av IOS 13 kantades av problem och buggar, något som Apple nu påstås vilja försöka undvika genom att primärt fokusera på stabilitet i IOS 14.</b></p>
      <p>Ett intressant faktum rörande IOS 13 är att operativsystemet har uppdaterats mer frekvent efter sin lansering än någon annan version av IOS. Detta då det förekommit mängder av problem och buggar. Det här sägs Apple nu vilja ändra på, och därför har man beslutat sig fört att göra en del förändringar när det gäller utvecklingsarbetet av IOS. Det hävdar åtminstone källor till affärspublikationen Bloomberg, som hänvisar till källor med insyn i Apples planer. Förändringarna ska ha tillkännagivits i samband med ett internt kickoff-möte på Apples högkvarter i Cupertino. Bland annat så ska man låta instabila eller ofärdiga funktioner vara avstängda per automatik till dess att man fått ordning på dem, med möjligheten för utvecklarna att aktivera dem individiuellt för att ägna sig åt felsökning. Dessutom sägs man vilja fokusera mer på stabilitet och driftsäkerhet än på nya funktioner med IOS 14, som förväntas lanseras någon gång under hösten 2020. Den som hade hoppats på banbrytande ny funktionalitet lär således bli besviken, förutsatt att uppgifterna stämmer. </p>
      <p>Annons</p>
      <footer>Källa <br/><a href="https://www.neowin.net/news/apple-is-changing-the-ios-14-development-process-following-the-buggy-release-of-ios-13">Apple påstås fokusera på stabilitet med IOS 14</a></footer>
      <related>
        <h4>Relaterade artiklar</h4>
        <a href="https://www.mobil.se/tips-tricks/13-smarta-tips-for-iphone-med-ios-13"/>
        <a href="https://www.mobil.se/nyheter/ute-nu-ios-1322-ger-mutlitasking-i-iphone-igen"/>
        <a href="https://www.mobil.se/nyheter/ios-133-slappt-i-beta-ska-losa-nya-problem"/>
        <a href="https://www.mobil.se/nyheter/ios-131-ute-nu-buggfixar-ska-atgarda-bristerna-i-ios-13"/>
      </related>
    </article>
  </body>
</html>