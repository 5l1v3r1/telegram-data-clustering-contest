<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/ankaragucu-trabzonspor-maci-hangi-kanalda-saat-kacta-11ler-belli-oldu-2103601"/>
    <meta property="og:site_name" content="Fanatik"/>
    <meta property="article:published_time" content="2019-11-22T14:28:00+00:00"/>
    <meta property="og:title" content="Ankaragücü - Trabzonspor maçı hangi kanalda, saat kaçta? (11'ler belli oldu)"/>
    <meta property="og:description" content="Süper Ligde 12. hafta maçında Trabzonspor deplasmanda Ankaragücü ile karşı karşıya gelecek. Zirve mücadelesi veren Trabzonspor deplasmanda rakibini mağlup etmek istiyor. Ankaragücü ise sahasında rakibini yenerek kötü gidişini bu maçta sonlandırma peşinde. İki takımın da 11leri belli oldu. Trabzonsporda..."/>
  </head>
  <body>
    <article>
      <h1>Ankaragücü - Trabzonspor maçı hangi kanalda, saat kaçta? (11'ler belli oldu)</h1>
      <h2>Süper Lig'de 12. hafta maçında Trabzonspor deplasmanda Ankaragücü ile karşı karşıya gelecek. Zirve mücadelesi veren Trabzonspor deplasmanda rakibini mağlup etmek istiyor. Ankaragücü ise sahasında rakibini yenerek kötü gidişini bu maçta sonlandırma peşinde. İki takımın da 11'leri belli oldu. Trabzonspor'da Ünal Karaman kalede Erce Kardeşler'e görev verdi. Peki, Ankaragücü - Trabzonspor maçı hangi kanalda, saat kaçta? Detaylar ve maçın canlı skor takibi fanatik.com.tr'de...</h2>
      <address>
        <time datetime="2019-11-22T14:28:00+00:00">22 Nov 2019, 14:28</time>
      </address>
      <p><a href="https://www.fanatik.com.tr/haberler/super-lig">Süper Lig</a>'e verilen milli aranın ardından <a href="https://www.fanatik.com.tr/haberler/trabzonspor">Trabzonspor</a> ile MKE <a href="https://www.fanatik.com.tr/haberler/ankaragucu">Ankaragücü</a> yarın Ankara'da Eryaman Stadyumu'nda karşı karşıya gelecek. Alt sıralardan kurtulmak isteyen Ankaragücü ile liderlik mücadelesi veren Trabzonspor’u karşı karşıya getirecek mücadelede iki takımın da 3 puana ihtiyacı var.</p>
      <p>UEFA Avrupa Ligi'nde iddiası kalmayan Trabzonspor, Süper Lig'e odaklanırken, Teknik Direktör Ünal Karaman, başkent deplasmanında cezalı ve sakat oyuncular nedeniyle kadroda değişikliğe gidecek.</p>
      <h3>Ankaragücü - Trabzonspor maçı hangi kanalda, saat kaçta?</h3>
      <p>Hakem Cüneyt Çakır'ın yöneteceği yardımcılıklarını ise Bahattin Duran ve Tarık Ongun'un yapacağı müsabaka saat 17.30'da başlayacak. beIN SPORTS HD1'den canlı yayınlanacak maçın skor takibi ve detaylar fanatik.com.tr'de...</p>
      <h3>
        <a href="https://www.misli.com/?utm_source=dp-fanatik&amp;utm_medium=f-link">TRABZONSPOR'A DEPLASMANDA HARİKA ORAN! TIKLA VE OYNA...</a>
      </h3>
      <h3>Ankaragücü - Trabzonspor 11'ler...</h3>
      <p><b>Ankaragücü:</b> Korcan, Kitsiou, Yalçın, Pazdan, Pinto, Canteros, Sedat, Aydın, İlhan, Faty, Orgill</p>
      <p><b>Trabzonspor:</b> Erce, Pereira, Hüseyin, Campi, Kamil Ahmet, Hosseini, Obi Mikel, Sosa, Yusuf, Nwakaeme, Sörloth</p>
      <p>
        <b>Ünal Karaman kadroyu değiştirecek!</b>
      </p>
      <p>Cezalı Uğurcan Çakır'ın yerine kaleyi Erce Kardeşlere emanet edecek olan Karaman'ın cezalı Abdulkadir Parmak'ın yerine ise sakatlıktan dönen ve takımla birlikte çalışmalarını sürdüren Obi Mikel'e formayı vermesi bekleniyor. Filip Novak'ın yerine oynaması beklenen Abdurrahim Dursun'dan da kötü haber geldi. Sosa'nın sınırda olması kafaları karıştırdı!</p>
      <p>Yaşadığı sakatlık nedeniyle UEFA Avrupa Ligi'nde oynanan Krasnodar ve Süper Lig'de Alanyaspor maçlarında forma giyemeyen Jose Sosa, takımla birlikte çalışmalarını sürdürüyor. Hafif ağrıları olmasına rağmen MKE Ankaragücü maçında forma giymek isteyen Arjantinli oyuncunun kart sınırında olması ise Teknik Direktör Ünal Karaman'ı düşündürüyor. Galatasaray maçında oyuncusunu sahada görmek isteyen deneyimli teknik adam kaptan Sosa'nın olası MKE Ankaragücü maçında kart görmesi halinde gelecek hafta Trabzon'da oynanacak olan Galatasaray maçında forma giyemeyecek. Ünal Karaman ise oyuncusunun son durumuna baktıktan sonra Sosa ile ilgili kararını verecek.</p>
      <p>
        <b>Sörloth moralli</b>
      </p>
      <p>Trabzonspor'un Norveçli oyuncusu Alexander Sörloth, MKE Ankaragücü maçında Teknik Direktör Ünal Karaman'ın gol yollarındaki en büyük silahlarından biri olacak. Norveç Milli Takımı’nda çıktığı 2 maçta 3 gol atan golcü oyuncu oldukça formda ve moralli döndü.</p>
      <p>
        <b>Ankaragücü, Trabzonspor'u 9 yıldır yenemiyor</b>
      </p>
      <p>Trabzonspor, ligde Ankaragücü ile 73. kez karşı karşıya gelecek. İki takım arasında oynanan 72 maçta bordo-mavililer 37, sarı-lacivertliler ise 16 kez galip ayrıldı. 19 maç da beraberlikle sonuçlandı.</p>
      <p>Ankaragücü, evinde oynadığı 36 lig maçının 14’ünü kazanırken, bordo-mavili ekip ise 13 maçtan galip ayrıldı. Taraflar 9 maçta berabere kaldı. Başkent ekibi, Trabzonspor’a karşı Ankara’da son galibiyetini 1 Mayıs 2010'da 1-0’lık skor ile alırken, sarı-lacivertli ekibin golü Robert Vittek’ten gelmişti. Söz konusu tarihten beri Ankaragücü rakibini Ankara'da yenme başarası gösteremedi.</p>
      <p>
        <b>Karaman ve Kaplan 68 gün sonra yeniden</b>
      </p>
      <p>Trabzonspor Teknik Direktörü Ünal Karaman ile MKE Ankaragücü Teknik Direktörü Mustafa Kaplan, 68 gün sonra yeniden karşı karşıya gelecek. İki teknik adam, ligin 4. haftasında Trabzonspor ile Gençlerbirliği arasında Trabzon'da oynanan ve 2-2 beraberlikle sonuçlanan maçta karşılaşmışlardı. Mustafa Kaplan, Trabzonspor maçı ile birlikte 161 gün sonra yeniden Başkent ekibinin başında sahaya çıkmasıyla iki teknik adam ilk yarıda tekrar karşılaşacak.</p>
    </article>
  </body>
</html>