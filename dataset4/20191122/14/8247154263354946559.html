<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/do-kremenchuka-na-vihidnih-zavitayut-morozi"/>
    <meta property="og:site_name" content="Кременчугская газета"/>
    <meta property="article:published_time" content="2019-11-22T14:15:00+00:00"/>
    <meta property="og:title" content="До Кременчука на вихідних завітають морози"/>
    <meta property="og:description" content="Прогноз погоди. Весь день 23 листопада у Кременчуці буде ясним, тільки вранці ненадовго небо вкриється хмарами. Без опадів."/>
  </head>
  <body>
    <article>
      <h1>До Кременчука на вихідних завітають морози</h1>
      <address>
        <time datetime="2019-11-22T14:15:00+00:00">22 Nov 2019, 14:15</time>
      </address>
      <p>
        <b>Прогноз погоди.</b>
      </p>
      <p>Весь день<b> 23 листопада </b>у Кременчуці буде ясним, тільки вранці ненадовго небо вкриється хмарами. Без опадів.</p>
      <p>Температура повітря коливатиметься від -1 до -6 градусів за Цельсієм. Про це повідомляє погодний сайт <a href="https://rp5.ua/%D0%9F%D0%BE%D0%B3%D0%BE%D0%B4%D0%B0_%D0%B2_%D0%9A%D1%80%D0%B5%D0%BC%D0%B5%D0%BD%D1%87%D1%83%D1%86%D1%96">Rp5 у Кременчуці. </a></p>
      <p>У цей день вшановується пам’ять апостолів Ераста, Олімпа, Родиона. За народним повір’я, іній на деревах передвіщав мороз, а туман — тепло. Однак, якщо цього дня на деревах іній лежав зранку, то до самого Введення (4 грудня) морози будуть змінюватися відлигою. Погода у цей час дуже мінлива: «Ераст на все гаразд: і на холод, і на голод, і на хуртовину».</p>
      <p><b>24 листопада</b> Кременчуці ясна погода спостерігатиметься протягом усього дня, але на вечір небо затягнеться хмарами. Без опадів.</p>
      <p>Температура повітря коливатиметься від -1 до -6 градусів за Цельсієм.</p>
      <p>24 листопада відзначається день преподобного Феодора Студита, сповідника. У народі казали: <i>«З дня святого Феодора Студня прилітають зимові вітри, від яких буває холодно на дворі й морозно на землі».</i></p>
      <p>Як зазначають на сайті <a href="https://ua.sinoptik.ua/%D0%BF%D0%BE%D0%B3%D0%BE%D0%B4%D0%B0-%D0%BA%D1%80%D0%B5%D0%BC%D0%B5%D0%BD%D1%87%D1%83%D0%BA">Синоптик у Кременчуці</a>, зазвичай з цього дня починає студити і морозити: <i>«На Студня холоднеча що не день — лютіша і гірша».</i></p>
      <p>Часто це буває сніжний день. Якщо цього дня було вогко та йшов сніг, чекали відлиги до Введення (4 грудня). Якщо день був ясним, незабаром мало бути похолодання. За 24 листопадом передбачали погоду на майбутню зиму: якщо день був теплим, то й зима буде теплою, і навпаки.</p>
      <p> </p>
      <p> </p>
      <p>Катерина Синьова<br/> </p>
      <p> </p>
      <p> </p>
    </article>
  </body>
</html>