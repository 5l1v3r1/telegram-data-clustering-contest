<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/ellada/thrinos-gia-ton-xamo-tou-ellina-kapetaniou-meta-apo-fotia-se-ploio-anoikta-tis-vrazilias/2921229/"/>
    <meta property="og:site_name" content="Newsit.gr"/>
    <meta property="article:published_time" content="2019-11-22T14:24:05+00:00"/>
    <meta property="og:title" content="Θρήνος για τον χαμό του Έλληνα καπετάνιου μετά από φωτιά σε πλοίο ανοικτά της Βραζιλίας"/>
    <meta property="og:description" content="Ο 40χρονος Έλληνας πλοίαρχος ήταν πατέρας ενός μικρού κοριτσιού. Στο πλοίο ξέσπασε φωτιά τα ξημερώματα ανοικτά της Βραζιλίας. Ο θάνατος του Έλληνα καπετάνιου πιθανότατα προκλήθηκε από αναθυμιάσεις."/>
  </head>
  <body>
    <article>
      <h1>Θρήνος για τον χαμό του Έλληνα καπετάνιου μετά από φωτιά σε πλοίο ανοικτά της Βραζιλίας</h1>
      <h2>Ο 40χρονος Έλληνας πλοίαρχος ήταν πατέρας ενός μικρού κοριτσιού. Στο πλοίο ξέσπασε φωτιά τα ξημερώματα ανοικτά της Βραζιλίας. Ο θάνατος του Έλληνα καπετάνιου πιθανότατα προκλήθηκε από αναθυμιάσεις.</h2>
      <address><time datetime="2019-11-22T14:24:05+00:00">22 Nov 2019, 14:24</time> by <a rel="author">Newsit Newsroom</a></address>
      <p>Απέραντη θλίψη έχει σκορπίσει ο χαμός του 40χρονου Έλληνα καπετάνιου μετά από πυρκαγιά που ξέσπασε σε ελληνόκτητο πλοίο στα ανοικτά της Βραζιλίας. Ο 40χρονος καπετάνιος, πατέρας ενός μικρού κοριτσιού έχασε την ζωή του μάλλον από τους καπνούς που προκλήθηκαν από την πυρκαγιά στο υπό ελληνική σημαία Φ/Γ “ORE SUDBURY” Ν.Π. 10723, ενώ έπλεε στα ανοικτά της Βραζιλίας.</p>
      <p>Στο πλοίο επέβαιναν είκοσι επτά μέλη πληρώματος, εκ των οποίων, εννέα Έλληνες. Η πυρκαγιά, η οποία ξεκίνησε κοντά στις καμπίνες και στο εστιατόριο στο τρίτο κατάστρωμα του πλοίου, σβήστηκε από το πλήρωμα αλλά δυστυχώς χωρίς τις αισθήσεις του ανασύρθηκε ο 40χρονος Έλληνας Πλοίαρχος.</p>
      <p>Από το συμβάν δεν αναφέρθηκε τραυματισμός άλλου μέλους πληρώματος, δεν προκλήθηκε ρύπανση, ενώ ενημερώθηκαν άμεσα οι τοπικές Αρχές.</p>
      <p>Ρεπορτάζ: Μάριος Αραβαντινός</p>
    </article>
  </body>
</html>