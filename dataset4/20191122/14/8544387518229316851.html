<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/22/koinoniko-merisma-2019-auto-to-poso-tha-dothei/"/>
    <meta property="og:site_name" content="neolaia.gr"/>
    <meta property="article:published_time" content="2019-11-22T14:05:06+00:00"/>
    <meta property="og:title" content="Κοινωνικό μέρισμα 2019: Αυτό είναι το ποσό που θα δοθεί – Εκτιμήσεις για τους δικαιούχους"/>
    <meta property="og:description" content="Xθες το μεσημέρι, Πέμπτη 21 Νοεμβρίου 2019, κατατέθηκε στη Βουλή ο προϋπολογισμός 2020 από τον Υπουργό Οικονομικών, Χρήστο Σταϊκούρα, έχοντας πρώτα πάρει πράσινο φως από τους Θεσμούς."/>
  </head>
  <body>
    <article>
      <h1>Κοινωνικό μέρισμα 2019: Αυτό είναι το ποσό που θα δοθεί – Εκτιμήσεις για τους δικαιούχους</h1>
      <h2>Κοινωνικό μέρισμα 2019: Δείτε αναλυτικά!</h2>
      <address><time datetime="2019-11-22T14:05:06+00:00">22 Nov 2019, 14:05</time> by <a rel="author">neolaia.gr Team</a></address>
      <p>Xθες το μεσημέρι, Πέμπτη 21 Νοεμβρίου 2019, κατατέθηκε στη Βουλή ο προϋπολογισμός 2020 από τον Υπουργό Οικονομικών, Χρήστο Σταϊκούρα, έχοντας πρώτα πάρει πράσινο φως από τους Θεσμούς.</p>
      <p>
        <b>Τι προβλέπει ο κρατικός προϋπολογισμός 2020:</b>
      </p>
      <p><b>436 εκατ. ευρώ</b> αναμένεται να διανείμει η κυβέρνηση, σύμφωνα με τον προϋπολογισμό που κατατέθηκε χθες Πέμπτη στη Βουλή, και έτσι, επιβεβαιώνονται οι προβλέψεις των τελευταίων ημερών για <b>χαμηλότερο <a href="https://www.neolaia.gr/tag/%ce%ba%ce%bf%ce%b9%ce%bd%cf%89%ce%bd%ce%b9%ce%ba%cf%8c-%ce%bc%ce%ad%cf%81%ce%b9%cf%83%ce%bc%ce%b1-2019/">κοινωνικό μέρισμα 2019</a></b> σε σύγκριση με τον χριστουγεννιάτικο μποναμά που μοιράστηκε το 2018.</p>
      <p>Η τελική απόφαση, ωστόσο, για το κοινωνικό μέρισμα 2019 θα ληφθεί μέσα στις επόμενες μέρες, ενώ ήδη έχουν αρχίσει να δημιουργούνται αρκετές εισηγήσεις για τους δικαιούχους και πολλές διαφορετικές σκέψεις πάνω στο ζήτημα.</p>
      <p>Όπως και να έχει, στον κρατικό προϋπολογισμό που κατατέθηκε στη Βουλή <b>προβλέπεται χώρος 436 εκ. ευρώ, από τον οποίο θα προκύψει το επίδομα.</b></p>
      <p>Για φέτος, ο προϋπολογισμός προβλέπει πρωτογενές πλεόνασμα<b> 3,73%,</b> μέγεθος που δημιουργεί <b>δημοσιονομικό χώρο</b><b>436 εκατ. ευρώ</b>, ενώ για το 2020 ο πήχης τίθεται στο<b> 3,56%</b> του ΑΕΠ με ένα περιθώριο ασφαλείας <b>164 εκατ. ε</b>υρώ σε σχέση με τον στόχο που θέτει η ενισχυμένη εποπτεία.</p>
      <p>Ρυθμό ανάπτυξης 2,8% και πρωτογενές πλεόνασμα 3,6% το 2020 προβλέπει ο νέος προϋπολογισμός που κατατέθηκε στη Βουλή από τον υπουργό Οικονομικών Χρήστο Σταϊκούρα.</p>
      <p>Ο νέος προϋπολογισμός υπερκαλύπτει τον στόχο του 3,5% για το πρωτογενές πλεόνασμα και θέτει την ελληνική οικονομία σε τροχιά ισχυρότερης ανάπτυξης, όπως προκύπτει από τις προβλέψεις για τη πορεία των οικονομικών μεγεθών το 2020.</p>
      <p>Στον προϋπολογισμό προβλέπεται, μεταξύ άλλων, περαιτέρω πτώση της ανεργίας -στο 15,6% το επόμενο έτος από 17,4% φέτος. Ο ρυθμός ανάπτυξης φέτος αναμένεται να διαμορφωθεί το 2019 στο 2% και το πρωτογενές πλεόνασμα στο 3,7%.</p>
      <p>
        <b>Κοινωνικό μέρισμα 2019 – Εκτιμήσεις για τους δικαιούχους</b>
      </p>
      <p>Ωστόσο, οι εκτιμήσεις δείχνουν μέχρι στιγμής ένα μέρισμα της τάξεως των<b> 200 έως 300 εκ. ευρώ</b> να μοιράζεται <b>πιθανόν</b> σε χαμηλοσυνταξιούχους, σε χαμηλόμισθους, δικαιούχους του ΚΕΑ (Κοινωνικό Εισόδημα Αλληλεγγύης) και ευπαθείς ομάδες.</p>
      <p>Αυτό γιατί, σύμφωνα με αξιωματούχους του Υπουργείου Οικονομικών, ένα άλλο ποσό της τάξεως των <b>150 έως 200 εκατ. ευρώ</b> θα πρέπει να κρατηθεί ως <b>«μαξιλάρι ασφαλείας»</b>, ενώ <b>ένα μικρότερο ποσό θα κατευθυνθεί για τις δαπάνες Υπηρεσιών Κοινής Ωφέλειας (ΥΚΩ) της ΔΕΗ.</b></p>
      <p>Σκέψη ακόμη υπάρχει και για να απορριφθεί η λύση της διανομής του διαθέσιμου μερίσματος μέσω της πλατφόρμας της ΗΔΙΚΑ (η οποία χρησιμοποιήθηκε πέρυσι και πρόπερσι), καθώς ενισχύεται το σενάριο των στοχευμένων οικονομικών ενισχύσεων, στις οποίες έχει αναφερθεί και ο ίδιος ο πρωθυπουργός.</p>
      <p>Σε κάθε περίπτωση πάντως, τον τελικό λόγο θα έχει ο πρωθυπουργός, Κυριάκος Μητσοτάκης, ο οποίος, έχει δεσμευτεί προσωπικά στο παρελθόν, για τη συγκρότηση του τελικού καταλόγου δικαιούχων της νέας έκτακτης οικονομικής ενίσχυσης.</p>
      <p>
        <i>Με πληροφορίες από aftodioikisi</i>
      </p>
      <h3>
        <a href="https://www.neolaia.gr/2019/11/21/anatropes-gia-tous-dikeouchus-tou-kea-kai-allages-sto-epidoma-genas/">Δείτε ακόμα: Ανατροπές για τους δικαιούχους του ΚΕΑ &amp; αλλαγές στο επίδομα γέννας</a>
      </h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/23/eukoles-syntages-miskotenio-gliko-psigeiou/"/>
        <a href="https://neolaia.gr/neo/mageiriki-menw-spiti"/>
        <a href="https://neolaia.gr/2019/11/23/eurovision-2020-41-xwres-pou-tha-paroun-meros/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/23/ti-kairo-tha-kanei-to-soukou-auto-pou-erxetai/"/>
        <a href="https://neolaia.gr/2019/11/23/next-top-model-2-diarroi-autes-oi-kopeles-apoxwroun/"/>
        <a href="https://neolaia.gr/2019/11/23/pragmata-pou-mporeis-na-kaneis-me-ti-sxesi-sou/"/>
        <a href="https://neolaia.gr/neo/sxeseis-eidiseis"/>
      </related>
    </article>
  </body>
</html>