<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188074/"/>
    <meta property="og:site_name" content="Janam TV"/>
    <meta property="article:published_time" content="2019-11-22T14:44:55+00:00"/>
    <meta property="og:title" content="കർണാടകയിൽ കോൺഗ്രസ് എംഎൽഎ യെ കൊലപ്പെടുത്താൻ ശ്രമിച്ച പോപ്പുലർ ഫ്രണ്ട് പ്രവർത്തകന് പരിശീലനം ലഭിച്ചത് കേരളത്തിലെന്ന് സ്ഥിരീകരണം ; നായ്ക്കളെ വെട്ടി വീഴ്ത്തി പരിശീലനം"/>
    <meta property="og:description" content="ബംഗളൂരു : കർണാടകയിലെ കോൺഗ്രസ് എം എൽ എ തൻവീർ സയ്ദിനെ വെട്ടിക്കൊലപ്പെടുത്താൻ ശ്രമിച്ച പോപ്പുലർ ഫ്രണ്ട് പ്രവർത്തകൻ ഫർഹാൻ പാഷയ്ക്ക് ഭീകര പരിശീലനം ലഭിച്ചത്"/>
  </head>
  <body>
    <article>
      <h1>കർണാടകയിൽ കോൺഗ്രസ് എംഎൽഎ യെ കൊലപ്പെടുത്താൻ ശ്രമിച്ച പോപ്പുലർ ഫ്രണ്ട് പ്രവർത്തകന് പരിശീലനം ലഭിച്ചത് കേരളത്തിലെന്ന് സ്ഥിരീകരണം ; നായ്ക്കളെ വെട്ടി വീഴ്ത്തി പരിശീലനം</h1>
      <address><time datetime="2019-11-22T14:44:55+00:00">22 Nov 2019, 14:44</time> by <a rel="author">Janam TV Web Desk</a></address>
      <p>ബംഗളൂരു : കർണാടകയിലെ കോൺഗ്രസ് എം എൽ എ തൻവീർ സയ്ദിനെ വെട്ടിക്കൊലപ്പെടുത്താൻ ശ്രമിച്ച പോപ്പുലർ ഫ്രണ്ട് പ്രവർത്തകൻ ഫർഹാൻ പാഷയ്ക്ക് ഭീകര പരിശീലനം ലഭിച്ചത് കേരളത്തിൽ നിന്നാണെന്ന് സ്ഥിരീകരണം . കേസ് അന്വേഷിക്കുന്ന പ്രത്യേക അന്വേഷണ സംഘമാണ് ഇക്കാര്യം സ്ഥിരീകരിച്ചിരിക്കുന്നത് .</p>
      <p>സംസ്ഥാനത്ത് ഒൻപതിലേറെ കേസുകളിൽ പ്രതിയും പോപ്പുലർ ഫ്രണ്ട് പ്രവർത്തകനുമായ അബിദ് പാഷയാണ് ഈ ആക്രമണം ആസൂത്രണം ചെയ്തതിനു പിന്നില്ലെന്നും കണ്ടെത്തിയിട്ടുണ്ട് . അബിദ് പാഷയാണ് ഭീകരാക്രമണത്തിലേയ്ക്ക് ഫർഹാനെ കൊണ്ടു വന്നത് .</p>
      <p>ഭീകരാക്രമണ പരിശീലനത്തിനായി അബിദ് പാഷ ഫർഹാനെ കേരളത്തിലേയ്ക്ക് കൊണ്ടുപോയി. ഇക്കഴിഞ്ഞ ഒക്ടോബറിലായിരുന്നു അത് . അവിടെ ഒരാളെ കഴുത്തിൽ കുത്തി കൊലപ്പെടുത്താമെന്ന് പഠിപ്പിച്ചു. പരിശീലനം നടത്താൻ അവർ നായ്ക്കളെ ഉപയോഗിച്ചു. അബിദ് പാഷ ഇതിനായി വഴിയരികുകളിൽ അലഞ്ഞു തിരിയുന്ന നായ്ക്കളെ കണ്ടെത്തി, മൃഗങ്ങളുടെ കഴുത്തിൽ കുത്തിയാണ് ഫർഹാൻ പരിശീലിച്ചത് – അന്വേഷണ സംഘം പറഞ്ഞു .</p>
      <p>ഞായറാഴ്ച രാത്രി മൈസുരുവില്‍ ഒരു വിവാഹത്തില്‍ പങ്കെടുക്കുന്നതിനിടെയാണ് നരസിംഹരാജ എംഎൽഎയായ തൻവീർ സയ്ദിനു കുത്തേറ്റത് . അന്വേഷണത്തിനെ തുടർന്ന് ഈ മാസം 20 നാണ് എസ്.ഐ.ടി അബിദ് പാഷയെയും , പോപ്പുലർ ഫ്രണ്ട് പ്രവർത്തകരായ അക്രം എന്ന ഡോൺ അക്രം, നൂർ ഖാൻ, മുഹീബ്, മുസാമിൽ എന്നിവരെയും അറസ്റ്റ് ചെയ്തത് .</p>
      <p>അബിദ് പാഷ ഭീകര പരിശീലനം നൽകുന്നതിനൊപ്പം പണവും ഇതിനായി കണ്ടെത്തിയിരുന്നു . അക്രം, നൂർ, മുഹീബ്, മുസാമിൽ എന്നിവർ പിന്തുണ നൽകുകയും ചെയ്തു . തൻവീറിനെ കൊലപ്പെടുത്താൻ ശ്രമിക്കും മുൻപ് തലേദിവസം രാത്രി സംഘം ഗൂഢാലോചന നടത്തിയിരുന്നതായും സ്ഥിരീകരിച്ചു .</p>
      <p>കൊലപാതകത്തിന് ആഴ്ചകൾക്കുമുമ്പ് ഫർഹാൻ എം‌എൽ‌എയെ പിന്തുടർന്നിരുന്നതായും സംഘം കണ്ടെത്തി . അതിനുപയോഗിച്ച ബൈക്കും കണ്ടെടുത്തിട്ടുണ്ട് .</p>
    </article>
  </body>
</html>