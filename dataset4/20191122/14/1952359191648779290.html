<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191122_04730745"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-22T14:50:00+00:00"/>
    <meta property="og:title" content="“Geef maar toe, je hebt er een”: luchtvaartmaatschappij vraagt naar favoriete kind (maar dan komt de aap uit de mouw)"/>
    <meta property="og:description" content="De Amerikaanse luchtvaartmaatschappij JetBlue heeft een vreemde vraag in haar veiligheidschecklist. Ouders worden gevraagd de naam van hun favoriete kind o..."/>
  </head>
  <body>
    <article>
      <h1>“Geef maar toe, je hebt er een”: luchtvaartmaatschappij vraagt naar favoriete kind (maar dan komt de aap uit de mouw)</h1>
      <address>
        <time datetime="2019-11-22T14:50:00+00:00">22 Nov 2019, 14:50</time>
      </address>
      <p>
        <b>De Amerikaanse luchtvaartmaatschappij JetBlue heeft een vreemde vraag in haar veiligheidschecklist. Ouders worden gevraagd de naam van hun favoriete kind op te geven.</b>
      </p>
      <p>Deze week twitterde een JetBlue-passagier een screenshot van de vragenlijst. Een van de vragen luidt: Wat is de naam van je favoriete kind. De vraag is wel optioneel. Antwoorden is dus niet verplicht.</p>
      <figure>
        <iframe data-src="https://twitter.com/JetBlue/status/1196859128569831425?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De luchtvaartmaatschappij zag de tweet verschijnen en reageerde meteen: “Geef maar toe: je hebt een favoriet kind.” JetBlue kon ermee lachen omdat de tweet niet klopte. Het bericht toont namelijk niet de volledige vraag. Die luidt: ‘What is the name of your favorite childhood friend?’ (Wie is je favoriete jeugdvriend)</p>
      <p>De misleidende tweet lokte alleszins plezante reacties uit. Sommigen postten een foto van hun hond. Iemand schreef: “We kregen zopas een tweeling. Mijn favoriet is hij die de voorbije 24 uur niet op mij plaste.”</p>
    </article>
  </body>
</html>