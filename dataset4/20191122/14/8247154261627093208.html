<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/35-mln-grn-vidilyayut-kp-teploenergo-na-zarplatu-zapevnyayut-ce-ostanniy-raz-cogo-roku"/>
    <meta property="og:site_name" content="Кременчугская газета"/>
    <meta property="article:published_time" content="2019-11-22T14:30:00+00:00"/>
    <meta property="og:title" content="3,5 млн грн виділяють КП «Теплоенерго» на зарплату: запевняють, це останній раз цього року"/>
    <meta property="og:description" content="Далі вже гроші на зарплату братимуть з оплати за спожиті послуги від кременчужан. Сьогодні на засіданні Кременчуцького міськвиконкому затвердили рішення про виділення комунальному підприємству «Теплоенерго» коштів на зарплату працівникам. Цього разу це 3,5 млн грн."/>
  </head>
  <body>
    <article>
      <h1>3,5 млн грн виділяють КП «Теплоенерго» на зарплату: запевняють, це останній раз цього року</h1>
      <address>
        <time datetime="2019-11-22T14:30:00+00:00">22 Nov 2019, 14:30</time>
      </address>
      <p>
        <b>Далі вже гроші на зарплату братимуть з оплати за спожиті послуги від кременчужан.</b>
      </p>
      <p>Сьогодні на засіданні Кременчуцького міськвиконкому затвердили рішення про виділення комунальному підприємству «Теплоенерго» коштів на зарплату працівникам. Цього разу це 3,5 млн грн.</p>
      <p>Гроші знайшли в результаті перерозподілу бюджету по департаменту житлово-комунального господарства.</p>
      <p>Директор департаменту ЖКГ Іван Москалик запевняє, що ця фінансова підтримка остання на цей рік. Далі вже гроші на зарплату братимуть з оплати за спожиті послуги від кременчужан.</p>
      <p>Також сьогодні затвердили передачу грошей з міського бюджету Кременчука на фінансову допомогу КП «Благоустрій Кременчука». Тут сума 4,5 млн грн. Їх теж хочуть спрямувати на виплату зарплати.</p>
      <p>Всього передбачається перерозподіл 23 млн грн.</p>
      <p> </p>
      <p> </p>
      <p>Світлана Павленко</p>
    </article>
  </body>
</html>