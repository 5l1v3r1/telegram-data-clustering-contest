<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622773/%D8%AA%D8%B1%D8%A7%D9%85%D9%BE-%D9%85%D9%88%D9%82%D8%AA%D8%A7-%D8%AF%D9%88%D9%84%D8%AA-%D8%A2%D9%85%D8%B1%DB%8C%DA%A9%D8%A7-%D8%B1%D8%A7-%D8%A7%D8%B2-%D8%AA%D8%B9%D8%B7%DB%8C%D9%84%DB%8C-%D9%86%D8%AC%D8%A7%D8%AA-%D8%AF%D8%A7%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-22T14:58:00+00:00"/>
    <meta property="og:title" content="ترامپ موقتا دولت آمریکا را از تعطیلی نجات داد"/>
    <meta property="og:description" content="دونالد ترامپ با امضای یک لایحه کوتاه مدت تامین بودجه دولت و تبدیل آن به قانون، جلوی تعطیلی دولت آمریکا را گرفت ."/>
  </head>
  <body>
    <article>
      <h1>ترامپ موقتا دولت آمریکا را از تعطیلی نجات داد</h1>
      <address>
        <time datetime="2019-11-22T14:58:00+00:00">22 Nov 2019, 14:58</time>
      </address>
      <p>
        <i>دونالد ترامپ با امضای یک لایحه کوتاه مدت تامین بودجه دولت و تبدیل آن به قانون، جلوی تعطیلی دولت آمریکا را گرفت .</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نقل از شبکه سی‌ان‌بی‌سی، این قانون تا مدت کوتاهی و تا تاریخ ۲۰ دسامبر بودجه دولت را تامین می‌کند. به این منظور که تا آن زمان قانونگذاران آمریکایی بتوانند به یک توافق بلند مدت تخصیص بودجه دولت و جلوگیری از تعطیلی آن اقدام کنند.</p>
      <p>ترامپ این لایحه را در حالی روز پنجشنبه امضا کرد که زمان چندانی تا رقم خوردن تعطیلی دولت آمریکا باقی نمانده بود.</p>
      <p>این قانون بودجه دولت را در سطح فعلی تا ۲۰ دسامبر تامین کرده است و در عین حال دورنمای یک رویارویی دیگر بر سر مسئله بودجه دولتی و تعطیل شدن دولت آمریکا در ماه آینده میلادی را نیز می‌توانند در پی داشته باشد.</p>
      <p>با تمدید تامین بودجه دولت، مجلس نمایندگان آمریکا و سنای این کشور زمان بیشتری پیدا می‌کنند تا به یک توافق بلند مدت تخصیص بودجه دست پیدا کنند و دموکرات‌ها و جمهوری خواهان امیدوارند بتوانند در نهایت راهی برای تداوم کارکرد دولت تا سال آینده میلادی را پیدا کنند.</p>
      <p>این لایحه پیش از امضا توسط ترامپ روز پنجشنبه با ۷۴ رای موافق به ۲۰ رای مخالف از سوی سنای آمریکا تصویب شد.</p>
      <p>قبل از آن هم مجلس نمایندگان این کشور با ۲۳۱ رای موافق به ۱۹۲ رای مخالف لایحه را تصویب کرده بود در حالی که اکثر جمهوری خواهان این مجلس با تصویب آن مخالف بودند.</p>
      <p>اگر این لایحه امضا نمی‌شد تامین بودجه دولت آمریکا از امروز جمعه متوقف می‌شد.</p>
      <p>کاخ سفید از بابت مجبور شدن رئیس جمهور به امضای یک لایحه تامین بودجه کوتاه مدت اظهار تاسف کرد.</p>
      <p>مایک پنس، معاون ترامپ عنوان کرد: رئیس جمهور آمریکا به این دلیل مجبور به امضای این قطعنامه تداوم تامین بودجه شد چون کنگره نتوانست بار دیگر به وظیفه‌اش عمل کند.</p>
    </article>
  </body>
</html>