<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Finante-Banci/247120/doi-bancheri-de-investitii-isi-unesc-fortele-si-creeaza-bi-corporate-finance.html"/>
    <meta property="og:site_name" content="Wall-Street"/>
    <meta property="article:published_time" content="2019-11-22T14:20:04+00:00"/>
    <meta property="og:title" content="Doi bancheri de investitii isi unesc fortele si creeaza un boutique de consultanta pentru a ajuta antreprenorii romani"/>
    <meta property="og:description" content="Doi bancheri care au condus diviziile de investitii de la cele mai prezente banci in piata de fuziuni si achizitii au decis sa isi uneasca fortele si sa creeaze BI Corporate Finance, un boutique de consultanta prin care isi propun sa concureze marii jucatori din Romania pe acest segment."/>
  </head>
  <body>
    <article>
      <h1>Doi bancheri de investitii isi unesc fortele si creeaza un boutique de consultanta pentru a ajuta antreprenorii romani</h1>
      <address><time datetime="2019-11-22T14:20:04+00:00">22 Nov 2019, 14:20</time> by <a rel="author">Razvan Enache</a></address>
      <p>
        <b>Doi bancheri care au condus diviziile de investitii de la cele mai prezente banci in piata de fuziuni si achizitii au decis sa isi uneasca fortele si sa creeaze BI Corporate Finance, un boutique de consultanta prin care isi propun sa concureze marii jucatori din Romania pe acest segment.</b>
      </p>
      <p>Proiectul a luat nastere in 2017, cand Bogdan Iliescu, directorul departamentului de Corporate Finance din BRD Groupe Societe Generale, a decis sa inceapa o activitate in privat. Doi ani mai tarziu, i s-a alaturat ca partener Alin Pop, fostul director al Diviziei de Investment Banking si Corporate Finance de la UniCredit.</p>
      <p>Cei doi fondatori, cu peste 40 ani de experienta cumulata in banking, sustin ca focusul companiei BI Corporate Finance este sa asiste preponderent antreprenori locali, pe o piata dominata de nume straine.</p>
      <p>"Romania este o piata in continua crestere in ultimul deceniu si din ce in ce mai multe companii romanesti au reusit sa se dezvolte astfel incat ajunga la un nivel la care fie atrag direct interesul marilor jucatori internationali, fie sunt in cautarea unui partener pentru dezvoltare, cum ar fi fondurile locale sau internationale de investitii. In oricare dintre aceste situatii, pentru antreprenorul local este foarte important aiba alaturi un profesionist, care poate sa il ghideze prin toate hatisurile unei tranzactii si, in primul rand, sa il ajute sa maximizeze rezultatele unei operatiuni de vanzare", spune Bogdan Iliescu, fondatorul companiei.</p>
      <p>Iliescu activeaza de peste 20 de ani in zona de consultanta M&amp;A si piete de capital, fiind directorul diviziei de investment banking din BRD aproape un deceniu, timp in care a realizat cu success numeroase proiecte de referinta: IPO-ul Electrica SA (444 milioane euro), emisiunile de obligatiuni pentu GDF Suez (300 milioane lei) si Garanti Bank, achizitia LaDorna alaturi de Lactalis.</p>
      <p>Pe de alta parte, Alin Pop vine cu o experienta de peste 18 ani in domeniul financiar bancar, fiind implicat in diverse zone cum ar fi proiecte de imprumuturi sindicalizate, leveraged finance, fuziuni si achizitii precum si in piete de capital.</p>
      <p>"Credem ca exista in continuare multiple companii romanesti care pot deveni campioni locali, dar care au nevoie de ajutor atat financiar cat si de business pentru a putea depasi anumite bariere critice. Zona de guvernanta corporativa, spre exemplu, este inca destul de putin dezvoltata la nivelul companiilor antreprenoriale si vedem o mare nevoie de pregatire a acestor companii inainte de a incepe un proces de gasire a unui investitor", a declarat, la randul sau, Alin Pop.</p>
      <p>Pop a fost coordonatorul unor tranzactii de renume in piata de M&amp;A din Romania, fiind printre altele consultant pentru actionarii <a href="http://www.retail.ro/catalog-noriel/index.html">Noriel</a> si Pietta Glass, al JC Flowers in achizitia Piraeus Bank sau Al Dahra LLC in achizitia Agricost SA, cea mai mare tranzactie din agricultura.<br/>El detine certificarea CFA si a urmat programele executive cu focus pe Private Equity in cadrul Said Business School, Oxford si Management Strategic in cadrul Harvard Business School, Boston.</p>
      <p>BI Corporate Finance a fost consultantul Humangest, compania italiana de outsourcing de personal si recrutare, care a achizitionat compania locala IHM Total Consult (companie cu afaceri de peste 25 milioane euro), tranzactie care a creat un nou jucator de top al pietei de profil. De asemnea, in anul 2017 BI Corporate Finance a fost consultantul vanzatorului lantului de magazine Yves Rocher.</p>
      <p>BI Corporate Finance ofera antrerenorilor locali si asistenta in pregatirea companiei, in primul rand pentru a o ajuta in definirea cat mai clara a strategiei de business si a organizarii interne, iar in eventualitatea unei tranzactie ulterioare sa evite posibile puncte care ar putea intarzia sau chiar bloca o vanzare.</p>
      <p>Cei doi bancheri pledeaza pentru implementarea unei discipline financiare clare si urmarirea stricta a unor indicatori de performanta, care pot sa faca o mare diferenta in atractivitatea si evaluarea unei companii.</p>
      <footer>Sursa foto: Shutterstock</footer>
    </article>
  </body>
</html>