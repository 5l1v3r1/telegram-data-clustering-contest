<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/tis-kakomiras-tolmas-na-apochorisis-tolmas"/>
    <meta property="og:site_name" content="Metrosport.gr"/>
    <meta property="article:published_time" content="2019-11-22T14:15:00+00:00"/>
    <meta property="og:title" content="Της κακομοίρας: Τολμάς να αποχωρήσεις, τολμάς;"/>
    <meta property="og:description" content="Κόκκινος, Ραπτόπουλος σχολιάζουν τις «απειλές» του Ολυμπιακού περί αποχώρησης από το Πρωτάθλημα και γίνεται... «Της κακομοίρας»"/>
  </head>
  <body>
    <article>
      <h1>Της κακομοίρας: Τολμάς να αποχωρήσεις, τολμάς;</h1>
      <h2>Κόκκινος, Ραπτόπουλος σχολιάζουν τις «απειλές» του Ολυμπιακού περί αποχώρησης από το Πρωτάθλημα και γίνεται... «Της κακομοίρας»</h2>
      <address><time datetime="2019-11-22T14:15:00+00:00">22 Nov 2019, 14:15</time> by <a rel="author">Της  Κακομοίρας</a></address>
      <p>Πίστευα ότι όλα τα έχω ακούσει σε αυτή τη ζωή αλλά έκανα λάθος. Ο Ολυμπιακός έστειλε επιστολή διαμαρτυρίας στον υφυπουργό Αθλητισμού και φωνάζει για την ΕΠΟ, τη διαιτησία, το VAR και απείλησε με αποχώρηση από το Πρωτάθλημα. Ειλικρινά τώρα να γελάσω ή να κλάψω; Τι τους έχει πιάσει από το ξεκίνημα της χρονιάς και είναι μέσα στην γκρίνια; Τι είναι αυτό που φοβούνται τόσο πολύ και το έχουν ρίξει στο κλάμα;</p>
      <p>
        <b>Αυτό λέγεται επικοινωνιακή πολιτική και αυτό κάνουν στον Ολυμπιακό. Ξέρεις τι είναι τρίτη χρονιά να μην πάρουν Πρωτάθλημα; Και με τη Ν.Δ. κυβέρνηση αν το χάσουν, θα μιλάμε για πραγματική τραγωδία. Τρέμουν και μόνο στην ιδέα ότι μπορεί να το χάσουν και προετοιμάζουν το έδαφος για τον κόσμο της ομάδας. Είναι αυτό που λέμε από το ξεκίνημα της χρονιάς. Παρά το γεγονός ότι είναι πρώτος στη βαθμολογία, δεν το έχει «δεμένο» το Πρωτάθλημα.</b>
      </p>
      <p>Και μας λένε ότι θα αποχωρήσουν από το Πρωτάθλημα; Υπάρχει έστω και ένας που πιστεύει ότι μπορούν να το κάνουν πράξη; Τι είναι το ποδόσφαιρο, μπάσκετ; Εκεί που έχουν κλειστό συμβόλαιο στην Ευρώπη και για αυτό κράτησαν αυτή τη στάση; Εδώ αν αποχωρήσεις από το Πρωτάθλημα, οι επιπτώσεις θα είναι τεράστιες και πολύ ζημιογόνες για τον Ολυμπιακό. Άσε πολλοί είναι αυτοί που θα χαρούν αν το τολμήσει.</p>
      <p>
        <b>Τώρα με τέτοια στήριξη που έκαναν στη Ν.Δ., για να έχουν ανταποδοτικότητα τώρα που έγινε κυβέρνηση, με υφυπουργό αθλητισμού δηλωμένο οπαδό του Ολυμπιακού, ξέρεις τι γιούχα έχει να πέσει αν χαθεί το Πρωτάθλημα; Δεν είναι όλοι οι οπαδοί του Ολυμπιακού «πρόβατα» και αν χαθεί ο τίτλος θα γίνει σαματάς στον Πειραιά.</b>
      </p>
      <p>Δεν του πάει ρε Κώστα του Ολυμπιακού η γκρίνια και η μιζέρια. Δεν γίνεται η ομάδα που είχε την μεγαλύτερη εύνοια από τη διαιτησία όλα αυτά τα χρόνια, να διαμαρτύρεται σήμερα που μιλάμε και να φοβάται.</p>
      <p>
        <b>Φοβάται γιατί έχει πραγματικό αντίπαλο που δεν είναι του χεριού του. Ο ΠΑΟΚ έχει μεγαλώσει πολύ και ο Σαββίδης που βάζει εκατομμύρια, τους τρομάζει μήπως τα καταφέρει και φέτος.</b>
      </p>
      <p>
        <b>ΚΟΚΚΙΝΟΣ</b>
      </p>
      <p>
        <b>Μουρίνιο</b>
      </p>
      <p>Η Τότεναμ τον επέλεξε για αντικαταστάτη του Ποκετίνο. Υπάρχει περίπτωση να έχει αλλάξει νοοτροπία, να έχει βάλει νερό στο κρασί του; Αν ναι, τότε καλά έκαναν και τον πήραν. Αν όχι θα βαράνε το κεφάλι τους και οι διοικούντες της ομάδας όσο και ο ίδιος αφού θα αποτελεί παρελθόν για το ποδόσφαιρο.</p>
      <p>
        <b>Αγγελος Αναστασιάδης</b>
      </p>
      <p>Γνωρίζει όλος ο κόσμος τι έγινε με την περίπτωση του Άγγελου Αναστασιάδη και την εθνική ομάδα. Άσχετα με το αν έχει χίλια δίκια για αυτά που δηλώνει, για το ποιος έφταιξε και από πού δέχθηκε πόλεμο ακόμα και από ποδοσφαιριστές ένα είναι το μόνο σίγουρο. Ότι τώρα δεν αλλάζει τίποτα και η εθνική ομάδα έχει γυρίσει σελίδα.</p>
      <p>
        <b>Δεν πρόκειται να το κάνει ο Μαρινάκης</b>
      </p>
      <p><b>ΚΟΚ </b>Δεν του πάει να δηλώνει στις κάμερες ότι τον αδικούν.</p>
      <p><b>ΡΑΠ</b> Το ξέρει ότι δεν του πάει αλλά φυλάει τα ρούχα και δημιουργεί εντυπώσεις.</p>
      <p>
        <b>ΡΑΠΤΟΠΟΥΛΟΣ</b>
      </p>
      <p>
        <b>Κόκκινος</b>
      </p>
      <p>Ακόμα δεν γεννήθηκε ο γιος του Γρηγόρη, θέλει να τον κάνει Ηρακλή. Βρε σαχλαμάρα άσε το παιδί να γίνει ΠΑΟΚ, να πάρει καμιά χαρά στη ζωή του, να δει τίτλους και να κυκλοφορεί υπερήφανος για την ομάδα που θα υποστηρίζει.</p>
      <p>
        <b>Δάρας</b>
      </p>
      <p>Ωραία μίλησε στον Μπούζο για την επίθεση που δέχεται ότι δεν θα κερδίσει τον Ολυμπιακό. Χωρίς να χάσει την ψυχραιμία του είπε "Γιατί έχουμε κερδίσει καμία άλλη μεγάλη ομάδα;". Άντε πες του τώρα ότι είπε ψέματα και δεν έχει αυτογνωσία.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/apo-ton-angelo-ston-ampel"/>
        <a href="http://www.metrosport.gr/article/erithrolefko-xegimnoma-me-kaftes-idisis"/>
        <a href="http://www.metrosport.gr/article/mipos-ke-pali-iraklis-tha-perimeni-enan-gkonto"/>
        <a href="http://www.metrosport.gr/article/kontra-stous-akrovatismous-filosofia-tou-charistea"/>
        <a href="http://www.metrosport.gr/article/to-erithrolefko-xekatiniasma-me-ton-apolito-aftoexeftelismo"/>
        <a href="http://www.metrosport.gr/article/protasi-monemvasioti-gia-ton-ari-dichni-poli-sovaro-endiaferon"/>
      </related>
    </article>
  </body>
</html>