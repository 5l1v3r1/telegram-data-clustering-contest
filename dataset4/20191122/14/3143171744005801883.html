<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/furci-auto-con-due-giovani-a-bordo-sbanda-e-prende-fuoco-disagi-e-tanta-paura.html"/>
    <meta property="og:site_name" content="Tempostretto"/>
    <meta property="article:published_time" content="2019-11-22T14:30:37+00:00"/>
    <meta property="og:title" content="Furci. Auto con due giovani a bordo sbanda e prende fuoco: disagi e tanta paura"/>
    <meta property="og:description" content="L'incidente sulla Statale 114, all'altezza del ponte che unisce Furci a S. Teresa. Nessun ferito"/>
  </head>
  <body>
    <article>
      <h1>Furci. Auto con due giovani a bordo sbanda e prende fuoco: disagi e tanta paura</h1>
      <address><time datetime="2019-11-22T14:30:37+00:00">22 Nov 2019, 14:30</time> by <a rel="author" href="https://www.tempostretto.it/author/carmelo-caspanello" target="_blank">Carmelo Caspanello</a></address>
      <p>
        <i>L'incidente sulla Statale 114, all'altezza del ponte che unisce Furci a S. Teresa. Nessun ferito</i>
      </p>
      <p>FURCI SICULO – Tanta paura e altrettanti disagi. Ma fortunatamente non si è registrato nessun ferito in seguito all’incidente verificatosi poco dopo le 14 sul ponte che attraverso la Statale unisce Furci a S. Teresa.</p>
      <p>Un’Alfa Romeo con a bordo due giovani di Alì Terme superata l’edicola della Madonna del Buon Viaggio è andata a sbattere sulle barriere di protezione. Prima lato mare, poi dalla parte opposta. Il mezzo, che procedeva in direzione Catania, ha preso fuoco. Provvidenziale l’intervento di un autista della Jonica trasporti che, resosi conto di quanto stesse accadendo, ha preso l’estintore che aveva a bordo del pullman per domare le fiamme.</p>
      <p>Sulla Statale si è formata una lunga coda di auto sia verso Furci quanto nella direzione opposta. Sul posto sono intervenuti gli agenti della Polizia locale di Furci Siculo e con loro l’assessore Giovanni catania.</p>
    </article>
  </body>
</html>