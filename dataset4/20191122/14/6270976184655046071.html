<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/22/ministr-infrastruktury-hoche-zvilnyty-svoyu-zastupnytsyu-yaka-nibyto-otrymala-posadu-cherez-lizhko/"/>
    <meta property="og:site_name" content="Рубрика"/>
    <meta property="article:published_time" content="2019-11-22T14:45:05+00:00"/>
    <meta property="og:title" content="Міністр інфраструктури хоче звільнити свою заступницю, яка нібито отримала посаду &quot;через ліжко&quot;"/>
    <meta property="og:description" content="Міністр інфраструктури Владислав Криклій на наступному засіданні Кабінету міністрів проситиме про звільнення заступниці з питань європейської інтеграції Олександри Клітіної. Про це він написав у Facebook. “Я сам формував свою команду, і залишаю за собою право змінювати її. Я вкрай незадоволений відсутністю розуміння між Олександрою та командою міністерства інфраструктури. Від самого початку я кожному з заступників […]"/>
  </head>
  <body>
    <article>
      <h1>Міністр інфраструктури хоче звільнити свою заступницю, яка нібито отримала посаду "через ліжко"</h1>
      <address><time datetime="2019-11-22T14:45:05+00:00">22 Nov 2019, 14:45</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/klitina-860x580-c-1.jpg"/>
      </figure>
      <p>Олександра Клітіна<br/><b><b>Міністр інфраструктури Владислав Криклій на наступному засіданні Кабінету міністрів проситиме про звільнення заступниці з питань європейської інтеграції Олександри Клітіної.</b></b></p>
      <p>Про це він написав у <a href="https://www.facebook.com/vladyslav.kryklii/posts/2624304997659356">Facebook.</a></p>
      <p>“Я сам формував свою команду, і залишаю за собою право змінювати її. Я вкрай незадоволений відсутністю розуміння між Олександрою та командою міністерства інфраструктури. Від самого початку я кожному з заступників озвучував свою рішучу позицію, що вони мають заслужити довіру та підтримку в колективі демонструючи лідерські якості. Олександрі лідерства забракло, а довіру з останнім вчинком втрачено.</p>
      <p>Якщо у пані Клітіної є реальні факти зловживань чи корупції серед членів команди, я прошу так само повідомити їх для розслідування компетентним органам, вважаю вони мають право знати більше за Джокера.</p>
      <p>Олександра Клітіна відмовилась йти у відставку в дусі європейської політичної традиції.</p>
      <p>Я вважаю за необхідне винести на наступне засідання Уряду подання про її відставку від свого імені”, – повідомив міністр.</p>
      <p><b>19 листопада у мережу злили запис розмови депутатів від “Слуги народу” у Кривому Розі, де вони обговорюють заступницю міністра інфраструктури Владислава Криклія, яка нібито потрапила на посаду “через ліжко”.</b> Розмову у Telegram-каналі опублікував нардеп Антон Поляков.</p>
      <p>Олександра Клітіна до свого призначення обіймала посаду керівниці Офісу підтримки реформ Міністерства інфраструктури України. Працювала не тільки з міністром Володимиром Омеляном, але і з його попередником – Андрієм Пивоварським, будучи його радницею.</p>
    </article>
  </body>
</html>