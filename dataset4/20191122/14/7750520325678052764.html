<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/svit/na-pryhovanomu-ob-yekti-v-irani-magate-znajshlo-chastky-uranu.html"/>
    <meta property="og:site_name" content="1NEWS"/>
    <meta property="article:published_time" content="2019-11-22T14:46:07+00:00"/>
    <meta property="og:title" content="На прихованому об’єкті в Ірані МАГАТЕ знайшло частки урану"/>
    <meta property="og:description" content="На прихованому об'єкті в Ірані МАГАТЕ знайшло частки урану"/>
  </head>
  <body>
    <article>
      <h1>На прихованому об’єкті в Ірані МАГАТЕ знайшло частки урану</h1>
      <address>
        <time datetime="2019-11-22T14:46:07+00:00">22 Nov 2019, 14:46</time>
      </address>
      <p>
        <b>МАГАТЕ закликає Іран прояснити джерело походження часток урану на об’єкті, про який Тегеран не надавав інформацію Міжнародному агентству з атомної енергії, передає <a href="https://1news.com.ua/">1NEWS</a> з посиланням на <a href="https://www.ukrinform.ua/rubric-world/2823291-magate-znajslo-castki-uranu-na-prihovanomu-obekti-v-irani.html">Укрінформ</a>.</b>
      </p>
      <figure>
        <img src="https://1news.com.ua/wp-content/uploads/2019/11/magate.jpg"/>
      </figure>
      <p>«Це питання (виявлення частинок урану на об’єкті, про який Тегеран не надавав інформації агентству – ред.) залишається невирішеним… Важливо, щоб Іран співпрацював з агентством для якнайшвидшого розв’язання цього питання», – заявив в.о. генерального директора МАГАТЕ Корнел Феруце на засіданні Ради керівників агентства.</p>
      <p>Агентство звернулося до влади Ірану із закликом дати пояснення факту виявлення частинок урану. У Міжнародному агентстві з атомної енергії не уточнили, про який саме об’єкт йдеться, але дипломатичні джерела видання раніше повідомляли, що агентство запитувало Іран про об’єкт у районі Туркузабад у Тегерані.</p>
      <p>Під згаданими частинками мається на увазі продукт урану, який було добуто і піддано початковій обробці, але не збагачено.</p>
    </article>
  </body>
</html>