<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837257-na-donechchini-legkovik-nayikhav-na-10-richnogo-khlopchika"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T14:55:00+00:00"/>
    <meta property="og:title" content="На Донеччині легковик наїхав на 10-річного хлопчика"/>
    <meta property="og:description" content="КИЇВ. 22 листопада. УНН. У місті Костянтинівка Донецької області під колесами легкового автомобілю опинився 10-річний хлопчик, який перебігав проїжджу …"/>
  </head>
  <body>
    <article>
      <h1>На Донеччині легковик наїхав на 10-річного хлопчика</h1>
      <address><time datetime="2019-11-22T14:55:00+00:00">22 Nov 2019, 14:55</time> by <a rel="author">Роман Рудський</a></address>
      <p><b>КИЇВ. 22 листопада. УНН. </b>У місті Костянтинівка Донецької області під колесами легкового автомобілю опинився 10-річний хлопчик, який перебігав проїжджу частину. Про це <b>УНН</b> повідомили у відділі комунікації обласної поліції.</p>
      <p>Дорожньо-транспортна пригода сталася вчора, 21 листопада, близько 15.30. 59-річний водій автомобіля Pego скоїв наїзд на неповнолітнього пішохода. Хлопчик отримав тілесні ушкодження (забої, розтягнення зв'язок).</p>
      <p>На місці працювала група реагування та слідчі Костянтинівського відділення поліції. Встановлено, що п’ятикласник перебігав дорогу до свого будинку від лісосмуги, де був зі своїми батьками.</p>
      <p>Відкрито кримінальне провадження за ч.1 ст. 286 Кримінального кодексу України (порушення правил безпеки дорожнього руху). Триває досудове розслідування.</p>
      <p>Нагадаємо, у Києві знайшли водія, який <a href="https://www.unn.com.ua/uk/exclusive/1836662-u-kiyevi-znayshli-vodiya-yakiy-nayikhav-na-ditinu-u-dvori">наїхав на дитину</a> у дворі житлового будинку у Голосіївському районі.</p>
    </article>
  </body>
</html>