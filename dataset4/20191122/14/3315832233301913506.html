<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/8eb9f7c408d93956/cum-comenteaza-jizdan-dezvaluirile-privind-interceptarile-la-care-ar-fi-fost-supusi-mai-multi-jurnalisti-si-activisti.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-22T14:36:28+00:00"/>
    <meta property="og:title" content="Cum comentează Jizdan dezvăluirile privind interceptările la care ar fi fost supuși mai mulți jurnaliști și activiști"/>
    <meta property="og:description" content="Fostul ministru de Interne, Alexandru Jizdan, a venit cu o reacție după dezvăluirile făcute de președintele Comisiei securitate națională, apărare și ordine publică, Chiril Moțpan, privind presupuse interceptări ale mai multor jurnaliști, activiști și lideri ai opoziției."/>
  </head>
  <body>
    <article>
      <h1>Cum comentează Jizdan dezvăluirile privind interceptările la care ar fi fost supuși mai mulți jurnaliști și activiști</h1>
      <address><time datetime="2019-11-22T14:36:28+00:00">22 Nov 2019, 14:36</time> by <a rel="author">Jurnal.md</a></address>
      <p>
        <b>Fostul ministru de Interne, Alexandru Jizdan, a venit cu o reacție după <a href="http://jurnal.md/ro/news/6e6d7ffcdee6dacd/foto-lista-cu-jurnalisti-si-activisti-interceptati-de-fostul-regim.html">dezvăluirile făcute de președintele Comisiei securitate națională, apărare și ordine publică, Chiril Moțpan, privind presupuse interceptări ale mai multor jurnaliști, activiști și lideri ai opoziției</a>.</b>
      </p>
      <p>
        <i>„În legătură cu declaratiile apărute în mass-media privind interceptarea anumitor persoane în perioada mandatului meu de ministru, vin cu următoarele precizări:</i>
      </p>
      <p>
        <i>1. Ministrul Afacerilor Interne nu are nici o legătură cu interceptările, iar asemenea gen de acțiuni nu fac parte din atribuțiile sale. Vă asigur că, după cum nici actualul ministru de interne, Pavel Voicu, nici precedentul, Andrei Năstase nu știu nimic despre interceptările pe durata mandatului lor, așa nu cunosc nici eu despre acțiunile de acest fel.</i>
      </p>
      <p>
        <i>2. Dacă deputatul Moțpan deține informații certe despre interceptările la care se referă si despre ilegalitățile admise în acest sens, ar fi bine să le prezinte organelor abilitate. Noi toți suntem interesați și eu în primul rând, ca adevărul să fie scos la suprafață.</i>
      </p>
      <p><i>3. Totodată, vin și cu un apel la responsabilitate și corectitudine. Nu aș vrea să ajungem în situația în care să constatăm că la acest subiect extrem de sensibil s-au făcut niște speculații ordinare, fiind urmărite alte scopuri, decât interesul public”</i>, a comentat Alexandru Jizdan.</p>
    </article>
  </body>
</html>