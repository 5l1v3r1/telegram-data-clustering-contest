<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/news/nea/koinonia/oxima-paresyre-aniliko-stin-pafo"/>
    <meta property="og:site_name" content="24NEWS"/>
    <meta property="article:published_time" content="2019-11-22T14:38:00+00:00"/>
    <meta property="og:title" content="Ασύλληπτη τραγωδία στην Πάφο: Αυτή είναι η άτυχη μαθήτρια"/>
    <meta property="og:description" content="Στη δημοσιότητα το όνομά της"/>
  </head>
  <body>
    <article>
      <h1>Ασύλληπτη τραγωδία στην Πάφο: Αυτή είναι η άτυχη μαθήτρια</h1>
      <h2>Στη δημοσιότητα το όνομά της</h2>
      <address>
        <time datetime="2019-11-22T14:38:00+00:00">22 Nov 2019, 14:38</time>
      </address>
      <p>Τη μάχη για τη ζωή έχασε το 10χρονο κοριτσάκι, το οποίο κάτω από συνθήκες που διερευνώνται, παρασύρθηκε από αυτοκίνητο και τραυματίστηκε ενώ προσπαθούσε να διασταυρώσει τη Λεωφόρο Τάσος Παπαδόπουλος στην Πάφο.</p>
      <p>Σύμφωνα με τον Εκπρόσωπο Τύπου της αστυνομικής διεύθυνσης Πάφου, Μιχάλη Ιωάννου, η ώρα 14:00 αυτοκίνητο που οδηγούσε 70χρονη στην Λεωφόρο Τάσου Παπαδόπουλου με δυτική κατεύθυνση δηλαδή από τον κυκλοφοριακό κόμβο του Νοσοκομείου προς την Λεωφόρο Μεσόγης, κάτω από συνθήκες που διερευνώνται παρέσυρε τη 10χρονη πεζή Νελίνα Φακλίσκα, η οποία διασταύρωνε εκείνη την στιγμή την Λεωφόρο από αριστερά προς τα δεξιά , σύμφωνα με την πορεία του αυτοκινήτου.</p>
      <p>Συνεπεία της σύγκρουσης είπε ο κ. Ιωάννου, το κοριτσάκι τραυματίστηκε σοβαρά και μεταφέρθηκε με ασθενοφόρο στο Τμήμα Ατυχημάτων και Επειγόντων Περιστατικών του ΓΝ Πάφου, όπου διαπιστώθηκε ο θάνατος της.</p>
      <p>Την σκηνή του δυστυχήματος επισκέφτηκε ο Υπουργός Υγείας Κωνσταντίνος Ιωάννου . Ακολούθως ο κ. Ιωάννου συνομίλησε με την οικογένεια της 10χρονης εκφράζοντας τα συλλυπητήρια του.</p>
      <p>Η μικρούλα κατάγεται από τη Βουλγαρία αλλά γεννήθηκε στην Κύπρο. Φοιτούσε στο 12ο Δημοτικό Σχολείο Πεύκιος Γεωργιάδης. Η οικογένεια έχει ακόμη ένα παιδάκι 8 ετών.</p>
      <p> </p>
      <related>
        <a href="https://www.24sports.com.cy/gr/news/nea/koinonia/xathike-o-47xronos-mixalis-apo-larnaka"/>
      </related>
    </article>
  </body>
</html>