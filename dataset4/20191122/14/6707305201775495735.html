<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/vieni-da-me-anna-falchi-confessa-max-biaggi-fiorello-ricucci/658548/"/>
    <meta property="og:site_name" content="DiLei"/>
    <meta property="article:published_time" content="2019-11-22T14:41:29+00:00"/>
    <meta property="og:title" content="Vieni da Me, Anna Falchi si confessa su Max Biaggi, Fiorello e Ricucci"/>
    <meta property="og:description" content="Anna Falchi si confessa a Vieni da Me, svelando a Caterina Balivo i retroscena del suo amore per Max Biaggi, Fiorello e Stefano Ricucci."/>
  </head>
  <body>
    <article>
      <h1>Vieni da Me, Anna Falchi si confessa su Max Biaggi, Fiorello e Ricucci</h1>
      <h2>Anna Falchi si confessa a Vieni da Me, svelando a Caterina Balivo i retroscena dei suoi amori</h2>
      <address>
        <time datetime="2019-11-22T14:41:29+00:00">22 Nov 2019, 14:41</time>
      </address>
      <p><b>Anna Falchi</b> si racconta a <b><i>Vieni da Me</i></b>, ricordando i suoi amori passati nel salotto di <b>Caterina Balivo</b>. La showgirl oggi è legata ad <b>Andrea Ruggeri</b>, giornalista e autore televisivo, e ha una <b>figlia Alyssa</b>, nata dall’amore per <b>Denny Montesi.</b> Nel suo curriculum sentimentale però ci sono diverse love story con vip.</p>
      <p>La più famosa è quella con <a href="https://dilei.it/vip/anna-falchi-verita-ex-frecciatina-pamela-prati-antonella-clerici/604907/">Fiorello</a>, con cui è stata fidanzata dal 1994 al 1996. Prima ancora Anna ha vissuto una relazione con il noto <b>pilota Max Biaggi</b>. “Con Fiorello è una storia prescritta – <b>ha svelato</b> a <a href="https://dilei.it/vip/fotonotizia/caterina-balivo-vieni-da-me-2019-2020-look-curiosita/633618/"><i>Vieni da Me</i></a> -. La gente ancora se le ricorda. Eravamo i Ferragnez dell’epoca. Ho ancora il numero di Max Biaggi, siamo rimasti amici. Ci sentiamo due volte l’anno, c’è sempre un rapporto scherzoso. Mi sta molto a cuore”.</p>
      <p>La storia con <b>Andrea Ruggeri</b>, nipote di Bruno Vespa, procede a gonfie vele. “Con il mio attuale compagno Andrea stiamo insieme da nove anni – <b>ha confessato</b> la Falchi -. Mia figlia ed il papà Denny? Hanno un bellissimo rapporto. E, poi, c’è il vice papà. Più amore ha più sono felice. E, poi, doppio regalo”.</p>
      <p>Nel passato della showgirl anche un matrimonio <b>Stefano Ricucci</b>, celebrato nel 2005 e terminato <b>un anno dopo</b>. “È stato un matrimonio bellissimo – ha ammesso Anna -. È stato un sogno. Era troppo. Da un giorno all’altro è svanito in maniera tragica. È stato tosto. Sono rimasta scioccata. Sono sempre pronta a risposarmi, mai dire mai”.</p>
      <p>L’intervista fatta da <b>Caterina Balivo</b> ha spaziato su numerosi temi, fra cui gli ufo. Da tempo infatti <a href="https://dilei.it/lifestyle/che-fine-ha-fatto-anna-falchi/449643/">Anna Falchi</a> sostiene di aver visto <b>un oggetto volante</b> non identificato. “Non ho mai visto un omino verde, ma una navicella, un Ufo – <b>ha raccontato</b> -. Era tutto bianco con questa luce rosse attorno. Avevo dieci anni, a Reggio Emilia. Ci siamo spaventati. C’era un rumore assordante. Io, mia mamma e mio fratello ci siamo nascosti dietro le serrande di casa. C’è scetticismo, come tante persone, sul web, si possono vedere tante testimonianze”.</p>
      <p>Infine una <b>riflessione</b> sull’amicizia con <b>Monica Bellucci</b>: “È una persona meravigliosa. È una star ma è sempre stata una ragazza, umile, semplice. Si merita tutto quello che ha. Mi ha consigliato di fare più la modella e, poi, di fare l’attrice. Ma non ho mai avuto il coraggio di lasciare la mamma, quella mentalità internazionale”.</p>
      <related>
        <h4>Leggi anche</h4>
        <a href="https://dilei.it/vip/anna-falchi-verita-ex-frecciatina-pamela-prati-antonella-clerici/604907/"/>
        <a href="https://dilei.it/lifestyle/che-fine-ha-fatto-anna-falchi/449643/"/>
        <a href="https://dilei.it/vip/anna-falchi-perego-non-perdonero-mai-mio-padre/556026/"/>
        <a href="https://dilei.it/vip/anna-falchi-si-sfoga-con-pippo-baudo-in-tv-non-mi-chiama-piu-nessuno/480014/"/>
        <a href="https://dilei.it/mamma/nadia-rinaldi-mamma-normale-contro-supermamma-anna-falchi-2/7175/"/>
      </related>
    </article>
  </body>
</html>