<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/oikonomia/125822/teli-dekembrioy-ta-apokalyptiria-gia-ti-stratigiki-exodoy-stis-agores"/>
    <meta property="og:site_name" content="Insider"/>
    <meta property="article:published_time" content="2019-11-22T14:46:00+00:00"/>
    <meta property="og:title" content="Τέλη Δεκεμβρίου τα «αποκαλυπτήρια» για τη στρατηγική εξόδου στις αγορές το 2020"/>
    <meta property="og:description" content="Ο ΟΔΔΗΧ θα επιδιώξει τη συνεχή παρουσία της Ελλάδας στις αγορές. Μέσα στις επόμενες εβδομάδες θα παρουσιαστεί το πρόγραμμα δανεισμού του 2020."/>
  </head>
  <body>
    <article>
      <h1>Τέλη Δεκεμβρίου τα «αποκαλυπτήρια» για τη στρατηγική εξόδου στις αγορές το 2020</h1>
      <h2>Ο ΟΔΔΗΧ θα επιδιώξει τη συνεχή παρουσία της Ελλάδας στις αγορές. Μέσα στις επόμενες εβδομάδες θα παρουσιαστεί το πρόγραμμα δανεισμού του 2020.</h2>
      <address><time datetime="2019-11-22T14:46:00+00:00">22 Nov 2019, 14:46</time> by <a rel="author">Θανάσης Κουκάκης</a></address>
      <p>Στο τέλος Δεκεμβρίου αναμένεται να παρουσιάσει <b>ο Οργανισμός Διαχείρισης Δημοσίου Χρέους (ΟΔΔΗΧ) </b>μια <b>ολοκληρωμένη στρατηγική εξόδου στις αγορές για το 2020.</b></p>
      <p>Μπορεί, σύμφωνα με το <a href="https://www.insider.gr/eidiseis/oikonomia/125743/proypologismos-2020-anaptyxi-28-kai-protogenes-pleonasma-356">νέο προϋπολογισμό, </a>οι ταμειακές χρηματοδοτικές ανάγκες για το 2020 να ανέλθουν σε μόλις 4,498 δισ. ευρώ, ενώ ο καθαρός δανεισμός του Κρατικού Προϋπολογισμού να διαμορφωθεί στα 1,866 δισ. ευρώ, ωστόσο ο ΟΔΔΗΧ θα επιδιώξει τη συνεχή παρουσία της Ελλάδας στις αγορές χρέους.</p>
      <p>Από τη διεθνή συγκυρία θα κριθεί εάν το πρόγραμμα δανεισμού μπορεί να φθάσει ακόμη και τα 7-10 δισ. ευρώ μέσω νέων εκδόσεων και επανέκδοσης παλιότερων. Στόχος είναι να βελτιωθεί η καμπύλη των αποδόσεων και να ενισχυθεί η δευτερογενής αγορά ομολόγων, ενώ δεν αποκλείεται και η επαναγορά ομολόγων που δεν συμμετείχαν στο PSI και κυμαίνονται στα 4 δισ. ευρώ.</p>
      <p>Πρόσθετες κινήσεις θα περιορίσουν τις βραχυπρόθεσμες εκδόσεις (έντοκα γραμμάτια) από τα 15,28 δισ. ευρώ (εκ των οποίων τα 9,5 δισ. ευρώ βρίσκονται στα χέρια ξένων που θα μπορούσαν να πουλήσουν αν μεταβληθεί το κλίμα) ακόμη και σε χαμηλότερα επίπεδα από τον σχεδιασμό (9,72 δισ. ευρώ το 2020) μέσω μακροπρόθεσμων εκδόσεων, κάτι που θα αυξήσει εκ νέου τις συναλλαγές.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/oikonomia/125237/diatiroyntai-oi-pieseis-sta-ellinika-omologa"/>
        <a href="https://www.insider.gr/eidiseis/oikonomia/125122/synehizontai-oi-reystopoiiseis-sta-ellinika-omologa"/>
        <a href="https://www.insider.gr/eidiseis/oikonomia/124930/bloomberg-asfalis-topos-i-ellada-gia-toys-ependytes"/>
      </related>
    </article>
  </body>
</html>