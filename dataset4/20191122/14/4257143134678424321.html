<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/22/megnevezte-uj-kepviselojet-a-dk"/>
    <meta property="og:site_name" content="infostart"/>
    <meta property="article:published_time" content="2019-11-22T14:01:00+00:00"/>
    <meta property="og:title" content="Megnevezte új képviselőjét a DK"/>
    <meta property="og:description" content="Sebián-Petrovszki László, a Demokratikus Koalíció (DK) pártigazgatója váltja a parlamentben a mandátumáról lemondó László Imrét - közölte Wirsching Viktória, a DK kommunikációs igazgatója."/>
  </head>
  <body>
    <article>
      <h1>Megnevezte új képviselőjét a DK</h1>
      <address><time datetime="2019-11-22T14:01:00+00:00">22 Nov 2019, 14:01</time> by <a rel="author">Infostart / MTI</a></address>
      <h3>Sebián-Petrovszki László, a Demokratikus Koalíció (DK) pártigazgatója váltja a parlamentben a mandátumáról lemondó László Imrét - közölte Wirsching Viktória, a DK kommunikációs igazgatója.</h3>
      <p>A 2018-as országgyűlési választáson listás mandátumot szerzett László Imrét az önkormányzati választáson a fővárosi XI. kerület polgármesterévé választották, ezért az összeférhetetlenség miatt le kellett mondania a mandátumáról. A DK elnöksége pénteken döntötte el, hogy a mandátumot Sebián-Petrovszki László kapja meg.</p>
      <p>A kommunikációs igazgató közlése szerint a 42 éves leendő képviselő Békéscsabán született, politológusként végzett ez ELTE-n, a German Marshall Fund ösztöndíjával pedig az Egyesült Államokban tanult. Sebián-Petrovszki László 2004. óta vesz részt a politikában, a Bajnai-kormányban a Miniszterelnöki Hivatal szakállamtitkáraként dolgozott, a Demokratikus Koalíció alapítója tagja, 2014. nyarától kezdve pedig a DK pártigazgatója.</p>
      <p>
        <i>Nyitókép: MTI//Balogh Zoltán</i>
      </p>
    </article>
  </body>
</html>