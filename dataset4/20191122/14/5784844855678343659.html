<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/sporocila-za-javnost/t-2-priklopil-prve-narocnike-na-koaksialnem-omrezju.html?RSS7ed39d205b501cd0d5dfbdfec8f3704e"/>
    <meta property="og:site_name" content="Računalniške novice"/>
    <meta property="article:published_time" content="2019-11-22T14:18:00+00:00"/>
    <meta property="og:title" content="T-2 priklopil prve naročnike na koaksialnem omrežju"/>
    <meta property="og:description" content="T-2 družini več kot 150.000 slovenskih družin in podjetij se je v teh dneh na področju Mirne na Dolenjskem pridružilo preko 100 uporabnikov na koaksialnem omrežju. Gre za novost v"/>
  </head>
  <body>
    <article>
      <h1>T-2 priklopil prve naročnike na koaksialnem omrežju</h1>
      <address>
        <time datetime="2019-11-22T14:18:00+00:00">22 Nov 2019, 14:18</time>
      </address>
      <p>
        <b>T-2 družini več kot 150.000 slovenskih družin in podjetij se je v teh dneh na področju Mirne na Dolenjskem pridružilo preko 100 uporabnikov na koaksialnem omrežju. Gre za novost v družbi T-2, ki tako od danes dalje svojim uporabnikom na določenih področjih države omogoča spremljanje storitev T-2 tudi preko koaksialnega kabelskega omrežja.  </b>
      </p>
      <p>Potem ko je družba T-2 v začetku letošnjega junija z družbo EVJ Elektrprom, d. o. o., sklenila pogodbo o odkupu omrežja kabelsko komunikacijskega sistema v krajih Ivančna Gorica, Mirna, Stična in Šentvid pri Stični, je v teh dneh na svoje storitve priklopila preko 100 uporabnikov nekdanjega EVJ. Ti lahko tako preko obstoječega koaksialnega omrežja sedaj spremljajo preko 300 televizijskih programov, od tega jih je več kot 100 v HD tehniki in 4 v UHD (4K) tehniki, na voljo pa imajo tudi 155 radijskih programov. V kratkem bodo imeli tudi možnost uporabe edinstvenega T-2 časovnega zamika in ogleda zamujenih programov do 168 ur nazaj. Uporabniki lahko več informacij dobijo na naši spletni strani: <a href="https://www.t-2.net/kabelsko-omrezje-t-2">https://www.t-2.net/kabelsko-omrezje-t-2</a> ali na številki 064 064 064.</p>
      <p>Družba T-2 namerava ostati trdno zasidrana med najuspešnejšimi ponudniki telekomunikacijskih storitev na trgu. Z nadaljnjim razvojem, prevzemi, širitvijo optičnega omrežja, nabora storitev in prodajne mreže bo tako uporabnikom svojih storitev tudi v prihodnje zagotavljala hitre, varne in zanesljive telekomunikacijske storitve, vrhunsko uporabniško podporo ter s tem povezano čim boljšo uporabniško izkušnjo.</p>
    </article>
  </body>
</html>