<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/imola/cronaca/puntura-trigone-1.4900442"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-22T14:58:49+00:00"/>
    <meta property="og:title" content="Puntura del trigone, il ragazzino trasferito a Montecatone per la riabilitazione"/>
    <meta property="og:description" content="Il 12enne inizierà da subito il percorso nella struttura tra le migliori a livello nazionale"/>
  </head>
  <body>
    <article>
      <h1>Puntura del trigone, il ragazzino trasferito a Montecatone per la riabilitazione</h1>
      <h2>Il 12enne inizierà da subito il percorso nella struttura tra le migliori a livello nazionale</h2>
      <address><time datetime="2019-11-22T14:58:49+00:00">22 Nov 2019, 14:58</time> by <a rel="author">il Resto del Carlino</a></address>
      <figure>
        <video src="https://vr-media.storage.googleapis.com/video/cre_80/encoded/b108cac0-46ee-4370-ac04-a2ca4f07c636.mp4"/>
        <figcaption>Ragazzino punto da un trigone ricoverato al Maggiore di Bologna. Video&amp;pub_custom_params=department=imola</figcaption>
      </figure>
      <p>Imola, 22 novembre 2019 – È arrivato a Montecatone, accolto nell’istituto di riabilitazione tra le strutture italiane leader nella riabilitazione dei Pazienti con lesione midollare e/o con grave cerebrolesione, il giovane 12cenne trafitto nei giorni scorsi da un trigone in Costa Rica.</p>
      <p> </p>
      <p>Il ragazzo, colpito al collo con la coda dal pesce cartilagineo, ha subìto un trauma midollare all'altezza della sesta vertebra cervicale; dopo la valutazione dei chirurghi vertebrali dell’ospedale Maggiore di Bologna, che hanno deciso di non intervenire, inizierà da subito il percorso riabilitativo a Montecatone.</p>
      <p>“Ogni anno trattiamo circa 600 pazienti con lesioni spinali – ricorda Virna Valmori, direttore sanitario della struttura imolese -.; di essi oltre il 60% proviene da fuori regione. Il caso di specie è molto particolare per la modalità dell’evento traumatico ma la nostra esperienza, in ambito riabilitativo, ci mette nelle condizioni di affrontare questo nuovo caso e mettere in campo migliori professionalità per ottenere il maggior tasso possibile di recupero”.</p>
      <p> </p>
      <p>Durante il trasferimento, “non è stato ravvisato alcun problema clinico – aggiunge Rita Capirossi, responsabile facente funzione dell’Unità Spinale di Montecatone –. Il giovane è stato accolto nell’Unità spinale dove, da subito, dopo tutti gli accertamenti clinici per prevenire eventuali complicanze secondarie, inizierà l’attività riabilitativa. Al momento il ragazzo presenta un quadro di tetraplegia incompleta con prevalente interessamento degli arti inferiori; nonostante tutto appare fortemente motivato ad iniziare il percorso riabilitativo”.</p>
      <p> </p>
      <p>L’ospedale di Montecatone rappresenta, a livello nazionale ed europeo, la più grande struttura per numero di posti letto e per numero di casistiche per il trattamento e recupero di pazienti vittime di lesioni midollari. Inoltre è il principale hub regionale e punto di riferimento nazionale.</p>
      <p>Imola, 22 novembre 2019 – È arrivato a Montecatone, accolto in una delle <b>strutture italiane leader</b> nella riabilitazione dei pazienti con lesione midollare e/o con grave cerebrolesione, <b>il giovane 12enne<a href="https://www.ilrestodelcarlino.it/bologna/cronaca/trigone-paralisi-1.4884138"> trafitto nei giorni scorsi da un trigone in Costa Rica.</a></b></p>
      <p>Il ragazzo, colpito al collo con la coda dal pesce cartilagineo, ha subìto <b>un trauma midollare all'altezza della sesta vertebra cervicale</b>; dopo <b><a href="https://www.ilrestodelcarlino.it/bologna/cronaca/trigone-punge-ragazzo-1.4895140">la valutazione dei chirurghi vertebrali </a></b>dell’ospedale Maggiore di Bologna, che hanno deciso di non intervenire, inizierà da subito il<b> percorso riabilitativo a Montecatone.</b></p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894408.1574101089%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=320&amp;fmt=jpg"/>
          <figcaption>Il ragazzino genovese punto al collo da un trigone mentre faceva il bagno in Costa Rica lo scorso 20 ottobre è arrivato questa notte a Bologna</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894409.1574101089%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=320&amp;fmt=jpg"/>
          <figcaption>Il volo umanitario è stato effettuato con un Falcon del 31esimo Stormo di Ciampino dell'Aeronautica Militare</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894410.1574101089%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>La conferenza stampa per illustrare il percorso di cura intrapreso dal ragazzo colpito dal trigone (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894411.1574101089%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il ragazzo è arrivato dalla Costa Rica a bordo di un volo umanitario. Nella foto un amico di famiglia (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894412.1574101089%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Un momento della conferenza stampa (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894413.1574101089%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Liliana Copertino, medico anestesista (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894414.1574101089%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Una lesione così, da trigone è più unica che rara, dice Carlo Coniglio, dirigente di Rianimazione (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894415.1574101089%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Le condizioni del ragazzo sono buone, riferisce Federico de Iure, responsabile della Chirurgia vertebrale dell'Ospedale Maggiore di Bologna (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894416.1574101089%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il 12enne e' stato colpito al collo dall'aculeo di un trigone, che per forma ricorda 'un ferro da calza', spiegano i medici (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894417.1574101089%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Carlo Coniglio, Liliana Copertino e Federico de Iure (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894418.1574101090%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il dottor Carlo Coniglio (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894419.1574101090%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>I medici: "Le sue condizioni sono buone, è già iniziato il recupero motorio" (foto Schicchi)</figcaption>
        </figure>
        <figcaption>
          <a href="https://www.ilrestodelcarlino.it/bologna/cronaca/foto/trigone-1.4894356">Punto dal trigone, ricoverato all'ospedale Maggiore di Bologna. Foto</a>
        </figcaption>
      </slideshow>
      <p>“Ogni anno trattiamo <b>circa </b><b>600 pazienti con lesioni spinali</b> – ricorda Virna Valmori, direttore sanitario della struttura imolese -.; di essi oltre il 60% proviene da fuori regione. Il caso di specie è molto particolare per la modalità dell’evento traumatico ma la nostra esperienza, in ambito riabilitativo, ci mette nelle condizioni di affrontare questo nuovo caso e mettere in campo<b> migliori professionalità per ottenere il maggior tasso possibile di recupero”.</b></p>
      <p>Durante il trasferimento, “non è stato ravvisato alcun problema clinico – aggiunge Rita Capirossi, responsabile facente funzione dell’Unità Spinale di Montecatone –. Il giovane è stato accolto nell’Unità spinale dove, da subito, dopo tutti gli accertamenti clinici per prevenire eventuali complicanze secondarie, inizierà l’attività riabilitativa. Al momento il ragazzo presenta un quadro di tetraplegia incompleta con prevalente interessamento degli arti inferiori; nonostante tutto appare<b> fortemente motivato ad iniziare il percorso riabilitativo”</b>.</p>
      <p>L’ospedale di Montecatone rappresenta, a livello nazionale ed europeo, la più grande struttura per numero di posti letto e per numero di casistiche per il trattamento e recupero di pazienti vittime di lesioni midollari. Inoltre è il principale hub regionale e<b> punto di riferimento nazionale.</b></p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/bologna/cronaca/trigone-punge-ragazzo-1.4895140"/>
        <a href="https://www.ilrestodelcarlino.it/bologna/cronaca/foto/trigone-1.4894356"/>
        <a href="https://www.ilrestodelcarlino.it/bologna/cronaca/trigone-puntura-1.4892623"/>
        <a href="https://www.ilrestodelcarlino.it/bologna/cronaca/trigone-paralisi-1.4884138"/>
      </related>
    </article>
  </body>
</html>