<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/un-lift-s-a-prabusit-in-gol-intr-un-bloc-cu-11-etaje-din-constanta-patru-persoane-se-aflau-inauntru-20097548"/>
    <meta property="og:site_name" content="Cancan.ro"/>
    <meta property="article:published_time" content="2019-11-22T14:57:58+00:00"/>
    <meta property="og:title" content="Un lift s-a prăbușit în gol într-un bloc cu 11 etaje din Constanţa. Patru persoane se aflau înăuntru"/>
    <meta property="og:description" content="Patru persoane aflate vineri după-amiază într-un lift care s-a prăbuşit de la parter, la subsolul unui bloc din municipiul Constanţa, au fost salvate de"/>
  </head>
  <body>
    <article>
      <h1>Un lift s-a prăbușit în gol într-un bloc cu 11 etaje din Constanţa. Patru persoane se aflau înăuntru</h1>
      <address><time datetime="2019-11-22T14:57:58+00:00">22 Nov 2019, 14:57</time> by <a rel="author">Loredana T.</a></address>
      <p>Patru persoane aflate vineri după-amiază într-un lift care s-a prăbuşit de la parter, la subsolul unui bloc din municipiul Constanţa, au fost salvate de pompieri.</p>
      <p>Potrivit Inspectoratului pentru Situaţii de Urgenţă (ISU) „Dobrogea”, pompierii au fost solicitaţi să intervină „pentru gestionarea unei situaţii de urgenţă apărută în urma căderii unui lift de la parter, la subsol”, într-un bloc de locuinţe de pe Bulevardul I.C.Brătianu.</p>
      <p>„<i><b>S-a acţionat cu o autospecială de descarcerare şi un echipaj de prim ajutor. Din primele informaţii, în lift au fost patru persoane care au ieşit, intervenindu-se pentru extragerea acestora cu o scară improvizată, din subsol</b></i>„, a transmis ISU.</p>
      <p>Conform sursei citate, persoanele aflate în liftul prăbuşit au suferit atac de panică, fără a fi necesară transportarea lor la spital.</p>
    </article>
  </body>
</html>