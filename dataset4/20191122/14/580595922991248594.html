<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://science.hotnews.ro/stiri-creierul-23507600-romante-cantecele-leagan-muzica-din-lumea-intreaga-are-punct-comun-indiferent-cultura-nou-studiu-arata-exista-tipare-universale-ale-muzicii.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-22T14:16:00+00:00"/>
    <meta property="og:title" content="Studiu: De la romanțe la cântecele de leagăn, muzica din lumea întreagă are trăsături comune, indiferent de cultură"/>
    <meta property="og:description" content="De la melodiile de dragoste la piesele de dans și cântecele de leagăn, muzica făcută în culturile disparate din toată lumea prezintă anumite tipare universale, potrivit unui studiu care"/>
  </head>
  <body>
    <article>
      <h1>Studiu: De la romanțe la cântecele de leagăn, muzica din lumea întreagă are trăsături comune, indiferent de cultură</h1>
      <address><time datetime="2019-11-22T14:16:00+00:00">22 Nov 2019, 14:16</time> by <a rel="author">N.O.</a></address>
      <p><b>De la melodiile de dragoste la piesele de dans și cântecele de leagăn, muzica făcută în culturile disparate din toată lumea prezintă anumite tipare universale, potrivit unui studiu care sugerează o anumită similitudine în modul în care mințile umane creează muzică, relatează Reuters.<br/></b><br/>Studiul, publicat joi, se concentrează pe înregistrările muzicale etnografice din 60 de societăți din toată lumea, inclusiv cele precum a culturilor din regiunea istorică a Scoției, a etnicilor din zona Nyangatom din Etiopia, a locuitorilor din grupul de insule Kepulauan Mentawai din Indonezia, a populației Saramaka sau a vânătorilor-culegători din Australia. <br/><br/>Muzica a fost asociată în mare parte cu anumite comportamente precum grija copiilor, dansul, dragostea, vindecarea, nunțile, înmormântările, războiul sau ritualurile religioase. <br/><br/>Cercetătorii au detectat asemănări puternice în trăsăturile muzicale din culturi diferite, potrivit lui Samuel Mehr, cercetător asociat în psihologie la Universitatea Harvard și autor principal al studiului publicat în revista Science. <br/>Studiul oferă credibilitate ideii că există un anumit set de reguli care guvernează modul în care mințile umane produc muzică în lume, însă e ceva ce nu poate fi testat cu adevărat până nu eixtă mai multe date despre muzică din mai multe culturi diferite, potrivit lui Mehr. <br/><br/>Profesorul de antropologie Luke Glowacki, de la Universitatea de Stat din Pennsylvania, și co-autor al studiului spune că multi etnomuzicologi au crezut că trăsăturile dintr-o anumită piesă muzică dată sunt puternic influențate de cultura din care muzica își are originea. <br/><br/>”Am descoperit ceva cu totul diferit”, a spus Glowacki care a explicat că funcția socială a piesei muzicale își influențează trăsăturile mult mai puternic decât cultura din care este. <br/>”Melodiile de dans sună într-un anumit fel în lume pentru că au o anumită funcție specifică. Cântecele de leagăn din toată lumea sună într-un anumit mod pentru că au o funcție specifică. Dacă muzica ar fi modelată în întregime de cultură și nu de psihologia umană nu te-ai aștepta ca aceste similitudini să apară în culturi extrem de diverse”, a adăugat Glowacki. <br/><br/>Manvir Singh, un absolvent al departamentului de biologie evoluționistă de la Harvard și de asemenea co-autor al studiului, a notat că melodiile de leagăn tind să fie mai lente și fluide în toate societățile în timp ce muzica de dans tinde să fie rapidă, pline de viață, ritmice și vibrante. <br/><br/>Cercetătorii au examinat sute de înregistrări din biblioteci și colecții private la nivel mondial. <br/><br/>Faptul că cântecele de leagăn, muzica de vindecare și melodiile de dans din Insulele Britanice sau din oricare alt loc din lume au multe trăsături muzicale în comun este remarcabil, potrivit lui Glowacki.</p>
    </article>
  </body>
</html>