<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/tenis/170549/rafa-slozio-novakom-vidim-drugo-resenje"/>
    <meta property="og:site_name" content="REPUBLIKA"/>
    <meta property="article:published_time" content="2019-11-22T14:00:00+00:00"/>
    <meta property="og:title" content="Rafa se složio sa Novakom: Ne vidim drugo rešenje!"/>
    <meta property="og:description" content="U samo šest nedelja imaćemo dva velika reprezentativna takmičenja u tenisu, a to je po mišljenju mnogih neodrživo rešenje."/>
  </head>
  <body>
    <article>
      <h1>Rafa se složio sa Novakom: Ne vidim drugo rešenje!</h1>
      <h2>U samo šest nedelja imaćemo dva velika reprezentativna takmičenja u tenisu, a to je po mišljenju mnogih neodrživo rešenje.</h2>
      <address><time datetime="2019-11-22T14:00:00+00:00">22 Nov 2019, 14:00</time> by <a rel="author">Republika</a></address>
      <p>Posle finala Dejvis kupa sledi ATP kup početkom 2020. godine, a Novak Đoković je istakao da je takvo rešenje neodrživo.</p>
      <p>Sada se javio Rafael Nadal, koji je istakao da se slaže sa srpskim teniserom.</p>
      <p>- Iskreno, ne vidim drugo rešenje osim spajanja ovih takmičenja. Ne mogu da zamislim da imamo dva Svetska kupa u rasponu od mesec dana u našem kalendaru. Ja zaista ne vidim kako je to moguće. Naravno, ne mogu da govorim ispred ATP, niti ispred drugih igrača, ali mislim da konačno imamo priliku da imamo jedno sjajno takmičenje - rekao je Nadal.</p>
      <p>Još uvek nema dogovora između ITF-a i ATP-a, a Španac je apelovao na što brži dogovor.</p>
      <p>- Važno je da ATP i ITF ulože sve snage i dogovore se. Istovremeno, važno je i da postoji ozbiljna kompanija koja je spremna da svojim napornim radom i ulaganjem podigne ovo takmičenje na viši nivo, a Kosmos to svakako želi. Moje lično mišljenje je da nema drugog načina osim da imamo jedno, veliko takmičenje. ATP, ITF, Kosmos, Dejvis kup, Svetski kup. Ime nije bitno. Mislim da je Dejvis kup idealno ime jer je deo istorije sporta. I biće još veće ako smo u stanju da sve spojimo u jedno - kaže Nadal.</p>
      <related>
        <h4>Pročitajte još:</h4>
        <a href="http://republika.rs/sport/tenis/170542/UZIVO-Igramo-dubl-koji-odluciti-polufinalistu"/>
        <a href="http://republika.rs/sport/tenis/170517/Novak-rutinski-savladao-Hacanova-dubl-odlucuje-ide-finale"/>
        <a href="http://republika.rs/sport/tenis/170497/Filip-kasno-upalio-Rubljev-rutinski-uzeo-prvi-poen-Rusiju"/>
        <a href="http://republika.rs/sport/tenis/170415/DJokovic-iskren-pred-Rusiju-Kvalitetni-voleo-bih-overimo-pobedu-pre-dubla"/>
        <a href="http://republika.rs/sport/tenis/170334/Novak-zgazio-Pera-Srbija-cetvrtfinalu-Dejvis-kupa"/>
      </related>
    </article>
  </body>
</html>