<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/terasz/port-programajanlo-47-het-2019/"/>
    <meta property="og:site_name" content="FEMINA"/>
    <meta property="article:published_time" content="2019-11-22T14:36:02+00:00"/>
    <meta property="og:title" content="Ez a hétvége a filmrajongóké, a divatrajongóké és sportembereké - Változatos programok várnak"/>
    <meta property="og:description" content="A Port.hu ajánlója elhozza a legjobb hétvégi programokat."/>
  </head>
  <body>
    <article>
      <h1>Ez a hétvége a filmrajongóké, a divatrajongóké és sportembereké - Változatos programok várnak</h1>
      <h2>A Port.hu ajánlója elhozza a legjobb hétvégi programokat.</h2>
      <address><time datetime="2019-11-22T14:36:02+00:00">22 Nov 2019, 14:36</time> by <a rel="author">Femina</a></address>
      <p>Lassan ugyan vége a novembernek, de a programozásban ez senkit ne zavarjon meg - ezen a héten is felejthetetlen programokat szerveztek a fővárosban.</p>
      <p>A hétvégén megrendezésre kerül többek között a Blue Danube Filmfesztivál a Lurdy Házban, a Kino Cafe moziban pedig Woody Allen-napokat tartanak majd. Ezenkívül mától nyílik a Bazilika előtti adventi vásár, amit 2019-ben a második legjobb európai karácsonyi vásárnak választottak meg. A divatőrülteknek is fantasztikus meglepetéseket tartogat a hétvége a Marie Claire Fashion Days és a Glamour Beauty Fesztivál alatt is. Sportrajongók sem csüggedhetnek, hiszen megrendezésre kerül a 14. DECATHLON FittAréna, ahol a legnépszerűbb fitneszprezenterek óráin lehet részt venni.</p>
      <h3>3. Blue Danube Filmfesztivál</h3>
      <p>
        <b>Lurdy Ház, november 21-24.</b>
      </p>
      <figure>
        <img src="https://kep.cdn.indexvas.hu/1/0/3042/30426/304268/30426827_75db0c902a2e1b3224f15c50c1cc20bd_wm.jpg"/>
        <figcaption>
          <cite>Fotó: izusek / Getty Images Hungary</cite>
        </figcaption>
      </figure>
      <p>November 17-24. közt rendezik meg a 3. Blue Danube Filmfesztivált, ahol 5 kategóriában rövidfilmeket mutatnak be. Idén 1022 nevezés érkezett, ebből választottak ki 59 filmet. Nyolc vetítés lesz Bécsben a Schikaneder Kinoban és szintén nyolc Budapesten, a Lurdy Moziban november 21-24 közt. A mezőnyben van Oscar-díjas rövidfilm, 8-9 Európa-Filmdíjra jelölt és egyéb díjazott film is az 5 kiválasztott magyar film mellett.</p>
      <p>
        <b>
          <a href="https://port.hu/esemeny/fesztival/3-blue-danube-filmfesztival/event-5675536">Az eseményről további részleteket itt lehet olvasni.</a>
        </b>
      </p>
      <h3>Adventi ünnep a Bazilikánál</h3>
      <p>
        <b>Bazilika előtti tér, november 22. - 2020. január 1.</b>
      </p>
      <p>A nyolcadik alkalommal megrendezett Advent Bazilika rendezvény tavalyelőtt indult először a megmérettetésen, és tavaly már a negyedik helyen végzett épphogy lemaradva a dobogóról, Bécs mögött. Ezúttal sikerült a népszerű és nagy hagyományokkal rendelkező bécsi vásárt és Strasbourgot is megelőzve a 2019 második legjobb európai karácsonyi vására címet megszerezni!</p>
      <p>
        <a href="https://port.hu/esemeny/fesztival/adventi-unnep-a-bazilikanal/event-5683112">
          <b>Az eseményről további részleteket itt lehet megtudni.</b>
        </a>
      </p>
      <h3>Marie Claire Fashion Days 2019</h3>
      <p>
        <b>Millenáris, november 22-24.</b>
      </p>
      <figure>
        <img src="https://kep.cdn.indexvas.hu/1/0/3042/30426/304268/30426829_514d3727651b407bd93a63467c4b2f9b_wm.jpg"/>
        <figcaption>
          <cite>Fotó: Mate Gregus / port.hu</cite>
        </figcaption>
      </figure>
      <p>A Marie Claire magazin 2019-ben 11. alkalommal rendezi meg a Marie Claire Fashion Dayst, a hazai divatélet és a magyar tervezők egyik legfontosabb seregszemléjét, ahol neves dizájnerek, feltörekvő tehetségek és világmárkák tolmácsolásában ismerhetitek meg a jövő évi tavaszi-nyári és az aktuális trendeket.</p>
      <p>
        <b>
          <a href="https://port.hu/esemeny/egyeb/marie-claire-fashion-days-2019/event-5667030">Az eseményről további részleteket itt lehet megtudni.</a>
        </b>
      </p>
      <h3>Glamour Beauty Fesztivál 2019</h3>
      <p>
        <b>Ludwig Múzeum, november 23-24.</b>
      </p>
      <p>Idén második alkalommal válthatsz jegyet a Beautymennyországba, azaz a Glamour magazin által szervezett Beautyfesztiválra, ahol idén is exkluzív környezetben - a Ludwig Múzeumban - élvezheted a szépségipar meghatározó szereplőinek kényeztetését.</p>
      <p>
        <b>
          <a href="https://port.hu/esemeny/fesztival/glamour-beauty-fesztival-2019/event-5662624">Az esemény további részletei itt találhatóak.</a>
        </b>
      </p>
      <h3>14. DECATHLON FittAréna</h3>
      <p>
        <b>BOK Csarnok, november 23. 8 órától</b>
      </p>
      <figure>
        <img src="https://kep.cdn.indexvas.hu/1/0/3042/30426/304268/30426831_e5ab36bed71b9fce961c99b0ffe2f343_wm.jpg"/>
        <figcaption>A kép illusztráció.<cite>Fotó: Lordn / Getty Images Hungary</cite></figcaption>
      </figure>
      <p>2019-ben közel 11 000 négyzetméteres területen edzhetünk együtt a legnépszerűbb fitneszprezenterek óráin és a 13. DECATHLON FittAréna Nagyszínpad csarnokában. A fitneszvilág új csillagai és a legismertebb hazai edzők óráira ismét több ezres tömeg mozdul majd együtt.</p>
      <p>Az esemény részeként ismét felépül egy 4000 négyzetméteres Fitnesz Park és Életmód Expo, ahol minden eddiginél nagyobb területen találkozhatunk az aktív színpadok kínálatával, elsőként vásárolhatunk számos sportruházat legújabb kollekciójából, valamint mérhetjük fel testünk egészségügyi és edzettségi állapotát.</p>
      <p>
        <b>
          <a href="https://port.hu/esemeny/egyeb/14-decathlon-fittarena/event-5634434">Az esemény további részletei itt találhatóak.</a>
        </b>
      </p>
      <h3>Woody Allen-nap</h3>
      <p>
        <b>Kino Cafe mozi, november 24. 16.30-23 óra</b>
      </p>
      <p>Most tobzódhatnak csak igazán Woody Allen rajongói: a négyszeres Oscar-díjas mester legújabb alkotása, a Magyarországon november 28-án mozikba kerülő Egy esős nap New Yorkban kapcsán újranézhetik az amerikai mester utóbbi években készített legjobb filmjeit. Woody Allen öt korábbi alkotása mellett premier előtt vetítik a mester új filmjét, az Egy esős nap New Yorkbant!</p>
      <p>
        <b>
          <a href="https://port.hu/esemeny/egyeb/woody-allen-nap-a-kino-cafe-moziban/event-5682496">Az eseményről további részleteket itt lehet megtudni.</a>
        </b>
      </p>
      <h3>Nyitott könyv - Nyílt nap az Országos Széchényi Könyvtárban</h3>
      <p>
        <b>Országos Széchényi Könyvtár, november 23. 9.30-tól</b>
      </p>
      <p>Kvíz, mozi, raktártúra és látványdigitalizálás is várja azokat, akik november 23-án ellátogatnak a nemzeti könyvtárba. A Széchényi család öröksége, története évszázadokra nyúlik vissza. Tagjai mindig is hazájuk és hivatásuk gyarapításának szentelték életüket.</p>
      <p>
        <a href="https://port.hu/esemeny/konyv/nyitott-konyv---nyilt-nap-az-orszagos-szechenyi-konyvtarban/event-5682990?section=konyv&amp;title=nyitott-konyv---nyilt-nagy-az-orszagos-szechenyi-konyvtarban&amp;id=event-5682990">
          <b>Az eseményről további részleteket itt lehet megtudni.</b>
        </a>
      </p>
      <h3>Adventi hétvégék a Skanzenben</h3>
      <p><b>Szabadtéri Néprajzi Múzeum, d</b> <b>ecember 7-8, 14-15.</b></p>
      <p>Adventi népszokásokat elevenít fel a Skanzen az Adventi hétvégeken. Lesz betlehemezés és lucázás a mosonmagyaróvári Lajta Néptáncegyütessel, kézműves foglalkozásainkon adventi koszorút, kopogtatót, gyapjúbárányt, papírbetlehemet, karácsonyfa díszeket készítünk. Tárlatvezetések során a falusi karácsonyok hangulatát ragadják meg. </p>
      <p>A Skanzen Vigadóban tartott műhelymunkákon egyedi, sajátkezűleg elkészíthető ajándékok megalkotásához nyújtanak segítséget. A látogatók készíthetnek madáretetőt, fürdőbombát, nemez nyakéket, de süthetnek ehető ajándékokat és hazavihetik saját készítésű szaloncukrukat. Legyen az egy étcsokis trüffel vagy marcipános fehércsoki. </p>
      <p>
        <b>
          <a href="http://www.skanzen.hu/hu/latogatas/programok/adventi-hetvegek">Az eseményről további részletek itt találhatóak.</a>
        </b>
      </p>
      <p>
        <b>December 12-ig tart a jótékonysági akció</b>
      </p>
      <h3>Jótékonysági akció</h3>
      <p>
        <b>Fény Utcai Piac, november 20- december 12.</b>
      </p>
      <p>A Buda szívében található Piacnak rendkívül fontos az adakozás, jelenleg is tart a már az ötödik alkalommal meghirdetett jótékonysági akciójuk, ahol a Gyermekétkeztetési Alapítványnak gyűjtenek többek között ruhát, játékot és tartós élelmiszert. A gyűjtés sikerét mutatja, hogy azt egy évben kétszer is megismétlik.</p>
      <p>- A tavalyi ünnepi gyűjtésnél több száz zsáknyi felajánlás érkezett, egészen elképesztő az a segíteni akarás, ami a vásárlóinkat jellemzi minden ilyen akciónál - mondja Kiss Ferenc, a Fény Utcai Piac ügyvezető igazgatója. - Mi is rengeteg friss gyümölcsöt teszünk hozzá a vásárlók adományaihoz, reméljük, hogy ezzel hozzá tudunk járulni, hogy szebb ünnepük legyen azoknak, akik önmaguk nem tudnák ezeket megvásárolni - teszi hozzá.</p>
      <p>
        <b>Őszi ruhák alacsony nőknek</b>
      </p>
      <p>Egyáltalán nincs azzal baj, ha kisebb vagy az átlagnál. Ha azonban mégis szeretnél egy kicsit csalni, az átmeneti hónapokban a következő ruhadarabokkal trükközhetsz: divatosak, nőiesek, és 5-10 centivel többnek tűnsz tőlük.</p>
      <figure>
        <img src="https://kep.index.hu/1/0/2947/29471/294719/29471903_2262045_653ebb7d854ff7bb4097daf683946f84_wm.jpg"/>
        <figcaption>
          <a href="https://femina.hu/szepseg/oszi-ruhak-alacsony-noknek/">Nézegess képeket! 10 kép<br/><b>10 nőies, őszi darab, ami az alacsony nőknek kitűnő választás: nyújtják az alakot</b></a>
        </figcaption>
      </figure>
      <p>
        <i>(Képek forrása: Getty Images Hungary)</i>
      </p>
    </article>
  </body>
</html>