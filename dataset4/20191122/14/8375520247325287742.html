<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/goncharuk-rozpoviv-pro-zagrozu-pivnichnogo-potoku-2-u-londoni-641777.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T14:54:04+00:00"/>
    <meta property="og:title" content="Гончарук розповів про загрозу «Північного потоку-2» у Лондоні"/>
    <meta property="og:description" content="Гончарук поспілкувався у Лондоні з європейським комісаром з питань розширення та політики добросусідства Йоганнесом Ганом, який висловив підтримку українському прем'єру"/>
  </head>
  <body>
    <article>
      <h1>Гончарук розповів про загрозу «Північного потоку-2» у Лондоні</h1>
      <address>
        <time datetime="2019-11-22T14:54:04+00:00">22 Nov 2019, 14:54</time>
      </address>
      <h4>Гончарук поспілкувався у Лондоні з європейським комісаром з питань розширення та політики добросусідства Йоганнесом Ганом, який висловив підтримку українському прем'єру</h4>
      <p>Український прем'єр Олексій Гончарук розповів про небезпеку російського газопроводу «Північний потік-2» в рамках інвестсаміту «Східного партнерства» в Лондоні. Про це він написав у <a href="https://twitter.com/PMHoncharuk/status/1197857081799446530">Twitter</a>.</p>
      <p>За його словами, він поговорив у Лондоні з європейським комісаром з питань розширення та політики добросусідства Йоганнесом Ганом. Частина їхнього спілкування зайняло обговорення небезпеки російського газопроводу і питання транзиту російського газу через Україну.</p>
      <p>Гончарук зазначив, що Ган підтримав його, у відповідь на це українські прем'єр подякував йому.</p>
      <p>Нагадаємо, що <a href="https://glavcom.ua/news/polshcha-naklala-velichezniy-shtraf-na-kompaniyu-shcho-buduje-pivnichniy-potik-2--638654.html">Польща наклала величезний штраф на компанію</a>, що будує «Північний потік-2».</p>
      <p>30 жовтня «Північний потік-2» <a href="https://glavcom.ua/news/daniya-dozvolila-rosiyanam-dobuduvati-pivnichniy-potik-2-636464.html">дозволила побудувати Данія</a> — остання країна, дозволу якої Росії бракувало для завершення будівництва трубопроводу.</p>
      <p>У разі запуску «Північного потоку-2» Росія зможе повністю відмовитися від транзиту свого газу через Україну. Цей транзит щороку приносить Україні близько 3 мільярдів доларів доходів. 31 грудня 2019 року закінчується дія контракту між Україною та Росією про транзит газу. Нового контракту держави ще не уклали, а переговори щодо нього, які відбуваються за участю Єврокомісії, є безуспішними.</p>
      <related>
        <a href="https://glavcom.ua/news/jevrokomisar-gan-nazvav-klyuchoviy-indikator-dlya-krajin-kandidativ-do-jes-625053.html"/>
        <a href="https://glavcom.ua/news/eksperti-poyasnili-chi-zapustit-gazprom-gazogin-pivnichniy-potik-2-cherez-baltiyske-more-641769.html"/>
        <a href="https://glavcom.ua/economics/finances/zelenskiy-obgovoriv-z-tuskom-pivnichniy-potik-2-640018.html"/>
      </related>
    </article>
  </body>
</html>