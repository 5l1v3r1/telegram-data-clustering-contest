<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/black-friday-v-ociach-slovakov/265145"/>
    <meta property="og:site_name" content="touchIT"/>
    <meta property="article:published_time" content="2019-11-22T14:47:12+00:00"/>
    <meta property="og:title" content="Black Friday v očiach Slovákov"/>
    <meta property="og:description" content="Každý rok čakajú tisícky milovníkov zliav na koniec novembra. Je to obdobie, kedy sa koná Black Friday – najväčšia nákupná horúčka v roku. Obchodníci sa celé mesiace pripravujú a 29. novembra odhalia"/>
  </head>
  <body>
    <article>
      <h1>Black Friday v očiach Slovákov</h1>
      <address><time datetime="2019-11-22T14:47:12+00:00">22 Nov 2019, 14:47</time> by <a rel="author">Externí redaktori</a></address>
      <p>
        <b>Každý rok čakajú tisícky milovníkov zliav na koniec novembra. Je to obdobie, kedy sa koná Black Friday – najväčšia nákupná horúčka v roku. Obchodníci sa celé mesiace pripravujú a 29. novembra odhalia najlepšie zľavy a akcie pre svojich klientov.</b>
      </p>
      <p>Na začiatku bol Black Friday známy iba v Spojených štátoch amerických, avšak za posledné roky sa rozšíril aj do iných krajín, vrátane tej našej. Slováci privítali možnosť zúčastniť sa obrovských výpredajov a poriadne ušetriť s otvoreným náručím.</p>
      <p>
        <b>V akej časti Slovenska je Black Friday najpopulárnejší? Aké sú rozdiely v postoji voči výpredajom medzi ženami a mužmi? Koľko peňazí plánujú Slováci minúť a na aké produkty? Kde a kedy Slováci nakupujú? Analytici z <a href="https://www.picodi.com/">Picodi.com</a> sa bližšie pozreli na fenomén Black Friday a našli odpovede na tieto otázky.</b>
      </p>
      <h3>Kráľ všetkých výpredajov</h3>
      <figure>
        <img src="https://cdn.picodi.com/sk/files/inspirations/2017/09/1-popularita-medzi-zakaznikmi.png"/>
      </figure>
      <p>Black Friday nie je jediným nákupným sviatkom v novembri. Aj keď u nás nie je veľmi populárny, <b>v mnohých krajinách sa oslavuje 11. novembra Deň nezadaných</b>. Veľa jednotiek v dátume reprezentuje ľudí, ktorí sú nezadaní a <a href="https://www.telegraph.co.uk/black-friday/0/what-is-chinas-singles-day-and-how-does-it-compare-to-black-frid/">tento deň vznikol v Číne</a>. Veľké zľavy, ktoré sú v tento deň ponúkané priťahujú mnohých ľudí <a href="https://trends.google.com/trends/explore?date=2018-11-01%202018-11-30&amp;q=11.11">najmä v Ázii</a>.</p>
      <p>Výsledky ankety ukazujú, že na Slovensku je dominantný Black Friday. <b>Z opýtaných, v ankete o novembrových nákupných sviatkoch, až 79% odpovedalo, že sa zúčastnia Black Friday výpredajov</b>. 17% sa zúčastní oboch a iba 4% sa zúčastnia Dňa nezadaných.</p>
      <h3>Nákupná horúčka na Slovensku</h3>
      <figure>
        <img src="https://cdn.picodi.com/sk/files/inspirations/2017/09/2-lidri-vypredajov.png"/>
      </figure>
      <p>Aj keď sa Black Friday oslavuje po celom Slovensku, v niektorých častiach sa ľudia zapájajú viac a v niektorých menej. S internými informáciami od Picodi.com sme našli časti Slovenska, kde bol nárast návštevnosti online obchodov najväčší (v porovnaní s obyčajným piatkom).</p>
      <p><b>Najväčší nárast záujmu o Black Friday výpredaje bol zaznamenaný v Bratislave</b>. Popularita Black Friday je vysoká aj v Trnave a v Prešove, ktoré sa umiestnili na druhom a treťom mieste. Žilina sa umiestnila na štvrtom mieste a hneď za ňou Košice.</p>
      <h3>Muži vs. ženy</h3>
      <figure>
        <img src="https://cdn.picodi.com/sk/files/inspirations/2017/09/3-profil-slovenskeho-zakaznika.png"/>
      </figure>
      <p>Black Friday výpredaje sú na Slovensku populárne aj u mužov aj u žien. <b>Až 67% opýtaných žien sa Black Friday výpredajov zúčastní – to je iba o 4% menej ako u opýtaných mužov</b>.</p>
      <p>Muži nakupujú viac produktov: v priemere 4,6 produktov v porovnaní s 3,7 kúpených produktov u žien. <b>Muži taktiež plánujú minúť v priemere viac peňazí počas Black Friday výpredajov</b>. Priemerný muž plánuje na nákupy minúť okolo 180€, kým priemerná žena 126€.</p>
      <p><b>Elektronika je kategóriou produktov, ktoré si muži počas Black Friday kupujú najviac</b>. Na druhom mieste u mužov je kategória “dom a záhrada” a na treťom sú domáce spotrebiče. U žien je najkupovanejšou kategóriou oblečenie, druhou obuv a treťou kozmetika.</p>
      <p>Black Friday je iba o zľavách. V tomto prípade majú muži a ženy takmer rovnaké názory. <b>Opýtaní oboch pohlaví si vybrali väčšiu zľavu na vybrané produkty za najobľúbenejší typ zľavy</b>. Druhé miesto u žien patrí zľavovým kódom a zľavovým kupónom, kým u mužov tento typ obsadil tretie miesto. Tretie miesto u žien patrí nižšej zľave na všetky produkty, čo je typ zľavy, ktorý u mužov skončil na druhom mieste.</p>
      <h3>Nestrácajte čas</h3>
      <figure>
        <img src="https://cdn.picodi.com/sk/files/inspirations/2017/09/4-najlepsi-cas-a-miesto-na-nakupy.png"/>
      </figure>
      <p>Popularita <a href="https://www.cnbc.com/2019/04/02/online-shopping-officially-overtakes-brick-and-mortar-retail-for-the-first-time-ever.html">online nákupov rastie</a> každým rokom a to najmä vďaka udalostiam ako je Black Friday, Cyber Monday alebo Deň nezadaných. <b>Viac ako polovica Slovákov (až 59%) bude nakupovať online počas Black Friday</b>. 32% bude nakupovať aj online, ale aj v kamenných predajniach. Iba 9% opýtaných sa rozhodlo nakupovať iba v kamenných obchodoch.</p>
      <p>Jeden z dôvodov, prečo ľudia nechcú nakupovať v obchodných centrách, je dlhý čas strávený v rade. Na Slovensku je táto situácia čím ďalej, tým horšia a v niektorých krajinách sú dokonca <a href="https://www.cnet.com/how-to/guide-to-waiting-in-line-on-black-friday/">špeciálne návody</a> na to, ako vytrpieť nekonečnú radu pred pokladňou počas Black Friday. Avšak nie každý chce strácať svoj čas. <b>Medzi Slovákmi až 57% žien a 21% mužov odpovedalo, že radšej vzdajú nákup produktu, ako by mali stáť v nekonečnej rade</b>.</p>
      <p>Tí, ktorí nakupujú online sa však nemusia báť rád a môžu nakupovať kedykoľvek. Na Slovenskom internete je vrchol nákupnej aktivity medzi 19:00 až 20:00. Zákazníci nakupujú doma, cestou do práce a taktiež v práci – <b>48% Slovákov priznalo, že nakupujú aj počas pracovnej doby</b>.</p>
      <h3>Metodológia</h3>
      <p>Report je založený na archívnych štatistických dátach platformy Picodi.com a na výsledkoch ankety, ktorá prebehla 9-20. októbra 2019.</p>
      <related>
        <h4>Súvisiace články</h4>
        <a href="https://touchit.sk/lg-nanocell-tv-presne-farby-v-kazdej-situacii/262265"/>
        <a href="https://touchit.sk/kutik-skutocneho-hraca-genesis-holm-300/264724"/>
        <a href="https://touchit.sk/tipy-na-vianocne-darceky-pre-celu-rodinu/264307"/>
      </related>
    </article>
  </body>
</html>