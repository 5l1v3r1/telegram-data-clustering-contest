<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/medianews/article/74186/h-eshea-gia-dimokratia-kai-espresso"/>
    <meta property="og:site_name" content="ΦΩΣ"/>
    <meta property="article:published_time" content="2019-11-22T14:30:13+00:00"/>
    <meta property="og:title" content="Η ΕΣΗΕΑ για «Δημοκρατία» και «Espresso»"/>
    <meta property="og:description" content="Η ΕΣΗΕΑ ενημέρωσε πως απέστειλε την Πέμπτη (21/11) επιστολή στον Υπουργό Εργασίας Ιωάννη Βρούτση ώστε να επισπευσθεί η συνάντηση με την εκδότρια εταιρία των εφη"/>
  </head>
  <body>
    <article>
      <h1>Η ΕΣΗΕΑ για «Δημοκρατία» και «Espresso»</h1>
      <h2>Η ΕΣΗΕΑ ενημέρωσε πως απέστειλε την Πέμπτη (21/11) επιστολή στον Υπουργό Εργασίας Ιωάννη Βρούτση ώστε να επισπευσθεί η συνάντηση με την εκδότρια εταιρία των εφημερίδων «Δημοκρατία» και «Espresso»  μήπως και λυθούν τα προβλήματα που αντιμετωπίζουν οι εργαζόμενοι.</h2>
      <address><time datetime="2019-11-22T14:30:13+00:00">22 Nov 2019, 14:30</time> by <a rel="author">ΦΩΣ TEAM</a></address>
      <p>Η <b>ΕΣΗΕΑ</b> ενημέρωσε πως απέστειλε στον Υπουργό Εργασίας Ιωάννη Βρούτση επιστολή με σκοπό να επισπευσθεί η συνάντηση με την εκδότρια εταιρία των εφημερίδων «Δημοκρατία» και «Espresso» με θέμα τα προβλήματα που αντιμετωπίζουν οι εργαζόμενοι στα δυο Μέσα τα οποία μέρα με τη μέρα διογκώνονται.</p>
      <p>
        <b>Η ενημέρωση της ΕΣΗΕΑ;</b>
      </p>
      <p>
        <i>«Το Διοικητικό Συμβούλιο της ΕΣΗΕΑ απέστειλε εχθές επιστολή στον κ. Ιωάννη Βρούτση, Υπουργό Εργασίας και Κοινωνικών Υποθέσεων με την οποία ζητεί την επίσπευση του ορισμού της τριμερούς συνάντησης με την εκδότρια εταιρεία των εφημερίδων «ΔΗΜΟΚΡΑΤΙΑ» και «ESPRESSO».</i>
      </p>
      <p>
        <i>Το πλήρες κείμενο της επιστολής που απεστάλη είναι το εξής:</i>
        <br/>
        <i>«Σε συνέχεια του από 11.11.2019 αιτήματός μας για τη διενέργεια τριμερούς συμφιλιωτικής σύσκεψης μεταξύ των εκπροσώπων του σωματείου μας, των εκπροσώπων της εταιρείας «ΕΣΤΙΑ ΕΠΕΝΔΥΤΙΚΗ ΜΕΣΩΝ ΜΑΖΙΚΗΣ ΕΝΗΜΕΡΩΣΗΣ Α.Ε. ΕΙΔΗΣΕΟΓΡΑΦΙΚΗ ΕΚΔΟΤΙΚΗ ΕΜΠΟΡΙΚΗ», που εκδίδει τις εφημερίδες «ΔΗΜΟΚΡΑΤΙΑ», και «ESPRESSO», και δική σας, σας καλούμε να επισπεύσετε τη συνάντηση αυτή, διότι τα προβλήματα που αντιμετωπίζουν οι συνάδελφοι που εργάζονται στα μέσα της εταιρείας χρονίζουν και διογκώνονται.</i>
      </p>
      <p>
        <i>Όπως σας ενημερώσαμε και με το αίτημά μας, η εργοδότρια εταιρεία έχει οφειλές δεδουλευμένων αποδοχών προς τους εργαζομένους δημοσιογράφους - μέλη μας, που ανέρχονται τουλάχιστον σε αποδοχές πέντε μηνών, δεν υπάρχει κανένα χρονοδιάγραμμα αποπληρωμής των οφειλομένων, ενώ πρόσφατα προχώρησε και σε απολύσεις.</i>
      </p>
      <p>
        <i>Σας καλούμε να επέμβετε για την άμεση αντιμετώπιση όλων αυτών των προβλημάτων των συναδέλφων».</i>
      </p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/plus/epikairotita/article/74007/antikapnistikos-nomos-perissoteres-apo-200-kliseis-sto-1142-tin-proti-mera-leitoyrgias"/>
        <a href="https://www.fosonline.gr/medianews/article/73099/paremvasi-tis-eshea-gia-tis-apolyseis-se-dhmokratia-kai-espresso"/>
        <a href="https://www.fosonline.gr/podosfairo/superleague/article/72650/olympiakos-enimerosi-gia-tis-theseis-amea-sto-mats-me-ton-atromito"/>
        <a href="https://www.fosonline.gr/medianews/article/72179/eshea-h-google-den-einai-pano-apo-ton-nomo"/>
        <a href="https://www.fosonline.gr/medianews/article/71667/eshea-gia-pleistiriasmo-mega-proteraiotita-oi-ofeiles-stoys-ergazomenoys"/>
        <a href="https://www.fosonline.gr/plus/epikairotita/article/71530/pethane-i-dimosiografos-popi-xristodoylidoy"/>
      </related>
    </article>
  </body>
</html>