<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/maltempo-campania-allerta-meteo-di-colore-giallo-per-piogge-e-temporali/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-22T14:50:49+00:00"/>
    <meta property="og:title" content="Maltempo Campania: allerta meteo di colore giallo per piogge e temporali"/>
    <meta property="og:description" content="Prorogata l’allerta meteo di colore giallo per quanto riguarda regione Campania. La Protezione civile ha emanato un avviso di allerta meteo con criticità idrogeologica Gialla per rischio connesso ai temporali a partire dalla mezzanotte e fino alle 18 di oggi. Sono interessate solo le zone 1 (Piana Campana, Napoli, Isole, Area Vesuviana) e 3 (Costiera Sorrentino-Amalfitana, Monti […]"/>
  </head>
  <body>
    <article>
      <h1>Maltempo Campania: allerta meteo di colore giallo per piogge e temporali</h1>
      <address><time datetime="2019-11-22T14:50:49+00:00">22 Nov 2019, 14:50</time> by <a rel="author" href="https://amalfinotizie.it/author/redazione-web/" target="_blank">Redazione Web</a></address>
      <p>Prorogata l’allerta meteo di colore giallo per quanto riguarda regione <b>Campania. </b>La Protezione civile ha emanato un avviso di allerta meteo con criticità idrogeologica Gialla per rischio connesso ai temporali a partire dalla mezzanotte e fino alle 18 di oggi.</p>
      <p>Sono interessate solo le zone 1 (Piana Campana, Napoli, Isole, Area Vesuviana) e 3 (Costiera Sorrentino-Amalfitana, Monti di Sarno e Monti Picentini).<br/>Si prevedono “Precipitazioni a carattere di rovescio o temporale puntualmente di moderata intensità.Raffiche di vento nei temporali”.</p>
      <p>I fenomeni saranno caratterizzati da incertezza previsionale e rapidità di evoluzione. Tra i possibili rischi si evidenziano: danni alle coperture e strutture provvisorie dovuti a raffiche di vento, fulminazioni, possibili grandinate e a caduta di rami o alberi, Ruscellamenti superficiali con possibili fenomeni di trasporto di materiale; Possibili allagamenti di locali interrati e di quelli a pian terreno; Scorrimento superficiale delle acque nelle sedi stradali e possibili fenomeni di rigurgito dei sistemi di smaltimento delle acque meteoriche con tracimazione e coinvolgimento delle aree urbane depresse; Possibili occasionali fenomeni franosi superficiali legati a condizioni idrogeologiche particolarmente fragili, in bacini di dimensioni limitate, per effetto della saturazione dei suoli, anche in assenza di precipitazioni.</p>
      <p>La Protezione civile raccomanda alle autorità competenti di porre in essere tutte le misure atte a prevenire e contrastare i fenomeni previsti sia in ordine al rischio idrogeologico che in merito alle sollecitazioni dei venti e del mare.</p>
    </article>
  </body>
</html>