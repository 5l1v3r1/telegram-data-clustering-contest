<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/22/7103383/"/>
    <meta property="og:site_name" content="Європейська правда"/>
    <meta property="article:published_time" content="2019-11-22T14:14:42+00:00"/>
    <meta property="og:title" content="Відмова Британії подати комісара загрожує юридичними наслідками новій Єврокомісії"/>
    <meta property="og:description" content="Британія має вийти з ЄС 31 січня і до того часу нова Єврокомісія навряд чи буде ухвалювати ключові рішення, однак, Brexit вже тричі затягувався."/>
  </head>
  <body>
    <article>
      <h1>Відмова Британії подати комісара загрожує юридичними наслідками новій Єврокомісії</h1>
      <address>
        <time datetime="2019-11-22T14:14:42+00:00">22 Nov 2019, 14:14</time>
      </address>
      <p>Відмова Великої Британії запропонувати свого представника в нову Єврокомісію створює юридичний ризик для ЄС, який полягає в тому, що будь-які рішення, прийняті новою Комісією, можуть бути оскаржені в судах.</p>
      <p>Про це повідомляє "Європейська правда" із посиланням на <a href="https://www.euractiv.com/">Euractiv</a>.</p>
      <p>Британія має вийти з ЄС 31 січня і до того часу нова Єврокомісія навряд чи буде ухвалювати ключові рішення, однак Brexit вже тричі затягувався.</p>
      <p>Будь-яка подальша відстрочка може призвести до того, що будь-яка нова політика ЄС стане більш вразливою до юридичних позовів.</p>
      <p>Комісія також виступає в якості спостерігача у питаннях конкуренції в ЄС, і будь-які рішення щодо антимонопольного регулювання чи злиття, які вона прийматиме протягом цього часу, також можуть опинитися в суді на підставі того, що виконавча влада була сформована із порушенням правил.</p>
      <p>За даними видання, 27 країн-членів ЄС готують рішення, яке підкреслить законність формування нової Комісії без Британії.</p>
      <p>Рішення у п'ятницю обговорять посли у Брюсселі, а потім його мають на засіданні міністрів з питань в понеділок.</p>
      <p>Нагадаємо, Європейський парламент 27 листопада <b><a href="https://www.eurointegration.com.ua/news/2019/11/21/7103339/">проведе голосування</a></b> за склад нової Європейської комісії під керівництвом Урсули фон дер Ляєн.</p>
      <p>Нова Єврокомісія мала розпочати роботу ще 1 листопада, але процес затвердження єврокомісарів затягнувся після того як комітети Європарламенту відхилили кандидатури Франції, Румунії та Угорщини. Тепер нові кандидати від цих країн <b><a href="https://www.eurointegration.com.ua/news/2019/11/14/7103059/">отримали</a></b> схвалення.</p>
      <p>Кандидат від Угорщини Олівер Варгеї <b><a href="https://www.eurointegration.com.ua/news/2019/11/18/7103177/">отримає портфель</a></b> єврокомісара з питань розширення та сусідства, і, зокрема, відповідатиме за стосунки з Україною.</p>
      <p>
        <b>Детальніше читайте у статті: <a href="https://www.eurointegration.com.ua/articles/2019/11/15/7103064/">"(Не)залежний від Орбана: що думає про Україну та РФ угорський комісар з питань сусідства".</a></b>
      </p>
    </article>
  </body>
</html>