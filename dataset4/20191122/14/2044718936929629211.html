<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/forma-1/2019/11/22/f1-hamilton-haromeselyes-csatara-keszul-jovore/"/>
    <meta property="og:site_name" content="Vezess"/>
    <meta property="article:published_time" content="2019-11-22T14:32:48+00:00"/>
    <meta property="og:title" content="F1: Hamilton háromesélyes csatára készül jövőre"/>
    <meta property="og:description" content="Lewis Hamilton szerint a Honda megerősödése azt jelenti, hogy jövőre hármas versenyfutás lehet a bajnoki címért a Mercedes, a Ferrari és a Red Bull között."/>
  </head>
  <body>
    <article>
      <h1>F1: Hamilton háromesélyes csatára készül jövőre</h1>
      <address><time datetime="2019-11-22T14:32:48+00:00">22 Nov 2019, 14:32</time> by <a rel="author" href="https://www.vezess.hu/author/vezess/" target="_blank">Vezess</a></address>
      <p>
        <b>Lewis Hamilton szerint a Honda megerősödése azt jelenti, hogy jövőre hármas versenyfutás lehet a bajnoki címért a Mercedes, a Ferrari és a Red Bull között.</b>
      </p>
      <p>Szokás szerint a szezon végére ért be a Red Bull fejlesztési munkája, Max Verstappen az időmérőn és a versenyen is legyőzhetetlen volt Brazíliában. Lewis Hamilton örül a Honda megerősödésének, mert ez hármas versenyfutást hozhat a következő szezonban.</p>
      <p>“A Honda nagy lépésekkel halad előre, nagyszerű látni, hogy egy másik gyártó is ennyire erős” – mondta Hamilton.</p>
      <p>“Ez azt jelenti, hogy jövőre komoly háromszereplős csata lehet az élen, ami óriási lenne a Forma-1 számára.”</p>
      <p>A Brazíliában meglepetésre második helyen célba ért Pierre Gasly is méltatta a Hondát. “Folyamatosan fejlesztettek, hozták a frissítéseket” – magyarázta Gasly.</p>
      <p>“Volt, ami működött, és volt, ami nem, de összességében ők fejlődtek a legtöbbet. Egyszerűen hihetetlen a munkához való hozzáállásuk.”</p>
      <footer>Forrás: GPfans.com</footer>
    </article>
  </body>
</html>