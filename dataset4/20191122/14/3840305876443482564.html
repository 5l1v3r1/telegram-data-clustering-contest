<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/eveniment/lift-patru-persoane-prabusit-constanta-echipele-salvatori-intervenit-urgenta-306810.html"/>
    <meta property="og:site_name" content="B1 TV"/>
    <meta property="article:published_time" content="2019-11-22T14:47:57+00:00"/>
    <meta property="og:title" content="Un lift cu patru persoane s-a prăbușit în Constanța. Echipele de salvatori au intervenit de urgență"/>
    <meta property="og:description" content="Patru persoane aflate vineri după-amiază într-un lift care s-a prăbuşit de la parter, la subsolul unui bloc din municipiul Constanţa, au fost salvate de pompieri, transmite digi24.ro. Potrivit Inspectoratului..."/>
  </head>
  <body>
    <article>
      <h1>Un lift cu patru persoane s-a prăbușit în Constanța. Echipele de salvatori au intervenit de urgență</h1>
      <address><time datetime="2019-11-22T14:47:57+00:00">22 Nov 2019, 14:47</time> by <a rel="author">Redacția B1.ro</a></address>
      <p>Patru persoane aflate vineri după-amiază într-un lift care s-a prăbuşit de la parter, la subsolul unui bloc din municipiul Constanţa, au fost salvate de pompieri, transmite digi24.ro.</p>
      <p>Potrivit Inspectoratului pentru Situaţii de Urgenţă (ISU) "Dobrogea", pompierii au fost solicitaţi să intervină "pentru gestionarea unei situaţii de urgenţă apărută în urma căderii unui lift de la parter, la subsol", într-un bloc de locuinţe de pe Bulevardul I.C.Brătianu, potrivit Agerpres.</p>
      <p>„S-a acţionat cu o autospecială de descarcerare şi un echipaj de prim ajutor. Din primele informaţii, în lift au fost patru persoane care au ieşit, intervenindu-se pentru extragerea acestora cu o scară improvizată, din subsol", a transmis ISU.</p>
      <p>Conform sursei citate, persoanele aflate în liftul prăbuşit au suferit atac de panică, fără a fi necesară transportarea lor la spital.</p>
    </article>
  </body>
</html>