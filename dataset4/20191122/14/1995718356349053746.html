<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/articles/1846-zhyttia-pislia-dembelia-osoblyvosti-pracevlashtuvannia-geroiv-na-volyni"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T14:40:00+00:00"/>
    <meta property="og:title" content="Життя після «дембеля»: особливості працевлаштування Героїв на Волині*"/>
    <meta property="og:description" content="Можливість розпочати нове життя українським захисникам надає багаторічний лідер вітчизняної галузі ритейлу - компанія «АТБ»."/>
  </head>
  <body>
    <article>
      <h1>Життя після «дембеля»: особливості працевлаштування Героїв на Волині*</h1>
      <address>
        <time datetime="2019-11-22T14:40:00+00:00">22 Nov 2019, 14:40</time>
      </address>
      <p>Можливість розпочати нове життя українським захисникам надає багаторічний лідер вітчизняної галузі ритейлу. Компанія <b>«АТБ»</b> вже більш як чверть століття дотримується стратегії ведення патріотичного бізнесу. <br/><br/>Тим, хто повернувся з фронту, у тому числі й у Луцьк, компанія допомагає адаптуватися до спокійного життя: отримати безкоштовну освіту, побудувати кар'єру у великій команді лідерів. Адже улюблена робота та підтримка суспільства дають змогу українським Героям рухатися далі, навчатися, розвиватися.<br/><br/><b>Олексій Пономарчук</b>, який отримав нелегкий бойовий досвід на Донбасі, уже повернувся додому. Зараз він - заступник керівника супермаркету.<br/><br/>«Для мене важливо, що в «АТБ» розуміють: головний ресурс бізнесу – люди! Це віддані своїй справі співробітники, які прагнуть розвиватися, підніматися кар'єрними сходами, – розповів Олексій Пономарчук. – Будь-хто з нас, якщо матиме бажання, може реалізувати свій потенціал. Зверніть увагу: в «АТБ» нерідко можна зустріти дуже молодих людей, які займають відповідальні посади і навіть керують магазинами».</p>
      <figure>
        <img src="http://www.volynpost.com/img/modules/articles/8/7d/d63a57c6c17604e722eb2b955a62a7d8/cb-img_6ea51c5edeb3a19402e569b473c044e2_v.jpg"/>
      </figure>
      <p>Є й чимало прикладів, коли після повернення із зони бойових дій Герої обирали своїм першим робочим місцем підприємства «АТБ». Робота в компанії допомогла їм реалізувати себе, знайти своє місце в житті, не опустити руки, не потонути в безнадії. Оскільки «АТБ» щороку відкриває близько сотні нових супермаркетів, з'являються п'ять-шість тисяч робочих місць, зокрема й на Волині.<br/><br/>Численні підприємства корпорації забезпечують стабільною роботою, пропонуючи гідну зарплату, понад 60 тисяч громадян країни, серед яких - лучани. 1039 дискаунтерів національної торговельної мережі «АТБ» цілодобово працюють у 264 населених пунктах 23 областей України, у тому числі й на Волині. Щодня вони приймають понад три з половиною мільйони клієнтів. Тут завжди можна придбати якісні продукти і товари першої необхідності за цінами, які на 10–15% нижчі, аніж середньоринкові.<br/><br/>Війна на Сході боляче зачепила й міцну родину працівників «АТБ». За два роки найбільш активної фази (2014–2015) на захист української незалежності та територіальної цілісності стали 765 співробітників різних підприємств «АТБ». Шестеро з них отримали поранення, а десять заплатили за незалежність власним життям...<br/><br/>«АТБ» системно допомагає боротися з безробіттям у багатьох регіонах, підтримує українську армію. Тільки протягом останніх трьох років корпорація «АТБ» передала понад 20 мільйонів гривень для допомоги військовикам, родинам воїнів АТО/ООС, вимушеним переселенцям і дітям.<br/><br/>«Я починав працювати на посаді охоронця. Побачив, що в «АТБ» перед тобою відчинені всі двері. Компанія ефективно розвиває кадровий потенціал, інвестує в наші знання. За шість років роботи я двічі безкоштовно здобував знання в навчальних центрах компанії. Спочатку перейшов у продавці, потім став товарознавцем. Сьогодні працюю заступником керівника супермаркету», – поділився Олексій Пономарчук.<br/><br/>Загалом понад 85 % керівників підрозділів «АТБ» починали кар'єру з найменшого і поступово та впевнено йшли кар'єрними сходинками вгору. Це дуже просто пояснити: кадрова політика компанії спрямована на системний розвиток людського капіталу. Усі співробітники «АТБ», які займають керівні посади, отримали професійну підготовку в навчальних центрах компанії в Дніпрі, Києві, Одесі чи Львові. <br/><br/><b>Текст - Марина КУШНІР</b></p>
      <related>
        <h4>Схожі статті</h4>
        <a href="http://www.volynpost.com/articles/1842-iak-merezha-atb-vplyvaie-na-rozvytok-infrastruktury-volyni"/>
        <a href="http://www.volynpost.com/articles/1834-atb-na-volyni-demonstruie-pryklad-socialno-vidpovidalnogo-biznesu"/>
        <a href="http://www.volynpost.com/articles/1832-ievropejska-zarplata-dlia-ukrainskogo-patriota--ce-cilkom-realno"/>
        <a href="http://www.volynpost.com/articles/1828-hto-sogodni-zabezpechuie-ekonomichnu-stabilnist-volyni"/>
      </related>
    </article>
  </body>
</html>