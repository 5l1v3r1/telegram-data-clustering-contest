<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/fsb_vidnovilo_slidstvo_u_spravi_proti_ukrayinskih_moryakiv_n1237970"/>
    <meta property="og:site_name" content="24 Канал"/>
    <meta property="article:published_time" content="2019-11-22T14:53:00+00:00"/>
    <meta property="og:title" content="ФСБ відновило слідство у справі проти українських моряків"/>
    <meta property="og:description" content="Після повернення Україні незаконно захоплених у Керченській протоці кораблів ФСБ відновило слідство у справі проти українських військових моряків. Через відновлене слідство захист українців призупинив ознайомлення з матеріалами справи."/>
  </head>
  <body>
    <article>
      <h1>ФСБ відновило слідство у справі проти українських моряків</h1>
      <address><time datetime="2019-11-22T14:53:00+00:00">22 Nov 2019, 14:53</time> by <a rel="author" href="https://24tv.ua/vasil_denisyuk_tag6881/" target="_blank">Василь Денисюк</a></address>
      <p>
        <b>Після повернення Україні незаконно захоплених у Керченській протоці кораблів ФСБ відновило слідство у справі проти українських військових моряків. Через відновлене слідство захист українців призупинив ознайомлення з матеріалами справи.</b>
      </p>
      <p>Ознайомлення буде продовжено після завершення слідства, повідомляє "<a href="https://tass.ru/proisshestviya/7179711">ТАСС</a>" з посиланням на слова адвоката українських моряків Миколу Полозова.</p>
      <blockquote>До слова: <a href="https://24tv.ua/u_gaazi_proyshli_pershi_sluhannya_spravi_pro_zahoplennya_rosiyeyu_ukrayinskih_moryakiv_i_suden_n1237605">У Гаазі пройшли перші слухання справи про захоплення Росією українських моряків і суден</a></blockquote>
      <aside>Слідчі дії відновлено у зв'язку з передачею військових кораблів Україні. Натомість ознайомлення захистом з матеріалами справи призупинено,<cite>– сказав адвокат.</cite></aside>
      <p>За його словами, захист продовжить ознаййомлення з матеріалами після завершення розслідування.</p>
      <p>"Дані, які з'являться у ході відновленого слідства, будуть включені в додатковий розділ справи", – підкреслив Микола Полозов.</p>
      <p><b>Що відомо про звільнення українців з полону РФ?</b>Вранці 7 вересня Росія та Україна провели обмін утримуваними за схемою "35 на 35". Літак з полоненими українцями приземлився в київському "Борисполі" близько 14 години.<br/><br/>На Батьківщину повернулися 24 військовополонені моряки, які були захоплені біля Керченської протоки, та 11 політв'язнів: Роман Сущенко, Володимир Балух, Олександр Кольченко, Микола Карпюк, Станіслав Клих, Павло Гриб, Артур Панов, Олексій Сизонович та Олег Сенцов.<br/><br/>Навіть після звільнення ФСБ продовжувало розслідування щодо захоплених у Керченській протоці моряків. Його було призупинено лише на час, поки тривав процес повернення Україні її кораблів.</p>
    </article>
  </body>
</html>