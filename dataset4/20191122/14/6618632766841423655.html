<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gamepod.hu/hir/konzolokra_is_megjott_vegre_a_civilization_vi.html"/>
    <meta property="og:site_name" content="GAMEPOD.hu"/>
    <meta property="article:published_time" content="2019-11-22T14:30:00+00:00"/>
    <meta property="og:title" content="Konzolokra is megjött végre a Civilization VI"/>
    <meta property="og:description" content="A PC-s kiadás után a stratégiai játék Xbox One-ra és PlayStation 4-re is megjelent."/>
  </head>
  <body>
    <article>
      <h1>Konzolokra is megjött végre a Civilization VI</h1>
      <address><time datetime="2019-11-22T14:30:00+00:00">22 Nov 2019, 14:30</time> by <a rel="author" href="https://gamepod.hu/tag/oriic.html" target="_blank">oriic</a></address>
      <h3>H﻿i﻿r﻿d﻿et﻿és</h3>
      <figure>
        <a href="https://track.adform.net/C/?bn=33679635;C=0">
          <img src="https://track.adform.net/adfserve/?bn=33679635;srctype=4;ord=[timestamp]"/>
        </a>
      </figure>
      <p>A 2K örömmel jelenti be, hogy a 2016-os The Game Awards és DICE Awards ’Legjobb Stratégiai Játék’ díjainak nyertese, a <b>Sid Meier’s Civilization VI</b> ma végre PlayStation 4-re és Xbox One-ra is megérkezett, a konzolos stratégiai játékok új korát hozva el, ahol a játékosok olyan birodalmat építhetnek, ami kiállja az idő próbáját.</p>
      <figure>
        <iframe src="https://www.youtube.com/embed/jFU4xG1YKj0" width="640" height="360" data-service="Youtube" scrolling="no"/>
      </figure>
      <p>A <b><i>Sid Meier’s Civilization VI</i></b>-ban új területeket fedezhetsz fel, technológiákat fejleszthetsz ki, meghódíthatod ellenfeleid és szembenézhetsz a történelem legismertebb vezetőivel, miközben megkísérled megépíteni a világ valaha volt legnagyobb civilizációját.</p>
      <ul>
        <li><b>JÁTSSZ A MAGAD MÓDJÁN:</b> Te határozod meg a győzelemhez vezető utat. Válj a legfejlettebb civilizációvá, igázd le a világot katonai hatalmaddal, vagy légy te a kultúra és a művészetek központja.</li>
        <li><b>A VILÁG LEGNAGYOBB VEZETŐI:</b> Játssz a világ különböző országainak és korszakainak 24* vezetőjének egyikeként! Építsd egy jövedelmező kereskedelmi útvonalakkal átszőtt birodalmat Egyiptom Kleopátrájával, vesd latba légióid erejét Róma Traianusával, vagy válj a kultúra központjává Japán Hojo Tokimunejával. Bármilyen stílusban játszhatsz a vezetők mindegyikével, akik egyedi képességekkel, egységekkel és infrastruktúrával segítenek hozzá a győzelemhez.</li>
        <li><b>HATALMAS BIRODALMAK:</b> Nézd, ahogy birodalmad csodái elterjednek a térképen. Telepedj le feltérképezetlen területeken, tedd jobbá környezeted, építs új kerületeket és nézd, ahogy városod – és civilizációd – felvirágzik.</li>
        <li><b>AKTÍV KUTATÁS:</b> Nyiss meg fokozókat, amik felgyorsítják civilizációd fejlődését a történelmen át. A még gyorsabb előrelépés érdekében egységeiddel fedezz fel aktívan, fejleszd környezeted és találj új kultúrákat.</li>
        <li><b>DINAMIKUS DIPLOMÁCIA:</b> A más kultúrákkal való interakció folyamatosan változik a játék során, kezdve az első primitív kapcsolatokkal, ahol a konfliktus az élet része, egészen a játék végére kialakult szövetségekig és tárgyalásokig.</li>
        <li><b>IZGALMAS ÉS EGYEDI SZCENÁRIÓK:</b> A PlayStation 4 és Xbox One változat négy különböző helyszínű és játékstílusú szcenáriót is tartalmaz, melyek mindegyikét a történelem inspirálta. Légy része Ausztrália gyarmatosításának az „Outback Tycoon”, védd meg Lengyelországot a hódítóktól a „Jadwiga’s Legacy”, válassz egy viking vezért és hajtsd igába Európát a „Vikings, Raiders, and Traders!”, vagy hódítsd meg az ismert világot a „Conquest of Alexander” keretében.</li>
        <li><b>KOOPERATÍV ÉS KOMPETITÍV TÖBBJÁTÉKOS MÓDOK</b>: Versengjetek a hatalomért legfeljebb négyen a kooperatív vagy kompetitív internetes többjátékos módokban.</li>
      </ul>
      <p>Ugyancsak mától elérhető a <b><i>Rise and Fall</i></b> és <b><i>Gathering Storm</i></b> kiegészítőket tartalmazó <b><i>Sid Meier’s Civilization VI Expansion Bundle</i></b> PlayStation 4-re, Xbox One-ra és Nintendo Switch-re, ami újabb magasságokba emeli az játékot 16 új civilizációval, 18 új vezetővel és számos új játékelemmel, mint a Great Ages és a természeti csapások, melyeket a játékos az élő bolygóra gyakorolt hatása idéz elő, még izgalmasabbá téve a valaha volt leghatalmasabb birodalom felépítést.</p>
    </article>
  </body>
</html>