<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622766/%D8%AD%D9%85%D9%84%D9%87-%D8%B3%D8%B1%D9%85%D8%B1%D8%A8%DB%8C-%D8%AA%D8%B1%D8%A7%DA%A9%D8%AA%D9%88%D8%B1-%D8%A8%D9%87-%D8%B3%D8%AA%D8%A7%D8%B1%D9%87-%DA%A9%D9%84%D9%85%D8%A8%DB%8C%D8%A7%DB%8C%DB%8C-%DA%AF%D8%A7%D9%84%D8%A7%D8%AA%D8%A7%D8%B3%D8%B1%D8%A7%DB%8C-%D8%B1%DB%8C%D8%AE%D8%AA%D9%86-%D9%BE%D9%88%D9%84-%D8%A8%D9%87-%DA%86%D8%A7%D9%87-%D8%A8%D9%88%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-22T14:14:00+00:00"/>
    <meta property="og:title" content="حمله سرمربی تراکتور به ستاره کلمبیایی گالاتاسرای: ریختن پول به چاه بود"/>
    <meta property="og:description" content="سرمربی تیم تراکتور تبریز گفت: امضای قرارداد ۳ ساله با بازیکن ۳۳ ساله با مبلغ ۱۶ میلیون یورو به معنای ریختن پول به داخل چاه است."/>
  </head>
  <body>
    <article>
      <h1>حمله سرمربی تراکتور به ستاره کلمبیایی گالاتاسرای: ریختن پول به چاه بود</h1>
      <address>
        <time datetime="2019-11-22T14:14:00+00:00">22 Nov 2019, 14:14</time>
      </address>
      <p>
        <i>سرمربی تیم تراکتور تبریز گفت: امضای قرارداد ۳ ساله با بازیکن ۳۳ ساله با مبلغ ۱۶ میلیون یورو به معنای ریختن پول به داخل چاه است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>مصطفی دنیزلی، سرمربی تیم تراکتور تبریز در مصاحبه با سایت «ینیاس» ترکیه به انتقاد از هزینه‌های سرسام آور باشگاه‌های کشورش پرداخت. نوک پیکان انتقادات افندی، متوجه رادامل فالکائو و باشگاه گالاتاسرای بود. او همچنین از باشگاه ترابوزان اسپور که مجید حسینی را در اختیار دارد تعریف و تمجید کرد.</p>
      <p>سرمربی تراکتور درباره انتقال رادامل فالکائو، مهاجم موناکو به گالاتاسرای اظهار داشت: جذب فالکائو یک اشتباه بزرگ بود. همه می‌گویند که این مهاجم شناخته شده است اما باشگاه گالاتاسرای نیز بزرگ است. امضای قرارداد ۳ ساله با بازیکن ۳۳ ساله با مبلغ ۱۶ میلیون یورو به معنای ریختن پول به داخل چاه است. ترکیه همیشه بازیکنان جوان با استعدادی دارد چرا باید به این جوانان میدان ندهیم.</p>
      <figure>
        <img src="https://aftabnews.ir/files/fa/news/1398/9/1/362099_360.jpg"/>
      </figure>
      <p>وی همچنین به تمجید از تیم ترابوزان پرداخت و خاطرنشان کرد: تیم ملی ترکیه می‌تواند مقابل هر تیم بزرگی چون ایتالیا، انگلیس و آلمان پیروز شود اما بیشتر باشگاه‌های ما پول‌ها را به هدر می‌دهند و روی بازیکنان شناخته شده و پا به سن گذاشته سرمایه‌گذاری می‌کنند و این اشتباه بزرگی است. ما جوانان خوبی داریم و باید از آنها استفاده شود. تنها باشگاهی که در این زمینه کمی موفق عمل کرده باشگاه ترابزون اسپور است. این باشگاه متکی به جوانان با استعداد ترکیه است و نتایج خوبی نیز گرفته است.</p>
    </article>
  </body>
</html>