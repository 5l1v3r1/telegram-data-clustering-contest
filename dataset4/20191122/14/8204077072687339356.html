<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/novini/261/a/tri-bylgarski-kompanii-grabnaha-prizove-na-regionalnite-cesawards-293701/"/>
    <meta property="og:site_name" content="Investor.bg"/>
    <meta property="article:published_time" content="2019-11-22T14:52:00+00:00"/>
    <meta property="og:title" content="Три български компании грабнаха призове на регионалните CESAwards"/>
    <meta property="og:description" content="Финалистите отиват на глобалното състезание, което ще се проведе в Китай"/>
  </head>
  <body>
    <article>
      <h1>Три български компании грабнаха призове на регионалните CESAwards</h1>
      <h2>Финалистите отиват на глобалното състезание, което ще се проведе в Китай</h2>
      <address><time datetime="2019-11-22T14:52:00+00:00">22 Nov 2019, 14:52</time> by <a rel="author">Елена Кирилова</a></address>
      <p>Три български компании се сдобиха с награди на финала Central European Startup Awards, който се проведе вчера в Букурещ. С призове си тръгнаха I Rise Mechanics, Develiot и LauncHub Ventures.</p>
      <p><b>I Rise Mechanics </b>беше отличена в категорията Най-добър стартъп със социално въздействие. Компанията стои зад иновативния проект Omnibot – машина, която помага на хората с двигателни увреждания да стоят изправени и да се придвижват. Omnibot е определян като вертикализиращо помощно средство.</p>
      <p>Фондът за рисков капитал <b>LauncHub Ventures</b> пък беше избран за Инвеститор на годината.</p>
      <p>Наградата на публиката грабна <b>Develiot</b>, която се занимава с индустриални продукти, свързани с интернет на нещата. Пример за това е проектът ѝ със Столична община за инсталиране на системи за следене качеството на въздуха в София.</p>
      <p>CESAwards са част от мрежата на Global Startup Awards и целят да отличат най-добрите компании от стартъп екосистемата. Кандидатите се борят в общо 16 категории с огромна конкуренция. Награди се раздават първо на ниво държава, а след това на регионално ниво. Финалният етап е раздаването на глобалните призове.</p>
      <p>Българският финал на CESAwards се състоя в София през септември, а регионалният финал беше планиран за 21 ноември в Букурещ. Победителите от него пък ще отидат на финала в Китай.</p>
      <p>
        <i>По статията работи: <a href="https://www.investor.bg/novini/261/a/tri-bylgarski-kompanii-grabnaha-prizove-na-regionalnite-cesawards-293701/znvygb:ryran.inygrebin@tznvy.pbz">Елена Кирилова</a></i>
      </p>
      <related>
        <a href="https://www.investor.bg/novini/261/a/startypite-v-evropa-sa-nabrali-rekordno-finansirane-ot-nachaloto-na-2019-g-293621/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/nov-fond-za-riskov-kapital-shte-pomaga-na-evropeiski-startypi-293027/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/bloomberg-tv/461/a/nad-20-bylgarski-kompanii-sa-s-potencial-za-globalen-rastej-292376/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/ekosistemata-ot-startypi-podkrepia-sdelkite-po-slivaniia-i-pridobivaniia-292364/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/stil/348/a/startypyt-za-dizain-canva-e-ocenen-na-32-mlrd-dolara-291514/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/imenata-na-biznesa/263/a/predizvikatelstvoto-da-syzdavash-biznes-v-indoneziia--285419/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/biudjet-i-finansi/333/a/fond-na-fondovete-tyrsi-posrednici-za-mikrokrediti-s-garanciia-za-socialni-startypi-282222/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/kak-edin-bylgarski-startyp-shte-pravi-mreja-ot-meteorologichni-stancii-279823/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/r-iliev-startyp-euforiiata-u-nas-ne-e-izcheznala-no-se-nasochva-kym-stoinostta-254276/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>