<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://echo24.cz/a/SMb6K/od-kateriny-velike-po-soucasnost-film-ermitaz-vypravi-pribeh-slavneho-svetoveho-muzea"/>
    <meta property="og:site_name" content="Echo24.cz"/>
    <meta property="article:published_time" content="2019-11-22T14:40:00+00:00"/>
    <meta property="og:title" content="Od Kateřiny Veliké po současnost. Film Ermitáž vypráví příběh slavného světového muzea"/>
    <meta property="og:description" content="Tři milióny uměleckých exponátů, čtyři milióny návštěvníků ročně, na třicet kilometrů chodeb ve výstavních prostorách. To je v číslech petrohradská Ermitáž. Jedno z nejpopulárnějších muzeí světa. Dokumentární film Ermitáž – síla umění, který uzavírá podzimní cyklus Umění v kině, skládá poctu významné pamětihodnosti nejen ruské, ale i světové kultury, které se daří odolávat bouři dějin. Film vstupuje do kin 2. prosince."/>
  </head>
  <body>
    <article>
      <h6 class="kicker">Pozvánka do kina</h6>
      <h1>Od Kateřiny Veliké po současnost. Film Ermitáž vypráví příběh slavného světového muzea</h1>
      <address>
        <time datetime="2019-11-22T14:40:00+00:00">22 Nov 2019, 14:40</time>
      </address>
      <p>
        <b>Tři milióny uměleckých exponátů, čtyři milióny návštěvníků ročně, na třicet kilometrů chodeb ve výstavních prostorách. To je v číslech petrohradská Ermitáž. Jedno z nejpopulárnějších muzeí světa. Dokumentární film Ermitáž – síla umění, který uzavírá podzimní cyklus Umění v kině, skládá poctu významné pamětihodnosti nejen ruské, ale i světové kultury, které se daří odolávat bouři dějin. Film vstupuje do kin 2. prosince.</b>
      </p>
      <p>Snímek Ermitáž – síla umění odkrývá kinematografický potenciál okázalých prostorů muzea. Prostřednictvím působivých obrazů, básní a lidových vyprávění mohou diváci nasát ducha Petrohradu a s ním i odkaz jeho významných kulturních památek, které pamatují Kateřinu II. Velikou, triumfální vítězství Alexandra I. Pavloviče nad Napoleonem i Velkou říjnovou socialistickou revoluci.</p>
      <p>Legenda Petrohradu ožívá ve své vznešenosti za dne i v noci. Představuje se Zimní palác, Ermitážské divadlo, Menšikovský palác i historické budovy na nábřeží řeky Něvy, které jsou součástí muzea.</p>
      <p>Dokument odhaluje třeba i neodmyslitelné spojení města s literaturou. Zdůrazňuje přitom zejména vliv Alexandra Puškina na ruskou poezii a rozvoj literárního jazyka.</p>
      <p>Jedním z nejmilovanějších a nejnavštěvovanějších muzeí světa provází Toni Servillo (Velká Nádhera), trojnásobný laureát evropské filmové ceny EFA.</p>
      <related>
        <a href="https://echo24.cz/a/SLMQc/hvezda-sherlocka-a-potvory-andrew-scott-zari-vkomedii-o-krizi-stredniho-veku-marnive-celebrity"/>
      </related>
    </article>
  </body>
</html>