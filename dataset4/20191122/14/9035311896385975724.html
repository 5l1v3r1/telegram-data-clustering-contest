<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/22/fransa-da-lise-ogrencilerine-hipnoz-ile-ingilizce-dersi"/>
    <meta property="og:site_name" content="euronews"/>
    <meta property="article:published_time" content="2019-11-22T14:35:04+00:00"/>
    <meta property="og:title" content="Fransa’da lise öğrencilerine hipnoz ile İngilizce dersi"/>
    <meta property="og:description" content="Fransa'da bir lise ilk kez hipnoz yöntemiyle İngilizce dersleri vermeye başladı. İlk başta öğretim kadrosu bu yöntemin etkili olacağından pek emin olmasa da kısa zamanda öğrenciler sonuç almaya başladı. Peki bu yöntem nasıl işliyor? Öğrenciler memnun mu?"/>
  </head>
  <body>
    <article>
      <h1>Fransa’da lise öğrencilerine hipnoz ile İngilizce dersi</h1>
      <address><time datetime="2019-11-22T14:35:04+00:00">22 Nov 2019, 14:35</time> by <a rel="author">Hüseyin Koyuncu</a></address>
      <p>Fransa'da bir lise ilk kez hipnoz yöntemiyle İngilizce dersleri vermeye başladı. İlk başta öğretim kadrosu bu yöntemin etkili olacağından pek emin olmasa da kısa zamanda öğrencilerin sonuç almaya başladığı belirtiliyor.</p>
      <p>Leap De Saubrigues adındaki 150 öğrencinin olduğu özel lise hipnoz tekniğiyle öğrencilerin özellikle İngilizce'deki telaffuzlarını geliştirmeyi amaçlıyor.</p>
      <h3>'Şaşırtıcı bir şekilde de İngilizce mi geliştiriyorum'</h3>
      <p>Yaklaşık üç aydır hipnozlu İngilizce derslerine katılan Emma, "Bir gün gözlerim kapalı bir şekilde ders alabileceğimi daha önce hiç hayal etmemiştim. Fakat bu dersler sayesinde kelimeleri daha iyi hatırladığımı ve aksanımın geliştiğini fark ettim" diyerek memnuniyetini dile getirdi.</p>
      <p>Bir başka öğrenci Loanne ise bu farklı deneyimini şöyle ifade ediyor:</p>
      <p>"Her seferinde sanki bir seyahate çıkar gibiyim. Bana anlatılanları canlandırabiliyorum ve sahnenin merkezinde olduğumu hissediyorum. Şaşırtıcı bir şekilde de İngilizcemi geliştiriyorum"</p>
      <p>Okul müdürü Christine Gayon ise "Dışarıdan baktığımızda sanki öğrenciler uyuyormuş gibi, aileleri bu manzarayı görse çocuklarının ders aldıklarını inanmakta biraz zorluk çekebilirler. Ama şu ana kadar aldığımız sonuçlar gerçekten umut verici" diyerek bu programın devam edeceğinin sinyalini verdi.</p>
      <ul>
        <li>
          <a href="https://tr.euronews.com/2019/09/26/avrupa-100-ogrenciden-98-ingilizce-ogreniyor-fransizca-yuzde-33-ile-ikinci-turkce-dil-gunu">Avrupa’da 100 öğrenciden 98’i İngilizce öğreniyor, Fransızca yüzde 33 ile ikinci</a>
        </li>
        <li>
          <a href="https://tr.euronews.com/2019/11/21/zorunlu-okul-oncesi-egitim-oran-ab-de-yuzde-95-turkiye-de-yuzde-55">Zorunlu okul öncesi eğitim oranı: AB’de yüzde 95 Türkiye’de yüzde 55</a>
        </li>
      </ul>
      <h3>Hipnoz yönetimi ile İngilizce dersleri nasıl işliyor?</h3>
      <p>Bölgedeki üç psikoterapi uzamanı tarafından tasarlanan bu program bilgisayar üzerinde çalışıyor.</p>
      <p>Hypnoledge adındaki start up'un kurucularından Laure Morlaes-Duprat dersin işleyişini şu ifadelerle anlatıyor:</p>
      <p>"Her öğrenci kulaklarını takıyor ve onları hipnotik trans durumuna yönlendirmek için kaydettiğimiz sözleri dikkatlice dinliyor. Yaklaşık 20 dakika sonra da İngilizce dersi başlıyor. Hipnotik trans halindeki öğrenciler, bilinçaltları aktif bir şekilde, dersi dinliyor ve her şeyi kaydediyor. Farkına varmada öğreniyorlar"</p>
      <p>Okul müdüre Gayon, yabancı dil öğretmenleri tarafından onaylanan bu yöntemin diğer derslerin yerine getirilmeyeceğini, sadece ek ders olarak verileceğini belirtti. Öğretmenler her öğrencinin daha sonra evinde bu programdan istifade etmesini istiyor.</p>
      <p>Pilot okulda tatmin edici sonuçlar elde eden Hypnoledge start up bu yeni öğretim yönteminin matematik gibi başka alanlar ve başka okullarda geliştirmek için milli eğitim bakanlığı ile irtibata geçmeyi hedefliyor.</p>
    </article>
  </body>
</html>