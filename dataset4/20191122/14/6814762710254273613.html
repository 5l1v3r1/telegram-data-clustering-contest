<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://echo24.cz/a/S5Nci/ski-amade-digital--najdete-sve-pratele-snovym-nastrojem-friend-tracker"/>
    <meta property="og:site_name" content="Echo24.cz"/>
    <meta property="article:published_time" content="2019-11-22T14:30:00+00:00"/>
    <meta property="og:title" content="Ski amadé digital – Najděte své přátele s novým nástrojem Friend Tracker"/>
    <meta property="og:description" content="Aplikace Ski amadé Guide App byla za dobu své existence stažena již zhruba 410000krát. V uplynulé sezóně došlo k její aktualizaci. A tuhle zimu se přidá nová funkce: „Friend Tracker“. Dříve mohli návštěvníci díky aplikaci najít vhodné horské chaty, nechat se navigovat na jakýkoli bod v lyžařské oblasti, podívat se na webkamery a fronty u lanovek, najít tipy na pamětihodnosti a pomocí fotorealistických 3D map se s lyžařskou oblastí seznámit už předem. Nyní bude možné najít i přátele, kteří se ve Ski amadé pohybují, a jednoduše se s nimi setkat."/>
  </head>
  <body>
    <article>
      <h6 class="kicker">Lyžování</h6>
      <h1>Ski amadé digital – Najděte své přátele s novým nástrojem Friend Tracker</h1>
      <address>
        <time datetime="2019-11-22T14:30:00+00:00">22 Nov 2019, 14:30</time>
      </address>
      <p>
        <b>Aplikace Ski amadé Guide App byla za dobu své existence stažena již zhruba 410000krát. V uplynulé sezóně došlo k její aktualizaci. A tuhle zimu se přidá nová funkce: „Friend Tracker“. Dříve mohli návštěvníci díky aplikaci najít vhodné horské chaty, nechat se navigovat na jakýkoli bod v lyžařské oblasti, podívat se na webkamery a fronty u lanovek, najít tipy na pamětihodnosti a pomocí fotorealistických 3D map se s lyžařskou oblastí seznámit už předem. Nyní bude možné najít i přátele, kteří se ve Ski amadé pohybují, a jednoduše se s nimi setkat.</b>
      </p>
      <h3>NOVINKA: S funkcí Friend Tracker najdete členy své rodiny a přátele</h3>
      <p>Zajeli jste se, ztratili se nebo něco nemůžete najít? Ve Ski amadé to nyní už nebude problém. Pokud si aplikaci Ski amadé Guide App stáhnete, můžete se během lyžování jednoduše zorientovat. Nová funkce je ideální pro rodiny: Když se jedni rozhodnou strávit pár hodin ve snowparku a ostatní raději jezdit na sjezdovce nebo se pohodlně posadit do některé z horských chat, mohou se pak všichni společně jednoduše najít. Už žádné otravné volání na lanovce a diskutování, kdy a kde se sejdete. Jednoduše si najdete, kde se ten druhý zrovna zdržuje.</p>
      <h3>Přesná live navigace na sjezdovce</h3>
      <p>3D mapy jsou velmi praktické i během lyžování. Obrazová data mají přesné georeferencování, aplikace vám může detailně ukázat, kde se zrovna nacházíte. Lanovky, horské chaty, sjezdovky – všechno je zde zobrazeno přesně a díky tomu se můžete nechat navigací kamkoliv dovést. Obzvlášť praktická je funkce i při špatném počasí, kdy je špatná viditelnost. Díky tracking nástrojům přesně zjistíte i informaci o ujetých kilometrech, výškových metrech či rychlosti. Večer se tak k uplynulému dni můžete v pohodlí vrátit a prožít si jej ještě jednou.</p>
      <h3>Perfektní přehled a orientace díky 3D mapám i na mobilním telefonu</h3>
      <p>S fotorealistickými 3D mapami v mobilní aplikaci se můžete nechat ke skiareálům navigovat už z domova. S moderními interaktivními mapami od 3D Reality Maps mohou lyžaři prozkoumat oblast ze všech perspektiv a mohou se nechat dovést na jakékoliv místo. Jde o ideální nástroj pro první rešerši ještě před dovolenou.</p>
      <h3>Online Ticketing</h3>
      <p>V nákupu skipasu je Ski amadé rovněž průkopníkem. Už před svou dovolenou si můžete skipas zakoupit vonline a můžete si jej nechat zaslat zdarma poštou. A kdo má ve své bundě ještě kartu z loňského roku, ten si ji jednoduše znovu nabije na počítači nebo po cestě na svém smartphonu: Na <a href="http://www.skiamade/">www.skiamade</a><a href="http://www.skiamade.com/ticket">.com/ticket</a> se zaregistrujete, vyhledáte skipas, zadáte číslo své karty nebo ji naskenujete, zaplatíte a hotovo. Během pár vteřin je skipas opět funkční. Sbohem čekání u pokladen.</p>
      <h3>Ski amadé jako digitální panoramatická mapa na doma nebo do kapsy</h3>
      <p>Digitální interaktivní panorama oblasti Ski amadé si můžete prohlédnout i na webových stránkách <a href="http://www.skiamade.com/">www.skiamade.com</a>. Stránka je optimalizována pro mobilní zařízení a desktop. Díky tomu si lyžaři už před příjezdem mohou užít fascinující záběry alpské krajiny ve vysokém rozlišení. Navíc jsou do panoramatu přehledně začleněny i nejzajímavější místa oblasti Ski amadé a  návštěvníci se dozví i  aktuální informace o stavu sjezdovek a lanovek. S praktickou digitální panoramatickou mapou můžete svou dovolenou na lyžích jednoduše naplánovat online už z domova nebo po cestě.</p>
      <h3>Více než 400 wifi přístupových bodů ve Ski amadé zdarma</h3>
      <p>Aplikace „Ski amadé Guide“ je bezplatná a díky zhruba 400 přístupovým bodům ve Ski amadé, které jsou rovněž zdarma, ji můžete použít i uprostřed skiareálu. Aplikace je pro Android ke stažení v Google Play Store a pro iOS v Apple Store.</p>
      <h3>Lyžování ve Ski amadé – komunita je vždy u toho</h3>
      <p>Samozřejmostí je dnes i napojení na sociální média. Pokud jste na sjezdovce byli ve formě, můžete tento zážitek klidně sdílet s přáteli. Ski amadé se postará o to, aby to šlo snadno a rychle. Ve všech lyžařských regionech je od roku 2011 zdarma k dispozici více než 400 přístupových bodů wifi. A tak můžete během zastávky v horské chatě sdílet své lyžařské potěšení na Instagram, Snapchat, Facebook či Twitter. Vhodné hashtagy zní: #skiamade, #livedabei, #skiamademoments, #mademyday, #pureskiamade, #rideskiamade, #cash4tricks, #tasteskiamade, #highestfarmersmarket.</p>
      <related>
        <a href="https://echo24.cz/a/SRqzs/v-kitzbuhelu-se-chlubi-ze-uz-zacala-lyzarska-sezona-navezeny-snih-na-loukach-ale-rozzuril-ekology"/>
      </related>
    </article>
  </body>
</html>