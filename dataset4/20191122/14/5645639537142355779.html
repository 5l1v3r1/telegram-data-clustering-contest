<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/redmi-k30-na-prvnich-fotkach/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-22T14:30:11+00:00"/>
    <meta property="og:title" content="Redmi K30 na prvních fotkách"/>
    <meta property="og:description" content="V květnu tohoto roku jsme se dočkali představení novinek Redmi K20 a Redmi K20 Pro, ale toto pojmenování platí jen pro některé trhy. Například u nás se Redmi K20 představilo pod označením Xiaomi Mi 9T (recenze). Nějakou dobu se spekuluje o nástupcích Redmi K30 a Redmi K30 Pro a nyní zde máme první fotografie a […]"/>
  </head>
  <body>
    <article>
      <h1>Redmi K30 na prvních fotkách</h1>
      <address><time datetime="2019-11-22T14:30:11+00:00">22 Nov 2019, 14:30</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p>V květnu tohoto roku jsme se dočkali představení novinek <a href="https://dotekomanie.cz/2019/05/redmi-k20-pro-cena-specifikace/">Redmi K20 a Redmi K20 Pro</a>, ale toto pojmenování platí jen pro některé trhy. Například u nás se Redmi K20 představilo pod označením <a href="https://dotekomanie.cz/2019/06/xiaomi-mi-9t-predstaven-a-prichazi-do-ceska-s-cenou-11-990-kc/">Xiaomi Mi 9T</a> (<a href="https://dotekomanie.cz/2019/07/xiaomi-mi-9t-recenze/">recenze</a>). Nějakou dobu se spekuluje o nástupcích Redmi K30 a Redmi K30 Pro a nyní zde máme první fotografie a informace o výbavě.</p>
      <h3>Redmi K30 míří na vrchol</h3>
      <p>Původní modely přišly s vysouvacím kamerami, takže se nabízel nenarušený displej. Tentokrát společnost volí jinou strategii, v displejích bude otvor pro dvě kamery. S největší pravděpodobností se bude nabízet běžný foťák a širokoúhlý, což napomůže také v rychlejší identifikaci uživatele. Nepředpokládáme, že by novinky přišly o čtečku otisků prstů v displeji, ale je to možné.</p>
      <p>V tuto chvíli máme k dispozici jen fotografie prototypů, na kterých se potvrzuje právě otvor v displeji. Z fotografií se dozvídáme, že Redmi K30 nabídne procesor od Qualcommu. Sice není uveden typ, ale dle použité grafiky Adreno 618 by se mohlo jednat o <a href="https://dotekomanie.cz/2019/04/qualcomm-predstavil-snapdragon-730-730g-665/">Snapdragon 730 nebo 730G</a>.</p>
      <p>Kromě toho se ale ukazuje, že bude k dispozici 120Hz displej, přičemž v nastavení bude možné zvolit 60 Hz pro úsporu energie. Rozměr by měl být 6,7 palců a rozlišení Full HD+.</p>
      <slideshow>
        <figure>
          <img src="https://dotekomanie.cz/wp-content/uploads/2019/11/redmi-k30-120hz-690x920x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/redmi-k30-live-shots-690x920x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/redmi-k30-miui-11-891x1188x.jpg"/>
        </figure>
      </slideshow>
      <p>Zatím si budeme muset počkat na další informace o výbavě, ale spekuluje se, že bychom se mohli dočkat 30W technologie pro nabíjení. Společnost Redmi se nechala slyšet, že by novinky měly přijít také v 5G variantách, ale je možné, že se to bude týkat jen vybavenějšího modelu Redmi K30 Pro. K představení novinek by mělo dojít v prvním čtvrtletí příštího roku. Zřejmě i tentokrát zamíří na český trh pod označením Xiaomi Mi.</p>
      <footer>Zdroj: <a href="https://www.droidshout.com/redmi-k30-pro-3c-certification/#c4ca4/">droidshout.com</a></footer>
    </article>
  </body>
</html>