<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirtv.hu/hirtvkulfold/veletlenul-sebesitett-meg-egy-illegalis-bevandorlot-egy-horvat-rendor-2490727"/>
    <meta property="og:site_name" content="hírTV"/>
    <meta property="article:published_time" content="2019-11-22T14:46:00+00:00"/>
    <meta property="og:title" content="Véletlenül sebesített meg egy illegális bevándorlót egy horvát rendőr"/>
    <meta property="og:description" content="Nem szándékosan sebesített meg egy héttel ezelőtt egy illegális bevándorlót egy horvát rendőr."/>
  </head>
  <body>
    <article>
      <h1>Véletlenül sebesített meg egy illegális bevándorlót egy horvát rendőr</h1>
      <address><time datetime="2019-11-22T14:46:00+00:00">22 Nov 2019, 14:46</time> by <a rel="author">MTI</a></address>
      <h4>Nem szándékosan sebesített meg egy héttel ezelőtt egy illegális bevándorlót egy horvát rendőr - derült ki a horvát rendőrség szakmai csoportjának vizsgálatából, amelyet a horvát sajtó pénteken ismertetett.</h4>
      <p>Az eset múlt szombaton történt, nem messze a szlovén-horvát határtól, a hegyvidéki Gorski Kotárban, nehezen megközelíthető területen, ahol a rendőr egy nagyobb migráns csoportra bukkant. Angolul is horvátul is megállásra szólította fel őket, de nem engedelmeskedtek. Mivel a rendőr egyedül volt, jelzőlövéseket adott le, hogy segítséget kérjen kollégáitól, de eközben megcsúszott és elesett a vizes sziklákon, és eközben az egyik lövedék eltalált egy migránst, aki súlyos sérüléseket szenvedett.</p>
      <p>Az áldozatot mellkasi és hasi sérülésekkel szállították a rijekai kórházba, ahol azonnal megműtötték. Az intézmény orvosa a sajtónak nemrég úgy nyilatkozott, hogy túlvan az életveszélyen.</p>
      <p>Az esetet az államügyészség is vizsgálja, ezért a rendőrségi jelentés csak nem tért ki minden körülményre.</p>
      <p>A Görögországból Észak-Macedónián, Szerbián és Magyarországon át Közép-Európa más országaiba vezető, korábbi balkáni migrációs útvonal 2016-os "lezárása" óta a menedékkérők más útvonalon - Bosznia-Hercegovina, Horvátország és Szlovénia érintésével - igyekeznek eljutni Nyugat-Európába. Mára Észak-Macedónia, Szerbia, Horvátország és Szlovénia is csak azokat engedi be, akik útlevéllel és megfelelő vízummal rendelkeznek, vagy az adott országban akarnak menedéket kérni. A határsértések mindennaposak.</p>
      <p> </p>
      <p>MTI</p>
    </article>
  </body>
</html>