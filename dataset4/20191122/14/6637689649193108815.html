<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/u-sumah-prezentuvaly-tretye-vydannya-knygy-golodomor-na-sumshchyni-u-spogadah-ochevydciv"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-22T14:40:00+00:00"/>
    <meta property="og:title" content="У Сумах презентували третє видання книги «Голодомор на Сумщині: у спогадах очевидців»"/>
    <meta property="og:description" content="22 листопада у приміщенні «Агенції промоції «Суми» відбулась презентація видання «Голодомор на Сумщині: у спогадах очевидців». Головний упорядник збірника - кандидат філологічних наук, доцент СумДПУ ім. А.С.Макаренка Сергій П'ятаченко."/>
  </head>
  <body>
    <article>
      <h1>У Сумах презентували третє видання книги «Голодомор на Сумщині: у спогадах очевидців»</h1>
      <address>
        <time datetime="2019-11-22T14:40:00+00:00">22 Nov 2019, 14:40</time>
      </address>
      <figure>
        <img src="http://sumy.today/sites/default/files/75472783_2908942609167620_5414762177414299648_o.jpg"/>
      </figure>
      <p>22 листопада у приміщенні «Агенції промоції «Суми» відбулась презентація видання «Голодомор на Сумщині: у спогадах очевидців».</p>
      <p>Головний упорядник збірника - кандидат філологічних наук, доцент СумДПУ ім. А.С.Макаренка Сергій П'ятаченко.</p>
      <p>«Це вже третє видання цієї книги. Попередні наклади доволі швидко розійшлись біблотеками, школами, гуртками, тощо. І символічно, що у переддень роковин тієї страшної трагедії ми знову згадуємо страшну історію - завдяки свідченням очевидців, які можна знайти у цій книзі,» - говорить ініціатор презентації Сергій П'ятаченко.</p>
      <p>До цієї книги увійшло 400 свідчень про Голодомори 1932 - 1933 і 1946 - 1947 років, зібрані з усіх 18-ти районів Сумської області. Вони були записані учасниками науково-пошукової програми «Голодомор у пам'яті народу».</p>
      <p>У програмі взяли участь понад 200 пошуковців - студентів, педагогів, учнів, музейних працівників, бібліотекарів, працівників сільських рад. Її особливістю стала активна участь молоді у зборі живих свідків геноциду українців.</p>
    </article>
  </body>
</html>