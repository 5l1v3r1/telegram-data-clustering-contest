<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vinbazar.com/news/kriminal/patrulni-zatrimali-vodiya-shcho-perebuvav-za-kermom-pid-diyu-narkotikiv"/>
    <meta property="og:site_name" content="Вінницький бізнес портал &quot;Vinbazar.com&quot;"/>
    <meta property="article:published_time" content="2019-11-22T14:00:42+00:00"/>
    <meta property="og:title" content="Патрульні затримали водія, який перебував за кермом під дією наркотиків"/>
    <meta property="og:description" content="Вночі 22 листопада патрульні зупинили автомобіль Renault. Водій перебував в неадекватному стані. Під час перевірки у нього знайшли два паперові згортки з наркотичними речовинами. Лікарі виявили в організмі чоловіка канабіс та амфетамін. "/>
  </head>
  <body>
    <article>
      <h1>Патрульні затримали водія, який перебував за кермом під дією наркотиків</h1>
      <address>
        <time datetime="2019-11-22T14:00:42+00:00">22 Nov 2019, 14:00</time>
      </address>
      <p>
        <b>Вночі 22 листопада патрульні зупинили автомобіль Renault. Водій перебував в неадекватному стані. Під час перевірки у нього знайшли два паперові згортки з наркотичними речовинами. Лікарі виявили в організмі чоловіка канабіс та амфетамін. </b>
      </p>
      <p>Про це повідомляє патрульна поліція Вінницької області. </p>
      <p>Патрулюючи проспект Космонавтів, інспектори помітили автомобіль Renault Logan. Автівка рухалась із непрацюючою лівою фарою ближнього світла у темну пору доби. Це трапилось 22 листопада близько 2-ї години. Патрульні зупинили транспортний засіб.</p>
      <p>Під час спілкування з водієм інспектори виявили у нього ознаки наркотичного сп'яніння: тремтіння пальців рук, відсутність реакції зіниць очей на світло та підвищена жвавість. Здійснивши поверхневу перевірку, інспектори знайшли у чоловіка 2 паперові згортки з подрібненою речовиною рослинного походження зеленого кольору та порошкоподібну речовину білого кольору, ймовірно наркотичні. Керманич погодився пройти огляд у лікаря-нарколога. У організмі водія виявили канабіс і амфетамін.</p>
      <p>Усього за ніч з 21 на 22 листопада вінницькі патрульні виявили та склали адміністративні протоколи за керування напідпитку на 10-х водіїв</p>
      <footer>Джерело: <a href="https://vinbazar.com/">Vinbazar.com</a></footer>
    </article>
  </body>
</html>