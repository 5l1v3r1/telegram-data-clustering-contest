<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90295"/>
    <meta property="og:site_name" content="Denník politika"/>
    <meta property="article:published_time" content="2019-11-22T14:35:11+00:00"/>
    <meta property="og:title" content="Foto: Interpol vypísal odmenu za nebezpečného Kanaďana, môže sa zdržiavať v Európe"/>
    <meta property="og:description" content="22.11.2019 (Webnoviny.sk) – Interpol pátra po nebezpečnom mužovi, ktorého kanadské médiá označujú za jedného z najhľadanejších mužov krajiny. Conor Vincent D’Monte utiekol v roku 2011 z Kanady, aby sa vyhol zatknutiu pre úmyselnú vraždu. Ako upozornila polícia na sociálnej sieti, existujú podozrenia, že sa zdržiava v Európe, kde pácha trestnú činnosť."/>
  </head>
  <body>
    <article>
      <h1>Foto: Interpol vypísal odmenu za nebezpečného Kanaďana, môže sa zdržiavať v Európe</h1>
      <address><time datetime="2019-11-22T14:35:11+00:00">22 Nov 2019, 14:35</time> by <a rel="author">Webnoviny</a></address>
      <p>22.11.2019 (Webnoviny.sk) – Interpol pátra po nebezpečnom mužovi, ktorého kanadské médiá označujú za jedného z najhľadanejších mužov krajiny. Conor Vincent D’Monte utiekol v roku 2011 z Kanady, aby sa vyhol zatknutiu pre úmyselnú vraždu. Ako upozornila polícia na sociálnej sieti, existujú podozrenia, že sa zdržiava v Európe, kde pácha trestnú činnosť.</p>
      <p>Policajti varujú, že hľadaný muž je nebezpečný a môže byť ozbrojený. Za jeho nájdenie je vypísaná odmena 75-tisíc amerických dolárov. Akékoľvek informácie, ktoré by polícii mohli pomôcť, je možné oznámiť na linke 158, prípadne prostredníctvom súkromnej správy na facebookovej stránke polície.</p>
      <p>Kanadská federálna polícia (RCMP) na svojej stránke uvádza, že D’Monteho hľadajú pre vraždu člena konkurenčného gangu a tiež pre pokus o vraždu. Spájajú ho aj s drogovým podsvetím v Mexiku.</p>
      <p>Viac k témam: <a href="https://www.webnoviny.sk/tag/policia-patra/"><u>polícia pátra</u></a>, <a href="https://www.webnoviny.sk/tag/vrazda/"><u>vražda</u></a><br/>Zdroj: Webnoviny.sk – <a href="https://www.webnoviny.sk/foto-interpol-vypisal-odmenu-za-nebezpecneho-kanadana-moze-sa-zdrziavat-v-europe/"><u>Foto: Interpol vypísal odmenu za nebezpečného Kanaďana, môže sa zdržiavať v Európe</u></a> © SITA Všetky práva vyhradené.</p>
    </article>
  </body>
</html>