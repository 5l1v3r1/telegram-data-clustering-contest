<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/vinnytsia/news/14-richniy-pidlitok-z-vynnichchini-skojiv-bilshe-desyatka-kradizhok-za-misyac-641598.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-22T04:27:44+00:00"/>
    <meta property="og:title" content="14-річний підліток з Вінниччини скоїв більше десятка крадіжок за місяць"/>
    <meta property="og:description" content="Юнаку загрожує шість років позбавлення волі"/>
  </head>
  <body>
    <article>
      <h1>14-річний підліток з Вінниччини скоїв більше десятка крадіжок за місяць</h1>
      <address>
        <time datetime="2019-11-22T04:27:44+00:00">22 Nov 2019, 04:27</time>
      </address>
      <h4>Юнаку загрожує шість років позбавлення волі</h4>
      <p>19 листопада у Бершадському районі невідомі пограбували будинок місцевого жителя. Зловмисники проникли до помешкання через незачинені двері та викрали 700 гривень. Правоохоронці встановили особи крадіїв.</p>
      <p>Ними виявились підлітки 18 та 14 років. Молодший з них скоїв 13 крадіжок лише з кінця жовтня. Тепер йому загрожує до 6 років позбавлення волі.</p>
      <p>Про це інформує ГУ НП у Вінницькый області.</p>
      <p>За словами заступника бершадської поліції Вадима Революка, 19 листопада до поліції звернувся житель села Баланівка з повідомленням про викрадення з його будинку грошей. На місці злочину працівники слідчо-оперативної групи поліції встановили, що до правопорушення причетні двоє жителів району віком 14 та 18 років. Через незачинені вхідні двері зловмисники проникли до помешкання потерпілого і викрали 700 гривень. </p>
      <p>Молодший із підозрюваних раніше неодноразово потрапляв в поле зору поліції за вчинення аналогічних злочинів, але через вік – до кримінальної відповідальності притягнути його не можна було. В кінці жовтня підлітку виповнилось 14 років. Після свого дня народження дитина встигла вчинити 13  майнових злочинів.</p>
      <p>До обрання міри запобіжного заходу правопорушники затримані в процесуальному порядку.<br/>Слідчим відділом поліції відкриті кримінальні провадження за ч.3 ст. 185 Кримінального кодексу України (крадіжка). Санкція статті передбачає покарання у вигляді позбавлення волі до шести років.</p>
      <related>
        <a href="https://glavcom.ua/news/prikarpatec-viddav-aferistovi-60-tisyach-griven-za-rozmitnennya-avto-641597.html"/>
        <a href="https://glavcom.ua/kyiv/news/u-kvartiri-na-pechersku-kiyanin-oblashtuvav-narkolaboratoriyu-foto-video-641457.html"/>
        <a href="https://glavcom.ua/vinnytsia/news/v-seli-na-vinnichchini-navchilis-buduvati-shvidshe-nizh-zvituvati-641509.html"/>
      </related>
    </article>
  </body>
</html>