<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/742957"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T04:22:00+00:00"/>
    <meta property="og:title" content="ทหารเฝ้าระวังหวั่นเอาคืน เหตุวิสามัญแกนนำโจรใต้2ศพ"/>
    <meta property="og:description" content="หลังเหตุวิสามัญคนร้ายยิงต่อสู้เจ้าหน้าที่ ในพื้นที่ อ.หนองจิก จ.ปัตตานี 2 ศพ หน่วยงานความมั่นคงแจ้งข่าวมีการเคลื่อนไหวเตรียมก่อเหตุเอาคืนจากกลุ่มผู้ก่อความไม่สงบแล้ว เตือนทุกพื้นที่เฝ้าระวังการตอบโต้ครั้งใหญ่"/>
  </head>
  <body>
    <article>
      <h1>ทหารเฝ้าระวังหวั่นเอาคืน เหตุวิสามัญแกนนำโจรใต้2ศพ</h1>
      <address>
        <time datetime="2019-11-22T04:22:00+00:00">22 Nov 2019, 04:22</time>
      </address>
      <p>
        <b>หลังเหตุวิสามัญคนร้ายยิงต่อสู้เจ้าหน้าที่ ในพื้นที่ อ.หนองจิก จ.ปัตตานี 2 ศพ หน่วยงานความมั่นคงแจ้งข่าวมีการเคลื่อนไหวเตรียมก่อเหตุเอาคืนจากกลุ่มผู้ก่อความไม่สงบแล้ว เตือนทุกพื้นที่เฝ้าระวังการตอบโต้ครั้งใหญ่</b>
      </p>
      <p>จากกรณี เกิดเหตุปะทะในพื้นที่หมู่ที่ 1 ต.คอลอตันหยง อ.หนองจิก จ.ปัตตานี ภายหลังเจ้าหน้าที่ทำการวิสามัญคนร้าย 2 รายในช่วงคืนวันที่ 21 พ.ย.ที่ผ่านมา ตามที่ได้เสนอข่าวไปแล้วนั้น เกี่ยวกับเรื่องนี้ เมื่อวันที่ 22 พ.ย. แหล่งข่าวความมั่นคงแจ้งว่า ขณะนี้เจ้าหน้าที่ยังปิดกั้นบ้านที่เกิดเหตุเพื่อตรวจเก็บหลักฐานโดยละเอียด รวมทั้งเชิญตัวเจ้าของบ้านไปสอบสวนด้วย เพื่อดูว่าจะมีส่วนเกี่ยวข้องกับคนร้ายหรือไม่ สำหรับศพของคนร้ายถูกส่งไปที่ รพ.ปัตตานี เพื่อรอญาติมายืนยันว่าเป็นใคร<br/><br/>ด้าน พล.ต.ปิยพงษ์ วงศ์จันทร์ ผบ.ฉก.ปัตตานี เปิดเผยว่า การปฏิบัติการณ์ครั้งนี้เจ้าหน้​าที่ทุกฝ่ายได้มีการใช้ยุทธวิธี​จากเบาไปหาหนัก เพื่อต้​องการลดความสูญเสียของทั้งสองฝ่​าย แต่เมื่อต้องเผชิญเหตุรุนแรงที่​ฝ่ายตรงข้ามมีการใช้อาวุธ จึงทำให้เจ้าหน้าที่ต้องมี​การตอบโต้ส่งผลให้คนร้ายทั้​งสองคนถูกวิสามัญเสียชีวิต ส่วนคนร้ายทั้งสองคน ได้รับการยืนยันแล้วว่าเป็​น นายซอบรี หลำโซ๊ะ อายุ 28 ปี ชาวจ.สงขลา และ นายมะยาโก๊ะ ลาเต๊ะ อายุ 40 ปี ชาวจ.ปัตตานี  ทั้งสองคนถือเป็นบุคคลที่​ทางการต้องการตัวมากที่สุด เนื่องจากมีหมายจับในคดีความมั่​นคงหลายหมาย เป็นแกนนำคนสำคัญที่มีลูกน้​องในพื้นที่ชายแดนภาคใต้ และก่อเหตุใหญ่ในพื้นที่หลายคดี ได้แก่ คดีปล้นเต็นท์รถยนต์ อ.นาทวี จ.สงขลา นำไปก่อเหตุคาร์บอม เมื่อวันที่ 16 สค.2560,  คดีก่อเหตุปล้นร้านทอง อ.นาทวี จ.สงขลา เมื่อวันที่ 24 ส.ค.2562, ก่อเหตุถล่มฐานชุดคุ้มครองหมู่​บ้านกอแลบีเละ ต.ปะกาฮารัง อ.เมือง จ.ปัตตานี เมื่อวันที่ 23 กค. 2562, และ ล่าสุดเหตุถล่มป้อมชุดคุ้​มครองหมู่บ้านลำพะยา อ.เมือง จ.ยะลา เป็นเหตุให้มีผู้เสียชีวิต 15 ศพ เมื่อวันที่ 5 พย. 2562 </p>
      <figure>
        <img src="https://www.dailynews.co.th/admin/upload/20191122/news_vrdGqNqtGo112220_533.jpg?v=20191122121?v=8186"/>
      </figure>
      <p>สำหรับอาวุธปืน 2 กระบอกที่ยึดได้ คือ ขนาด 11 มม. และ 9 มม. นั้น ขณะนี้ได้ส่งไปตรวจสอบว่าเคยก่​อเหตุใดบ้าง  อย่างไรก็ตาม การวิสามัญคนร้ายที่ถือว่าเป็​นตัวสำคัญครั้งนี้ เชื่อว่าจะส่งผลกระทบกับกลุ่มก่​อความไม่สงบและน่าจะมีการตอบโต้ ซึ่งตนได้สั่งการให้ทุกหน่​วยวางกำลังคุมเข็ม รักษาที่ตั้งและดูแลความปลอดภั​ยสถานที่ต่าง ๆ รวมไปถึงประชาชน หรือเป้าหมายอ่อนแอให้ดีที่สุด.<br/><br/> </p>
    </article>
  </body>
</html>