<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aajtak.intoday.in/story/vivo-u20-to-launch-in-india-today-expected-price-specifications-ttec-1-1139522.html"/>
    <meta property="og:site_name" content="aajtak.intoday.in"/>
    <meta property="article:published_time" content="2019-11-22T04:35:03+00:00"/>
    <meta property="og:title" content="Vivo U20 आज होगा भारत में लॉन्च, जानें क्या होगा खास"/>
    <meta property="og:description" content="Vivo U20 को आज भारत में लॉन्च किया जाएगा. लॉन्च से पहले इस फोन को काफी टीज भी किया जा चुका है. फोन के कुछ खास स्पेसिफिकेशन्स कंपनी द्वारा पहले ही बताए जा चुके हैं साथ ही इसके डिजाइन का खुलासा भी कंपनी कर चुकी है."/>
  </head>
  <body>
    <article>
      <h1>Vivo U20 आज होगा भारत में लॉन्च, जानें क्या होगा खास</h1>
      <h2>Vivo U20 को आज भारत में लॉन्च किया जाएगा. लॉन्च से पहले इस फोन को काफी टीज भी किया जा चुका है. फोन के कुछ खास स्पेसिफिकेशन्स कंपनी द्वारा पहले ही बताए जा चुके हैं साथ ही इसके डिजाइन का खुलासा भी कंपनी कर चुकी है.</h2>
      <address>
        <time datetime="2019-11-22T04:35:03+00:00">22 Nov 2019, 04:35</time>
      </address>
      <ul>
        <li>Vivo U20 में मिलेगा स्नैपड्रैगन 675 प्रोसेसर</li>
        <li>इस स्मार्टफोन की बैटरी 5,000mAh की होगी</li>
      </ul>
      <p>Vivo U20 को आज भारत में लॉन्च किया जाएगा. लॉन्च से पहले इस फोन को काफी टीज भी किया जा चुका है. फोन के कुछ खास स्पेसिफिकेशन्स कंपनी द्वारा पहले ही बताए जा चुके हैं साथ ही इसके डिजाइन का खुलासा भी कंपनी कर चुकी है. Vivo U20 वॉटरड्रॉप स्टाइल नॉच और ट्रिपल रियर कैमरा मिलेगा. आपको बता दें U20 सितंबर में लॉन्च हुए Vivo U10 का ही अपग्रेड होगा.</p>
      <p>Vivo U20 की भारत में लॉन्चिंग दोपहर 12 बजे से होगी. ऐमेजॉन इंडिया के टीजर पेज में लिखा गया है कि इस स्मार्टफोन की कीमत का खुलासा आज किया जाएगा. इस फोन की कीमत Vivo U10 की कीमत के आसपास या इससे थोड़ी ज्यादा रखी जा सकती है. Vivo U10 की भारत में शुरुआती कीमत 8,990 रुपये है. ये कीमत 3GB + 32GB वेरिएंट की है. नए फोन को ऐमेजॉन इंडिया की वेबसाइट और वीवो ई-स्टोर पर उपलब्ध कराया जाएगा.</p>
      <p>
        <b>Vivo U20 के स्पेसिफिकेशन्स</b>
      </p>
      <p>टीजर्स के मुताबिक Vivo U20 में वॉटरड्रॉप-स्टाइल नॉच के साथ 6.53 फुल-HD+ फुलव्यू डिस्प्ले दिया जाएगा. साथ ही इसमें Widevine L1 सर्टिफिकेशन भी मिलेगा. ये फोन 6GB तक रैम और UFS 2.1 स्टोरेज और स्नैपड्रैगन 675 प्रोसेसर के साथ आएगा. इसकी बैटरी 5,000mAh की होगी और इसमें 18W फास्ट चार्जिंग का भी सपोर्ट मिलेगा.</p>
      <p>माना जा रहा है कि Vivo U20 चीन में पिछले महीने लॉन्च हुए Vivo U3 का रिब्रांडेड वर्जन होगा. हालांकि कंपनी ने इस बारे में कुछ नहीं कहा है. वैसे आमतौर पर कंपनी रिब्रांडेड वर्जन चीन के बाहर के बाजारों में लॉन्च करती रही है. अभी तक जो स्पेसिफिकेशन्स Vivo U20 को लेकर सामने आए हैं, वो Vivo U3 से बिलकुल मिलते हैं. अगर ये कयास सही होता है तो माना जा सकता है कि U20 16MP प्राइमरी कैमरे के साथ लॉन्च होगा.</p>
      <figure>
        <video src="https://aajtak-pdelivery.akamaized.net/aajtak/video/2019_07/09_jul_19_phone_lost_video_1024_512.mp4"/>
      </figure>
      <related>
        <h4>संबंधि‍त ख़बरें</h4>
        <a href="http://aajtak.intoday.in/story/vivo-y19-launched-in-india-price-features-specs-ttec-1-1137921.html"/>
        <a href="http://aajtak.intoday.in/story/vivo-u20-to-feature-5000mah-battery-with-18w-fast-charging-support-ttec-1-1137866.html"/>
        <a href="http://aajtak.intoday.in/story/vivo-s5-launched-with-quad-rear-cameras-specs-and-price-ttec-1-1137481.html"/>
      </related>
    </article>
  </body>
</html>