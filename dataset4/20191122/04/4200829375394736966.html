<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/besiktas/besiktastan-3lu-forvet-atagi"/>
    <meta property="og:site_name" content="FotoMaç"/>
    <meta property="article:published_time" content="2019-11-22T04:31:00+00:00"/>
    <meta property="og:title" content="Beşiktaş'tan 3'lü forvet atağı!"/>
    <meta property="og:description" content="Süper Lig'de son 3 maçında 3 galibiyet alarak zirve yarışına ortak olan Beşiktaş'ta gözler devre arasına çevrildi. Burak Yılmaz'ın sık sık sakatlık yaşaması ve teknik direktör Abdullah Avcı'nın forvet transferi mesajı üzerine yönetim harekete geçti. Kara Kartal'ın gündeminde 3 golcü yer alıyor..."/>
  </head>
  <body>
    <article>
      <h1>Beşiktaş'tan 3'lü forvet atağı!</h1>
      <address>
        <time datetime="2019-11-22T04:31:00+00:00">22 Nov 2019, 04:31</time>
      </address>
      <p>
        <b>Süper Lig'de son 3 maçında 3 galibiyet alarak zirve yarışına ortak olan Beşiktaş'ta gözler devre arasına çevrildi. Burak Yılmaz'ın sık sık sakatlık yaşaması ve teknik direktör Abdullah Avcı'nın forvet transferi mesajı üzerine yönetim harekete geçti. Kara Kartal'ın gündeminde 3 golcü yer alıyor...</b>
      </p>
      <figure>
        <img src="https://iaftm.tmgrup.com.tr/dda17f/0/0/0/0/0/0?u=https://iftm.tmgrup.com.tr/album/2019/11/22/besiktastan-3lu-forvet-atagi-1574378003776.jpg&amp;mw=1000&amp;l=1"/>
        <figcaption>Denizli galibiyetiyle milli araya moralli giren Beşiktaş, Konyaspor karşısında da galip gelerek zirve yarışını sürdürmek istiyor.</figcaption>
      </figure>
      <figure>
        <img src="https://iaftm.tmgrup.com.tr/c8177d/0/0/0/0/0/0?u=https://iftm.tmgrup.com.tr/album/2019/11/22/besiktastan-3lu-forvet-atagi-1574378007623.jpg&amp;mw=1000&amp;l=1"/>
        <figcaption>Takımda birçok bölgede yaşanan eksiklikler ise teknik direktör Abdullah Avcı'nın canını sıkıyor.</figcaption>
      </figure>
      <figure>
        <img src="https://iaftm.tmgrup.com.tr/eca9c2/0/0/0/0/0/0?u=https://iftm.tmgrup.com.tr/album/2019/11/22/besiktastan-3lu-forvet-atagi-1574377998763.jpg&amp;mw=1000&amp;l=1"/>
        <figcaption>Özellikle de Burak Yılmaz'ın sık sık sakatlık yaşaması üzerine forvette üst düzey bir alternatifi olmayan Avcı, golcü bir santrafor transferi istiyor.</figcaption>
      </figure>
      <figure>
        <img src="https://iaftm.tmgrup.com.tr/623dd1/0/0/0/0/0/0?u=https://iftm.tmgrup.com.tr/album/2019/11/22/besiktastan-3lu-forvet-atagi-1574378011965.jpg&amp;mw=1000&amp;l=1"/>
        <figcaption>Geçtiğimiz günlerde açıklamalarda bulunan tecrübeli teknik adam, forvet transferinin sinyalini vermişti.</figcaption>
      </figure>
      <figure>
        <img src="https://iaftm.tmgrup.com.tr/93d47e/0/0/0/0/0/0?u=https://iftm.tmgrup.com.tr/album/2019/11/22/besiktastan-3lu-forvet-atagi-1574378005456.jpg&amp;mw=1000&amp;l=1"/>
        <figcaption>Golcü transferi için düğmeye basan yönetim, devre arası için çalışmaları hızlandırdı.</figcaption>
      </figure>
      <figure>
        <img src="https://iaftm.tmgrup.com.tr/49343c/0/0/0/0/0/0?u=https://iftm.tmgrup.com.tr/album/2019/11/22/besiktastan-3lu-forvet-atagi-1574377991585.jpg&amp;mw=1000&amp;l=1"/>
        <figcaption><b>KRMENCIK İÇİN SIVOK DEVREDE<br/></b>Beşiktaş yönetimi Plzen'de forma giyen Michael Krmencik'in menajeri Lacina'nın İstanbul'a gelmesini bekliyor.</figcaption>
      </figure>
      <figure>
        <img src="https://iaftm.tmgrup.com.tr/4a74cf/0/0/0/0/0/0?u=https://iftm.tmgrup.com.tr/album/2019/11/22/besiktastan-3lu-forvet-atagi-1574378012305.jpg&amp;mw=1000&amp;l=1"/>
        <figcaption>Bu arada siyah-beyazlı yönetimin Krmencik'in ikna edilmesi konusunda Sivok'u da devreye soktuğu ifade edildi.</figcaption>
      </figure>
      <figure>
        <img src="https://iaftm.tmgrup.com.tr/534799/0/0/0/0/0/0?u=https://iftm.tmgrup.com.tr/album/2019/11/22/besiktastan-3lu-forvet-atagi-1574377993731.jpg&amp;mw=1000&amp;l=1"/>
        <figcaption>36 yaşında olmasına rağmen hala Çek Ligi'nde forma giyen Sivok'un da, Krmencik'in ikna edilmesi konusunda Kara Kartal'a yardımda bulunduğu gelen bilgiler arasında.</figcaption>
      </figure>
      <figure>
        <img src="https://iaftm.tmgrup.com.tr/8b1ff8/0/0/0/0/0/0?u=https://iftm.tmgrup.com.tr/album/2019/11/22/besiktastan-3lu-forvet-atagi-1574378000915.jpeg&amp;mw=1000&amp;l=1"/>
        <figcaption>Bu arada Blesk gazetesi Beşiktaş'ın da gündeminde olan Krmencik'i, Club Brugge ile Newcastle'ın istediğini yazdı.</figcaption>
      </figure>
      <figure>
        <img src="https://iaftm.tmgrup.com.tr/d1f52e/0/0/0/0/0/0?u=https://iftm.tmgrup.com.tr/album/2019/11/22/besiktastan-3lu-forvet-atagi-1574377999984.jpg&amp;mw=1000&amp;l=1"/>
        <figcaption><b>NIEZGODA İDDİASI<br/></b>Polonya basınında, Legia Varşova'da forma giyen 24 yaşındaki santrfor Jaroslaw Niezgoda için menajerlerin, sportif direktör Kucharski'ye Beşiktaş adına bir teklif getirdikleri iddia edildi.</figcaption>
      </figure>
      <figure>
        <img src="https://iaftm.tmgrup.com.tr/1fa654/0/0/0/0/0/0?u=https://iftm.tmgrup.com.tr/album/2019/11/22/besiktastan-3lu-forvet-atagi-1574378012523.jpg&amp;mw=1000&amp;l=1"/>
        <figcaption>Kucharski'nin ise menajerlere Beşiktaş'ın resmi bir teklifi olursa kendilerinden dinlemek istediği yanıtını verdi.</figcaption>
      </figure>
      <figure>
        <img src="https://iaftm.tmgrup.com.tr/a48c67/0/0/0/0/0/0?u=https://iftm.tmgrup.com.tr/album/2019/11/22/besiktastan-3lu-forvet-atagi-1574378012674.jpg&amp;mw=1000&amp;l=1"/>
        <figcaption>Teklifi getiren menajerlerin, sportif direktör Kucharski'den gelecek hafta için randevu istedikleri ve Beşiktaş'ın bir yöneticisi ile Varşova'da kendileriyle resmi bir görüşme yapmak istediklerini söylediler.</figcaption>
      </figure>
      <figure>
        <img src="https://iaftm.tmgrup.com.tr/aa4021/0/0/0/0/0/0?u=https://iftm.tmgrup.com.tr/album/2019/11/22/besiktastan-3lu-forvet-atagi-1574378008796.jpg&amp;mw=1000&amp;l=1"/>
        <figcaption>Kucharski'nin de cevap olarak, "Resmi olacak görüşmelere her zaman açığım" dediği bildirildi.</figcaption>
      </figure>
      <figure>
        <img src="https://iaftm.tmgrup.com.tr/9006c5/0/0/0/0/0/0?u=https://iftm.tmgrup.com.tr/album/2019/11/22/besiktastan-3lu-forvet-atagi-1574377999411.jpg&amp;mw=1000&amp;l=1"/>
        <figcaption><b>ABOUBAKAR NEDEN OLMASIN!<br/></b>Beşiktaşlı yönetici Emre Kocadağ, SABAH Gazetesi tarafından ikinci kez düzenlenen Uluslararası Futbol Ekonomi Forumu'nda (UFEF) çarpıcı açıklamalarda bulundu.</figcaption>
      </figure>
      <figure>
        <img src="https://iaftm.tmgrup.com.tr/137acf/0/0/0/0/0/0?u=https://iftm.tmgrup.com.tr/album/2019/11/22/besiktastan-3lu-forvet-atagi-1574377997171.jpg&amp;mw=1000&amp;l=1"/>
        <figcaption>Kamerunlu golcü Aboubakar'ın takıma katılacağı yönündeki iddialara da cevap veren Kocadağ, "Aboubakar ile ilgili sezon başında yaşanan gelişmeleri bilmiyorum. Şu an gündemimizde var diyemem, ama olmayacak diye bir şey yok. Bu tamamen ekonomik şartlara göre ilerleme kaydedilecek bir durum" ifadelerini kullandı. Yönetici Kocadağ, Talisca'yla ilgili olarak da şu yorumu yaptı: "Şu anda kariyerine Çin'de devam ediyor. Talisca için de henüz bir girişimimiz olmadı." dedi.</figcaption>
      </figure>
    </article>
  </body>
</html>