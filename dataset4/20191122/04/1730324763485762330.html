<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/242821/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-22T04:25:54+00:00"/>
    <meta property="og:title" content="‘มอนซานโต’ ยอมจ่าย 10 ล้านดอลลาร์ รับผิดคดีใช้ยาฆ่าแมลงที่โดนแบนในพืชวิจัย"/>
    <meta property="og:description" content="ยักษ์ใหญ่ด้านเทคโนโลยีชีวภาพ “มอนซานโต” เจอสั่งปรับ 10 ล้านดอลลาร์ หลังยอมรับผิดในข้อกล่าวหาลักลอบใช้ยาฆ่าแมลงที่มีความเป็นพิษสูง และโดนห้ามใช้ ในการวิจัยพืช ในหน่วยงานของบริษัทบนเกาะเมาอี รัฐฮาวาย สหรัฐ"/>
  </head>
  <body>
    <article>
      <h1>‘มอนซานโต’ ยอมจ่าย 10 ล้านดอลลาร์ รับผิดคดีใช้ยาฆ่าแมลงที่โดนแบนในพืชวิจัย</h1>
      <address><time datetime="2019-11-22T04:25:54+00:00">22 Nov 2019, 04:25</time> by <a rel="author" href="https://www.thebangkokinsight.com/author/kanyaporn/" target="_blank">KANYAPORN PHUAKVISUTHI</a></address>
      <p>ยักษ์ใหญ่ด้านเทคโนโลยีชีวภาพ “มอนซานโต” เจอสั่งปรับ 10 ล้านดอลลาร์ หลังยอมรับผิดในข้อกล่าวหาลักลอบใช้ยาฆ่าแมลงที่มีความเป็นพิษสูง และโดนห้ามใช้ ในการวิจัยพืช ในหน่วยงานของบริษัทบนเกาะเมาอี รัฐฮาวาย สหรัฐ</p>
      <figure>
        <img src="https://www.thebangkokinsight.com/wp-content/uploads/2019/11/000_FZ4Y8.jpg"/>
        <figcaption>แฟ้มภาพ</figcaption>
      </figure>
      <p>ในเอกสารที่ยื่นต่อศาลแขวงสหรัฐ ในเมืองฮอโนลูลูนั้น มอนซานโตยอมรับว่า ได้ฉีดพ่นยาฆ่าแมลงเพนน์แคปเอ็ม บนเมล็ดข้าวโพด และพืชชนิดอื่นๆ ที่วัลเลย์ ฟาร์ม หน่วยงานวิจัยของบริษัท เมื่อปี 2557 แม้ว่าบริษัทจะรู้อยู่แล้วว่า ยาฆ่าแมลงชนิดนี้ถูกสำนักงานคุ้มครองสิ่งแวดล้อมสั่งห้ามใช้มาตั้งแต่ 1 ปีก่อนหน้านั้น</p>
      <p>“การกระทำผิดในคดีนี้ ทำให้เกิดภัยคุกคามต่อสิ่งแวดล้อม ชุมชนที่อยู่โดยรอบ และพนักงานของมอนซานโต” นิค ฮันนา อัยการกลางรัฐแคลิฟอร์เนีย ซึ่งรับผิดชอบคดีนี้ระบุ และว่า กฎหมาย และข้อบังคับของรัฐบาลกลาง บอกอย่างชัดเจนถึงหน้าที่ของผู้ใช้งานสารเคมีอันตราย และถูกควบคุม อย่างชัดเจน เพื่อรับประกันว่าผลิตภัณฑ์นั้นถูกจัดเก็บ ขนส่ง และใช้งานอย่างปลอดภัย</p>
      <p>คำตัดสินใจคดีนี้ ยังเกิดขึ้นในช่วงเวลาที่มอนซานโตกำลังถูกฟ้องร้องในหลายคดี ที่กล่าวหาว่า ราวด์อัพ ผลิตภัณฑ์ยาฆ่าหญ้าของบริษัท ทำให้เกิดโรคมะเร็ง</p>
      <p>ในคำร้องยอมรับผิดนั้น มอนซานโตยอมรับว่า หลังจากที่มีการฉีดพ่นยาฆ่าแมลงในปี 2557 แล้ว บริษัทได้บอกกับพนักงานให้เข้าไปในแปลงพืชที่ฉีดพ่นยา ในเวลาหลังจากนั้นเพียงแค่สัปดาห์เดียว ทั้งที่รู้ว่าควรต้องรออย่างน้อย 31 วัน</p>
      <p>ข้อตกลงที่ให้สารภาพนี้ แลกกับการให้มอนซานโตจ่ายเงินค่าปรับ 6 ล้านดอลลาร์สำหรับคดีทางอาญา และจ่ายเงินอีก 4 ล้านดอลลาร์ให้กับบริการชุมชนในรัฐฮาวาย โดยไม่ต้องรับจำคุก 2 ปี</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F242821%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/242889/"/>
        <a href="https://www.thebangkokinsight.com/242687/"/>
        <a href="https://www.thebangkokinsight.com/242763/"/>
        <a href="https://www.thebangkokinsight.com/242698/"/>
      </related>
    </article>
  </body>
</html>