<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/varlden/luftfororeningarna-maste-tas-pa-allvar/"/>
    <meta property="og:site_name" content="DN.SE"/>
    <meta property="article:published_time" content="2019-11-22T04:19:19+00:00"/>
    <meta property="og:title" content="”Luftföroreningarna måste tas på allvar”"/>
    <meta property="og:description" content="Luftföroreningarna i Pakistans näst största stad Lahore har nått nivåer som är akut hälsovådliga."/>
  </head>
  <body>
    <article>
      <h1>”Luftföroreningarna måste tas på allvar”</h1>
      <address><time datetime="2019-11-22T04:19:19+00:00">22 Nov 2019, 04:19</time> by <a rel="author" href="https://www.dn.se/av/mia-holmgren/" target="_blank">Mia Holmgren</a></address>
      <slideshow>
        <figure>
          <img src="https://cached-images.bonnier.news/cms30/UploadedImages/2019/11/22/512da669-afc9-4512-81c6-3c0acda4534b/bigOriginal.jpg?interpolation=lanczos-none&amp;fit=around%7C1010:568&amp;crop=1010:h;center,top&amp;output-quality=80&amp;output-format=auto"/>
          <figcaption><b>Bild 1 av 2</b> Luftföroreningar i Lahore.<cite>Foto: Arif Ali/AFP</cite></figcaption>
        </figure>
        <figure>
          <img src="https://cached-images.bonnier.news/cms30/UploadedImages/2019/11/22/eede0035-e5e7-403e-9eed-a57bdee7c00f/bigOriginal.jpg?interpolation=lanczos-none&amp;fit=around%7C1010:568&amp;crop=1010:h;center,top&amp;output-quality=80&amp;output-format=auto"/>
          <figcaption>
            <b>Bild 2 av 2</b>
            <cite>Foto: Arif Ali/AFP</cite>
          </figcaption>
        </figure>
      </slideshow>
      <p>
        <b>Luftföroreningarna i Pakistans näst största stad Lahore har nått nivåer som är akut hälsovådliga. Nu uppmanar Amnesty International sina anhängare att utöva påtryckningar på regeringen i Islamabad att ta miljöproblemen på allvar.</b>
      </p>
      <p>De senaste veckorna har det kommit flera <a href="https://www.dn.se/nyheter/varlden/fem-miljoner-skolbarn-far-masker-mot-luftfororeningarna/">l</a><a href="https://www.dn.se/nyheter/varlden/fem-miljoner-skolbarn-far-masker-mot-luftfororeningarna/">armrapporter om den giftiga luften i Indiens huvudstad </a>New Delhi. I Lahore i grannlandet Pakistan är situationen lika allvarlig. Nivåerna av de minsta, farligaste partiklarna, har varannan dag i november varit mer än 20 gånger högre än WHO:s gränsvärde. Under flera dagar har skolorna i staden hållits stängda.</p>
      <p><b>Enligt Amnesty International</b> innebär föroreningarna en fara för alla invånare i 10-miljonerstaden Lahore. Inte en enda dag i år har luftkvaliteten klassats som hälsosam, enligt de mätningar som USA:s konsulat utför.</p>
      <p>”Regeringens otillräckliga åtgärder mot smogen i Lahore väcker oro för mänskliga rättigheter och allas rätt till hälsa. Som en akut åtgärd uppmanar vi alla våra medlemmar att skriva till Pakistans regering”, <a href="https://www.amnesty.org/en/documents/asa33/1370/2019/en/">säger Rimmel Mohydin på Annesty International i en kommentar. </a> </p>
      <p>I <a href="https://www.amnesty.org/en/documents/asa33/1370/2019/en/">r</a><a href="https://www.amnesty.org/en/documents/asa33/1370/2019/en/">apporten om Pakistan</a> skriver Amnesty International att långvarig exponering av giftig luft kan leda till allvarliga hälsoproblem som astma, lungskador, bronkit, hjärtproblem och förkortad livslängd.</p>
      <p><b>Både Indien och Pakistan</b> drabbas av svåra luftföroreningar från november och ett par månader framåt.  Vid sidan av utsläpp från industrier och koleldade kraftverk är trafiken den stora boven bakom den giftiga luften. Till detta ska läggas miljontals bönder så här års bränner jordbruksavfall för att göra åkrarna redo för nästa skörd.</p>
    </article>
  </body>
</html>