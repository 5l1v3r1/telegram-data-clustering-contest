<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152740-u-luchanyna-vkraly-avto-pogrozhuyuchy-igrashkovym-pistoletom"/>
    <meta property="og:site_name" content="ВолиньPost"/>
    <meta property="article:published_time" content="2019-11-22T04:16:00+00:00"/>
    <meta property="og:title" content="У лучанина вкрали авто погрожуючи іграшковим пістолетом"/>
    <meta property="og:description" content="В обласному центрі Волині поблизу дому молитви «Церкви Христа Спасителя» на вулиці Вороніхіна злочинець, застосовуючи предмет, схожий на пістолет."/>
  </head>
  <body>
    <article>
      <h1>У лучанина вкрали авто погрожуючи іграшковим пістолетом</h1>
      <address>
        <time datetime="2019-11-22T04:16:00+00:00">22 Nov 2019, 04:16</time>
      </address>
      <p>В обласному центрі Волині поблизу дому молитви «Церкви Христа Спасителя» на вулиці Вороніхіна злочинець, застосовуючи предмет, схожий на пістолет, викрав автомобіль Volkswagen Passat B5.<br/><br/>Про це йдеться у вироку Луцького міськрайонного суду Волинської області, - пише ІА <a href="https://www.volynnews.com/news/extreme/u-lutsku-vykraly-avto-pohrozhuiuchy-nespravzhnim-pistoletom/">Волинські новини</a>.<br/><br/>Під час суду встановили, що 2 грудня минулого року обвинувачений перебував поблизу дому молитви «Церкви Христа Спасителя», що на вулиці Вороніхіна у Луцьку.<br/><br/>Так, під приводом перевірки технічної справності автівки злочинець, перебуваючи за кермом автомобіля, погрожував потерпілому предметом, схожим на пістолет, змусивши покинути Volkswagen Passat B5.<br/><br/>В подальшому крадій поїхав на вулицю Дубнівську, незаконно заволодівши автівкою та завдавши потерпілому шкоди на суму 40 тисяч 500 гривень.<br/><br/>В судовому засіданні обвинувачений свою вину у вчиненні інкримінованого злочину не визнав та відмовився від дачі показів. Проте його вина була доведена зібраними та дослідженими в судовому засіданні доказами.<br/><br/>Суд визнав його винним та призначив покарання у виді семи років з конфіскацією майна, приєднавши два місяці невідбутого покарання.</p>
    </article>
  </body>
</html>