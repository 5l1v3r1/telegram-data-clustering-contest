<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aajtak.intoday.in/story/maharashtra-government-formation-sanjay-raut-front-runner-cm-post-if-udhav-declines-1-1139525.html"/>
    <meta property="og:site_name" content="aajtak.intoday.in"/>
    <meta property="article:published_time" content="2019-11-22T04:38:57+00:00"/>
    <meta property="og:title" content="महाराष्ट्र में नया ट्विस्ट, CM पद पर उद्धव नहीं माने तो संजय राउत के सिर ताज!"/>
    <meta property="og:description" content="महाराष्ट्र में राजनीतिक हलचल तेज हो गई है. कांग्रेस, शिवसेना और एनसीपी गठबंधन पर शुक्रवार को मुहर लग सकती है, लेकिन उससे पहले एक बड़ी जानकारी ये सामने आ रही है कि अगर मुख्यमंत्री पद के लिए शिवसेना प्रमुख उद्धव ठाकरे नहीं मानते हैं तो पार्टी के सांसद संजय राउत ये पद संभाल सकते हैं.  "/>
  </head>
  <body>
    <article>
      <h1>महाराष्ट्र में नया ट्विस्ट, CM पद पर उद्धव नहीं माने तो संजय राउत के सिर ताज!</h1>
      <h2>महाराष्ट्र में राजनीतिक हलचल तेज हो गई है. कांग्रेस, शिवसेना और एनसीपी गठबंधन पर शुक्रवार को मुहर लग सकती है, लेकिन उससे पहले एक बड़ी जानकारी ये सामने आ रही है कि अगर मुख्यमंत्री पद के लिए शिवसेना प्रमुख उद्धव ठाकरे नहीं मानते हैं तो पार्टी के सांसद संजय राउत ये पद संभाल सकते हैं.  </h2>
      <address>
        <time datetime="2019-11-22T04:38:57+00:00">22 Nov 2019, 04:38</time>
      </address>
      <ul>
        <li>महाराष्ट्र सरकार को लेकर फाइनल फैसले के आसार</li>
        <li>मुंबई में शिवसेना-एनसीपी-कांग्रेस नेताओं की मुलाकात</li>
      </ul>
      <p>महाराष्ट्र में राजनीतिक हलचल तेज हो गई है. कांग्रेस, शिवसेना और एनसीपी गठबंधन पर आज यानी शुक्रवार को मुहर लग सकती है, लेकिन उससे पहले एक बड़ी जानकारी ये सामने आ रही है कि अगर मुख्यमंत्री पद के लिए शिवसेना प्रमुख उद्धव ठाकरे नहीं मानते हैं तो पार्टी के सांसद संजय राउत ये पद संभाल सकते हैं.</p>
      <p>शिवसेना में उद्धव ठाकरे के बाद सीएम पद की रेस में संजय राउत ही आगे चल रहे हैं. इससे पहले गुरुवार को हुई बैठक में एनसीपी प्रमुख शरद पवार ने शिवसेना चीफ उद्धव ठाकरे को समझाने की कोशिश की कि उन्हें मुख्यमंत्री के रूप में उतरना चाहिए. बैठक में मौजूद रहे शिवसेना सांसद संजय राउत और आदित्य ठाकरे ने भी उद्धव को सीएम पद संभालने के लिए कहा.</p>
      <p>
        <b>शिवसेना, कांग्रेस और एनसीपी की बैठक</b>
      </p>
      <p>महाराष्ट्र में पिछले एक महीने से चला आ रहा सियासी ड्रामा अब खत्म होने को सकता है. दिल्ली के बाद शुक्रवार को मुंबई में मुलाकातों का फाइनल दौर है. जहां शिवसेना, कांग्रेस और एनसीपी आपस में बैठक भी करेंगे. माना जा रहा है कि शाम में साझा प्रेस कॉन्फ्रेंस में नई सरकार के फॉर्मूले का ऐलान होगा. यह भी तकरीबन तय है कि उद्धव ठाकरे ही अगले मुख्यमंत्री होंगे.</p>
      <p>
        <b>तीन दल चाहते हैं अनुभवी नेता के हाथ में हो कमान</b>
      </p>
      <p>सूत्रों का कहना है कि <a href="https://aajtak.intoday.in/story/maharashtra-government-formation-congress-leader-sanjay-nirupam-statement-shivsena-alliance-1-1139523.html">महाराष्ट्र के अगले मुख्यमंत्री उद्धव ठाकरे</a> ही होंगे. दरअसल, शिवसेना ही नहीं बल्कि कांग्रेस और एनसीपी भी यही चाहते हैं कि महाराष्ट्र की कमान उद्धव ठाकरे जैसे अनुभवी नेता के हाथों में दी जाए, क्योंकि आदित्य ठाकरे को राजनीति का गहरा अनुभव नहीं है, उनके सीएम बनने से बाकी दोनों दलों के सीनियर नेता जो मंत्री बनेंगे, वो आदित्य के साथ असहज महसूस कर सकते हैं.</p>
      <p>
        <b>जनता को उद्धव ठाकरे पर भरोसा</b>
      </p>
      <p>वहीं तीन दलों के साथ मिलकर सरकार चलाने का जिम्मा अभी आदित्य के कंधे पर नहीं डाला जा सकता. उद्धव अगर ऐसे हालात में शरद पवार और सोनिया गांधी को साधकर सरकार बना सकते हैं तो पांच साल तक महाराष्ट्र की सरकार चला भी सकते हैं. इसलिए सूत्रों का कहना है कि महाराष्ट्र के अगले मुख्यमंत्री उद्धव ठाकरे ही होंगे. हालांकि इसकी औपचारिक ऐलान होना अभी बाकी है.</p>
      <p>
        <b>संजय राउत बोले- जनता चाहती है उद्धव बनें सीएम</b>
      </p>
      <p>संजय राउत ने शुक्रवार को एक बार फिर कहा कि शिवसेना का ही मुख्यमंत्री होगा. राउत ने कहा कि 5 महाराष्ट्र में 5 साल शिवसेना का ही सीएम होगा. उन्होंने कहा, हर कोई चाहता है कि उद्धव ठाकरे ही मुख्यमंत्री का पद संभालें, क्योंकि जनता भी यही चाहती है. इसके अलावा सिर्फ शिवसेना में ही नहीं बल्कि तीनों पार्टियों की यही मांग है कि उद्धव ठाकरे की मुख्यमंत्री का पद संभालें.</p>
      <figure>
        <video src="https://aajtak-pdelivery.akamaized.net/aajtak/video/2019_11/22_nov_19_subha_subha_maha_politic_1024_512.mp4"/>
      </figure>
      <related>
        <h4>संबंधि‍त ख़बरें</h4>
        <a href="https://aajtak.intoday.in/story/maharashtra-government-formation-congress-leader-sanjay-nirupam-statement-shivsena-alliance-1-1139523.html"/>
        <a href="https://aajtak.intoday.in/story/maharashtra-congress-shiv-sena-fears-jammu-kashmir-situation-ncp-1-1139519.html"/>
        <a href="https://aajtak.intoday.in/story/complaint-against-uddhav-thackeray-for-cheating-voters-aurangabad-shiv-sena-1-1139517.html"/>
        <a href="https://aajtak.intoday.in/story/maharashtra-government-formation-shivsena-ncp-congress-uddhav-thackeray-sharad-pawar-sonia-gandhi-1-1139474.html"/>
      </related>
    </article>
  </body>
</html>