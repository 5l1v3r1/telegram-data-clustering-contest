<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837163-na-dnipropetrovschini-vryatuvali-dvokh-ditey-pid-chas-pozhezhi-u-gurtozhitku"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-22T04:59:00+00:00"/>
    <meta property="og:title" content="На Дніпропетровщині врятували двох дітей під час пожежі у гуртожитку"/>
    <meta property="og:description" content="КИЇВ. 22 листопада. УНН. У п'ятницю о 01:22 до Служби порятунку &quot;101&quot; надійшло повідомлення про пожежу в квартирі на вулиці Героїв України міста Покров …"/>
  </head>
  <body>
    <article>
      <h1>На Дніпропетровщині врятували двох дітей під час пожежі у гуртожитку</h1>
      <address><time datetime="2019-11-22T04:59:00+00:00">22 Nov 2019, 04:59</time> by <a rel="author">Денис Масліков</a></address>
      <p><b>КИЇВ. 22 листопада. УНН.</b> У п'ятницю о 01:22 до Служби порятунку "101" надійшло повідомлення про пожежу в квартирі на вулиці Героїв України міста Покров Дніпропетровської області. Про це повідомляє <b>УНН</b> з посиланням на Головне управління ДСНС України у Дніпропетровській області.</p>
      <p>За вказаною адресою негайно направлено чергові відділення 44-ої державної пожежно-рятувальної частини та 2-го державного пожежно-рятувального посту Головного управління ДСНС України у Дніпропетровській області.</p>
      <p>По прибуттю рятувальників до місця виклику встановлено, що пожежа виникла у двокімнатній квартирі на 3-му поверсі п’ятиповерхового гуртожитку. По сходовій клітині співробітники ДСНС вивели на свіже повітря 4 особи, з них 2 дітей, яких було оглянуто працівниками швидкої медичної допомоги.</p>
      <p>До центральної міської лікарні міста госпіталізовані з попередніми діагнозами "отруєння продуктами горіння" двоє дітей 2012 та 2017 року народження та жінка 1980 року народження, з "опіками тіла" – чоловік 1975 року народження.</p>
      <p>Вогнем пошкоджено домашнє майно на площі 15 кв. метри.</p>
      <p>О 01:50 пожежу локалізовано та о 02:02 ліквідовано.</p>
      <p>До ліквідації пожежі залучено 6 людей особового складу та 2 одиниці пожежно-рятувальної техніки Головного управління ДСНС України у Дніпропетровській області.</p>
      <p>Нагадаємо, на Дніпропетровщині пожежа <a href="https://www.unn.com.ua/uk/news/1836942-na-dnipropetrovschini-pozhezha-znischila-dakh-zhitlovogo-budinku">знищила дах житлового будинку.</a></p>
    </article>
  </body>
</html>