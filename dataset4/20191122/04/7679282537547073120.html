<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-nine-people-killed-135-injured-in-anti-government-protest-in-iraq-2862401.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-22T04:56:07+00:00"/>
    <meta property="og:title" content="इराक में सरकार विरोधी प्रदर्शन में नौ लोगों की मौत, 135 घायल"/>
    <meta property="og:description" content="इराक में सरकार के खिलाफ हो रहे राष्ट्रव्यापी विरोध प्रदर्शन के दौरान पिछले एक सप्ताह में नौ लोगों की मौत हो गयी और 135 अन्य घायल हो गए। इराकी मानवाधिकार उच्चायोग ने गुरुवार देर रात एक वक्तव्य..."/>
  </head>
  <body>
    <article>
      <h1>इराक में सरकार विरोधी प्रदर्शन में नौ लोगों की मौत, 135 घायल</h1>
      <address><time datetime="2019-11-22T04:56:07+00:00">22 Nov 2019, 04:56</time> by <a rel="author">एजेंसी , नई दिल्ली</a></address>
      <p>इराक में सरकार के खिलाफ हो रहे राष्ट्रव्यापी विरोध प्रदर्शन के दौरान पिछले एक सप्ताह में नौ लोगों की मौत हो गयी और 135 अन्य घायल हो गए। इराकी मानवाधिकार उच्चायोग ने गुरुवार देर रात एक वक्तव्य जारी कर यह जानकारी दी। विरोध प्रदर्शनों के दौरान हुई गोलीबारी, आंसू गैस के प्रयोग और रबर की गोलियों के प्रयोग के कारण इराक के धीकर में दो, बसराह में दो और बगदाद प्रांत में छह लोगों की मौत हो गयी। मानवाधिकार उच्चायोग ने सरकार से कहा है कि वह सुरक्षाबलों को प्रदर्शनकारियों के खिलाफ हथियारों का इस्तेमाल करने से रोके। </p>
      <p>इराक में राष्ट्रव्यापी विरोध प्रदर्शन अक्टूबर माह में शुरू हुए थे और इसमें लगातार वृद्धि हो रही है। लोग मौजूदा सरकार को बखार्स्त करने के साथ ही आर्थिक सुधारों, बेहतर जीवन परिस्थितियों, सामाजिक कल्याण और भ्रष्टाचार को समाप्त करने जैसी अपनी मांगों को लेकर प्रदर्शन कर रहे हैं।</p>
      <p>सरकार के खिलाफ हो रहे इन विरोध प्रदर्शनों में अब तक 300 से अधिक लोगों की मौत हो चुकी है जबकि करीब 15 हजार से अधिक लोग घायल हुए हैं। इराक के 66 अधिकारियों पर प्रदर्शनकारियों के खिलाफ अत्याधिक बल प्रयोग के आरोप हैं। <br/> </p>
    </article>
  </body>
</html>