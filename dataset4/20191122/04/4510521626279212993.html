<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/vaslui/originea-cuvantului-cafea-top-10-eponime-limbii-romane-substantive-comune-provenite-nume-proprii-1_5dd68c5e5163ec42714189f1/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-22T04:16:37+00:00"/>
    <meta property="og:title" content="Originea cuvântului cafea. Top 10 eponime ale limbii române, substantive comune provenite din nume proprii"/>
    <meta property="og:description" content="În limba română întâlnim foarte multe substantive comune care provin din substantive proprii. Acestea sunt eponime, terminologie adoptată din limba franceză (eponime- qui donne son nom à)."/>
  </head>
  <body>
    <article>
      <h1>Originea cuvântului cafea. Top 10 eponime ale limbii române, substantive comune provenite din nume proprii</h1>
      <address><time datetime="2019-11-22T04:16:37+00:00">22 Nov 2019, 04:16</time> by <a rel="author">Simona Voicu</a></address>
      <h4>În limba română întâlnim foarte multe substantive comune care provin din substantive proprii. Acestea sunt eponime, terminologie adoptată din limba franceză (eponime- qui donne son nom à).</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/vaslui/dragile-dragele-mele-profesor-este-cele-mai-des-intalnite-formulari-gresite-limba-romana-1_5c84dfae445219c57e1553a4/index.html"/>
      </related>
      <p>Vă prezentăm o selecţie de astfel de cuvinte, folosite în vorbirea curentă, deseori utilizatorii neavând cunoştinţă de provenienţa lor.</p>
      <p><b>Cafea-</b> băutura caldă preparată din sămânţa copacului cu acelaşi nume are la origine o regiune din Etiopia, patria cafelei: Kahwa/Kaffa</p>
      <p><b>Amfitrion</b>- substantivul care denumeşte gazda unui eveniment/stăpânul unei case îşi are originea în personajul mitologic grecesc Amphitryon (sursă de inspiraţie pentru Molière care a scris o comedie cu acelaşi nume).</p>
      <p><b>Caşmir</b>- ţesătura din lână de capră, atât de apreciată şi costisitoare, provine de la denumirea unui oraş din India: Kacmiras.</p>
      <p><b>Chimie</b>- ştiinţa care studiază compoziţia, structura şi proprietăţile substanţelor are la origine cuvântul Kemi -  negru, numele Egiptului.</p>
      <p><b>Mentor</b>- substantivul care denumeşte îndrumătorul/educatorul, conducătorul spiritual provine din mitologia greacă: Mentor era prietenul lui Ulise căruia acesta îi încredinţase avutul.</p>
      <p><b>Fes </b>- căciula atât de comună, purtată iniţial de musulmani, îşi are originea în Mexic, unde există oraşul Fas.</p>
      <p><b>Pandişan</b>- deliciosul produs de patisierie este de provenienţă spaniolă: pan di Spagna (pâine de Spania).</p>
      <p><b>Bovarism</b>- termenul care defineşte insatisfacţia cauzată de discrepanţa dintre ceea ce eşti şi ceea ce vrei să fii îşi are originea în substantivul propriu din limba franceză Bovary (nume de familie întâlnit şi în romanul Madame Bovary, de Gustave Flaubert).</p>
      <p><b>Amoniac</b> - gaz incolor, cu miros puternic, obţinut din combinarea hidrogenului cu azotul îşi are originea în Amon, numele unui zeu egiptean, de la care derivă cuvântul grecesc ammoniacon (gumă sau sare de amoniu).</p>
      <p><b>Far</b>- provine din Pharos, insula din Alexandria, apoi numele uneia dintre cele şapte minuni ale lumii (Farul din Alexandria).</p>
      <hr/>
    </article>
  </body>
</html>