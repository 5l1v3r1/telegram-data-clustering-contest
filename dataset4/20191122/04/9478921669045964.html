<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/featured/eniaia-politiki-asyloy-stin-eyropi-o-stochos-tis-ellinikis-kyvernisis-antidraseis/"/>
    <meta property="og:site_name" content="ert.gr"/>
    <meta property="article:published_time" content="2019-11-22T04:38:58+00:00"/>
    <meta property="og:title" content="Ενιαία πολιτική ασύλου στην Ευρώπη ο στόχος της ελληνικής κυβέρνησης-Αντιδράσεις"/>
    <meta property="og:description" content="Την αναγκαιότητα ενιαίας ευρωπαϊκής πολιτικής για το άσυλο τόνισε από το βήμα του συνεδρίου του Ευρωπαϊκού Λαϊκού Κόμματος στο Ζάγκρεμπ ο Κυριάκος Μητσοτάκης. «Φθάνουμε πια στα όριά μας» είπε χαρακτηριστικά και κάλεσε Βρυξέλλες και Άγκυρα να σταθούν στο ύψος των περιστάσεων για τη διαχείριση της μεταναστευτικής – προσφυγικής κρίσης. Είχαν προηγηθεί εμπρηστικές δηλώσεις του τουρκικού υπουργείου Εξωτερικών, οι οποίες δεν έμειναν αναπάντητες από τον πρωθυπουργό."/>
  </head>
  <body>
    <article>
      <h1>Ενιαία πολιτική ασύλου στην Ευρώπη ο στόχος της ελληνικής κυβέρνησης-Αντιδράσεις</h1>
      <address><time datetime="2019-11-22T04:38:58+00:00">22 Nov 2019, 04:38</time> by <a rel="author">Βιβή Παπαστεφάνου</a></address>
      <p>Την αναγκαιότητα ενιαίας ευρωπαϊκής πολιτικής για το άσυλο τόνισε από το βήμα του συνεδρίου του Ευρωπαϊκού Λαϊκού Κόμματος στο Ζάγκρεμπ ο <b>Κυριάκος Μητσοτάκης</b>. «<b>Φθάνουμε πια στα όριά μας</b>» είπε χαρακτηριστικά και κάλεσε <b>Βρυξέλλες και Άγκυρα</b> να σταθούν στο ύψος των περιστάσεων για τη διαχείριση της μεταναστευτικής – προσφυγικής κρίσης. Είχαν προηγηθεί εμπρηστικές δηλώσεις του τουρκικού υπουργείου Εξωτερικών, οι οποίες δεν έμειναν αναπάντητες από τον πρωθυπουργό.</p>
      <p>Την ίδια ώρα, αντιδράσεις από τα <b>κόμματα της αντιπολίτευσης</b> και από τις <b>τοπικές κοινωνίες</b>, προκαλεί ο σχεδιασμός για την κατασκευή κλειστών προ-αναχωρησιακών κέντρων στα νησιά.</p>
      <p>Στη <b>Σάμο</b>, αντιδρούν για τη δημιουργία κέντρου, που θα φιλοξενήσει 5.000 πρόσφυγες και μετανάστες, όπως και στη <b>Λέρο</b> για τη μετατροπή της υπάρχουσας δομής σε κλειστή, χωρητικότητας 1.000 ατόμων.</p>
      <p>Στη <b>Λέσβο</b> η δομή της Μόριας θα κλείσει σταδιακά, και έως τον Ιούλιο θα είναι έτοιμο το νέο κέντρο, ενώ στην <b>Κω</b>, το Κέντρο Υποδοχής και Ταυτοποίησης, θα μετατραπεί σε κλειστού τύπου, χωρητικότητας 2.000 ατόμων.</p>
      <p>Αναταραχή επικρατεί και στη <b>Χίο</b>, με τον δήμαρχο της πόλης του νησιού να έχει καλέσει για σήμερα έκτακτη συνεδρίαση του Διοικητικού Συμβουλίου.</p>
      <p>Σχετική είδηση: <a href="https://www.ert.gr/featured/metanasteytiko-mechri-to-kalokairi-ta-kleista-kentra-synecheis-roes-kai-antidraseis-video/">Μεταναστευτικό: Μέχρι το καλοκαίρι τα κλειστά κέντρα – Συνεχείς ροές και αντιδράσεις (video)</a></p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/komotini/voyleytis-dimitris-charitoy-ichiro-minyma-kata-tis-exoryxis-chrysoy-apo-tis-vryxelles/"/>
        <a href="https://www.ert.gr/perifereiakoi-stathmoi/komotini/n-charitopoylos-diethnopoiisame-to-thema-toy-chrysoy/"/>
        <a href="https://www.ert.gr/perifereiakoi-stathmoi/komotini/voyleytis-dimitris-charitoy-stis-vryxelles-apokalypseis-gia-to-skandalo-novartis-sto-ntokimanter-la-strategia/"/>
        <a href="https://www.ert.gr/eidiseis/ellada/kinonia/metanasteytiko-kleistes-domes-kalyteri-fylaxi-synoron-epitachynsi-diadikasion-asyloy-video/"/>
        <a href="https://www.ert.gr/eidiseis/diethni/kosmos/ti-syllipsi-133-stratiotikon-dietaxe-i-agkyra/"/>
        <a href="https://www.ert.gr/perifereiakoi-stathmoi/komotini/komotini-koini-ekdilosi-stis-vryxelles-me-thema-tin-exoryxi-chrysoy/"/>
      </related>
    </article>
  </body>
</html>