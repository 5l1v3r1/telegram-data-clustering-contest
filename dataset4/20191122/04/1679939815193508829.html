<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/romanii-din-republica-moldova-voteaza-presedintele_3059792.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-22T04:36:56+00:00"/>
    <meta property="og:title" content="Românii din Republica Moldova votează preşedintele"/>
    <meta property="og:description" content="Cetăţenii români din Republica Moldova îşi exercită astăzi dreptul la vot în cadrul celui de-al doilea tur al alegerilor prezidențiale din România. În diasporă, la fel ca în primul tur, se va vota timp de trei zile, vineri, sâmbătă și duminică. Măsura a f"/>
  </head>
  <body>
    <article>
      <h1>Românii din Republica Moldova votează preşedintele</h1>
      <address><time datetime="2019-11-22T04:36:56+00:00">22 Nov 2019, 04:36</time> by <a rel="author">PUBLIKA.MD</a></address>
      <p>
        <b>Cetăţenii români din Republica Moldova îşi exercită astăzi dreptul la vot în cadrul celui de-al doilea tur al alegerilor prezidențiale din România.</b>
      </p>
      <p>În diasporă, la fel ca în primul tur, se va vota timp de trei zile, vineri, sâmbătă și duminică. Măsura a fost luată după ce în ultimii ani, la precedentele scrutinuri prezidenţiale şi europarlamentare, zeci de mii de români din străinătate nu au reușit să voteze.   </p>
      <p>Tot în premieră, anul acesta se votează şi prin corespondență.</p>
      <p>
        <b>În ţara noastră, secţiile de votare se deschid la ora 12:00 şi se vor închide la ora 21.</b>
      </p>
      <p>În total, în Moldova sunt 37 de secţii de votare, dintre care 12 la Chişinău, două la Bălţi și câte o secție în alte 23 de localități.</p>
      <p>Până duminică la urne sunt aşteptaţi peste 230.900 de cetăţeni români din Republica Moldova.</p>
    </article>
  </body>
</html>