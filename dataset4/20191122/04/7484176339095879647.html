<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zita.be/nieuws/lifestyle/bezoek-het-peaky-blinders-cafe-in-den-haag"/>
    <meta property="og:site_name" content="Zita"/>
    <meta property="article:published_time" content="2019-11-22T04:30:08+00:00"/>
    <meta property="og:title" content="Bezoek het ‘Peaky Blinders’-café in Den Haag"/>
    <meta property="og:description" content="Tenzij je de laatste jaren onder een steen hebt geleefd, heb je vast wel iets zien voorbijkomen over ‘Peaky Blinders’. De BBC-serie speelt zich af in Birmingham net na de Eerste Wereldoorlog en draait rond Thomas Shelby en zijn entourage. De beruchte clanleden staan bekend als fervente whiskydrinkers en zijn steevast te vinden in de"/>
  </head>
  <body>
    <article>
      <h1>Bezoek het ‘Peaky Blinders’-café in Den Haag</h1>
      <address>
        <time datetime="2019-11-22T04:30:08+00:00">22 Nov 2019, 04:30</time>
      </address>
      <p>
        <b>Tenzij je de laatste jaren onder een steen hebt geleefd, heb je vast wel iets zien voorbijkomen over ‘Peaky Blinders’. De BBC-serie speelt zich af in Birmingham net na de Eerste Wereldoorlog en draait rond Thomas Shelby en zijn entourage. De beruchte clanleden staan bekend als fervente whiskydrinkers en zijn steevast te vinden in de Garrison Pub.</b>
      </p>
      <p>Doorwinterde fans van de serie hebben vast weleens zitten dagdromen over hoe het zou zijn om zelf plaats te nemen aan een van de houten tafels en net zoals de Shelby’s te genieten van een glas whisky. Wel, goed nieuws, vanaf nu kan dat ook. Althans, als je afzakt naar Den Haag.</p>
      <h3>Britse specialiteiten</h3>
      <p>In de Nederlandse stad is zopas namelijk het Shelby Public House geopend. Dat café is zowat een exacte kopie van de Garrison Pub en een bezoekje katapulteert je zo naar de tijd van de Peaky Blinders. Het hele (drank)menu is gebaseerd op Britse specialiteiten, de bediening gaat gekleed zoals in de jaren 20, je vindt er Britse kranten, er hangen bontjassen aan de kapstokken… Met de feestdagen in het vooruitzicht voorspellen we alvast dat een bezoekje aan het Shelby Public House het uitgelezen cadeau is voor elke ‘Peaky Blinders’-fan.</p>
      <figure>
        <embed-post data-src="https://www.instagram.com/p/B4-woSLAnzL" data-service="Instagram"/>
      </figure>
      <related>
        <h4>Lees ook :</h4>
        <a href="https://nl.metrotime.be/2019/10/16/must-read/cillian-murphy-over-het-vijfde-seizoen-van-peaky-blinders-er-stond-nog-nooit-zoveel-op-het-spel/"/>
      </related>
      <footer>Het bericht <a href="https://nl.metrotime.be/2019/11/22/must-read/bezoek-het-peaky-blinders-cafe-in-den-haag/">Bezoek het ‘Peaky Blinders’-café in Den Haag</a> verscheen eerst op <a href="https://nl.metrotime.be/">Metro</a>.</footer>
    </article>
  </body>
</html>