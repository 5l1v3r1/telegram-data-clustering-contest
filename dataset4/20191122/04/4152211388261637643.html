<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/foreign/news/592937/%E0%A6%95%E0%A6%BE%E0%A6%B6%E0%A7%8D%E0%A6%AE%E0%A6%BF%E0%A6%B0-%E0%A6%A8%E0%A6%BF%E0%A7%9F%E0%A7%87-%E0%A6%9F%E0%A7%8D%E0%A6%B0%E0%A6%BE%E0%A6%AE%E0%A7%8D%E0%A6%AA%E0%A7%87%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%AB%E0%A7%8B%E0%A6%A8%E0%A6%BE%E0%A6%B2%E0%A6%BE%E0%A6%AA%E0%A7%87-%E0%A6%87%E0%A6%AE%E0%A6%B0%E0%A6%BE%E0%A6%A8-%E0%A6%96%E0%A6%BE%E0%A6%A8"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-22T04:00:00+00:00"/>
    <meta property="og:title" content="কাশ্মির নিয়ে ট্রাম্পের সঙ্গে ফোনালাপে ইমরান খান"/>
    <meta property="og:description" content="কাশ্মির নিয়ে মার্কিন প্রেসিডেন্ট ডোনাল্ড ট্রাম্পের সঙ্গে কথা বললেন পাকিস্তানি প্রধানমন্ত্রী ইমরান খান। বৃহস্পতিবার এক ফোনালাপে দ্বিপাক্ষিক ও আঞ্চলিক ইস্যু নিয়েও কথা বলেন বলে জানিয়েছে ইমরান খানের দফতর। ২০১৯ সালের ৫ আগস্ট ভারতীয় সংবিধানের ৩৭০ অনুচ্ছেদ বাতিলের মধ্য দিয়ে কাশ্মিরের..."/>
  </head>
  <body>
    <article>
      <h1>কাশ্মির নিয়ে ট্রাম্পের সঙ্গে ফোনালাপে ইমরান খান</h1>
      <address><time datetime="2019-11-22T04:00:00+00:00">22 Nov 2019, 04:00</time> by <a rel="author">বিদেশ ডেস্ক</a></address>
      <p>
        <b>কাশ্মির নিয়ে মার্কিন প্রেসিডেন্ট ডোনাল্ড ট্রাম্পের সঙ্গে কথা বললেন পাকিস্তানি প্রধানমন্ত্রী ইমরান খান। বৃহস্পতিবার এক ফোনালাপে দ্বিপাক্ষিক ও আঞ্চলিক ইস্যু নিয়েও কথা বলেন বলে জানিয়েছে ইমরান খানের দফতর।</b>
      </p>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/22/9d6d4417b67854fe679f8c02238c52a6-5dd75f95e1bb8.jpg"/>
      </figure>
      <p>২০১৯ সালের ৫ আগস্ট ভারতীয় সংবিধানের ৩৭০ অনুচ্ছেদ বাতিলের মধ্য দিয়ে কাশ্মিরের স্বায়ত্তশাসনের অধিকার ও বিশেষ মর্যাদা কেড়ে নেয় বিজেপি নেতৃত্বাধীন দেশটির কেন্দ্রীয় সরকার। এই পদক্ষেপকে কেন্দ্র করে কাশ্মিরজুড়ে মোতায়েন করা হয়েছে বিপুলসংখ্যক অতিরিক্ত সেনা। জারি করা হয়েছিল বিধিনিষেধ। গ্রেফতার করা হয়েছে সেখানকার শত শত নেতাকর্মীকে। এরপর থেকেই কূটনৈতিক তৎপড়তা চালিয়ে যাচ্ছে পাকিস্তান।</p>
      <p>কাশ্মির ‍নিয়ে ট্রাম্পের মধ্যস্থতার প্রস্তাবের প্রশংসা জানিয়ে ইমরান খান বলেন, মার্কিন প্রেসিডেন্টকে কাশ্মিরে শান্তিপূর্ণ সমাধানে চাপ প্রয়োগ করে যেতে হবে।</p>
      <p>ট্রাম্পও বারবার মধ্যস্থতার আগ্রহ দেখিয়ে যাচ্ছেন। তবে ভারতের দাবি, কাশ্মির তাদের  অভ্যন্তরীণ ব্যপার।   </p>
      <p>এছাড়া আফগানিস্তান ইস্যুতেও কথা হয় দুই নেতার। ট্রাম্পকে ইমরান খান বলেন, ‘আফগানিস্তানে পশ্চিমা বন্দিদের মুক্তি দেওয়া ইতিবাচক অগ্রগতি। তালেবানদের সঙ্গে যুক্তরাষ্ট্রের আলোচনা চালিয়ে যেতে পাকিস্তানের প্রয়াসের প্রশংসা করেন ট্রাম্প। ইমরান খানও পুনরায় আফগানিস্তানে শান্তি প্রতিষ্ঠায় নিজেদের অঙ্গীকারের কথা পুনর্ব্যক্ত করেন।  </p>
      <footer>/এমএইচ/</footer>
    </article>
  </body>
</html>