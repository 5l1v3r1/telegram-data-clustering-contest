<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/742959"/>
    <meta property="og:site_name" content="เดลินิวส์"/>
    <meta property="article:published_time" content="2019-11-22T04:37:00+00:00"/>
    <meta property="og:title" content="'จันจิ'โต้ดร่าม่ากิ๊ก'ไป่ ทาคน'ไม่กระทบสัมพันธ์'มาริโอ้'"/>
    <meta property="og:description" content="จันจิ ไกอา มาแล้วหลังถูกโยงเลิก มาริโอ้ หันไปกิ๊ก ไป่ ทาคน บอกเห็นสัมภาษณ์ฝ่ายชายแล้วน่ารักดี ข่าวนี้ไม่กระทบสัมพันธ์ ยังรักกันดี"/>
  </head>
  <body>
    <article>
      <h1>'จันจิ'โต้ดร่าม่ากิ๊ก'ไป่ ทาคน'ไม่กระทบสัมพันธ์'มาริโอ้'</h1>
      <address>
        <time datetime="2019-11-22T04:37:00+00:00">22 Nov 2019, 04:37</time>
      </address>
      <p>
        <b>จันจิ ไกอา มาแล้วหลังถูกโยงเลิก มาริโอ้ หันไปกิ๊ก ไป่ ทาคน บอกเห็นสัมภาษณ์ฝ่ายชายแล้วน่ารักดี ข่าวนี้ไม่กระทบสัมพันธ์ ยังรักกันดี</b>
      </p>
      <p>ยังคงเป็นประเด็นที่ชาวเน็ตติดตามอย่างมาก สำหรับกรณีที่เพจดังในโลกออนไลน์ออกมาชี้เป้าข่าวลือที่พิธีกรคนดัง <b>มดดำ</b><b>-</b><b>คชาภา</b> แฉกลางรายการว่ามีดาราสาว ซึ่งเป็นอดีตนักร้องสะบั้นรักซุปตาร์หนุ่มแล้วไปกิ๊กกั๊กอยู่กับนายแบบจากพม่า <b>ไป่ ทาคน</b> งานนี้พอมีข่าวออกไปชาวเน็ตก็พากันเข้ามาคาดเดากันว่าน่าจะเป็นคู่ของสาว <b>จันจิ ไกอา </b>กับหวานใจหนุ่ม <b>มาริโอ้ เมาเร่อ</b> เพราะฝ่ายหญิงเคยไปร่วมงานรายการๆหนึ่งกับหนุ่มไป่ ซึ่งในรายการสาวจันจิก็ดูเขินและหยอดหนุ่มไป่อยู่ตลอด<br/><br/>จากนั้นไม่นานหนุ่มมาริโอ้และมดดำก็ได้ออกมาเคลียร์เรื่องทั้งหมดแล้วว่าไม่เป็นความจริง ล่าสุดมีโอกาสเจอตัวสาวจันจิในงาน TISCO Tax Festival เลยต้องให้เคลียร์ประเด็นต่างๆทันที<br/><br/><b>จัน</b><b>จิ</b> เผยว่า <br/>“กระแสโจมตีก็หนักหน่วง(ยิ้ม)เอาจริงๆตอนจันจิทราบข่าวก็เฉยๆ แต่กระแสค่อนข้างจะแรง โดนหนักเหมือนกัน ไม่ว่าจะกับฝ่ายที่เกี่ยวข้อง เราจะกังวลในส่วนนั้นมากกว่า คำพูดที่ว่าแรงเหรอคะไม่สวย(หัวเราะ) โอ๊ยเสียใจอ่ะ เสียใจแป๊บหนึ่ง ส่วนเรื่องที่บอกว่าไม่เหมาะกับพี่เขา เลิกไปก็ดีแล้วเฉยๆ แต่ที่บอกไม่สวยคือหนักกว่า ตอนอ่านไปก็สะเทือนใจนิดหนึ่ง แต่แป๊บเดียวมันก็หาย เราก็อ่านไปเรื่อยๆมีคนเข้ามาให้กำลังใจเยอะเหมือนกัน กับไป่คือหนูไปถ่ายงานหนึ่งที่เป็นพรีเซ็นเตอร์และหลังจากนั้นจันจิก็ได้จ้างน้องมาถ่ายแบบให้กับไลลาด้วยก็มีการเทคแคร์ต่างๆและหลังจากนั้นก็ไม่ได้มีการพูดคุยกันอีกเลย น้องเป็นเด็กน่ารัก ตั้งใจทำงานไม่น่าจะทำอะไรเรื่องเสียหายแบบนี้ เราก็กังวล แต่เขาไม่ได้มาจีบเรานะ ดูจากสภาพน้องเขาแล้วคือทำงานหนักมากเวลาเราคุยและอยากจะชี้แจงนิดหนึ่งที่มีแต่คนบอกว่าจันจิไปอ้อยน้องในคลิปรายการ จริงๆไม่เลยอยากจะบอกว่ามันเป็นคอนเซ็ปต์ของรายการให้เป็นคู่รักกับน้องเขาวันหนึ่ง ไปหยอด ไปจีบน้องเขา มันจะดูเกินหน้าเกินตา ถ้าใครไม่ชอบหรือแฟนคลับดูแล้วไม่พอใจจันจิต้องขอโทษตรงนี้ด้วยเพราะทำเพื่องานจริงๆ อีกอย่างวันนั้นเป็นวันที่พ่อเสียพอดี สติไม่มี แค่อยากทำงานให้มันดีที่สุดค่ะ ต้องขอโทษด้วยค่ะ"</p>
      <figure>
        <img src="https://www.dailynews.co.th/admin/upload/20191122/news_XTsqknEtoX112759_533.jpg?v=201911230510?v=8908"/>
      </figure>
      <p>“ส่วนเรื่องไปพม่า จันจิได้ไปพม่าหลังที่ได้เจอน้อง ไปกับเพื่อนๆกันแค่ครั้งเดียว ครั้งแรกในชีวิตและกลับมาตอนไฟท์เช้าเพื่อทำงานต่อเลย แต่ไม่ได้เจอน้อง ไม่ได้ติดต่อคือมันเป็นทริปไหว้พระทั้งวันเลย หลังจากร่วมงานถ่ายแบบให้ร้านจันจิเรียบร้อยแล้วเราก็ไม่ได้เจอกันเลย แต่เรามีคอนแทคติดต่อกันเพราะในอินสตาแกรมช่วงที่หลังจากทำงานเสร็จ คุณพ่อเสียพอดี น้องเขาก็เลยอยากมาร่วมไว้อาลัยคุณพ่อด้วย น้องเขาน่ารักมากๆที่ส่งความเป็นห่วงเป็นใยมา ส่วนใหญ่คุยแต่เรื่องงาน ไม่มีอะไรเกินเลยกว่านั้นเลยงงที่มีข่าวบอกว่าจันจิไปอยู่พม่า จันจิไปแค่ครั้งเดียวเท่านั้น"</p>
      <figure>
        <img src="https://www.dailynews.co.th/admin/upload/20191122/news_qMDsRPEcpe112758_533.jpg?v=201911230510?v=4298"/>
      </figure>
      <p><b>จัน</b><b>จิ</b> เผยต่อว่า <b><i>“ตอนที่บอกพี่เขา พี่โอ้ก็บอกอ้าวเหรอ (หัวเราะ) แค่นั้นเลย พี่เขาชิลๆไม่ได้คิดมากอะไรและเขาก็ไม่ได้ถามอะไรต่อด้วยเพราะเขารู้อยู่แล้ว อีกอย่างเราก็ยังคุยกันปกติอยู่ ยังทักไลน์กันปกติ ไม่ได้มีอะไร รักก็ยังโอเค(หัวเราะ)คุยกับพี่โอ้ทุกวัน พี่เขาทำงานเยอะ เราก็คงได้แค่แชทคุยกันส่วนใหญ่ก็งงเหมือนกันว่าข่าวออกมาได้ยังไง ส่วนที่คนมองคู่เราเป็นเหยื่อของการตลาดเอาจริงๆจันจิรู้จักกับทางเจ้าของนะ เชื่อว่าทางเจ้าของไม่ได้ทำอย่างนั้นแน่นอน ก็ไม่ทราบเหมือนกันว่าเขาอาจจะมีมูลอะไรมาหรือเปล่า แต่ก็ช่างมันเถอะปล่อยมันไป มันผ่านมาแล้ว จันจิไม่โกรธคนปล่อยข่าวและเชื่อมั่นว่าไม่เกี่ยวกับการโปรโมทแผนการตลาดอะไรคือเขาควรบอกจันจิก่อนไม่น่าจะทำอะไรอย่างนั้น แต่จันจิค่อนข้างเครียดที่มีการโยงไปถึงผู้จัดการ มีการโยงไปถึงทางไป่ด้วย พี่โอ้ด้วย จันจิกังวลว่ามันมีข่าวในเรื่องลบของเราอีกแล้วและมันไปเชื่อมโยงกับคนหลายคน เราค่อนข้างจะซีเรียสตรงนี้มากกว่า แต่ว่าพอพี่โอ้เขาออกมาพูดทุกอย่างก็ดีขึ้น กระแสมันก็ซาลงมันก็ไม่มีอะไรแล้วและพี่โชผู้จัดการพี่โอ้เองก็ไม่เคยอะไรเลยสบายๆชิลๆไม่เคยมายุ่งอะไรเลยจริงๆ ถามว่าหลังจากนี้จะสวีทมากขึ้นไหม(หัวเราะ)จะสวีทยังไงคะ ก็คงไม่ลงรูปคู่หรอกค่ะ ตั้งแต่คบกันมาข่าวนี้แรงมาก หนูงงมากกระแสแรงมากเบาๆกับจันจิหน่อยนะคะ(ยิ้ม) หนูยังไม่ได้ทำอะไรเลย หนูอยู่เฉยๆ แต่ข่าวนี้ไม่ได้สะเทือนความสัมพันธ์ของจันจิกับพี่โอ้เลย แค่งงเหมือนกันว่า คนดีใจขนาดนั้นเลยถ้ามันเป็นเรื่องจริง แต่ว่าจันจิเข้าใจนะ ถ้าเรามีดาราที่เราชื่นชอบเราเข้าใจ พี่โอ้ก็มีปลอบบอกว่าไม่ต้องคิดมาก ไม่ได้เจอพี่เขาเลยก่อนที่เขาสัมภาษณ์ก็ปลอบปกติเลยว่าไม่ต้องกังวล มันไม่ใช่เรื่องจริง อย่าคิดมาก และที่พี่โอ้ออกมาสัมภาษณ์เหมือนชัดเจนมากขึ้นก็โอเคค่ะ (ยิ้ม)น่ารักดี พี่เขาสัมภาษณ์น่ารักดี เขินค่ะ (ยิ้ม)”</i></b><br/><br/>ขอขอบคุณภาพประกอบจากอินสตาแกรม @mario_mm38 , @junji_junp</p>
      <figure>
        <img src="https://www.dailynews.co.th/admin/upload/20191122/news_gPHpoftDtu112758_533.jpg?v=201911230510?v=7052"/>
      </figure>
    </article>
  </body>
</html>