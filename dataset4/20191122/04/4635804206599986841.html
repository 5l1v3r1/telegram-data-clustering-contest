<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/apple-cevrim-ici-magazasinda-sessizce-yapilan-ilginc-degisiklik/"/>
    <meta property="og:site_name" content="LOG"/>
    <meta property="article:published_time" content="2019-11-22T04:00:28+00:00"/>
    <meta property="og:title" content="Apple çevrim içi mağazasında sessizce yapılan ilginç değişiklik"/>
    <meta property="og:description" content="Apple çevrim içi satış mağazasında ilginç bir değişikliğe gidiyor. Sessiz sedasız kaldırılan özellik yerini boşluğa bırakıyor."/>
  </head>
  <body>
    <article>
      <h1>Apple çevrim içi mağazasında sessizce yapılan ilginç değişiklik</h1>
      <address><time datetime="2019-11-22T04:00:28+00:00">22 Nov 2019, 04:00</time> by <a rel="author">Ninsu KAHRAMAN</a></address>
      <p><b>Apple </b>çevrim içi mağazasında ilginç bir değişikliğe gidiyor. Sessiz sedasız kaldırılan özellik yerini boşluğa bırakıyor.</p>
      <p><b>Apple</b>, sessiz sedasız bir şekilde çevrim içi mağazasında fark etmesi çok da kolay olmayan bir değişikliğe imza attı. <a href="https://appleinsider.com/articles/19/11/21/apple-pulls-all-customer-reviews-from-online-apple-store">AppleInsider</a>‘ın haberine göre firma 17 Kasım’da çevrim içi mağazasında ürün sayfasında yer alan<b> kullanıcı yorum ve puanlama alanını tamamen kaldırdı</b>. Artık kullanıcılar satın aldıkları ürünler için bir puanlama yapamayacak veya hakkında yorum yazamayacak. Bu hamleyle beraber yenilenen mağazada ürün sayfalarında artık sadece firmanın sağladığı bilgileri görmek mümkün oluyor. Apple’ın neden böyle bir adım attığı ise şimdilik bilinmiyor.</p>
      <h3>Kullanıcılar bazı Apple ürünlerinden şikayetçi</h3>
      <p>Firmanın pek çok donanım ürünü beğeniyle karşılansa da kullanıcıların çok şikayetçi olduğu ürünler de bulunuyor. Bunlardan en popüler olanı ise elbette Lightning kablosu. Sık sık sosyal medyaya da yansıyan bu şikayetlerde kullanıcılar Apple’ın Lightning kablolarının çok dayanıksız olduğu ve kısa sürede dış koruma alanının soyulduğu yönünde görüşlerini bildirmekten çekinmiyor. Hatta bu alanda üçüncü parti şirketler Lightning kablolarını hem kişiselleştiren hem de sağlamlaştıran girişimlere dahi imza atabiliyor. Geçmişte Apple çevrim içi mağazasının en çok negatif yorum alan ürünlerinin başında da Lightning kablosu, 3,5 mm’lik Lightning adaptörü gibi aksesuarlar geliyordu. Firmanın kullanıcı görüşlerini geri getirip getirmeyeceği bilinmiyor. Ancak çevrim içi mağazaya bu imkanın geri döneceğini pek sanmıyoruz.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/yeni-half-life-oyunuyla-ilgili-bilmeniz-gereken-her-sey-video/"/>
      </related>
    </article>
  </body>
</html>