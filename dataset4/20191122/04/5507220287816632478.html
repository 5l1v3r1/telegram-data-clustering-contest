<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187831/"/>
    <meta property="og:site_name" content="Janam TV"/>
    <meta property="article:published_time" content="2019-11-22T04:29:49+00:00"/>
    <meta property="og:title" content="കോഴിക്കോട് നിന്ന് എയര്‍ -ഇന്ത്യ ജംബോ സര്‍വ്വീസ് ക്രിസ്തുമസ് ദിനം മുതല്‍"/>
    <meta property="og:description" content="കോഴിക്കോട് : എയര്‍ ഇന്ത്യാ ജിദ്ദ-കോഴിക്കോട് ജംബോ വിമാന സര്‍വ്വീസ് ക്രിസ്തുമസ് ദിനത്തിലാരംഭിക്കും. ഡിസംബര്‍ 24ന് രാത്രി 11.05ന് ജിദ്ദയില്‍ നിന്ന്"/>
  </head>
  <body>
    <article>
      <h1>കോഴിക്കോട് നിന്ന് എയര്‍ -ഇന്ത്യ ജംബോ സര്‍വ്വീസ് ക്രിസ്തുമസ് ദിനം മുതല്‍</h1>
      <address><time datetime="2019-11-22T04:29:49+00:00">22 Nov 2019, 04:29</time> by <a rel="author">Janam TV Web Desk</a></address>
      <p>കോഴിക്കോട് : എയര്‍ ഇന്ത്യാ ജിദ്ദ-കോഴിക്കോട് ജംബോ വിമാന സര്‍വ്വീസ് ക്രിസ്തുമസ് ദിനത്തിലാരംഭിക്കും. ഡിസംബര്‍ 24ന് രാത്രി 11.05ന് ജിദ്ദയില്‍ നിന്ന് പുറപ്പെടുന്ന ജംബോ വിമാനം 25ന് രാവിലെ 7.30ന് കോഴിക്കോട് കരിപ്പൂര്‍ വിമാനത്താവളത്തിലെത്തും. യാത്രക്കാര്‍ക്കായുള്ള ടിക്കറ്റ് ബുക്കിംഗ് ആരംഭിക്കുമെന്ന് എയര്‍ ഇന്ത്യ അറിയിച്ചു.</p>
      <p>ന്യൂഡല്‍ഹിയില്‍ നിന്നും കോഴിക്കോട്ടെത്തി ജിദ്ദക്കുപറക്കുന്ന രീതിയിലാണ് വിമാന ഷെഡ്യൂളുകള്‍ തീരുമാനിച്ചിരിക്കുന്നത്. യൂറോപ്യന്‍ യാത്രകള്‍ക്ക് ഉപയോഗിക്കുന്ന മികച്ച വിമാനം തന്നെ കോഴിക്കോട്-ജിദ്ദ മേഖലകളിലേക്ക് വ്യാപിപ്പിക്കാനാണ് ശ്രമം. രണ്ടുയാത്രകള്‍ സംയോജിപ്പിക്കുന്നതിനാല്‍ പാര്‍ക്കിംഗ് ഒഴിവാക്കി ഉടന്‍ അടുത്ത സ്ഥലത്തേക്ക് പറക്കാനാകും എന്നതാണ് എയര്‍ ഇന്ത്യ പറയുന്ന ഒരു സൗകര്യം.</p>
    </article>
  </body>
</html>