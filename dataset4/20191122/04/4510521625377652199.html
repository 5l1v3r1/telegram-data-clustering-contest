<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/sport/prostia-plateste-scump-presedintele-federatiei-romane-handbal-povestit-facut-fetele-corona-1_5dd701e35163ec4271449b1c/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-22T04:43:41+00:00"/>
    <meta property="og:title" content="Prostia se plăteşte scump: Preşedintele Federaţiei Române de Handbal a povestit ce au făcut fetele de la Corona"/>
    <meta property="og:description" content="Alexandru Dedu a apărut în faţa jurnaliştilor şi a explicat de ce Cristina Laslo şi Bianca Bazaliu (România), dar şi Ivona Pavicevici (Muntenegru), toate legitimate la Corona Braşov, au pierdut Mondialul din Japonia (30 noiembrie - 15 decembrie)."/>
  </head>
  <body>
    <article>
      <h1>Prostia se plăteşte scump: Preşedintele Federaţiei Române de Handbal a povestit ce au făcut fetele de la Corona</h1>
      <address><time datetime="2019-11-22T04:43:41+00:00">22 Nov 2019, 04:43</time> by <a rel="author">Amir Kiarash</a></address>
      <h4>Alexandru Dedu a apărut în faţa jurnaliştilor şi a explicat de ce Cristina Laslo şi Bianca Bazaliu (România), dar şi Ivona Pavicevici (Muntenegru), toate legitimate la Corona Braşov, au pierdut Mondialul din Japonia (30 noiembrie - 15 decembrie).</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/sport/cristina-neagu-mesaj-cele-4-jucatoare-ramase-acasa-cauza-suspiciunilor-dopaj-1_5dd531375163ec42713981da/index.html"/>
        <a href="https://adevarul.ro/news/sport/nationala-handbal-feminin-plecat-cm-japonia-s-a-intamplat-cele-4-jucatoare-suspecte-doping-1_5dd522f35163ec4271391a5b/index.html"/>
        <a href="https://adevarul.ro/news/sport/se-taia-carne-vie-risca-handbalistele-acuzate-dopaj-clubul-corona-pragul-colapsului-1_5dd40cbd5163ec42713068bc/index.html"/>
      </related>
      <p>Scandalul izbucnit, în această săptămână, din cauza faptului că oficialii de la Corona Braşov le-au oferit jucătoarelor o terapie interzisă prin regulamentul WADA (Agenţia Mondială Antidoping) a afectat două echipe naţionale: România şi Muntengeru!</p>
      <p>Şi acesta e doar începutul unei poveşti care poate distruge clubul Corona Braşov, ameninţat cu pierderea tuturor meciurilor deja disputate în acest sezon! Iar sportivele riscă şi ele suspendări, între 6 luni şi 4 ani.</p>
      <p>Cum s-a ajuns însă aici, iar WADA a intrat pe fir, descoperind o terapie care nu lasă urme în corp şi, drept urmare, nu poate fi depistată prin controale? A explicat Alexandru Dedu, preşedintele FRH.</p>
      <p>
        <b>Ce a spus Alexandru Dedu?</b>
      </p>
      <p>*Din câte ştiu, există o controversă la nivel mondial vizavi de aceste proceduri. Am înţeles că e imposibil de dovedit că cineva a urmat astfel de proceduri, dar, în cazul handbalistelor de la Corona, WADA (Agenţia Mondială Antidoping) s-a sesizat în urma unor fotografii apărute pe Instagram.</p>
      <p>*Cazurile de dopaj în handbal nu există. Cred că s-a făcut o greşeală majoră, care afectează însă grav echipa naţională.</p>
      <p>*Procedura e interzisă, într-adevăr, aşa că s-a luat decizia ca cele două jucătoare (n.r. - Laslo şi Bazaliu) să nu mai facă parte din lotul naţionalei. Ni s-a sugerat cu tărie dinspre EHF ca aceste jucătoare să nu ajungă la Campionatul Mondial.</p>
      <hr/>
    </article>
  </body>
</html>