<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2823156-okupanti-sist-raziv-porusili-tisu-travmovani-troe-ukrainskih-bijciv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-22T04:14:00+00:00"/>
    <meta property="og:title" content="Окупанти шість разів порушили “тишу”, травмовані троє українських бійців"/>
    <meta property="og:description" content="За минулу добу окупанти 6 разів відкривали вогонь по позиціях ЗСУ."/>
  </head>
  <body>
    <article>
      <h1>Окупанти шість разів порушили “тишу”, травмовані троє українських бійців</h1>
      <h2>За минулу добу окупанти 6 разів відкривали вогонь по позиціях ЗСУ.</h2>
      <address>
        <time datetime="2019-11-22T04:14:00+00:00">22 Nov 2019, 04:14</time>
      </address>
      <p>Про це повідомляє<a href="https://www.facebook.com/pressjfo.news/"> пресцентр штабу ООС</a>.</p>
      <p>“21 листопада збройні формування Російської Федерації 6 разів порушили режим припинення вогню”, - йдеться в повідомленні.</p>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, озброєння БМП, гранатометів різних систем та стрілецької зброї, з великокаліберними кулеметами включно. Окрім того зафіксовано вогонь з ПТРК.</p>
      <p>В районі відповідальності оперативно-тактичного угруповання "СХІД" російські окупаційні війська здійснили 4 обстріли: двічі біля Водяного – з мінометів калібру 82 мм, гармат БМП-1, автоматичних гранатометів, великокаліберних кулеметів та іншої стрілецької зброї; неподалік Невельського – з великокаліберних кулеметів; поблизу Красногорівки – зі станкових протитанкових гранатометів та стрілецької зброї.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2823014-okupanti-obstrilali-z-bmp-ukrainski-pozicii-pid-vodanim.html">Окупанти стріляють із гранатометів і ПТРК, травмовані троє українських бійців</a>
      </blockquote>
      <p>В районі відповідальності оперативно-тактичного угруповання "ПІВНІЧ" зафіксовано 2 ворожих обстріли: неподалік Шумів – з протитанкового ракетного комплексу;</p>
      <p>біля Кіндрашівки-Нової – з підствольних гранатометів.</p>
      <p>Вчора, 21 листопада, внаслідок обстрілів, бойові травми отримали 3 військовослужбовця зі складу <a href="https://www.ukrinform.ua/tag-oos">Об'єднаних сил</a>.. </p>
      <p>З початку цієї доби російські окупаційні війська вогневої активності не проявляли. Втрат не зафіксовано.</p>
    </article>
  </body>
</html>