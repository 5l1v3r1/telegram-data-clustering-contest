<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/davis-kupa-spanyolorszag-negyedik-elodontos"/>
    <meta property="og:site_name" content="Paraméter"/>
    <meta property="article:published_time" content="2019-11-23T14:17:00+00:00"/>
    <meta property="og:title" content="Davis Kupa: Spanyolország a negyedik elődöntős"/>
    <meta property="og:description" content="Negyedikként a spanyol válogatott jutott be a tenisz Davis Kupa madridi elődöntőjébe."/>
  </head>
  <body>
    <article>
      <h1>Davis Kupa: Spanyolország a negyedik elődöntős</h1>
      <h2>Negyedikként a spanyol válogatott jutott be a tenisz Davis Kupa madridi elődöntőjébe.</h2>
      <address>
        <time datetime="2019-11-23T14:17:00+00:00">23 Nov 2019, 14:17</time>
      </address>
      <p>A házigazdák csapata az egyesek után 1-1-re állt az argentinokkal, így a döntés a párosok péntek éjszakába nyúló mérkőzésére maradt, amelyet Rafael Nadal és Marcel Granollers duója nyert meg. Nadalék három játszmában verték Maximo Gonzalez és Leonardo Mayer kettősét.</p>
      <p>A spanyolok a britekkel találkoznak a legjobb négyben, miután mindkét egyest megnyerték pénteken, így a párosok összecsapását már meg sem rendezték. A fináléba kerülésért a másik ágon Oroszország-Kanada összecsapást rendeznek.</p>
      <p>A madridi tornán a hat háromcsapatos csoport első helyezettje, illetve a két legjobb második jutott a negyeddöntőbe. Az elődöntős ütközeteket szombaton (ma), míg a finálét vasárnap rendezik.<br/>A négy elődöntős automatikusan résztvevője a jövő évi tornának.<br/> </p>
      <p>
        <u>
          <b>Eredmények:</b>
        </u>
      </p>
      <p><b>Negyeddöntő:</b><br/>Spanyolország-Argentína 2-1 <br/>Pablo Carreno Busta-Guido Pella 7:6 (7-3), 6:7 (4-7), 1:6<br/>Rafael Nadal-Diego Schwartzman 6:1, 6:2<br/>Nadal, Marcel Granollers-Máximo González, Leonardo Mayer 6:4, 4:6, 6:3<br/><br/><b>Korábban:</b><br/>Nagy-Britannia - Németország 2-0 <br/>Kyle Edmund-Philipp Kohlschreiber 6:3, 7:5<br/>Dan Evans - Jan-Lennard Struff 7:6 (8-6), 3:6, 7:6 (7-2)    <br/>A párosok meccsét nem rendezték meg.<br/><br/>Oroszország-Szerbia 2-1<br/>Andrej Rubljov-Filip Krajinovic 6:1, 6:2<br/>Karen Hacsanov-Novak Djokovic 3:6, 3:6<br/>Hacsanov, Rubljov-Viktor Troicki, Djokovic 6:4, 4:6, 7:6 (10-8)<br/><br/>Kanada-Ausztrália 2-1 <br/>Vasek Pospisil-John Millman 7:6 (9-7), 6:4 <br/>Denis Shapovalov-Alex De Minaur 6:3, 3:6, 5:7 <br/>Pospisil, Shapovalov-Jordan Thompson, John Peers 6:4, 6:4</p>
      <p>MTI</p>
    </article>
  </body>
</html>