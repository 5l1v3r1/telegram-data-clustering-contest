<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/amunicja-i-marihuana-u-mieszkancow-powiatu-lubartowskiego/"/>
    <meta property="og:site_name" content="lublin112.pl"/>
    <meta property="article:published_time" content="2019-11-23T14:18:00+00:00"/>
    <meta property="og:title" content="Amunicja i marihuana u mieszkańców powiatu lubartowskiego"/>
    <meta property="og:description" content="Policjanci zatrzymali trzech mieszkańców powiatu lubartowskiego. Mundurowi znaleźli u mężczyzn marihuanę oraz myśliwskią amunicję."/>
  </head>
  <body>
    <article>
      <h1>Amunicja i marihuana u mieszkańców powiatu lubartowskiego</h1>
      <address>
        <time datetime="2019-11-23T14:18:00+00:00">23 Nov 2019, 14:18</time>
      </address>
      <p>
        <b>Policjanci zatrzymali trzech mieszkańców powiatu lubartowskiego. Mundurowi znaleźli u mężczyzn marihuanę oraz myśliwskią amunicję.</b>
      </p>
      <p>W miniony czwartek policjanci z Lubartowa podczas wykonywania czynności służbowych znaleźli u 22 i 23-latka z gminy Lubartów blisko 300 gramów marihuany oraz narzędzia służące do uprawy konopi indyjskich.</p>
      <p>Część środków narkotycznych znajdowała się w pomieszczeniu mieszkalnym. W łóżku znajdował się sprzęt do uprawy konopi. Pozostała część narkotyków schowana była w papierowych pudełkach na strychu domu.</p>
      <p>Z kolei trzeci z mężczyzn posiadał dwie wagi oraz amunicję do broni myśliwskiej. Wszyscy trzej mężczyźni zostali zatrzymani, zaś narkotyki i pozostały sprzęt zostały zabezpieczone.</p>
      <p>Za posiadanie narkotyków grozi kara do 3 lat pozbawienia wolności, natomiast za nielegalne posiadanie amunicji 31-latkowi grozi kara nawet do 8 lat pozbawienia wolności.</p>
      <p>(fot. Policja Lubartów)</p>
    </article>
  </body>
</html>