<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/national/2019/11/23/shivsena-bring-back-two-ncp-mlas-back-in-maharastra"/>
    <meta property="og:site_name" content="Media One"/>
    <meta property="article:published_time" content="2019-11-23T14:45:59+00:00"/>
    <meta property="og:title" content="അജിത് പവാറിനൊപ്പം പോയ രണ്ട് എന്‍.സി.പി എം.എല്‍എമാരെ ശിവസേന തിരിച്ചെത്തിച്ചു"/>
    <meta property="og:description" content="സഞ്ജയ് ബന്‍സോദിനെയും ബാബാസാഹേബ് പാട്ടീലിനെയുമാണ് വൈ.ബി ചവാന്‍ സെന്ററിലെത്തിച്ചത്."/>
  </head>
  <body>
    <article>
      <h1>അജിത് പവാറിനൊപ്പം പോയ രണ്ട് എന്‍.സി.പി എം.എല്‍എമാരെ ശിവസേന തിരിച്ചെത്തിച്ചു</h1>
      <h2>സഞ്ജയ് ബന്‍സോദിനെയും ബാബാസാഹേബ് പാട്ടീലിനെയുമാണ് വൈ.ബി ചവാന്‍ സെന്ററിലെത്തിച്ചത്.</h2>
      <address><time datetime="2019-11-23T14:45:59+00:00">23 Nov 2019, 14:45</time> by <a rel="author" href="https://www.mediaonetv.in/author/542157" target="_blank">Web Desk</a></address>
      <p>അജിത് പവാറിനൊപ്പം പോയ രണ്ട് എന്‍.സി.പി എം.എല്‍.എമാരെ ശിവസേന തിരികെ എന്‍.സി.പി ക്യാംപിലെത്തിച്ചു. സഞ്ജയ് ബന്‍സോദിനെയും ബാബാസാഹേബ് പാട്ടീലിനെയുമാണ് വൈ.ബി ചവാന്‍ സെന്ററിലെത്തിച്ചത്. ഇവര്‍ എന്‍.സി.പി തലവന്‍ ശരത് പവാര്‍ വിളിച്ച യോഗത്തില്‍ പങ്കെടുത്തു.</p>
      <figure>
        <iframe data-src="https://twitter.com/ANI/status/1198236684308975616?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>മുംബൈ വിമാനത്താവളത്തില്‍ നിന്നാണ് എം.എല്‍.എമാരെ തിരിച്ചെത്തിച്ചത്. ഇവരെ ബി.ജെ.പി ചാര്‍ട്ടേഡ് വിമാനത്തില്‍ ഡല്‍ഹിയിലേക്ക് കൊണ്ടുപോകാനിരുന്നുവെന്നാണ് റിപ്പോര്‍ട്ട്. ശിവസേന നേതാക്കളായ മിലിന്ദ് നര്‍വേകര്‍, ഏക്നാഥ് ഷിന്‍ഡെ എന്നിവരാണ് എം.എല്‍.എമാരെ തിരിച്ചെത്തിച്ചത്. അജിത് പവാറിനൊപ്പം പോയ അഞ്ച് എം.എല്‍.എമാര്‍ കൂടി തിരിച്ചെത്തിയെന്നും റിപ്പോര്‍ട്ടുണ്ട്. വൈ.ബി ചവാന്‍ സെന്‍ററില്‍ നടന്ന എന്‍.സി.പി യോഗത്തില്‍ 50 എം.എല്‍.എമാര്‍ പങ്കെടുത്തെന്നാണ് ലഭിക്കുന്ന സൂചന.</p>
      <p>അതിനിടെ എന്‍.സി.പി നേതാവ് ദിലീപ് പാട്ടിൽ നിയമസഭാകക്ഷി നേതാവാകുമെന്നാണ് സൂചന. അജിത് പവാര്‍ കൂറുമാറിയതിനെ തുടര്‍ന്നാണ് നീക്കം.</p>
      <related>
        <a href="https://www.mediaonetv.in/national/2019/11/23/congress-has-10-questions-in-maharashtra"/>
      </related>
    </article>
  </body>
</html>