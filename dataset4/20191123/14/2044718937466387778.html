<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/haszongepjarmu/2019/11/23/ettol-a-24-hengeres-kamiontol-ledobod-a-lancot/"/>
    <meta property="og:site_name" content="Vezess"/>
    <meta property="article:published_time" content="2019-11-23T14:00:37+00:00"/>
    <meta property="og:title" content="Ettől a 24 hengeres kamiontól ledobod a láncot!"/>
    <meta property="og:description" content="Közel 4000 lóerős teljesítményt pakoltak bele ebbe a Peterbiltbe, amihez két darab V12-es dízelmotor kellett."/>
  </head>
  <body>
    <article>
      <h1>Ettől a 24 hengeres kamiontól ledobod a láncot!</h1>
      <address><time datetime="2019-11-23T14:00:37+00:00">23 Nov 2019, 14:00</time> by <a rel="author" href="https://www.vezess.hu/author/demecsaba/" target="_blank">Deme Csaba</a></address>
      <p>
        <b>Közel 4000 lóerős teljesítményt pakoltak bele ebbe a Peterbiltbe, amihez két darab V12-es dízelmotor kellett.</b>
      </p>
      <p>Thornak keresztelték és az állítások szerint ez a világ legnagyobb egyedi építésű nyergesvontatója. Ám ezzel nem szállítanak árut, pedig biztos elbírna pár pótkocsit. Ez a kamion kizárólag a látvány miatt van, ami pedig egészen elképesztő. Az alapot egy Peterbilt 359-es adta, melyet 13,5 méterig toldottak meg. Ehhez persze egyedi alváz kellett, a látványhoz pedig rengeteg króm és polírozott alumínium alkatrész. A lényeg azonban nem is ez, hanem a motor.</p>
      <slideshow>
        <figure>
          <img src="https://vezess2.p3k.hu/app/uploads/2019/11/thor-big-rig-2.jpg"/>
        </figure>
        <figure>
          <img src="https://vezess2.p3k.hu/app/uploads/2019/11/thor-big-rig-1.jpg"/>
        </figure>
      </slideshow>
      <p>Két darab, 14 literes, V12-es dízelmotor kapott helyet az orrában, amiknek összteljesítménye 3974 lóerő. A legmeglepőbb azonban, hogy utcán is legális ennek a szörnyetegnek a használata.</p>
      <footer>Forrás: carscoops.com</footer>
    </article>
  </body>
</html>