<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/bbc-news-serbian/fejsbuk-i-sasa-baron-koen-hitler-bi-mogao-da-plati-antisemitske-oglase/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-23T14:50:06+00:00"/>
    <meta property="og:title" content="Fejsbuk i Saša Baron Koen: „Hitler bi mogao da plati antisemitske oglase“"/>
    <meta property="og:description" content="Reuters Britanski komičar Saša Baron Koen izjavio je da bi - da je Fejsbuk postojao tridesetih godina prošlog veka - čak i Hitleru dao prostor da propagira"/>
  </head>
  <body>
    <article>
      <h1>Fejsbuk i Saša Baron Koen: „Hitler bi mogao da plati antisemitske oglase“</h1>
      <address><time datetime="2019-11-23T14:50:06+00:00">23 Nov 2019, 14:50</time> by <a rel="author">BBC News na srpskom</a></address>
      <p>Britanski komičar Saša Baron Koen izjavio je da bi – da je Fejsbuk postojao tridesetih godina prošlog veka – čak i Hitleru dao prostor da propagira antisemitizam.</p>
      <p>Baron Koen je kritikovao kompaniju tokom govora u Njujorku, a Gugl, Tviter i Jutjub je optužio da su „apsurdne stvari“ plasirali „milijardama ljudi“.</p>
      <p>Kompanije poput ovih su pod sve većim pritiskom da ograniče i suzbiju širenje dezinformacija tokom političkih kampanja.</p>
      <ul>
        <li>
          <a href="https://www.bbc.com/serbian/lat/svet-50472342?xtor=AL-73-%5Bpartner%5D-%5Bdanas.rs%5D-%5Blink%5D-%5Bserbian%5D-%5Bbizdev%5D-%5Bisapi%5D">Stigla je nova društvena mreža – rival Fejsbuku</a>
        </li>
        <li>
          <a href="https://www.bbc.com/serbian/lat/svet-47123741?xtor=AL-73-%5Bpartner%5D-%5Bdanas.rs%5D-%5Blink%5D-%5Bserbian%5D-%5Bbizdev%5D-%5Bisapi%5D">Fejsbuk, prvih petnaest godina</a>
        </li>
        <li>
          <a href="https://www.bbc.com/serbian/lat/svet-50247199?xtor=AL-73-%5Bpartner%5D-%5Bdanas.rs%5D-%5Blink%5D-%5Bserbian%5D-%5Bbizdev%5D-%5Bisapi%5D">Tviter zabranjuje sve političke reklame</a>
        </li>
      </ul>
      <p>Iz kompanije Tviter je krajem oktobra saopšteno da od 22. novembra na ovoj mreži više neće biti političkog oglašavanja.</p>
      <p>Početkom ove sedmice, čelnici Gugla su naveli da politički oglašivači više neće imati opciju da ciljano postavljaju oglase targetirajući ljude na osnovu onoga što su pretraživali na internetu.</p>
      <p>Analitičari kažu da je sve veći pritisak na Fejsbuk da uvede slične mere.</p>
      <p>U ovoj kompaniji kažu da je Baron Koen pogrešno interpretirao njihova pravila i da je govor mržnje već zabranjen na njihovim društvenim mrežama.</p>
      <p>„Blokiramo ljude koji se zalažu za nasilje i uklanjamo naloge onih koji hvale i podržavaju (takav govor). Niko – poput političara – ne može da zagovara ili oglašava mržnju, nasilje ili masovna ubistva na Fejbuku“, dodaje se.</p>
      <h4>Šta je rekao Saša Baron Koen?</h4>
      <p>Govoreći na samitu <i>Nikad je sada</i>, u organizaciji Lige protiv kleveta (<i>Anti-Defamation League</i>), komičar je kritikovao osnivača Fejsbuka Marka Zukerberga koji je u oktobru branio stav kompanije da ne zabrani političke reklame koje sadrže neistine.</p>
      <p>„Ako im platite, Fejsbuk će objaviti `politički` oglas kakav želite, čak i ako objavljujete laž. Čak će vam pomoći da precizno targetirate njihove korisnike kako bi te laži imale maksimalni efekat“, rekao je Baron Koen.</p>
      <p>„Sa ovom uvrnutom logikom, da je Fejsbuk postojao 1930-ih, Hitleru bi bilo dozvoljeno da objavljuje reklame od 30 sekundi o njegovom `rešenju` za `problem Jevreja`.</p>
      <p>On je dodao da je vreme za „temeljno preispitivanje društvenih medija i to kako šire mržnju, zavere i laži“ i doveo u pitanje Zukerbergov opis Fejsbuka kao bastiona „slobodnog govora“.</p>
      <ul>
        <li>
          <a href="https://www.bbc.com/serbian/lat/svet-49182464?xtor=AL-73-%5Bpartner%5D-%5Bdanas.rs%5D-%5Blink%5D-%5Bserbian%5D-%5Bbizdev%5D-%5Bisapi%5D">Fejsbuk i eksperiment čitanja misli</a>
        </li>
        <li>
          <a href="https://www.bbc.com/serbian/lat/srbija-43723036?xtor=AL-73-%5Bpartner%5D-%5Bdanas.rs%5D-%5Blink%5D-%5Bserbian%5D-%5Bbizdev%5D-%5Bisapi%5D">Fejsbuk: U trci sa Rusijom</a>
        </li>
        <li>
          <a href="https://www.bbc.com/serbian/lat/svet-44144988?xtor=AL-73-%5Bpartner%5D-%5Bdanas.rs%5D-%5Blink%5D-%5Bserbian%5D-%5Bbizdev%5D-%5Bisapi%5D">Fejsbuk protiv govora mržnje, nasilja</a>
        </li>
      </ul>
      <p>„Mislim da bismo se svi složili oko toga da onima koji šire mržnju i pedofilima, ne bi trebalo da dajemo besplatne platforme za promociju stavova i targetiranje žrtava“, dodao je.</p>
      <p>Ranije ovog meseca, međunarodna grupa zakonodavaca tražila je da se ciljane političke reklame na društvenim medijima suspenduju, dok se ova oblast oglašavanja ne uredi zakonima.</p>
      <p>Pred Međunarodnim komitetom za dezinformisanje i lažne vesti je rečeno poslovni model koji su usvojile društvene mreže, učinio „manipulisanje isplativim“.</p>
      <p><a href="https://www.bbc.co.uk/news/uk-politics-50335567?xtor=AL-73-%5Bpartner%5D-%5Bdanas.rs%5D-%5Blink%5D-%5Bserbian%5D-%5Bbizdev%5D-%5Bisapi%5D">sIstraživanje </a>BBC-ja o političkim oglasima za decembarske izbore u Velikoj Britaniji je pokazalo je da se se oglasim targetiraju ključne izborne jedinice i određene starosne grupe.</p>
      <hr/>
      <p><i>Pratite nas na </i><a href="https://www.facebook.com/BBCNewsnasrpskom/">Fejsbuku</a><i> i </i><a href="https://twitter.com/bbcnasrpskom">Tviteru</a><i>. Ako imate predlog teme za nas, javite se na </i>bbcnasrpskom@bbc.co.uk</p>
      <h3>Povezani tekstovi:</h3>
    </article>
  </body>
</html>