<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549444.html/%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D9%86%D8%A8%D8%A7%DB%8C%D8%AF-%D9%85%D9%88%D8%AC%D8%A8-%DA%AF%D8%B1%D8%A7%D9%86%DB%8C-%D8%A7%D8%AC%D9%86%D8%A7%D8%B3-%D8%AF%DB%8C%DA%AF%D8%B1-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T14:10:00+00:00"/>
    <meta property="og:title" content="افزایش قیمت بنزین نباید موجب گرانی اجناس دیگر شود"/>
    <meta property="og:description" content="نماینده مردم اردکان عنوان کرد:ما در جلساتی که در کمیسیون برنامه و بودجه و صحن علنی مجلس داشتیم در صدد هستیم که این اقدام اصلاحی دولت خیلی فشار بر روی مردم وارد نکند و هم اینکه افزایش قیمت بنزین موجب افزایش قیمت کالاهای دیگر نشود."/>
  </head>
  <body>
    <article>
      <h1>افزایش قیمت بنزین نباید موجب گرانی اجناس دیگر شود</h1>
      <h2>تابش:</h2>
      <address>
        <time datetime="2019-11-23T14:10:00+00:00">23 Nov 2019, 14:10</time>
      </address>
      <p>نماینده مردم اردکان عنوان کرد:ما در جلساتی که در کمیسیون برنامه و بودجه و صحن علنی مجلس داشتیم در صدد هستیم که این اقدام اصلاحی دولت خیلی فشار بر روی مردم وارد نکند و هم اینکه افزایش قیمت بنزین موجب افزایش قیمت کالاهای دیگر نشود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>، محمدرضا تابش در گفتگو با خبرنگار <a href="http://yazdrasa.ir/">یزدرسا </a>پیرامون افزایش قیمت بنزین توسط دولت، گفت: در قالب برنامه توسعه ششم طبق قانون دولت می‌توانست سالیانه تدریجی قیمت بنزین را افزایش بدهد اما می‌بایست هر سال بیاید و به تصویب مجلس برساند و بار مالی را آن را هم در بودجه پیش‌بینی کند.</p>
      <p>وی افزود: دو سه بار دولت پیشنهاد افزایش بنزین را در مجلس آورد اما تصویب نشد، چون مردم نگران بودند که این طرف وقتی درآمد مردم افزایش پیدا نمی‌کند و از نظر معیشتی و اقتصادی در تنگنا هستند این افزایش قیمت بنزین بر آن‌ها فشار بیشتری وارد کند و تبعات سوئی داشته باشد.</p>
      <p>
        <b>تلاش‌مان این است که افزایش قیمت بنزین خیلی روی مردم فشار وارد نکند</b>
      </p>
      <p>نماینده اردکان در مجلس شورای اسلامی اظهار داشت: وقتی که این افزایش قیمت اعلام شد چون مجلس تعطیل بود ما بیرون از مجلس جلسه گذاشتیم و یک طرح سه فوریتی توقف افزایش قیمت بنزین و سهمیه‌بندی را دادیم و یک طرح هم بینابینی یعنی بنزین لیتری 500 تومان افزایش پیدا کند و عایدی آن را که حدود 11 هزار میلیارد می‌شد صرف توسعه ناوگان حمل ونقل عمومی و زیرساخت‌ها و سلامت جامعه شود، صبح یکشنبه در مجلس هم پیام رهبر معظم انقلاب به نمایندگان قرائت شد و هم بخشی از سخنان ایشان در درس خارج فقه و اصول از طریق تلویزیون پخش شد که توصه می‌کردند که این کار دولت حمایت شود که بتواند انجام دهد بنابراین دو تا طرح ما به احترام توصیه رهبر انقلاب منتفی شد.</p>
      <p>تابش خاطرنشان کرد: اما ما همچنان در جلساتی که در کمیسیون برنامه و بودجه و صحن علنی مجلس داشتیم در صدد هستیم که این اقدام اصلاحی دولت خیلی فشار بر روی مردم وارد نکند و هم اینکه افزایش قیمت بنزین موجب افزایش قیمت کالاهای دیگر نشود.</p>
      <p>
        <b>تأثیر گرانی بنزین در گرانی کالاهای دیگر زیاد نیست</b>
      </p>
      <p>وی ادامه داد: چون افزایش قیمت بنزین جو روانی به وجود می‌آورد، مثلا وقتی بنزین 500 تومان گران نشده نباید همان نسبتی که بنزین گران شده اجناس و یا کرایه‌ها هم گران شود و تأثیر بنزین خیلی کمتر است در گرانی سایر اجناس و مایحتاج عمومی. حالا ممکن است در تردد اثرش بیشتر باشد اما در برنح و نخود و لوبیا و ماست که آن تأثیر را ندارد.</p>
      <p>نماینده اردکان عنوان کرد: ما جلساتی را گذاشته‌ایم، وزیر صنعت گفته برای سارژ سهمیه بنزین آژانس‌ها و سرویس مدارس اقدام شده است تا آن‌ها نتوانند خیلی خارج از عرف افزایش قیمتی را تحمیل کنند اما درباره سایر کالاها گفته‌اند مشغول هستند و بازرسی را انجام می‌دهند و پیگیری می‌کنند و با متخلفین برخورد می‌کنند اما خود وی هم اذعان داشت به خاطر اینکه جو روانی گرانی بنزین خیلی غلبه دارد ممکن است که به طور کامل نتوانند جلوی افزایش قیمت کالاها را بگیرند اما همه تلاش و سعی‌شان بر این است.</p>
      <p>تابش بیان کرد: ما قوه مجریه نیستیم اما جلسات را تشکیل داده‌ایم، رئیس کمیسیون برنامه و بودجه گفتیم آمده، وزیر صنایع آمده، وزیر اطلاعات آمده، وزیر مخابرات آمده و در کمیسیون‌های مختلف حضور پیدا کرده‌اند و مجلس این خواسته را داشته که این افزایش قیمت منجر به فشار اقتصادی بیشتر بر مردم نشود.</p>
      <p>
        <b>ما باید تلاش کنیم از ظرفیت‌های کشور استفاده کنیم</b>
      </p>
      <p>وی اضافه کرد: البته دولت بخشی از توجیهش این است که ما در مقابل افزایش سایر کالاها داریم آن کمک هزینه را به خانوارها می‌دهیم، اما به نظر من افزایش قیمت تأثیر منفی‌اش بیشتر است از آن کمک‌هزینه‌ای که می‌دهند. ای کاش این کمک هزینه داده نمی‌شد و اینقدر ما قیمت را افزایش نمی‌دادیم و درحد همان 500 تومان  افزایش قیمت بود و آن 500 تومان هم صرف توسعه زیرساخت‌ها می‌شد.</p>
      <p>تابش تصریح کرد: در هر صورت این طرف مردم هستند و درآمد سرانه پایین و فشار اقتصادی بالا، آن طرف کشور است و ظرفیت‌های مادی و معنوی بسیاری که  دارد و ما باید تلاش کنیم از این ظرفیت‌ها استفاده کنیم و درآمد سرانه مردم را بالا ببریم، درآمد سرانه 4هزار دلاری را 20 هزاز دولار کنیم این راهی است که باید برویم و این بسته به تعاملات بین‌المللی و پیوند محکم مردم با حاکمیت و استفاده از ظرفیت‌های داخلی دارد.</p>
      <p>وی گفت: ما باید این کار را انجام دهیم و همه تلاش‌مان معطوف به این باشد، من نمونه‌اش را می‌خواهم بگویم در ادرکان ما این شکل گرفته یعنی ما از همه ظرفیت‌ها استفاده کرده‌ایم و برای مردم اشتغال ایجاد کردیم و درآمد ایجاد کردیم، ممکن است تبعات سوئی هم داشته باشد که باید آن‌ها را برطرف کنیم مثلا مشکلات محیط‌زیستی را باید تلاش کنیم برطرف کنیم اما در آن شهر یک نفر اعتراض نکرد چون از نظر معیشتی و اقتصادی مردم نسبیتا تأمین هستند و در همه کشور هم ما باید همین کار را انجام دهیم.</p>
      <p>انتهای پیام/</p>
      <p> </p>
    </article>
  </body>
</html>