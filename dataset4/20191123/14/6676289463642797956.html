<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/horoscop/top-3-zodii-vor-cunoaste-adevarata-dragoste-final-an-327061.html"/>
    <meta property="og:site_name" content="Observator"/>
    <meta property="article:published_time" content="2019-11-23T14:09:00+00:00"/>
    <meta property="og:title" content="Top 3 zodii care vor cunoaște adevărata dragoste pe final de an"/>
    <meta property="og:description" content="Toate - iar dragostea nu face excepție - vin la momentul potrivit. O vor simți pe propria piele trei zodii, pentru care finalul lui 2019 ar putea aduce cel mai de preț cadou."/>
  </head>
  <body>
    <article>
      <h1>Top 3 zodii care vor cunoaște adevărata dragoste pe final de an</h1>
      <address><time datetime="2019-11-23T14:09:00+00:00">23 Nov 2019, 14:09</time> by <a rel="author">Redactia Observator</a></address>
      <p>
        <b>
          <b>Toate - iar dragostea nu face excepție - vin la momentul potrivit. O vor simți pe propria piele trei zodii, pentru care finalul lui 2019 ar putea aduce cel mai de preț cadou.</b>
        </b>
      </p>
      <p>Va fi nevoie, însă, de un prim pas, chiar dacă îndoielile sunt mari - tentațiile, multe - iar perspectiva unei noi dezamăgiri dureros de reală.</p>
      <h3>Taur</h3>
      <p>Pentru nativii din zodia Taur, dragostea se confundă cu poveștile siropoase din filme. Din acest motiv mulți nici nu reușesc să o găsească, trecând pe lângă ea de nenumărate ori, într-o căutare neîncetată, dar inutilă. Cei care vor deschide ochii, însă, ar putea realiza ca persoana potrivită este doar la câțiva metri distanță, iar realitatea mult mai colorată decât nenumăratele iluzii ale imaginației. De altfel, totul pornește de la o schimbare profundă de ordin interior, nu de la circumstanțe favorabile întâlnirilor romantice. Taurii care vor reuși să-și descopere adevăratele dorințe au parcurs deja jumătate din drum.</p>
      <h3>Scorpion</h3>
      <p>Greu de ințeles cum Scopionii, seducătorii zodiacului, reușesc cu atît de multă pricepere să rămână singuri. Standardele înalte, nenumăratele tentații dar și predispoziția lor de a fi mereu aiuriți și visători îi lasă pentru mulți nativi din Scorpioni singuri cuc, asta deși au toate carțile în mână. Soluția la problema lor, dacă există una, este să renunțe la a mai urmări perfecțiunea întruchipată și să coboare preferabil printre oameni, acolo unde există atât calități, cât și defecte. De altfel, este imposibil să cunoști o persoană reală, în carne și oase, dacă tot ce cauți este o fantasmă. În rest, e doar o problemă de zile.</p>
      <h3>Pești</h3>
      <p>Poate că Peștii ar trebui să înceapă să vorbească, atunci când pun ochii pe o persoană, pentru că nu are nimeni timp să le citească gândurile, mai ales dacă se ascund cu un talent de cercetaș. E greu spre imposibil să cunoști pe cineva, dacă tot ce faci este să plănuiești scenarii, fără a face niciun pas concret. Un simplu salut poate schimba destine, dar până și acest cuvânt trebuie rostit. În fond, în cel mai rău caz, nativii din Pești își vor face un nou prieten. În cel mai bun caz, urmează o aventură de neuitat. Iar asta mai devreme decât își pot imagina.</p>
    </article>
  </body>
</html>