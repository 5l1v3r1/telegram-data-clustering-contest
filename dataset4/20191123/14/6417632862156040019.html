<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/aziz-toxtaboev-hisob-oyinga-mos-boldi-deya-olmayman"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-23T14:12:40+00:00"/>
    <meta property="og:title" content="Азиз Тўхтабоев: “Ҳисоб ўйинга мос бўлди дея олмайман”"/>
    <meta property="og:description" content="Coca Cola суперлига 24-тур доирасидаги &quot;Қўқон-1912&quot; – АГМК учрашувидан кейинги матбуот анжуманининг иккинчи қисмида “Қўқон-1912” жамоаси бош мураббийи Азиз Тўхтабоев қатнашди."/>
  </head>
  <body>
    <article>
      <h1>Азиз Тўхтабоев: “Ҳисоб ўйинга мос бўлди дея олмайман”</h1>
      <h2>Coca Cola суперлига 24-тур доирасидаги "Қўқон-1912" – АГМК учрашувидан кейинги матбуот анжуманининг иккинчи қисмида “Қўқон-1912” жамоаси бош мураббийи Азиз Тўхтабоев қатнашди.</h2>
      <address>
        <time datetime="2019-11-23T14:12:40+00:00">23 Nov 2019, 14:12</time>
      </address>
      <p>- Бугунги ўйинга айтадиган бўлсак, рақибга ҳурмат сақлаган ҳолда айтадиган бўлсак, ҳисоб ўйинга мос бўлди, дея олмайман. Футболчиларимиз охиригача курашишди. Бугун бизга омад етишмади. Мухлисларимизга шундай об-ҳавода бизни стадионга келиб қўллаб-қувватлаб турганликлари учун раҳмат айтамиз.</p>
      <p>Ойбек Рустамов, Мурод Холмуҳаммедов ва Ҳожимат Эркиновлар турли терма жамоалар йиғинида бўлиб қайтишди. Шунинг учун Ойбек ва Хожиматни захирадан майдонга туширишга қарор қилдик.</p>
      <p>Яна бир бор айтаман бугунги баҳсда бизга омад етишмади. Футболчиларга вазиятларни голга айлантиришда бироз совуққонлик ҳам етишмади. Қолаверса АГМК дарвозабони бугунги ўйинда жуда ишончли ўйин намойиш қилди.</p>
      <p>Бизни олдинда иккита водий “дерби”си кутиб турибди. Водийда “дерби”лар доим жанговор ўтади. Олдиндаги ўйинларга  фақат ғалаба қозонишни кўзлаган ҳолда  тайёргарлик кўрамиз.</p>
      <figure>
        <img src="https://championat.asia/upload/storage/530393_original.jpg"/>
      </figure>
      <p>Манба : <a href="http://kokand1912.uz/">kokand1912.uz</a></p>
    </article>
  </body>
</html>