<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191123_04732470"/>
    <meta property="og:site_name" content="De Standaard"/>
    <meta property="article:published_time" content="2019-11-23T14:32:00+00:00"/>
    <meta property="og:title" content="Wereldkampioene Mikaela Shiffrin skiet naar recordzege in Finland"/>
    <meta property="og:description" content="Wereldkampioene Mikaela Shiffrin heeft zaterdag de eerste wereldbekermanche slalom van het nieuwe seizoen met overmacht gewonnen. De 24-jarige Amerikaanse ..."/>
  </head>
  <body>
    <article>
      <h1>Wereldkampioene Mikaela Shiffrin skiet naar recordzege in Finland</h1>
      <address>
        <time datetime="2019-11-23T14:32:00+00:00">23 Nov 2019, 14:32</time>
      </address>
      <p>
        <b>Wereldkampioene Mikaela Shiffrin heeft zaterdag de eerste wereldbekermanche slalom van het nieuwe seizoen met overmacht gewonnen. De 24-jarige Amerikaanse boekte haar 41e slalomzege, niemand doet beter. Tot nu deelde ze het record met de Zweed Ingemar Stenmark.</b>
      </p>
      <p>In het Finse Levi liet de drievoudige winnares van het algemene wereldbekerklassement een chrono van 1:57.57 optekenen, goed voor de 61e WB-zege uit haar carri√®re. Ze was 1.78 sneller dan de Zwitserse Wendy Holdener. De Oostenrijkse Katharina Truppe vervolledigde het podium, op 1.94.</p>
      <p>In de eerste run moest Shiffrin Petra Vlhova met 13 honderdsten voor zich dulden. De Amerikaanse profiteerde van een val van de Slovaakse in de tweede run.</p>
    </article>
  </body>
</html>