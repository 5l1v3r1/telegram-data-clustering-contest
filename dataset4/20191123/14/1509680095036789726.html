<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/maharashtra-vidhansabha-election2019-news/marathi-actress-sonalee-kulkarni-speak-up-on-government-formation-maharashtra-ssj-93-2021127/"/>
    <meta property="og:site_name" content="लोकसत्ता"/>
    <meta property="article:published_time" content="2019-11-23T14:17:18+00:00"/>
    <meta property="og:title" content="सोनाली कुलकर्णीचं ‘पवार’फूल ट्विट"/>
    <meta property="og:description" content="प्रविण तरडेनंतर अभिनेत्री सोनाली कुलकर्णीनेदेखील तिचं मत मांडलं आहे"/>
  </head>
  <body>
    <article>
      <h1>सोनाली कुलकर्णीचं ‘पवार’फूल ट्विट</h1>
      <h2>प्रविण तरडेनंतर अभिनेत्री सोनाली कुलकर्णीनेदेखील तिचं मत मांडलं आहे</h2>
      <address><time datetime="2019-11-23T14:17:18+00:00">23 Nov 2019, 14:17</time> by <a rel="author">लोकसत्ता ऑनलाइन</a></address>
      <p>देवेंद्र फडणवीस यांनी आज (शनिवारी) मुख्यमंत्री पदाची शपथ घेतल्यानंतर सोशल मीडियावर एकच चर्चा रंगली आहे. राज्यपाल भगतसिंह कोश्यारी यांच्या उपस्थितीत राजभवनात देवेंद्र फडणवीस यांनी मुख्यमंत्री पदाची तर अजित पवार यांनी उपमुख्यमंत्री पदाची शपथ घेतली. या शपथविधी सोहळ्यानंतर सोशल मीडियावर एकच चर्चा रंगल्याचं पाहायला मिळत आहे. त्यातच कलाविश्वातही ही चर्चा रंगली असून अभिनेता, दिग्दर्शक प्रविण तरडे यांनी काही वेळापूर्वीच फेसबुकच्या माध्यमातून त्यांचं मत व्यक्त केलं. त्यानंतर आता अभिनेत्री सोनाली कुलकर्णीनेदेखील तिचं मत मांडलं आहे.</p>
      <p>‘नटरंग’फेम सोनाली कुलकर्णीने ट्विटरवर एक पोस्ट शेअर केली आहे. यामध्ये तिने राजकीय ड्रामाचा पावर full end झाला असं म्हणत तुम्हाला काय वाटतंय असं म्हटलं आहे. ‘पवार’ play शिवाय जिंकता येत नाही….असं दिसतंय…क्रिकेट वर्ल्डकप फायनल काय नाही तर #महाराष्ट्रविधानसभानिवडणूक काय, पण या राजकीय ड्रामा चा ‘पवार’full end झाला आहे का नाही अजून, काय वाटतंय?, असं ट्विट सोनालीने केलं आहे.</p>
      <figure>
        <iframe data-src="https://twitter.com/meSonalee/status/1198147573535477761?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> दरम्यान, प्रविण तरडे यांनीही 23 नोव्हेंबर 2018 एक वर्षांपूर्वी ” मुळशी पॅटर्न ” रिलीज झाला होता. आज 23 नोव्हेंबर 2019 महाराष्ट्र पॅटर्न रिलीज झाला, अशी पोस्ट शेअर केली. सध्या सर्वच स्तरामधून मुख्यमंत्री देवेंद्र फडणवीस आणि उपमुख्यमंत्री अजित पवार यांच्यावर शुभेच्छांचा वर्षाव होत आहे.</p>
      <related>
        <a href="https://www.loksatta.com/maharashtra-vidhansabha-election2019-news/nitin-gadkari-reaction-over-government-formation-in-maharashtra-bmh-90-2021164/"/>
      </related>
    </article>
  </body>
</html>