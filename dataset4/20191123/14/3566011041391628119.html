<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549463.html/%D8%B2%D9%86%D8%A7%D9%86-%D9%BE%DB%8C%D8%B4-%D9%82%D8%B1%D8%A7%D9%88%D9%84%D8%A7%D9%86-%D8%AC%D9%86%DA%AF-%D9%86%D8%B1%D9%85-%D9%88-%D8%AA%D9%87%D8%A7%D8%AC%D9%85-%D9%81%D8%B1%D9%87%D9%86%DA%AF%DB%8C-%D9%87%D8%B3%D8%AA%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T14:53:00+00:00"/>
    <meta property="og:title" content="زنان پیش قراولان جنگ نرم و تهاجم فرهنگی هستند"/>
    <meta property="og:description" content="عضو هیئت علمی دانشگاه حضرت زینب (س) گفت: امروز بسیج در دفاع مقدس به سر می برد اما جنگ امروز جنگ نرم است که اگر دوره ای جنگ نظامی بود و پیش قراولان این جنگ برادارن بودند امروز در جنگ نرم و تهاجمات و شبیخون های فرهنگی زنان پیش قراولان هستند."/>
  </head>
  <body>
    <article>
      <h1>زنان پیش قراولان جنگ نرم و تهاجم فرهنگی هستند</h1>
      <h2>عضو هیئت علمی دانشگاه حضرت زینب (س):</h2>
      <address>
        <time datetime="2019-11-23T14:53:00+00:00">23 Nov 2019, 14:53</time>
      </address>
      <p>عضو هیئت علمی دانشگاه حضرت زینب (س) گفت: امروز بسیج در دفاع مقدس به سر می برد اما جنگ امروز جنگ نرم است که اگر دوره ای جنگ نظامی بود و پیش قراولان این جنگ برادارن بودند امروز در جنگ نرم و تهاجمات و شبیخون های فرهنگی زنان پیش قراولان هستند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://yazdrasa.ir/">یزدرسا،</a> مریم ورزدار پیش از ظهر امروز در همایش بزرگ بسیج جامعه زنان استان یزد با اشاره به نقش بسج در طول 40 سال انقلاب اسلامی گفت: همه انقلاب های جهان بعد از مدتی رو به افول می روند و مبانی اصلی خود را فراموش می کنند و دست از شعارهای خود بر می دارند اما یکی از عواملی که باعث شد نظام مقدس جمهوری اسلامی ایران با این پایداری که با آن مواجه هستیم باقی بماند همین تشکل بسیج است.</p>
      <p>وی با بیان این که بسیج در حقیقت معجزه ای از طرف امام (ره) بود که نظام و انقلاب را ازدرون بیمه کرده است؛ تصریح کرد: یکی از دلایل ثبات انقلاب ایران، تشکل بسیج است که مانند شجره طیبه‌ای که ریشه ی آن در زمین است اما شاخه های آن در آسمان است به این معنی که متصل به مبانی وحیانی و دینی است و این چیزی  است که بسیج را ماندگار کرده و در راستای ماندگاری بسیج، انقلاب نیز ماندگار شده است.</p>
      <p>عضو هیئت علمی دانشگاه حضرت زینب (س) با اشاره به پیام مقام معظم رهبری به کنگره هفت هزار زن شهید اظهار داشت: ایشان برای اولین بار واژه الگوی سوم را در پیام‌شان  به کنگره هفت هزار زن شهید مطرح کردند؛  اما محتوای این الگوی سوم بعد از انقلاب توسط حضرت امام (ره) نیز مطرح  شده بود و زنان ما متوجه شدند که الگوی زن شرقی و زن غربی که مطرح است الگوی مطلوب و مورد تایید امام (ره) نیست.</p>
      <p>ورزدار اذعان داشت: علی رغم آن که هیچ پیشینه و سابقه ای برای طراحی و اجرای طرح الگوی سوم بعد ازا نقلاب وجود نداشت اما زنان ایران به خوبی درک کردند و نقش خودشان را به خوبی شناختند و به ایفای نقش پرداختند که این  از معجزات الهی است.</p>
      <p>وی از دیگر دلایل ماندگاری انقلاب ایران را توجه به نقش زنان دانست و ادامه داد: یکی از دلایل ماندگاری انقلاب توجه امام به نقش کلیدی زنان در بحث تمدن سازی بود. تفاوتی که انقلاب امام داشت این بود که زنان را به عنوان رکن رکین تمدن اسلامی تلقی می کردند و به این مطلب باور داشتند.</p>
      <p>ورزدار با بیان این که رهبر انقلاب از دو الگوی  زن غربی و شرقی به عنوان دو الگوی منفی یاد می کنند  ادامه داد: زنی که از اجتماع خود و وضعیت فرهنگی خانواده خود باخبر نباشد؛ قطعا نمی تواند در محیط خانواده نیز موثر باشد و نمی تواند از تهاجمات و شبیخون هایی که خانواده و جامعه اش را هدف قرار داده جلوگیری کند.</p>
      <p>وی با اشاره به ویژگی های الگوی زن غربی گفت: ابزار نمودن زن و این که زن فقط ابزاری  برای تلذذ جنسی مردان است در فرهنگ غربی شکل گرفته و در حقیقت مردواره بودن زنان را  به عنوان هدف الگوی زن غربی مطرح می شود و مهمترین ظلمی که در الگوی  زن غربی به زنان شده این است که  حق کرامت انسانی زن فراموش شده  است.</p>
      <p>مدرس دانشگاه امام صادق (ع) با بیان این که زنان ایرانی در  پیروزی انقلاب، دفاع مقدس و پس از آن نقش های موثر و متفاوتی  را ایفا کرده اند افزود: در الگوی سوم از زنان مسلمان ایرانی به عنوان معماران جدید ایران یاد می شود به عبارتی نقشی که  رهبر انقلاب در الگوی سوم برای زنان تعریف کردند نقش مهندسی و معمارگونه است و ایشان می فرمایند زنان مسلمان ایران ثابت کردند که می توان عفیف، نجیب و شریف بود اما در عین حال در متن و مرکز بود و تاریخ ساز شد.</p>
      <p>ورزدار ادامه داد: در تشکل بسیج، زنان ثابت کردند که می توان ملتزم به الگوی سوم شد و این الگو قابل عملیاتی شدن دارد و این الگو شعار و آرمان گرایانه نیست که  قابل تحقق نباشد و تشکل بسیج توانسته این الگوی سوم را طراحی و به اجرا درآورد و نقش  تمدن سازی زنان نیز در بسیج به خوبی شکل گرفته است.</p>
      <p>وی با بیان این که تمدن بر سه اصل علم، فرهنگ و اقتصاد استوار است تاکید کرد: زنان در همه توصیه هایی که در بیانیه گام دوم آورده شده می توانند نقش آفرینی کنند و بسیج زمینه این نقش آفرینی را برای زنان فراهم کرده است؛ البته مشروط به این که خود زنان به این موضوع باور داشته باشند که می توانند در این حوزه نقش افرینی کنند و دوم باور کسانی که  ساختارها در اختیار ان ها است.</p>
      <p>ورزدار تصریح کرد: در موضوع الگوی سوم برای زنان سه ساحت رشد و تعالی خود، رشد و تعالی خانواده و ولایت اجتماعی مطرح شده است که هر سه این ساحت ها در بحث تمدن‌سازی و نقش آفرینی زنان است.</p>
      <p>وی تصریح کرد:طبق ولایت اجتماعی که درالگوی زن سوم مطرح شده است زنان باید چشم تیز بین جامعه باشند یکی از عرضه هایی که خیلی مشهود است بحث عفاف و حجاب است اما باید در همه عرصه های باید فعال باشند؛ در بسیاری از موارد از طریق سبک زندگی است که فرهنگ غرب در حال نفوذ به خانواده های ایرانی است.</p>
      <p>ورزدار با بیان این که زنان بسیجی اگر بخواهند نقش خودشان را در بحث تمدن سازی رقم بزنند  باید هر سه ساحت را مورد توجه خود قرار دهند افزود: منظور از ولایت اجتماعی مدیریت اجتماعی نیست؛ ولایت اجتماعی یعنی صلاح و فساد یک جامعه به صلاح و فساد زنان ان جامعه بستگی دارد چرا که نقش زنان در صلاح جامعه نقش بسیار کلیدی است و خود زنان باید به این باور برسند تا بتوانند نقش خود را در حوزه تمدن سازی ایفا بکنند.</p>
      <p>وی تاکید کرد: زنان به دلیل مادر بودن؛ همسر بودن و حتی دختر بودن بسیار می توانند در حوزه سبک زندگی نقش افرین باشند. و از آن جایی که چون عمدتا فرهنگ ها از طریق سبک زندگی تغییر می کنند اگر ما سبک زندگی اسلامی و ایرانی را داشته باشیم می توانیم در زمینه  فرهنگ و تمدن سازی نیزنقش افرین باشیم.</p>
      <p>این مدرس دانشگاه  با اشاره به نقش زنان در جامعه گفت: امروز بسیج در دفاع مقدس به سر می برد اما جنگ امروز جنگ نرم است که اگر دوره ای  جنگ نظامی بود و پیش  قراولان این جنگ برادارن بودند  امروز در جنگ نرم و تهاجمات و شبیخون های فرهنگی  زنان پیش قراولان هستند.</p>
      <p>ورزدار افزود: زنان در عرصه فرهنگ بیشتر از مردان می توانند موثر باشند زیرا  ابزارهایی که در حوزه فرهنگ  در اختیار  زنان است قدرتمندتر از ابزارهایی است که  در اختیار مردان است. زنان در این جبهه جنگ  نرم پیش قراول هستند وباید این نقش خود را به خوبی شناسایی کرده وانجام تکلیف کنند.</p>
      <p>انتهای پیام/ق</p>
    </article>
  </body>
</html>