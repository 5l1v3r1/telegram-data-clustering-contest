<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260372/manolis-glezos-veltionetai-i-katastasi-tis-ygeias-toy-vgike-apo-ti-meth"/>
    <meta property="og:site_name" content="LiFO"/>
    <meta property="article:published_time" content="2019-11-23T14:22:00+00:00"/>
    <meta property="og:title" content="Μανώλης Γλέζος: Βελτιώνεται η κατάσταση της υγείας του - Βγήκε από τη ΜΕΘ"/>
    <meta property="og:description" content="Βελτιωμένη είναι η κατάσταση της υγείας του Μανώλη Γλέζου, σύμφωνα με νεότερο ιατρικό ανακοινωθέν"/>
  </head>
  <body>
    <article>
      <h1>Μανώλης Γλέζος: Βελτιώνεται η κατάσταση της υγείας του - Βγήκε από τη ΜΕΘ</h1>
      <h2>Βελτιωμένη είναι η κατάσταση της υγείας του Μανώλη Γλέζου, σύμφωνα με νεότερο ιατρικό ανακοινωθέν</h2>
      <address><time datetime="2019-11-23T14:22:00+00:00">23 Nov 2019, 14:22</time> by <a rel="author">NEWSROOM</a></address>
      <p>
        <b>Βελτιωμένη είναι η κατάσταση της υγείας του <a href="https://www.lifo.gr/tags/%CE%9C%CE%B1%CE%BD%CF%8E%CE%BB%CE%B7%CF%82+%CE%93%CE%BB%CE%AD%CE%B6%CE%BF%CF%82">Μανώλη Γλέζου</a> ο οποίος βγήκε από τη ΜΕΘ, σύμφωνα με νεότερο ιατρικό ανακοινωθέν.</b>
      </p>
      <p>Ειδικότερα όπως αναφέρουν οι γιατροί σε νεότερο ανακοινωθέν, η κατάσταση της υγείας του Μανώλη Γλέζου που νοσηλεύεται στο ΝΙΜΤΣ, παρουσιάζεται σταδιακά βελτιωμένη.</p>
      <p>Σύμφωνα με το ιατρικό ανακοινωθέν, το τελευταίο 24ωρο παρατηρήθηκε βελτίωση της κλινικής του εικόνας και έγινε ελαφρά κινητοποίηση με τον Μανώλη Γλέζο να μεταφέρεται από τη καρδιολογική ΜΕΘ σε κρεβάτι ΜΑΦ (Μονάδα Αυξημένης Φροντίδας).</p>
      <p>Υπενθυμίζεται ότι ο Μανώλης Γλέζος είχε κάνει εισαγωγή, στο νοσοκομείο ΝΙΜΙΤΣ την περασμένη εβδομάδα για έλεγχο νευρολογικής πάθησης. Λόγω του καρδιολογικού ιστορικού του ωστόσο, κρίθηκε σκόπιμη η παρακολούθηση του στην καρδιολογική μονάδα.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/politics/260265/ton-manoli-glezo-sto-nimts-episkeftike-o-tsipras"/>
      </related>
    </article>
  </body>
</html>