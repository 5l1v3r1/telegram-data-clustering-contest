<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/vest-hem-tottenhem-rezultat-matchu-angliyskoji-prem-yer-ligi-50055296.html"/>
    <meta property="og:site_name" content="НВ"/>
    <meta property="article:published_time" content="2019-11-23T14:25:00+00:00"/>
    <meta property="og:title" content="Клуб Ярмоленка програв Тоттенхему у першому матчі Моуріньо"/>
    <meta property="og:description" content="Тоттенхем під керівництвом нового наставника Жозе Моуріньо переміг у лондонському дербі Вест Хем в рамках 13 туру англійської Прем'єр-ліги."/>
  </head>
  <body>
    <article>
      <h1>Клуб Ярмоленка програв Тоттенхему у першому матчі Моуріньо</h1>
      <h2>Тоттенхем під керівництвом нового наставника Жозе Моуріньо переміг у лондонському дербі Вест Хем в рамках 13 туру англійської Прем'єр-ліги.</h2>
      <address>
        <time datetime="2019-11-23T14:25:00+00:00">23 Nov 2019, 14:25</time>
      </address>
      <p>На 36-й хвилині Сон Хин Мін відкрив рахунок, відправивши м’яч у сітку ударом низом з близької відстані. Уже через сім хвилин «шпори» подвоїли перевагу. На вістрі атаки знову опинився Сон Хин Мін, який прострілив на Лукаса, а той замкнув пас на дальній стійці.</p>
      <p>На початку другого тайму Кейн після навісу Ор'є ударом головою забив третій гол у ворота господарів. Вест Хему все ж вдалося уникнути розгрому після голів Антоніо на 73-й хвилині та Огбонни в компенсований арбітром час.</p>
      <p>Тоттенхем перервав 5-матчеву безвиграшну серію у чемпіонаті і набрав 17 очок.</p>
      <p>Український нападник Вест Хема Андрій Ярмоленко вийшов у матчі зі старту, але на 56-й хвилині був замінений.</p>
      <p>Вест Хем — <b>Тоттенхем</b> 2:3<br/><b>Голи:</b> Антоніо, 73, Огбонна, 90+7 — Сон Хин Мін, 36, Лукас, 43, Кейн, 50</p>
      <p>20 листопада <a href="https://nv.ua/ukr/sport/football/zhoze-mourinyu-ocholiv-tottenhem-50054539.html">Жозе Моурінью став головним тренером Тоттенхема</a>, замінивши на цій посаді <a href="https://nv.ua/ukr/sport/football/pochettino-tottenhem-ogolosiv-pro-vidstavku-trenera-50054516.html">звільненого Маурісіо Почеттіно</a>.</p>
    </article>
  </body>
</html>