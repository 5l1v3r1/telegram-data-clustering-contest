<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/special-report/travel-eat-shop/news_539335/"/>
    <meta property="og:site_name" content="INNnews"/>
    <meta property="article:published_time" content="2019-11-23T14:21:22+00:00"/>
    <meta property="og:title" content="โครงการล่องแพพระปรงชวนชมย่านรี!"/>
    <meta property="og:description" content="ผู้สื่อข่าว จ.ปราจีนบุรีรายงานว่า ที่องค์การบริหารส่วนต…"/>
  </head>
  <body>
    <article>
      <h1>โครงการล่องแพพระปรงชวนชมย่านรี!</h1>
      <h2>ปราจีนบุรี- โครงการล่องแพ พระปรง ชวนชมย่านรี!!</h2>
      <address>
        <time datetime="2019-11-23T14:21:22+00:00">23 Nov 2019, 14:21</time>
      </address>
      <p>ผู้สื่อข่าว จ.ปราจีนบุรีรายงานว่า ที่องค์การบริหารส่วนตำบลย่านรี (อบต.) นายวัลลภ ประวัติวงศ์ นายอำเภอกบินทร์บุรี เป็นประธานประชุมโครงการ “ล่องแพ” พระปรง ชวนชมย่านรีด้วยชุมชนตำบลย่านรี เป็นชุมชนที่มีแม่น้ำพระปรงไหลผ่าน และมีสถานที่สักการะพระศักดิ์สิทธิ์ ใกล้กับแม่น้ำเหมาะแก่การคมนาคมทางน้ำ และจัดกิจกรรมหรือวัฒนธรรมประเพณีให้เกิดขึ้นในชุมชน เช่นการทอดกฐินทางน้ำ แห่เทียนเข้าพรรษา ลอยกระทง และต้องการรับนักท่องเที่ยวเที่ยวล่องแพ ทานอาหารด้วยกันพร้อมทั้งมีการบริการบริหารสถานที่จัดประชุม สัมนา ศึกษาดูงาน ดังนั้นชุมชน ต.ย่านรีจึงเห็นความสำคัญของการจัดทำโครงการ”ล่องแพ” พระปรง ชวนชมย่านรี นี้ขึ้นเพื่อส่งเสริม และพัฒนาแหล่งท่องเที่ยวให้เกิดขึ้นในท้องถิ่น อันเป็นการสร้างงานและกระจายรายได้สู่ประชาชนเป็นแหล่งรองรับนักท่องเที่ยวที่ต้องการสัมผัสธรรมชาติอย่างสะดวกสบาย มีความปลอดภัยและราคาประหยัดอนุรักษ์สภาพแวดล้อมตามธรรมชาติและขนบธรรมเนียมประเพณีของท้องถิ่นไว้ให้ยาวนาน</p>
      <figure>
        <img src="https://www.innnews.co.th/wp-content/uploads/2019/11/2098176-1024x576.jpg"/>
      </figure>
      <p>จากการสอบถามชาวบ้านและนักเรียนส่วนใหญ่มีความคิดเห็นตรงกันว่าการที่อปท.จัดกิจกรรมโครงการดังกล่าวถือว่าดีแก่ส่วนรวม นอกจากนี้นักท่องเที่ยวที่จะมาเที่ยวชมย่านรี ผู้ที่ยังไม่เคยเห็นค้างคาวแม่ไก่ จะได้ชมค้างคาวแม่ไก่นับพันๆตัวที่มาอาศัยอยู่ในป่ายางนาริมแม่น้ำพระปรงอีกด้วย</p>
      <p>คาดว่าจะดำเนินการจัดทำโครงการนี้เต็มรูปแบบปีใหม่นี้ ท่านใดสนใจที่จะมาเที่ยวชมสามารถติดต่อสอบถามข้อมูลได้ที่นายวิทวัฒน์ นาแรมงามประธานชมรมล่องแพย่านรี เบอร์โทรศัพท์087-148-1909</p>
      <figure>
        <img src="https://www.innnews.co.th/wp-content/uploads/2019/11/2098290.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/2098274.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/44895-1024x576.jpg"/>
      </figure>
    </article>
  </body>
</html>