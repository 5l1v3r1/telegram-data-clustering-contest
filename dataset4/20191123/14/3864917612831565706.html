<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-technology/2824115-stucne-osvitlenna-vnoci-moze-spriati-vimirannu-komah.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-23T14:28:00+00:00"/>
    <meta property="og:title" content="Штучне освітлення вночі може сприяти вимиранню комах"/>
    <meta property="og:description" content="Штучне освітлення вночі може сприяти скороченню популяції комах - таких, як метелики, що літають навколо ламп."/>
  </head>
  <body>
    <article>
      <h1>Штучне освітлення вночі може сприяти вимиранню комах</h1>
      <h2>Штучне освітлення вночі може сприяти скороченню популяції комах - таких, як метелики, що літають навколо ламп.</h2>
      <address>
        <time datetime="2019-11-23T14:28:00+00:00">23 Nov 2019, 14:28</time>
      </address>
      <p>Про це повідомляє <a href="https://www.theguardian.com/environment/2019/nov/22/light-pollution-insect-apocalypse">The Guardian</a>.</p>
      <p>«Ми твердо віримо, що штучне освітлення вночі - у поєднанні з втратою місця існування, хімічним забрудненням, інвазивними видами та зміною клімату - призводить до зниження чисельності комах», - наголосили фахівці після проведення понад 150 досліджень.</p>
      <p>Як звернули увагу вчені з Вашингтонського університету в Сент-Луїсі, найбільше від штучного освітлення страждають метелики, що літають навколо ламп - комахи сприймають освітлення за <a href="https://www.ukrinform.ua/tag-misac">Місяць</a>. Третина таких метеликів гине до ранку.</p>
      <p>Науковці також стверджують, що штучне освітлення заважає деяким видам знайти пару і території для розмноження.</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2817687-vceni-viavili-zvazok-miz-zabrudnennam-povitra-ta-rakom-mozku.html">Вчені виявили звʼязок між забрудненням повітря та раком мозку</a>
      </blockquote>
      <p>Через кращу видимість від штучного освітлення комахи частіше стають жертвами щурів, жаб або павуків.</p>
      <p>Спираючись на свої дослідження, вчені пропонують вимикати непотрібні джерела освітлення вночі, і налаштовувати ліхтарі таким чином, щоб уникнути мерехтіння і відтінків світла, що заважають біоритмам комах.</p>
    </article>
  </body>
</html>