<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/regionalni/Zakusali-avtomobili-do-Pamporovo-chaka-se-oshte-snyag-916135"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-23T14:46:00+00:00"/>
    <meta property="og:title" content="Закъсали автомобили до Пампорово, чака се още сняг"/>
    <meta property="og:description" content="Първият сняг падна по високите места в България, като успя да натрупа и по някои основни пътища. Слу..."/>
  </head>
  <body>
    <article>
      <h1>Закъсали автомобили до Пампорово, чака се още сняг</h1>
      <address>
        <time datetime="2019-11-23T14:46:00+00:00">23 Nov 2019, 14:46</time>
      </address>
      <p>Първият сняг падна по високите места в България, като успя да натрупа и по някои основни пътища. Службите разчистват трасето между Чепеларе и Смолян, а в района на Пампорово има заледявания.</p>
      <p>На връх Снежанка снежната покрива е около 20 см., толкова е и при района на Доспат. По пътя за "Кулата" имаше закъсали автомобили, които се наложи да бъдат изтеглени.</p>
      <p>Пътищата са проходими при зимни  условия – мокри и хлъзгави. Два снегорина обработват пътните настилки в курорта в Пампорово, като се опесъчава участъка между Чепеларе и Смолян. Между Бачково и Наречен има паднала скална маса. Там от Агенция "Инфраструктура" разчистват пътните платна.</p>
      <p>На места има мъгла. Полицейски патрули с включена сигнализация помагат на автомобилите и оказват съдействие. От полицията предупреждават шофьорите да карат внимателно и когато видят скална маса, да сигнализират. </p>
      <p>Най-трудно до работа стигнаха тези, които бяха първа смяна в събота. От Областна управа – Смолян следят нивото на реките и язовирите в района. Остават опасността от падащи камъни за районите на Смолян и на Пазарджик.</p>
      <p>Към момента температурата на Пампорово е около 0 градуса и се очакват нови снеговалежи по-късно през деня, съобщава Нова.</p>
    </article>
  </body>
</html>