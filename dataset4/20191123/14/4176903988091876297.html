<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/pens-posetio-americke-trupe-u-iraku-kritikovao-impicment/"/>
    <meta property="og:site_name" content="Krstarica"/>
    <meta property="article:published_time" content="2019-11-23T14:09:00+00:00"/>
    <meta property="og:title" content="Pens posetio američke trupe u Iraku, kritikovao impičment"/>
    <meta property="og:description" content="BAGDAD - Potpredsednik SAD Majk Pens kritikovao je tokom posete američkim trupama u Iraku istragu koja vodi opozivu predsednika Donalda Trampa. On je u"/>
  </head>
  <body>
    <article>
      <h1>Pens posetio američke trupe u Iraku, kritikovao impičment</h1>
      <address><time datetime="2019-11-23T14:09:00+00:00">23 Nov 2019, 14:09</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BAGDAD – Potpredsednik SAD Majk Pens kritikovao je tokom posete američkim trupama u Iraku istragu koja vodi opozivu predsednika Donalda Trampa.</p>
      <p>On je u vazdušnoj bazi Al Asad na zapadu Iraka rekao da Trampova administracija radi na tome da obezbedi novo povećanje plata za oružane snage i nagovestio da istraga o impičmentu usporava taj proces.</p>
      <p>„Gerilska politika i beskrajne istrage usporavaju stvari u Vašingtonu“, rekao je Pens, prenosi AP.</p>
      <p>Pensova nenajavljena poseta Iraku je prva na najvišem nivou od kada je pre dva meseca Tramp naredio povlačenje američkih trupa iz Sirije.</p>
      <p>(Tanjug)</p>
    </article>
  </body>
</html>