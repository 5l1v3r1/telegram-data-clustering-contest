<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://iauto.lv/pie-stures/satiksmes-drosiba/33304-gajeji-iet-boja-vairak-ka-jebkad-vai-tikai-vinu-vaina-video"/>
    <meta property="og:site_name" content="iAuto"/>
    <meta property="article:published_time" content="2019-11-23T14:46:00+00:00"/>
    <meta property="og:title" content="Gājēji iet bojā vairāk kā jebkad – vai tikai viņu vaina? (+ VIDEO)"/>
    <meta property="og:description" content="Saskaņā ar NHTSA (ASV Ceļu satiksmes drošības pārvalde) un Transporta Departamenta informāciju ASV trīs desmitgažu laikā laikā gājuši bojā 6238 gājēji, kas ir iespaidīgs zaudēto dzīvību skaits. Ir pieņemts domāt, ka tā galvenokārt viņu pašu vaina, bet vai tas ir vienīgais iemesls?"/>
  </head>
  <body>
    <article>
      <h1>Gājēji iet bojā vairāk kā jebkad – vai tikai viņu vaina? (+ VIDEO)</h1>
      <address><time datetime="2019-11-23T14:46:00+00:00">23 Nov 2019, 14:46</time> by <a rel="author">iAuto</a></address>
      <p>Saskaņā ar NHTSA (ASV Ceļu satiksmes drošības pārvalde) un Transporta Departamenta informāciju ASV trīs desmitgažu laikā laikā gājuši bojā 6238 gājēji, kas ir iespaidīgs zaudēto dzīvību skaits. Ir pieņemts domāt, ka tā galvenokārt viņu pašu vaina, bet vai tas ir vienīgais iemesls?</p>
      <p>Izdevums Drivetribe.com publicējis interesantu rakstu, kurā apspriesta šī problēma. Mēs dzīvojam laikos, kad pateicoties modernajām tehnoloģijām, automobiļi kļuvuši tik droši kā vēl nekad. Taču, kokam divi gali: modernās tehnoloģijas ieviesušas arī daudzas funkcijas, kas novērš vadītāja uzmanību no ceļa un kopā ar arvien pieaugušo krosoveru popularitāti veido bīstamu sintēzi.</p>
      <p>6238 bojāgājušie ir milzīgs zaudējums un iemesli, protams, tiek meklēti. NHTSA uzskata, ka vainojami mobilie tālruņi, kas “atrauj gājējus un vadītājus no apkārtējās pasaules”, taču, vai tikai? Mūsdienu mašīnas arvien biežāk tiek konstruētas bez fiziskām pogām un tā, ka vajadzīgās funkcijas jāmeklē bakstoties ar pirkstiem pa multimediju sistēmas ekrānu. Pievienojiet tam tādas “neaizvietojamas” funkcijas kā “GM Marketplace” un, lūk, arī pilns problēmu komplekts.</p>
      <p>Mūsdienu jaunākās drošības tehnoloģijas nevar nosaukt par pefektām, ja runa ir par izvairīšanos no negadījumiem kopumā. Tempē, Arizonā, kāda sieviete tika nogalināta, kad tai uzbrauca Uber autopilota vadīts Volvo XC90. Tikai vēlāk atklājās, ka sistēma nebija ieprogrammēta tā, lai atpazītu gājējus, kas ielu šķērso tam neparedzētā vietā. Nebija tā, ka sistēma nevarētu izvairīties no negadījuma, nē – tā vispār nesaprata, ka tāda veida problēma varētu rasties.</p>
      <p>Kā padarīt mūsu transportlīdzekļus drošākus? Vai iestrādāt gaisa spilvenus, kas izšaujas automašīnas ārpusē, kā Volvo to ieviesis V40? Varbūt. Elektriskās automašīnas jau ir padarītas drošākas ar trokšņa imitatoriem, kas darbojas braukšanas laikā ar nelielu ātrumu. Kas attiecas uz arvien pieaugošo krosoveru skaitu, tad tas ir grūti risināms jautājums, tādēļ ka, jo augstāk šie transportlīdzekļi atrodas no zemes, jo grūtāk izdomāt, kā sadursmes brīdī padarīt tos drošākus gājējiem.</p>
      <p>Autoražotāji vēlas, lai jūs uzskatāt, ka viņu drošības funkcijas kļūst labākās un labākās, taču nav vajadzīgs daudz pūļu, lai YouTube ierakstītu "self driving car fails" un noskatītos kaut vai šo video.</p>
      <figure>
        <iframe src="https://www.youtube.com/embed/VsFvU5hMbQY" width="520" height="323" data-service="Youtube" scrolling="no"/>
      </figure>
    </article>
  </body>
</html>