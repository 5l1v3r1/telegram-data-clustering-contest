<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.it/2019/11/oneplus-7t-nuove-custom-rom-disponibili-su-xda/"/>
    <meta property="og:site_name" content="GizChina.it"/>
    <meta property="article:published_time" content="2019-11-23T14:30:09+00:00"/>
    <meta property="og:title" content="OnePlus 7T: nuove custom ROM disponibili in rete"/>
    <meta property="og:description" content="OnePlus 7T si apre ufficialmente al modding, dato che su XDA sono comparse le prime custom ROM ed alcuni custom kernel, tramite cui modificare il sistema."/>
  </head>
  <body>
    <article>
      <h1>OnePlus 7T: nuove custom ROM disponibili in rete</h1>
      <address><time datetime="2019-11-23T14:30:09+00:00">23 Nov 2019, 14:30</time> by <a rel="author">Luca Armentano</a></address>
      <figure>
        <img src="https://gizchina.it/wp-content/uploads/2019/09/Oneplus-7t-0-696x418.jpg"/>
      </figure>
      <p>Abbiamo assistito poco tempo fa alla presentazione ufficiale di <a href="https://gizchina.it/2019/10/oneplus-7t-teardown/">OnePlus 7T</a> e <a href="https://gizchina.it/2019/11/oneplus-7t-pro-aggiornamento-oxygenos-10-0-4/">OnePlus 7T Pro</a>. Sebbene questi due smartphone non siano stati accolti molto bene dalla critica, hanno apportato alcune novità a livello <b>hardware</b> rispetto alla generazione precedente. Quello che più ha risentito di tale intervento è stato OnePlus 7. Nella nuova versione, infatti, l'azienda ha puntato ad un restyling completo. Dopo pochi mesi dalla loro uscita, dunque, ecco che questo smartphone riceve le prime <b>custom ROM</b>, segno che l'era del <b>modding</b> per questa azienda non è mai tramontata.</p>
      <h3>OnePlus 7T si apre subito al modding</h3>
      <figure>
        <img src="https://gizchina.it/wp-content/uploads/2019/09/Oneplus-7t-2.jpg"/>
      </figure>
      <p><b>OnePlus</b> è una delle aziende più conosciute in ambito <b>modding</b>. Dall'uscita del primo smartphone, infatti, questo brand ha sempre avuto un occhio di riguardo verso tutti gli sviluppatori di terze parti, rendendo disponibile i codici sorgenti del kernel quasi immediatamente. Anche su <b>OnePlus 7T</b>, dunque, tali codici sono stati resi disponibili e i vari appassionati hanno potuto sviluppare le prime <b>custom ROM</b> per tale device.</p>
      <p>
        <b>LEGGI ANCHE:</b>
        <br/>
        <a href="https://gizchina.it/2019/10/oneplus-7t-90-hz-giochi-compatibili/">OnePlus 7T a 90 Hz: ecco la lista dei giochi compatibili</a>
      </p>
      <p>Su <i>XDA-Developers</i> si trova, dunque, <b>OmniROM</b> per questo telefono, sebbene l'<b>assenza della TWRP</b> potrebbe rendere più difficoltoso lo sblocco del device. In ogni caso, vi lasciamo il link per accedere al <a href="https://forum.xda-developers.com/oneplus-7t/development/rom-omnirom-oneplus7t-t4003389">thread ufficiale</a>, nel quale vengono spiegati tutti i passaggi necessari per operare su OnePlus 7T. Anche in merito ai <b>kernel modificati</b>, poi, ci sono già alcune soluzioni. Troviamo, dunque, <i>blu_spark kernel</i> che permette di modificare alcuni parametri di sistema, come il feedback aptico, e anche <i>ElementalX kernel</i> che, però, è disponibile solo tramite il download di un'app a pagamento.</p>
      <p>Se doveste eseguire qualche operazione nel modo scorretto, bloccando il dispositivo, potreste affidarvi a questo <a href="https://forum.xda-developers.com/oneplus-7t/how-to/op7t-unbrick-tool-to-restore-device-to-t3994835">thread</a>. Tramite tale metodo andreste a ripristinare una versione precedente della <b>OxygenOS</b>, rimediando al vostro errore.</p>
    </article>
  </body>
</html>