<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806840/%D8%AF%D8%A7%D9%86%D8%B4%DA%AF%D8%A7%D9%87-%D8%B4%D9%87%D8%B1%DA%A9%D8%B1%D8%AF-%D8%AF%D8%B1-%D8%AC%D9%85%D8%B9-%D8%A8%D8%B1%D8%AA%D8%B1%DB%8C%D9%86%E2%80%8C%D9%87%D8%A7%DB%8C-%DB%B4-%D8%B4%D8%A7%D8%AE%D9%87-%D8%B9%D9%84%D9%85%DB%8C-%D8%AF%D9%86%DB%8C%D8%A7-%D9%82%D8%B1%D8%A7%D8%B1-%DA%AF%D8%B1%D9%81%D8%AA"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-23T14:00:00+00:00"/>
    <meta property="og:title" content="در نظام رده‌بندی تایمز؛ دانشگاه شهرکرد در جمع برترین‌های ۴ شاخه علمی دنیا قرار گرفت"/>
    <meta property="og:description" content="دانشگاه شهرکرد در نظام رده‌بندی بین المللی تایمز در بین ۳۱ دانشگاه ایرانی در جمع برترین‌های ۴ شاخه علمی دنیا قرار گرفت."/>
  </head>
  <body>
    <article>
      <h1>در نظام رده‌بندی تایمز؛ دانشگاه شهرکرد در جمع برترین‌های ۴ شاخه علمی دنیا قرار گرفت</h1>
      <h2>دانشگاه شهرکرد در نظام رده‌بندی بین المللی تایمز در بین ۳۱ دانشگاه ایرانی در جمع برترین‌های ۴ شاخه علمی دنیا قرار گرفت.</h2>
      <address>
        <time datetime="2019-11-23T14:00:00+00:00">23 Nov 2019, 14:00</time>
      </address>
      <p>به گزارش گروه دانشگاه خبرگزاری دانشجو،<b> دانشگاه شهرکرد</b> در نظام رده بندی بین المللی تایمز در بین ۳۱ دانشگاه ایرانی در جمع برترین های ۴ شاخه علمی دنیا قرار گرفت.</p>
      <p>تازه‌ترین نظام رتبه‌بندی بین‌المللی تایمز نشان می‌دهد ۳۱ دانشگاه ایرانی در چهار شاخه علمی علوم زیستی، علوم فیزیکی، روانشناسی و علوم بالینی و سلامت در جمع برترین‌های جهان قرار دارند.<br/><br/><b>نظام بین‌المللی رتبه‌بندی تایمز</b> (timeshighereducation) رتبه‌بندی چهار شاخه علمی علوم زیستی، علوم فیزیکی، روانشناسی و علوم بالینی و سلامت را برای سال ۲۰۲۰ منتشر کرده است.<br/><br/>تایمز در این بررسی ۸۲۱ دانشگاه برتر در علوم زیستی، یک هزار و ۵۴ دانشگاه برتر در علوم فیزیکی، ۴۹۴ دانشگاه برتر در روانشناسی و ۷۷۵ دانشگاه برتر در زمینه‌های علوم بالینی، کلینیکی و سلامت را رتبه‌بندی نموده است.<br/><br/>در حوزه علوم زیستی ۱۳ شاخص عملکردی از جمله علوم زیستی، علوم دامپزشکی، کشاورزی و جنگلداری و علوم ورزشی مورد ارزیابی قرار گرفته اند.<br/><br/>دانشگاه کمبریج برای اولین بار توانسته رتبه اول را کسب کند و دانشگاه هاروارد را به رتبه دوم برساند. دانشگاه آکسفورد سوم، <b>موسسه فناوری ماساچوست</b> MIT در رتبه چهارم و <b>دانشگاه استنفورد</b> در رتبه پنجم قرار دارند.<br/><br/>در رده‌بندی تایمز ۲۰۲۰ حوزه علوم زیستی دانشگاه کمبریج از انگلستان، دانشگاه هاروارد از آمریکا، دانشگاه آکسفورد از انگلستان، موسسه فناوری ماساچوست MIT از آمریکا، دانشگاه استنفورد از آمریکا، موسسه فناوری کالیفرنیا از آمریکا، دانشگاه جان هاپکینز از آمریکا، دانشگاه پرینستون از آمریکا، دانشگاه ییل از آمریکا و دانشگاه UCL از انگلستان در زمره۱۰ دانشگاه برتر دنیا قرار گرفتند.<br/><br/><b>در رتبه‌بندی علوم زیستی دانشگاه شهرکرد موفق به کسب رتبه ۷۰۰-۶۰۰ دنیا و در بین ۱۴ دانشگاه برتر ایران و هم رتبه با دانشگاه‌های تهران، تبریز، فردوسی مشهد، گیلان، شهید باهنر کرمان قرار گرفته است.</b><br/><br/>در حوزه علوم فیزیکی ۱۳ شاخص عملکردی از جمله شیمی، فیزیک و نجوم، علوم زمین و دریا، ریاضیات و آمار، زمین‌شناسی و نجوم مورد ارزیابی قرار گرفته اند.<br/><br/>همچنین در رده‌بندی تایمز ۲۰۲۰ حوزه علوم فیزیکی دانشگاه پرینستون از آمریکا، موسسه فناوری کالیفرنیا از آمریکا، دانشگاه کمبریج از انگلستان، دانشگاه استنفورد از آمریکا، دانشگاه هاروارد از آمریکا، موسسه فناوری ماساچوست MIT از آمریکا، دانشگاه آکسفورد از انگلستان، موسسه فناوری زوریخ سوئیس، دانشگاه کالیفرنیا برکلی از آمریکا، دانشگاه شیکاگو از آمریکا در زمره ۱۰ دانشگاه برتر دنیا قرار گرفتند.<br/><br/>در این رتبه‌بندی دانشگاه شهرکرد موفق به کسب رتبه ۹۰۰-۸۰۰ دنیا و هم رتبه با دانشگاه‌های اصفهان، شهید چمران اهواز، شهید باهنر کرمان، ارومیه، یزد، زنجان و در بین ۳۱ دانشگاه برتر ایران قرار گرفت.</p>
    </article>
  </body>
</html>