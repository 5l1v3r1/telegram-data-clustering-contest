<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549404.html/%D9%82%DB%8C%D9%85%D8%AA-%D9%85%D8%B3%DA%A9%D9%86-%D8%AF%D8%B1-%D8%B2%D9%86%D8%AC%D8%A7%D9%86-%D9%88%D8%A7%D9%82%D8%B9%DB%8C-%D9%86%DB%8C%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T14:46:00+00:00"/>
    <meta property="og:title" content="قیمت مسکن در زنجان واقعی نیست"/>
    <meta property="og:description" content="رئیس اتحادیه مشاوران مسکن زنجان گفت: مسکن هنوز به قیمت واقعی خود در زنجان نزدیک نشده و نیاز است اقدامات لازم در این زمینه انجام شود."/>
  </head>
  <body>
    <article>
      <h1>قیمت مسکن در زنجان واقعی نیست</h1>
      <h2>رئیس اتحادیه مشاوران مسکن زنجان:</h2>
      <address>
        <time datetime="2019-11-23T14:46:00+00:00">23 Nov 2019, 14:46</time>
      </address>
      <p>رئیس اتحادیه مشاوران مسکن زنجان گفت: مسکن هنوز به قیمت واقعی خود در زنجان نزدیک نشده و نیاز است اقدامات لازم در این زمینه انجام شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ ابوالفضل طاهری امروز در گفت و گو با خبرنگار <a href="http://www.mojerasa.ir/">موج رسا;</a> اظهار داشت: در ساخت و ساز به صورت میدانی می توان گفت در حال انجام است اما در حد مطلوب نیست.</p>
      <p>وی با بیان اینکه اگر ساخت و ساز افزایش یابد میزان تولید نیز به نحو مطلوبی افزایش می یابد، تصریح کرد: با افزایش  عرضه از تقاضا قیمت ها انفجاری می شود.</p>
      <p>این مسئول با اشاره به اینکه باید آهنگ تولید متناسب با نیاز جامعه باشد، تصریح کرد: هنگامی که تقاضا بالا رفت قیمت ها به شدت افزایش یافته و تورمی می شود.</p>
      <p>رئیس اتحادیه مشاوران مسکن زنجان بیان داشت: در حال حاضر قیمت مصالح کاهش نیافته و با شیب ملایمی افزایش نیز داشته است.</p>
      <p>طاهری با بیان اینکه کاهش 30 درصدی مسکن در زنجان می تواند بیشتر نیز شود، افزود: با رونق تولید مسکن می توان پیش بینی کاهش بیشتری داشت.</p>
      <p>وی با اشاره به اینکه قیمت ساختمان از زمین همواره پیشی می گیرد، افزود: در قیمت ساختمان این کاهش کمتر مشاهده می شود.</p>
      <p>این مسئول خاطرنشان کرد: برای رونق تولید باید برنامه مدونی از سوی مسئولان ارائه شود تا شاهد ساخت و ساز خوبی که موجب کاهش قیمت مسکن شود، بود.</p>
      <p>رئیس اتحادیه مشاوران مسکن زنجان ادامه داد: مسکن هنوز به قیمت واقعی خود در زنجان نزدیک نشده است و نیاز است اقدامات لازم در این زمینه انجام شود.</p>
      <p>انتهای پیام/</p>
    </article>
  </body>
</html>