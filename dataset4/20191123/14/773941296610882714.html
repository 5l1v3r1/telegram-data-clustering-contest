<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economico.gr/quot-leyko-quot-apo-ton-kormpin-se-ena-neo-dimopsifisma-gia-to-brexit/"/>
    <meta property="og:site_name" content="economico.gr"/>
    <meta property="article:published_time" content="2019-11-23T14:38:53+00:00"/>
    <meta property="og:title" content="&quot;Λευκό&quot; από τον Κόρμπιν σε ένα νέο δημοψήφισμα για το Brexit"/>
    <meta property="og:description" content="Ουδέτεροι θα μείνουν οι Εργατική στην περίπτωση ενός νέου δημοψηφίσματος για το Brexit, δήλωσε ο ηγέτης τους Τζέρεμι Κόρμπιν."/>
  </head>
  <body>
    <article>
      <h1>"Λευκό" από τον Κόρμπιν σε ένα νέο δημοψήφισμα για το Brexit</h1>
      <address><time datetime="2019-11-23T14:38:53+00:00">23 Nov 2019, 14:38</time> by <a rel="author">Μαίρη Φωτάκη</a></address>
      <p><b>Ουδέτεροι θα μείνουν</b> οι Εργατική στην περίπτωση <b>ενός νέου δημοψηφίσματος</b> για το Brexit, δήλωσε ο ηγέτης τους Τζέρεμι Κόρμπιν.</p>
      <p>Να υπενθυμίσουμε ότι ο Κόρμπιν έχει δηλώσει ότι <b>θα ήθελε ένα δεύτερο δημοψήφισμα</b>, εφόσον κερδίσει τις εκλογές της 12ης Δεκεμβρίου.</p>
      <p>Ο ηγέτης των Εργατικών έχει δεχθεί έντονες επικρίσεις επειδή είχε αρνηθεί να ξεκαθαρίσει με ποια πλευρά θα τασσόταν, στην περίπτωση ενός νέου δημοψηφίσματος.</p>
      <p>Παράλληλα δήλωσε ότι <b>στην περίπτωση που εκλεγεί πρωθυπουργός</b> θα ήθελε <b>να επαναδιαπραγματευτεί μια συμφωνία αποχώρησης με την Ευρωπαϊκή Ένωση</b> και στη συνέχεια να τη θέσει σε δημοψήφισμα, ζητώντας παράλληλα από τους Βρετανούς ψηφοφόρους να αποφασίσουν <b>εάν θα πρέπει να ακυρωθεί το Brexit και να παραμείνει η χώρα μέλος της Ευρωπαϊκή Ένωση.</b></p>
      <p>«Ο ρόλος μου και ο ρόλος της κυβέρνησής μας θα είναι να διασφαλίσουμε ότι το δημοψήφισμα θα διεξαχθεί σε καλό κλίμα και θα υπακούσουμε στο αποτέλεσμά του», είπε, υπενθυμίζοντας τον βαθύ διχασμό που προκάλεσε το δημοψήφισμα του 2016, όταν το 52% των Βρετανών ψήφισε υπέρ της αποχώρησης.</p>
      <h4>Περισσότερα νέα, ρεπορτάζ και αναλύσεις:<a href="https://economico.gr/">ΠΑΤΗΣΤΕ ΕΔΩ</a></h4>
    </article>
  </body>
</html>