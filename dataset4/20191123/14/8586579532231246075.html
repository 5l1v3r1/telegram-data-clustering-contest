<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/mike-penceten-iraka-surpriz-ziyaret-257608h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T14:41:00+00:00"/>
    <meta property="og:title" content="Mike Pence'ten Irak'a sürpriz ziyaret!"/>
    <meta property="og:description" content="ABD Başkan Yardımcısı Mike Pence, yaklaşık iki aydır hükümet karşıtı gösterilere sahne olan Irak'ın başkenti Bağdat'a sürpriz bir ziyaret gerçekleştirdi."/>
  </head>
  <body>
    <article>
      <h1>Mike Pence'ten Irak'a sürpriz ziyaret!</h1>
      <address><time datetime="2019-11-23T14:41:00+00:00">23 Nov 2019, 14:41</time> by <a rel="author">Yeni Çağ Gazetesi</a></address>
      <p>
        <b>ABD Başkan Yardımcısı Mike Pence, yaklaşık iki aydır hükümet karşıtı gösterilere sahne olan Irak'ın başkenti Bağdat'a sürpriz bir ziyaret gerçekleştirdi.</b>
      </p>
      <p>ABD Başkan Yardımcısı Mike Pence ve beraberindeki heyet, ziyaret çerçevesinde Cumhurbaşkanı Berhem Salih ve Başbakan Adil Abdulmehdi ile görüşecek.</p>
      <p>Pence, Irak'ın batısında Enbar vilayetindeki Aynu'l Esad Askeri Üssü'ndeki Amerikalı askerleri ziyaret etti.</p>
      <p>Beyaz Saray'dan 11 Kasım'da Irak'taki gösterilere ilişkin yayımlanan açıklamada, Bağdat hükümetine protestoculara yönelik şiddete son vermesi ve erken seçime gitmesi çağrısında bulunulmuştu.</p>
      <related>
        <a href="https://www.yenicaggazetesi.com.tr/pence-muzakere-icin-turkiyeye-gelecegim-252475h.htm"/>
      </related>
    </article>
  </body>
</html>