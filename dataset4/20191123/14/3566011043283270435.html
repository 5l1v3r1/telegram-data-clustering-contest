<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549422.html/%D8%A7%D8%AC%D8%B1%D8%A7%DB%8C-55-%D9%BE%D8%B1%D9%88%DA%98%D9%87-%D8%A8%D8%A7-7-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%A7%D8%B9%D8%AA%D8%A8%D8%A7%D8%B1-%D8%AA%D8%A7-%D9%BE%D8%A7%DB%8C%D8%A7%D9%86-%D8%AE%D8%B1%D8%AF%D8%A7%D8%AF-%D8%B3%D8%A7%D9%84-%D8%A2%DB%8C%D9%86%D8%AF%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T14:36:00+00:00"/>
    <meta property="og:title" content="اجرای 55 پروژه با 7 میلیارد تومان اعتبار تا پایان خرداد سال آینده"/>
    <meta property="og:description" content="جانشین قرارگاه پیشرفت و آبادانی استان زنجان گفت: از اجرای 55 پروژه با 7 میلیارد تومان اعتبار تا پایان خرداد ماه سال آینده با همکاری مردم و دستگاه های اجرایی استان خبرداد"/>
  </head>
  <body>
    <article>
      <h1>اجرای 55 پروژه با 7 میلیارد تومان اعتبار تا پایان خرداد سال آینده</h1>
      <h2>جانشین قرارگاه پیشرفت و آبادانی استان زنجان خبرداد؛</h2>
      <address>
        <time datetime="2019-11-23T14:36:00+00:00">23 Nov 2019, 14:36</time>
      </address>
      <p>جانشین قرارگاه پیشرفت و آبادانی استان زنجان گفت: از اجرای 55 پروژه با 7 میلیارد تومان اعتبار تا پایان خرداد ماه سال آینده با همکاری مردم و دستگاه های اجرایی استان خبرداد</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ فرشاد پیری امروز در گفت و گو با خبرنگار <a href="http://www.mojerasa.ir/">موج رسا;</a> اظهار داشت: قرارگاه پیشرفت و آگاهی نسبت به آگاهی بخشی و آشنایی با علم روز اقدامات لازم را در روستاهای استان انجام می دهد.</p>
      <p>وی با بیان اینکه آگاهی کشاورزان از علم روز موجب پیشرفت فعالیت ها به ویژه در حوزه کشاورزی می شود، افزود: در زمینه آموزش نیز این قرارگاه فعالیت های لازم را انجام می دهد.</p>
      <p>این مسئول با اشاره به اینکه اشتغالزایی بدون تسهیلات یکی از اهداف مهم است، افزود: با توانمند سازی جامعه هدف تا کنون 31 مورد اشتغال مستقیم و 90 مورد نیز ارتقای معیشت انجام شده است.</p>
      <p>جانشین قرارگاه پیشرفت و آبادانی استان زنجان از خدمات رسانی به مناطق محروم استان زنجان خبر داد و گفت: میز خدمت به معنای واقعی به روستاها برده شده است تا فعالیت های لازم انجام شود.</p>
      <p>پیری برضرورت هم افزایی دستگاه های اجرایی تاکید کرد و گفت: کار اجرایی تنها در صورت پای کار بودن دستگاه های اجرایی و مردم در روستاها انجام می شود.</p>
      <p>وی خاطرنشان کرد: 36 پروژه از سوی این قرارگاه تا کنون در مناطق مختلف استان زنجان اجرایی شده است.</p>
      <p>این مسئول از اجرای 55 پروژه با 7 میلیارد تومان اعتبار تا پایان خرداد ماه سال آینده با همکاری مردم و دستگاه های اجرایی استان خبرداد و گفت: تا کنون نیمی از این اعتبار محقق شده است.</p>
      <p>جانشین قرارگاه پیشرفت و آبادانی استان زنجان گفت: این پروژه ها تاثیرگذار در اشتغال و حل مشکلات روستاییان بوده و از مهاجرت روستاییان جلوگیری کرده است.</p>
      <p>انتهای پیام/</p>
    </article>
  </body>
</html>