<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/basket-league/777552/boutskos-echoume-ftasi-se-oriako-simio/"/>
    <meta property="og:site_name" content="to10.gr"/>
    <meta property="article:published_time" content="2019-11-23T14:12:07+00:00"/>
    <meta property="og:title" content="Μπούτσκος: «Έχουμε φτάσει σε οριακό σημείο»"/>
    <meta property="og:description" content="Ο στενός συνεργάτης του Σούλη Μαρκόπουλου στη τεχνική ηγεσία του Άρη αναφέρθηκε στο αυριανό παιχνίδι με το Περιστέρι."/>
  </head>
  <body>
    <article>
      <h1>Μπούτσκος: «Έχουμε φτάσει σε οριακό σημείο»</h1>
      <h2>Ο στενός συνεργάτης του Σούλη Μαρκόπουλου στη τεχνική ηγεσία του Άρη αναφέρθηκε στο αυριανό παιχνίδι με το Περιστέρι.</h2>
      <address><time datetime="2019-11-23T14:12:07+00:00">23 Nov 2019, 14:12</time> by <a rel="author">to10.gr</a></address>
      <p>Στη σημασία που έχει για τον Άρη η αυριανή αναμέτρηση με το Περιστέρι στάθηκε στις δηλώσεις του ο στενός συνεργάτης του Σούλη Μαρκόπουλου στη τεχνική ηγεσία του Άρη, Παντελής Μπούτσκος. Ακόμα αναφέρθηκε στη συμπαράσταση των οπαδών της ομάδας.</p>
      <p>
        <b>Αναλυτικά η ανακοίνωση της ΚΑΕ Άρης:</b>
      </p>
      <p>
        <a href="https://www.to10.gr/podosfero/superleague/777419/plano-martins-gia-diplo-stin-platia/">
          <i>Το πλάνο Μαρτίνς για το διπλό στην Πλατεία</i>
        </a>
      </p>
      <p>«Ο ΑΡΗΣ υποδέχεται αύριο (24/11, 17:00, ΕΡΤ3) το Περιστέρι Winmasters, στο πλαίσιο της 8ης αγωνιστικής της ΕΚΟ Basket League. Σε δηλώσεις του στο www.arisbc.gr για την αναμέτρηση με την αθηναϊκή ομάδα, ο συνεργάτης του Σούλη Μαρκόπουλου, Παντελής Μπούτσκος, υποστήριξε:</p>
      <p>“Έχουμε μπροστά μας μία ομάδα, με πολύ ποιοτικό ρόστερ, με μεγάλη πληρότητα, τόσο στην περιφέρεια, όσο και στη ρακέτα, που πρωταγωνιστεί στη Λίγκα και όχι άδικα. Έχει αρχές και κανόνες στο παιχνίδι της και παρουσιάζεται ιδιαίτερα σκληρή στην άμυνα.</p>
      <p>Από την πλευρά μας, έχουμε φτάσει σε οριακό σημείο και όλος ο οργανισμός πρέπει να αναδείξει αντανακλαστικά. Οφείλουμε να ανταποκριθούμε στις υψηλές απαιτήσεις του αγώνα, γιατί δεν υπάρχουν περιθώρια λάθους. Ο κόσμος μας δεν έχει σταματήσει να στηρίζει και να υποστηρίζει την ομάδα στα δύσκολα.</p>
      <p>Θέλουμε να εκμεταλλευτούμε αυτή την ώθηση, την οποία μας δίνει η έδρα μας, όπως επίσης και την ώθηση που μας δίνει η επανεμφάνιση του αρχηγού μας, του Λευτέρη Μποχωρίδη και βήμα-βήμα να φτάσουμε στη νίκη”.</p>
      <p>Οι “κίτρινοι” ολοκλήρωσαν σήμερα (23/11) το μεσημέρι, χωρίς απρόοπτα την προετοιμασία τους για το αυριανό παιχνίδι, με τον προπονητή της ομάδας μας να έχει όλους τους παίκτες στη διάθεσή του, συμπεριλαμβανομένου και του Λευτέρη Μποχωρίδη, που αναμένεται να επιστρέψει στην αγωνιστική δράση, μετά από απουσία 53 ημερών.</p>
      <p>Το σημερινό πρόγραμμα ξεκίνησε με την ανάλυση, με τη χρήση video».</p>
      <p>
        <b>
          <a href="https://www.to10.gr/basket/basket-league/777552/boutskos-echoume-ftasi-se-oriako-simio/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>