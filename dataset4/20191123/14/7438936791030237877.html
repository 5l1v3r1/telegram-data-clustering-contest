<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Ceska-Lipa-Radni-podporili-kynologa-i-Skolu-rocku-604418"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-23T14:04:00+00:00"/>
    <meta property="og:title" content="Česká Lípa: Radní podpořili kynologa i Školu rocku"/>
    <meta property="og:description" content="Českolipští radní na svém jednání v úterý 19. listopadu podpořili další tři žadatele o finanční prostředky z Fondu rady města. Rozdělili celkem 59.000 korun. Podpořili tak činnost českolipského kynologa, spolku Škola rocku i akci, kterou pořádá firma Hrdlička."/>
  </head>
  <body>
    <article>
      <h1>Česká Lípa: Radní podpořili kynologa i Školu rocku</h1>
      <address>
        <time datetime="2019-11-23T14:04:00+00:00">23 Nov 2019, 14:04</time>
      </address>
      <p>
        <b>Českolipští radní na svém jednání v úterý 19. listopadu podpořili další tři žadatele o finanční prostředky z Fondu rady města. Rozdělili celkem 59.000 korun. Podpořili tak činnost českolipského kynologa, spolku Škola rocku i akci, kterou pořádá firma Hrdlička.</b>
      </p>
      <p>Největší sumu, 30. 000 Kč, přisoudili radní spolku Škola rocku, který se věnuje práci s mladými hudebníky, poskytuje jim prostor pro zkoušení a domlouvá veřejná vystoupení. Významně se podílí také na nejrůznějších akcích města, jako byly třeba Městské slavnosti nebo oslavy 30. výročí sametové revoluce. Za získané prostředky pořídí spolek bicí soupravu s činely, protože ta stávající je častým používáním již hodně opotřebená.<br/><br/>Dvacet tisíc korun získala z fondu rady města společnost Hrdlička. Ta na konci roku pořádá tradiční setkání pro podnikatele a starosty z Českolipska s bohatým kulturním programem v krásném prostředí villy Hrdlička. Získané peníze poslouží firmě na částečnou úhradu nákladů spojených s tímto setkáním.<br/><br/>Posledním úspěšným žadatelem byl pan Miroslav Pospíšil, Českolipan, který se léta věnuje ve svém volném čase sportovní kynologii a slaví v tomto odvětví velké úspěchy - získal například i titul mistra světa. Na mistrovství světa stopařů plemene Hovawart se kvalifikoval i letos. Získaná dotace ve výši 9.000 Kč mu pomůže zaplatit náklady na dopravu do Francie, kde se letos toto mistrovství koná.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Ceska-Lipa-Dopravni-automobil-pro-dobrovolne-hasice-604165"/>
        <a href="https://www.parlamentnilisty.cz/politika/obce-volicum/Ceska-Lipa-Pripravili-jsme-prehledny-manual-pro-poradatele-akci-603682"/>
        <a href="https://www.parlamentnilisty.cz/politika/obce-volicum/Ceska-Lipa-Radni-zadali-zpracovani-projektove-dokumentace-na-rekonstrukci-vstupu-do-KD-Crystal-603457"/>
        <a href="https://www.parlamentnilisty.cz/politika/obce-volicum/Ceska-Lipa-Kvuli-vandalum-mesto-nedokonci-hriste-v-ulici-Josefa-Mastalka-603298"/>
      </related>
    </article>
  </body>
</html>