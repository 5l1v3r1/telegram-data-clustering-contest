<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/binnenland/vrouwenbeweging-tekent-witte-krijtlijnen-op-meir-tegen-vrouwengeweld~ae0676f5/"/>
    <meta property="og:site_name" content="HLN"/>
    <meta property="article:published_time" content="2019-11-23T14:11:00+00:00"/>
    <meta property="og:title" content="Vrouwenbeweging tekent witte krijtlijnen op Meir tegen vrouwengeweld"/>
    <meta property="og:description" content="Op de Meir in Antwerpen voert de vrouwenbeweging VIVA-SVV zaterdag actie om de aandacht te vestigen op geweld tegen vrouwen. Aan shoppers wordt gevraagd om met krijt een wit lint te tekenen, het in..."/>
  </head>
  <body>
    <article>
      <h1>Vrouwenbeweging tekent witte krijtlijnen op Meir tegen vrouwengeweld</h1>
      <address><time datetime="2019-11-23T14:11:00+00:00">23 Nov 2019, 14:11</time> by <a rel="author">PVZ</a></address>
      <p>
        <b>Op de Meir in Antwerpen voert de vrouwenbeweging VIVA-SVV zaterdag actie om de aandacht te vestigen op geweld tegen vrouwen. Aan shoppers wordt gevraagd om met krijt een wit lint te tekenen, het internationaal symbool tegen geweld op vrouwen.</b>
      </p>
      <p>Ter ere van de Internationale Dag tegen Geweld tegen Vrouwen, op 25 november, staan zaterdag enkele vrijwilligers van de progressieve vrouwenbeweging VIVA-SVV op de Meir. Ook in de andere Vlaamse provincies vinden acties plaats.</p>
      <p>Voorbijgangers worden aangespoord om met wit krijt een lint te tekenen op een bord. "Hiermee willen we mensen eraan herinneren dat één op de vijf vrouwen in haar leven het slachtoffer wordt van geweld", zegt teamverantwoordelijke Jane Lingier. "Dat gebeurt vaak achter gesloten deuren. Op huiselijk geweld rust nog steeds een taboe.”</p>
      <p>Tussen 25 november en 6 december doet de organisatie een actie waarin ze iedereen oproept om een wit lint te tekenen op de stoep voor hun huis. "We vragen om daar een foto van te maken en op Facebook te posten met de hashtag #STOPkrijt”, zegt Lingier. "We hopen dat geweld, net zoals het krijt, na verloop van tijd vervaagt.”</p>
      <figure>
        <embed-post data-src="https://www.instagram.com/p/B5NANefpTOD" data-service="Instagram"/>
      </figure>
    </article>
  </body>
</html>