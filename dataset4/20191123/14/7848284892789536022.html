<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/stringara-inter-col-toro-e-dura-e-con-lo-slavia-serve-prestazione-super-323793"/>
    <meta property="og:site_name" content="FcInterNews.it"/>
    <meta property="article:published_time" content="2019-11-23T14:41:02+00:00"/>
    <meta property="og:title" content="Stringara: &quot;Inter, col Toro è dura. E con lo Slavia serve prestazione super&quot;"/>
    <meta property="og:description" content="Intervenuto ai microfoni di TMW Radio, l'allenatore Paolo Stringara, che con l'Inter ha fatto le giovanili, ha commentato alcuni dei temi più caldi del periodo: &quot;La carica di..."/>
  </head>
  <body>
    <article>
      <h1>Stringara: "Inter, col Toro è dura. E con lo Slavia serve prestazione super"</h1>
      <address><time datetime="2019-11-23T14:41:02+00:00">23 Nov 2019, 14:41</time> by <a rel="author">Gianluca Losco</a></address>
      <p>Intervenuto ai microfoni di <i>TMW Radio</i>, l'allenatore <b>Paolo Stringara</b>, che con l'<b>Inter </b>ha fatto le giovanili, ha commentato alcuni dei temi più caldi del periodo: "La carica di Conte? Col Torino è dura, ha la stessa fisicità dell'Inter, che spero sia più tecnica. Barella e Sensi devono giocare sempre, altrimenti con Vecino e Gagliardini diventa una squadra solo fisica, visto che dietro e davanti ci sono giocatori molto importanti da questo punto di vista. Senza i due italiani viene meno la fantasia. La gara con lo Slavia? Non è così scarso lo Slavia Praga, per vincere là dovrà fare una super prestazione. Non è una squadra materasso, ti può impensierire". Un'opinione anche sui giocatori accostati ai nerazzurri per il mercato invernale: "Giroud è ben accetto, è un giocatore importante e un campione del mondo. Su Vidal non ho questo entusiasmo, Conte sì. Se l'Inter senza Sensi ha fatto fatica, vuol dire che servirebbe un profilo come lui. Uno come Modric per esempio, che ti inventa, crea gioco e mette delle idee in campo".</p>
    </article>
  </body>
</html>