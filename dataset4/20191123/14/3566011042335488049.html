<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549447.html/%D8%A8%D8%B1%D9%BE%D8%A7%DB%8C%DB%8C-%D9%86%D9%85%D8%A7%DB%8C%D8%B4%DA%AF%D8%A7%D9%87-%D8%AF%D8%A7%D8%A6%D9%85%DB%8C-%D9%85%D8%AD%D8%B5%D9%88%D9%84%D8%A7%D8%AA-%D9%85%D8%AE%D8%AA%D8%B1%D8%B9%DB%8C%D9%86-%D9%88-%D9%85%D8%A8%D8%AA%DA%A9%D8%B1%DB%8C%D9%86-%D8%AF%D8%B1-%DA%A9%D8%B1%D9%85%D8%A7%D9%86%D8%B4%D8%A7%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T14:36:00+00:00"/>
    <meta property="og:title" content="برپایی نمایشگاه دائمی محصولات مخترعین و مبتکرین در کرمانشاه"/>
    <meta property="og:description" content="معاون علمی و فناوری سپاه حضرت نبی اکرم(ص) استان کرمانشاه گفت: همزمان با هفته بسیج نمایشگاه دائمی محصولات مخترعین و مبتکرین در این استان برپا می‌شود."/>
  </head>
  <body>
    <article>
      <h1>برپایی نمایشگاه دائمی محصولات مخترعین و مبتکرین در کرمانشاه</h1>
      <h2>معاون علمی و فناوری سپاه نبی اکرم(ص) کرمانشاه خبر داد؛</h2>
      <address>
        <time datetime="2019-11-23T14:36:00+00:00">23 Nov 2019, 14:36</time>
      </address>
      <p>معاون علمی و فناوری سپاه حضرت نبی اکرم(ص) استان کرمانشاه گفت: همزمان با هفته بسیج نمایشگاه دائمی محصولات مخترعین و مبتکرین در این استان برپا می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ کوروش بابلی در گفتگو با خبرنگار <a href="http://www.mersadnews.ir/news/387583/%D8%A8%D8%B1%D9%BE%D8%A7%DB%8C%DB%8C-%D9%86%D9%85%D8%A7%DB%8C%D8%B4%DA%AF%D8%A7%D9%87-%D8%AF%D8%A7%D8%A6%D9%85%DB%8C-%D9%85%D8%AD%D8%B5%D9%88%D9%84%D8%A7%D8%AA-%D9%85%D8%AE%D8%AA%D8%B1%D8%B9%DB%8C%D9%86-%D9%88-%D9%85%D8%A8%D8%AA%DA%A9%D8%B1%DB%8C%D9%86-%D8%AF%D8%B1-%DA%A9%D8%B1%D9%85%D8%A7%D9%86%D8%B4%D8%A7%D9%87">شبکه اطلاع رسانی مرصاد</a>، اظهار داشت: به مناسبت هفته بسیج، چهارم آذرماه جاری جشنواره جهادگران علم و فناوری ساعت ۹ صبح در دانشگاه رازی برگزار می شود.</p>
      <p>وی افزود: همچنین در روز چهارم آذرماه نمایشگاه دائمی مخترعین و مبتکرین برپا خواهد شد و در آن طرح های محصول محور به نمایش گذاشته می شود.</p>
      <p>معاون علمی و فناوری سپاه حضرت نبی اکرم(ص) استان کرمانشاه گفت: همچنین چهارم آذرماه در دانشگاه آزاد کرسی آزاداندیشی برای دانشجویان برپا می شود که دانشجویان می توانند در آن حضور یابند.</p>
      <p>بابلی بیان داشت: در سازمان بسیج پژوهشی حمایت از مخترعین و مبتکرین تا تبدیل ایده به محصول به طور جدی در دستور کار قرار دارد.</p>
      <p>وی با بیان اینکه طرح های مذکور در هیئت های داوری مورد پیگیری قرار می گیرد، گفت: همچنین در مراکز رشد امکانات لازم برای اجرای طرح ها در اختیار نخبگان قرار می گیرد.</p>
      <p>معاون علمی و فناوری سپاه حضرت نبی اکرم (ص) استان کرمانشاه عنوان کرد: اعضای خانه نخبگان بسیج استان در کارگروه‌های مختلف، مسائل را بررسی و راهکارهای مناسب را مطرح می کنند.</p>
      <p>بابلی با بیان اینکه ۲۸ پایگاه علمی در سطح استان کرمانشاه فعال است، گفت: در این پایگاه ها برنامه های آموزشی، کلاس های تقویتی و... برگزار می شود.</p>
      <p>انتهای پیام/</p>
      <p> </p>
    </article>
  </body>
</html>