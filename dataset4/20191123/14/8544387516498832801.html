<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/23/kakokairia-girionis-treis-faseis-des-analitika/"/>
    <meta property="og:site_name" content="neolaia.gr"/>
    <meta property="article:published_time" content="2019-11-23T14:30:31+00:00"/>
    <meta property="og:title" content="Κακοκαιρία «Γηρυόνης»: Οι τρεις φάσεις που θα έχει – Δείτε αναλυτικά πότε ξεκινάει και σε ποιες περιοχές"/>
    <meta property="og:description" content="Η κακοκαιρία «Γηρυόνης» θα πλήξει τη χώρα μας τις επόμενες ημέρες και καλό είναι να είμαστε πλήρως ενημερωμένοι για αυτή. Οι μετεωρολόγοι υποστηρίζουν ότι η κακοκαιρία αυτή θα εξελιχθεί σε τρεις φάσεις και αναμένεται να επηρεάσει τη χώρα μας με ισχυρές βροχές και καταιγίδες. Μάλιστα, θα έχει και πολύ θυελλώδεις νοτιάδες από την Κυριακή έως και την Τρίτη."/>
  </head>
  <body>
    <article>
      <h1>Κακοκαιρία «Γηρυόνης»: Οι τρεις φάσεις που θα έχει – Δείτε αναλυτικά πότε ξεκινάει και σε ποιες περιοχές</h1>
      <h2>Μάθε τις τρεις φάσεις της κακοκαιρίας "Γηρυόνης", αλλά και το ποιες περιοχές της χώρας θα πλήξει!</h2>
      <address><time datetime="2019-11-23T14:30:31+00:00">23 Nov 2019, 14:30</time> by <a rel="author">neolaia.gr Team</a></address>
      <p>Η κακοκαιρία «Γηρυόνης» θα πλήξει τη χώρα μας τις επόμενες ημέρες και καλό είναι να είμαστε πλήρως ενημερωμένοι για αυτή. Οι μετεωρολόγοι υποστηρίζουν ότι η κακοκαιρία αυτή θα εξελιχθεί σε τρεις φάσεις και αναμένεται να επηρεάσει τη χώρα μας με ισχυρές βροχές και καταιγίδες. Μάλιστα, θα έχει και πολύ θυελλώδεις νοτιάδες από την Κυριακή έως και την Τρίτη.</p>
      <p>Η μετεωρολογική υπηρεσία meteo του Εθνικού Αστεροσκοπείου Αθηνών επισημαίνει ότι κατά το επόμενο τριήμερο θα πέσουν σημαντικές ποσότητες βροχής ικανές να δημιουργήσουν αρκετά προβλήματα. Επίσης, υποστηρίζει ότι η κακοκαιρία αυτή θα έχει τρεις φάσεις!</p>
      <p>
        <b>H πρώτη φάση</b>
      </p>
      <p>Στην πρώτη φάση της εξέλιξης της, την Κυριακή δηλαδή, θα έχουμε βροχές και σποραδικές καταιγίδες που θα εκδηλωθούν κατά τόπους στα ηπειρωτικά. Εξαιρούνται οι περιοχές Ανατολική Μακεδονία και Θράκη. Τα φαινόμενα αναμένεται να ενταθούν τις απογευματινές ώρες και ενδεχομένως θα επηρεάσουν τις Σποράδες και τη Δυτική Κρήτη.</p>
      <p>
        <b>H δεύτερη φάση</b>
      </p>
      <p>Κατά τη δεύτερη φάση, που θα εξελιχθεί από αργά το βράδυ της Κυριακής έως και τις απογευματινές ώρες της Δευτέρας, ένα μέτωπο ισχυρότατων καταιγίδων θα διασχίσει το σύνολο της χώρας, με κατεύθυνση από τα δυτικά προς τα ανατολικά. Στις περιοχές που θα επηρεαστούν, συμπεριλαμβάνονται και ο νομός Αττικής και η πόλη της Αθήνας.</p>
      <p>
        <b>Η τρίτη φάση</b>
      </p>
      <p>Στην τελική φάση της κακοκαιρίας, που θα εξελιχθεί από τις βραδινές ώρες της Δευτέρας έως και τις απογευματινές ώρες της Τρίτης, ένα τρίτο κύμα τοπικά ισχυρών βροχών και καταιγίδων θα επηρεάσει κυρίως τα νότια και ανατολικά ηπειρωτικά. Αλλά και τα θαλάσσια τμήματα της χώρας.</p>
      <h3>Δες ακόμα: <a href="https://www.neolaia.gr/2019/11/21/emi-ekaktakto-deltio-isxiri-kakokeria/">ΕΜΥ – Έκτακτο δελτίο καιρού: Ισχυρή κακοκαιρία θα πλήξει τη χώρα – Ποιες περιοχές θα επηρεάσει περισσότερο</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/24/agries-melisses-me-gnwsti-ithopoio-sxesi-o-skinothetis/"/>
        <a href="https://neolaia.gr/neo/sxeseis-eidiseis"/>
        <a href="https://neolaia.gr/2019/11/24/pragmata-poy-den-prepei-na-kaneis-meta-apo-enan-xwrismo/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/24/vretanikes-ekloges-simantiko-provadisma-ston-boris-johnson/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/24/synitheies-sto-mpanio-kako-stin-ygeia-sou/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/24/kakokairia-girionis-prognwsi-kairou-gia-simera/"/>
      </related>
    </article>
  </body>
</html>