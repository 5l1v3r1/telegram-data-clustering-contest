<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/sultanbeylide-feci-kaza-arac-kaldirimdakilere-carpti-41380982"/>
    <meta property="og:site_name" content="Hürriyet"/>
    <meta property="article:published_time" content="2019-11-23T14:25:00+00:00"/>
    <meta property="og:title" content="Sultanbeyli'de feci kaza... Araç kaldırımdakilere çarptı"/>
    <meta property="og:description" content="İstanbul, Sultanbeyli'de sürücüsünün kontrolünü kaybettiği araç kaldırımdakilere çarptı. Bebek arabasındaki bir bebeğin de yaralandığı inanılmaz kaza güvenlik kamerasına yansıdı."/>
  </head>
  <body>
    <article>
      <h1>Sultanbeyli'de feci kaza... Araç kaldırımdakilere çarptı</h1>
      <h2>İstanbul, Sultanbeyli'de sürücüsünün kontrolünü kaybettiği araç kaldırımdakilere çarptı. Bebek arabasındaki bir bebeğin de yaralandığı inanılmaz kaza güvenlik kamerasına yansıdı.</h2>
      <address><time datetime="2019-11-23T14:25:00+00:00">23 Nov 2019, 14:25</time> by <a rel="author">Çağrı ÇALIŞKAN/İSATANBUL,(DHA)</a></address>
      <figure>
        <video src="http://hurriyettv.cubecdn.net/2019/11/23/htv_41380991_360p.mp4"/>
      </figure>
      <p>
        <b>Galeri: </b>
        <a href="http://www.hurriyet.com.tr/galeri-sultanbeylide-feci-kaza-41380986">Haberle ilgili daha fazla fotoğraf için galeriyi ziyaret edin.</a>
      </p>
      <p>Sultanbeyli Fatih Bulvarındaki kaza saat 16.40'ta meydana geldi. Sürücüsünün henüz bilinmeyen nedenle direksiyon hakimiyetini kaybettiği araç hızla refüjü aşarak kaldırımdakilere çarptı. <br/><br/>Bu sırada kaldırımda bebek arabasında bulunan bir bebeğin de arasında bulunduğu 5 kişi yaralandı. <br/><br/>Yaralılardan bir kadın, araç altında sıkıştı. Olay yerine çok sayıda sağlık ekibi sevkedildi. Yaralı kadın uzun uğraşlar sonucu kurtarıldı. Yaralılar ambulansla hastaneye kaldırıldı. Olayla ilgili polisin incelemesi sürüyor.</p>
      <p><b>KAZA GÜVENLİK KAMERASINDA</b><br/><br/>Öte yandan kaza güvenlik kamerasına yansıdı. Görüntülerde, hızla gelen araç refüjü aşarak onlarca kişinin bulunduğu kaldırıma çıkıyor. <br/><br/>Bu sırada yanında bir çocuk ile bebek arabasında bebeği bulunan kadın da aracın çarpmasıyla savruluyor. Kaldırımda yürüyen bir kadın da araç altında sıkışıyor. Kaza sonrası çevrede büyük panik yaşanıyor. </p>
    </article>
  </body>
</html>