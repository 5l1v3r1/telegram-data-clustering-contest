<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/aifnidiastiki-dilosi-apo-ton-ieronymo-gia-paraitisi-tin-katallili-stigmi-protropi-i-prothesi/"/>
    <meta property="og:site_name" content="europost.gr"/>
    <meta property="article:published_time" content="2019-11-23T14:16:23+00:00"/>
    <meta property="og:title" content="Αιφνιδιαστική δήλωση από τον Ιερώνυμο για παραίτηση την… «κατάλληλη στιγμή» – Προτροπή ή πρόθεση?…"/>
    <meta property="og:description" content="Την επιθυμία να μιμηθεί την κίνηση του μητροπολίτη πρώην Καλαβρύτων και να παραιτηθεί του επισκοπικού θρόνου την κατάλληλη ώρα, εξέφρασε ο Αρχιεπίσκοπος Ιερώνυμος, σήμερα, κατά τη διάρκεια του επίσημου γεύματος για την ενθρόνιση του νέου"/>
  </head>
  <body>
    <article>
      <h1>Αιφνιδιαστική δήλωση από τον Ιερώνυμο για παραίτηση την… «κατάλληλη στιγμή» – Προτροπή ή πρόθεση?…</h1>
      <address>
        <time datetime="2019-11-23T14:16:23+00:00">23 Nov 2019, 14:16</time>
      </address>
      <p>Την επιθυμία να μιμηθεί την κίνηση του μητροπολίτη πρώην Καλαβρύτων και να παραιτηθεί του επισκοπικού θρόνου την κατάλληλη ώρα, εξέφρασε ο Αρχιεπίσκοπος Ιερώνυμος, σήμερα, κατά τη διάρκεια του επίσημου γεύματος για την ενθρόνιση του νέου μητροπολίτη Καλαβρύτων Ιερωνύμου.</p>
      <p>Μάλιστα, όπως αναφέρει το arxon.gr, χαρακτήρισε την κίνηση Αμβρόσιου «σώφρονα και ηρωική».</p>
      <p>Ως ήταν αναμενόμενο, αιφνιδίασε τους πάντες, πολλοί εκ των οποίων εξέλαβαν τη δήλωση αυτή ως προτροπή του Αρχιεπισκόπου Αθηνών και πάσης Ελλάδος προς τους γηραιούς μητροπολίτες που δεν μπορούν να ασκήσουν επιμελώς τα καθήκοντά τους, να παραδίδουν τη σκυτάλη την κατάλληλη ώρα σε νεώτερους επισκόπους.</p>
      <p>Ταυτόχρονα, σύμφωνα με το arxon.gr, με την εν λόγω δήλωση, ο Προκαθήμενος της Ελλαδικής Εκκλησίας τοποθετείται δημοσίως για πρώτη φορά αναφορικά με τις προθέσεις του για το μέλλον του στο τιμόνι της Εκκλησίας της Ελλάδος.</p>
      <p>Πηγή: ΑΠΕ ΜΠΕ</p>
    </article>
  </body>
</html>