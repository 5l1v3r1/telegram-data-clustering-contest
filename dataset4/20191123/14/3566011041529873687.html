<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549472.html/12-%D9%87%D8%B2%D8%A7%D8%B1-%D8%A2%D9%85%D9%84%DB%8C-%D8%B9%D8%B6%D9%88-%D9%81%D8%B9%D8%A7%D9%84-%DA%A9%D8%AA%D8%A7%D8%A8%D8%AE%D8%A7%D9%86%D9%87-%D9%87%D8%B3%D8%AA%D9%86%D8%AF--%D9%86%D9%82%D8%B4-%DA%A9%D8%AA%D8%A7%D8%A8%D8%AE%D9%88%D8%A7%D9%86%DB%8C-%D8%AF%D8%B1-%D8%AA%D9%88%D8%B3%D8%B9%D9%87-%DB%8C%D8%A7%D9%81%D8%AA%DA%AF%DB%8C-%DA%A9%D8%B4%D9%88%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T14:43:00+00:00"/>
    <meta property="og:title" content="12 هزار آملی عضو فعال کتابخانه هستند/ نقش کتابخوانی در توسعه یافتگی کشور"/>
    <meta property="og:description" content="رئیس کتابخانه عمومی آمل با اشاره به اینکه 12 هزار آملی عضو فعال کتابخانه هستند، گفت: روزانه بیش از 100 نفر از سالن کتابخانه مرکزی استفاده می‌کنند."/>
  </head>
  <body>
    <article>
      <h1>12 هزار آملی عضو فعال کتابخانه هستند/ نقش کتابخوانی در توسعه یافتگی کشور</h1>
      <h2>رئیس کتابخانه عمومی آمل اعلام کرد؛</h2>
      <address>
        <time datetime="2019-11-23T14:43:00+00:00">23 Nov 2019, 14:43</time>
      </address>
      <p>رئیس کتابخانه عمومی آمل با اشاره به اینکه 12 هزار آملی عضو فعال کتابخانه هستند، گفت: روزانه بیش از 100 نفر از سالن کتابخانه مرکزی استفاده می‌کنند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مجید صادقی‌راد در گفت‌وگو با خبرنگار <a href="http://www.bloghnews.com/">بلاغ</a> با اشاره به بیش از 12 هزار و 300 نفر عضو فعال در کتابخانه شهرستان اظهار کرد: روزانه بیش از صد نفر از سالن کتابخانه مرکزی استفاده می کنند و بیش از 250 نفر برای امانت کتاب به کتابخانه مراجعه می کنند.<br/><br/>وی با بیان برگزاری 436 برنامه فرهنگی بیان کرد: وظیفه ما گسترش فرهنگ کتابخوانی است، همانطور که رهبر معظم انقلاب اسلامی فرموده‌اند، امروزه علم آموزی نه تنها یک وظیفه ملی بلکه یک واجب دینی است.<br/><br/>رئیس کتابخانه مرکزی آمل تصریح کرد: در نظر داریم تمام اقشار جامعه را به کتابخوانی علاقه مند کنیم، به همین خاطر با رئیس اداره بهزیستی جلساتی داشتیم، اتاق کودک با طراحی خاص و کتابهای در رده سنی مختلف در نظر گرفته شده است.<br/><br/>وی ادامه داد: بارئیس آموزش و پرورش همکاری های صورت گرفته است تا مدیران مدارس دانش آموزان را با کتابخانه بیشتر آشنا کنند و اگر معلمین حداقل ماهی یک کتاب معرفی کنند و یا از دانش آموزان بخواهند کتاب های غیردرسی بیشتر مطالعه کنند، قطعا به جامعه آماری بالایی خواهیم رسید.<br/><br/>صادقی راد نقش مطالعه را با توسعه یافتگی جامعه ارتباط مستقیم خواند و بیان کرد: از میزان چاپ یک کتاب در کشوری  می توان به درصد مطالعه آن منطقه پی برد، جامعه ای که افراد آن مطالعه زیادی دارند، بهتر می‌توانند نقش اجتماعی خود را ایفا کنند<br/><br/>وی به نقش کتاب در جلوگیری از آلزایمر اشاره کرد و گفت: آمار قابل توجهی از جمعیت را سالمندان قرار دارند که می توان آنان را علاقمند به مطالعه کرد که از این حیث نیز برنامه های درنظر گرفته ایم تا با تامین اجتماعی، نیروی مسلح و فرهنگیان همکاری داشته باشیم.<br/><br/>انتهای پیام/</p>
    </article>
  </body>
</html>