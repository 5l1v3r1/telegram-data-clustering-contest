<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-dynamo-mariupol-rozgromu-gost-ovogo-klubu-ne-bude/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-23T14:49:00+00:00"/>
    <meta property="og:title" content="Прогноз і ставка. «Динамо» – «Маріуполь»: розгрому гостьового клубу не буде"/>
    <meta property="og:description" content="У останньому матчі 15-го туру Favbet Ліги на поле НСК «Олімпійський» вийдуть команди, які розділяють лише два рядки турнірної таблиці. Господарі поля навряд чи всерйоз сподіваються наздогнати «Шахтар», але боротьба за «срібло» обіцяє бути запеклою. Серед тижня кияни гратимуть у Швеції із «Мальме», тому у матчі з азовцями вони намагатимуться здобути перемогу «малою кров’ю». Зважаючи на це, пропоную заграти плюсову фору на хлопців Олександра Бабича."/>
  </head>
  <body>
    <article>
      <h1>Прогноз і ставка. «Динамо» – «Маріуполь»: розгрому гостьового клубу не буде</h1>
      <address><time datetime="2019-11-23T14:49:00+00:00">23 Nov 2019, 14:49</time> by <a rel="author">Анатолій Плохотнюк</a></address>
      <p>У останньому матчі 15-го туру Favbet Ліги на поле НСК «Олімпійський» вийдуть команди, які розділяють лише два рядки турнірної таблиці. Господарі поля навряд чи всерйоз сподіваються наздогнати «Шахтар», але боротьба за «срібло» обіцяє бути запеклою. Серед тижня кияни гратимуть у Швеції із «Мальме», тому у матчі з азовцями вони намагатимуться здобути перемогу «малою кров’ю». Зважаючи на це, пропоную заграти плюсову фору на хлопців Олександра Бабича.</p>
      <p>
        <b>17:00, 24 лис 2019</b>
      </p>
      <h3>«Динамо»</h3>
      <p>У попередньому турі «гірники» здобули мінімальну перемогу над динамівцями у Харкові і збільшили відрив від киян до тринадцяти очок. Тим самим футболісти донецького клубу реабілітувалися перед фанатами за виліт від «Динамо» у 1/8 фінала Кубку України. Чергове «Українське класико» не обійшлося без скандалу, який спровокували вболівальники киян. Сім попереджень, вилучення Тайсона і тільки вісім ударів по воротам від обох опонентів – футболу у цьому поєдинку було небагато.</p>
      <p>Останнім часом підопічні Олексія Михайличенка «налагодили» гру на домашній арені, вигравши три з останніх чотирьох матчів у Києві. Єдина нічия із «Карпатами» сталася скоріше через збіг обставин, ніж завдяки якісній грі гостей. Олег Кудрик вдало відіграв на останньому рубежі львів’ян, а зрівняти рахунок «левам» вдалося після рикошету від Артема Шабанова.</p>
      <h3>«Маріуполь»</h3>
      <p>За втрату очок два тижні тому маріупольці мають дорікати тільки собі. На початку другого тайму вони вигравали у «Карпат» із рахунком 2:0, але розгубили перевагу, дозволивши гостям зрівняти рахунок. У господарів поля гарну взаємодію показали Чурко із Мишньовим, які взяли участь у обох взяттях воріт львів’ян. В той же час не з кращої сторони проявила себе гравці захисної ланки. Спочатку вони залишили на самоті Назарину у воротарському майданчику, а на останніх секундах гри порушили правила, заробивши пенальті.</p>
      <p>У семи виїзних зустрічах «Маріуполь» здобув тільки одну перемогу – над ПФК «Львів» із рахунком 1:0. Три матчі азовці програли, ще у трьох розійшлися миром із суперниками. Останній виїзд до Олександрії завершився поразкою із рахунком 1:3. Проте, слід зазначити, що практично годину ігрового часу гості провели у меншості після вилучення Бикова.</p>
      <p>Матч 4-го туру поточного чемпіонату між сьогоднішніми суперниками був перенесений на кінець вересня. Тоді кияни тільки у компенсований час забили єдиний гол. Цікавими були взаємовідносини між командами у минулому чемпіонаті. У першій його частині «Динамо» здобуло дві переконливі перемоги (4:0 у Києві, 2:0 на виїзді). Навесні ж фаворит також виграв обидва матчі, але вже не без проблем – 1:0 у Маріуполі, 2:1 на домашній арені.</p>
      <p>На цей матч у киян стоятимуть дві задачі: здобути перемогу та, по можливості, зекономити сили на поєдинок із «Мальме». Саме тому я не думаю, що глядачі побачать «біло-синіх», які з перших до останніх хвилин гратимуть в атаку. У підсумку вбачаю перемогу господарів із рахунком на кшталт 2:0, 2:1 або 1:0.</p>
      <p>
        <a href="https://bookmaker-ratings.com.ua/uikend-tur-vid-pin-up/">
          <b>Бери участь у конкурсі «Уiкенд-тур вiд Pin-Up» на 30 000 гривень!</b>
        </a>
      </p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/prognoz-i-stavka-viyitorul-sepsi-gospodari-prodovzhat-svoyu-vygrashnu-seriyu-u-ridnyh-stinah/"/>
        <a href="https://bookmaker-ratings.com.ua/tips/spal-dzhenoa-prognoz-i-stavka-yuriya-shevchenka/"/>
        <a href="https://bookmaker-ratings.com.ua/tips/tuluza-marsel-prognoz-i-stavka-vadyma-skichka/"/>
      </related>
    </article>
  </body>
</html>