<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/balkanski-grad-preporucen-za-2020-godinu/"/>
    <meta property="og:site_name" content="Krstarica"/>
    <meta property="article:published_time" content="2019-11-23T14:47:00+00:00"/>
    <meta property="og:title" content="Balkanski grad preporučen za 2020. godinu"/>
    <meta property="og:description" content="VAŠINGTON - Da je Balkan sve popularnija destinacija u svetu govori to da se Mostar našao kao predlog za obilazak u 2020. godini. Ovaj grad u Bosni i"/>
  </head>
  <body>
    <article>
      <h1>Balkanski grad preporučen za 2020. godinu</h1>
      <address><time datetime="2019-11-23T14:47:00+00:00">23 Nov 2019, 14:47</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>VAŠINGTON – Da je Balkan sve popularnija destinacija u svetu govori to da se Mostar našao kao predlog za obilazak u 2020. godini.</p>
      <p>Ovaj grad u Bosni i Hercegovini je u magazinu National Geographic proglašen top destinacijom pored Filadelfije, Puebla, Velikog kanjona, Parme i drugih lokacija.</p>
      <p>„Best Trips je naša godišnja lista gde ići, šta znati i kako videti svet u predstojećoj godini. Kako bismo sastavili listu, radili smo s urednicima National Geographica širom sveta, kao i s fotografima, piscima, istraživačima i strastvenim ljubiteljima putovanja“, rekao je Džordž Stoun, izvršni urednik sekcije za putovanja ovog magazina.</p>
      <p>Na listi su se našle destinacije iz nekoliko kategorija, mesta koja nude kulturna znamenja, putovanja prirodom, avanturisticke destinacije.</p>
      <p>National Geographic navodi da je Mostar dom čuvenom Starom mostu, kao i da je grad pretrpeo velika oštećenja u toku rata.</p>
      <p>„Brojne zgrade u Starom gradu, razvijenom kao osmansko pogranično mesto u 15. veku, obnovljene su ili ponovo izgrađene u 25 godina otkako je Dejtonski mirovni sporazum uspostavio relativni mir na zapadnom Balkanu. Protumarajte naokolo i proći ćete pored tek obnovljenih apartmana uz zgrade s rupama od metaka. Lokalni i međunarodni umetnici redovno ukrašavaju napuštene građevine muralima”, piše kao opis uz Mostar kao preporučenu destinaciju, prenosi Klix.ba.</p>
      <p>(Tanjug)</p>
    </article>
  </body>
</html>