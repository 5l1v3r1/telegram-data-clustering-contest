<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/drustvo/Izgubio-se-u-sumi-pronasli-ga-nakon-dvije-sedmice-u-urusenoj-vodenici/570121?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T14:21:08+00:00"/>
    <meta property="og:title" content="Izgubio se u šumi, pronašli ga nakon dvije sedmice u urušenoj vodenici"/>
    <meta property="og:description" content="Članovi lovačkog udruženja, Civilna zaštita i vatrogasaci iz Oštre Luke tokom proteklog vikenda bili su učesnici prave drame! Nakon što je pronađen nestali 65-ogodišnjak iz Gornjih Kruhara kod Sanskog Mosta, i to na nepristupačnom terenu, usred minskog polja, uslijedila je filmska akcija njegovog spasavanja. Izuzetno težak zadatak obavljen je bez greške."/>
  </head>
  <body>
    <article>
      <h1>Izgubio se u šumi, pronašli ga nakon dvije sedmice u urušenoj vodenici</h1>
      <address><time datetime="2019-11-23T14:21:08+00:00">23 Nov 2019, 14:21</time> by <a rel="author">N.N.</a></address>
      <p>Članovi lovačkog udruženja, Civilna zaštita i vatrogasaci iz Oštre Luke tokom proteklog vikenda bili su učesnici prave drame! Nakon što je pronađen nestali 65-ogodišnjak iz Gornjih Kruhara kod Sanskog Mosta, i to na nepristupačnom terenu, usred minskog polja, uslijedila je filmska akcija njegovog spasavanja. Izuzetno težak zadatak obavljen je bez greške.</p>
      <p>Sve je počelo prije gotovo tri sedmice. Tokom lova, članovi Lovačkog udruženja "Sana" iz Oštre Luke, na nepristupačnom terenu okruženom minskim poljima, primijetili su nepoznatog muškarca, koji ih je pitao za put ka jednom od okolnih sela.</p>
      <p>Uputili su ga, i upozorili na minska polja, a zatim se razišli.</p>
      <p>Petnaest dana kasnije, na istom terenu, duboko u šumi i daleko od puta, lovci su zatekli prizor koji ih je šokirao.</p>
      <p>"Јedan od lovaca je prolazio potocima, gdje je vidio jednu urušenu staru vodenicu. Vidjele su se samo noge kod nepoznatog lica. Lovac se prestravio, dok nije vidio da je čovjek živ", priča Vaso Mastikosa, član LU "Sana" Oštra Luka.</p>
      <p>Јoš veći šok uslijedio je kad su shvatili da je riječ o čovjeku kojeg su sreli prije dvije sedmice. Odmah su obavijestili policiju, opštinsku Civilnu zaštitu i vatrogasce koji su reagovali istog momenta.</p>
      <p>Uprkos veoma teškom i nepristupačnom terenu, sve službe brzo su stigle i počele akciju spasavanja.</p>
      <p>Čovjek je bio na izmaku snage. Uspio je da kaže kako se zove, da je zalutao, i da je na tom mjestu boravio punih petnaest dana.</p>
      <p>Sve vrijeme gotovo ništa nije jeo, a pio je vodu iz obližnjeg potoka.</p>
      <p>Zaista, pravo je čudo što je ostao živ, jer su noći na tom terenu izuzetno hladne, a šuma puna divljih životinja.</p>
      <p>"Malo smo ga, da kažem, svezali, jer smo trebali da se popnemo uz nekih 500 metara ogromne strane. On nije bio u mogućnosti da se sam drži na nosilima. Mi smo se malo smjenjivali, jedni drugima pomagali", naveo je Dejan Mastikosa, komandir Vatrogasne jedinice Oštra Luka.</p>
      <p>Drago Zorić, predstavnik Civilne zaštite Oštra Luka upitao je kako je moguće da se zalutali čovjek nađe na pomenutom lokalitetu, obzirom, kako je rekao, da se radi o podrručju sa velikim minskim poljima.</p>
      <p>"Srećom, iznijeli smo ga na suprotnu stranu u odnosu na minska polja", rekao je Zorić.</p>
      <p>Ono što je najbitnije – jedan život je spasen, i to samo zahvaljujući munjevitoj reakciji dežurnih službi, piše <a href="https://lat.rtrs.tv/vijesti/vijest.php?id=359388">RTRS</a>.</p>
      <p>Promađeni muškarac prevezen je u prijedorsku bolnicu i smješten na odjeljenje Ortopedije. Kako saznaje RTRS iz ove ustanove, njegov oporavak protiče veoma dobro.</p>
    </article>
  </body>
</html>