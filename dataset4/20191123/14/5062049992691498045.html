<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10740--davis-cup-prvniho-finalistu-urci-ctyrhra-shapovalov-obrat-nepripustil"/>
    <meta property="og:site_name" content="Tenisový svět"/>
    <meta property="article:published_time" content="2019-11-23T14:44:00+00:00"/>
    <meta property="og:title" content="Davis Cup: Prvního finalistu určí čtyřhra. Shapovalov obrat nepřipustil"/>
    <meta property="og:description" content="Premiérový ročník finálového turnaje Davisova poháru míří pomalu ke svému vyvrcholení a v sobotu se v Madridu rozhoří semifinálové souboje! Úvodní singlový duel ovládl Andrej Rubljov, který přehrál ve dvou setech Pospisila, Denis Shapovalov vzápětí srovnal na 1:1 na zápasy. V odpoledních hodinách se dostanou na kurt domácí tenisté, kteří si zajistili postup ze čtvrtfinále až v závěrečné čtyřhře. V boji o účast ve finále vyzvou výběr Velké Británie."/>
  </head>
  <body>
    <article>
      <h1>Davis Cup: Prvního finalistu určí čtyřhra. Shapovalov obrat nepřipustil</h1>
      <address>
        <time datetime="2019-11-23T14:44:00+00:00">23 Nov 2019, 14:44</time>
      </address>
      <p>
        <b>Premiérový ročník finálového turnaje Davisova poháru míří pomalu ke svému vyvrcholení a v sobotu se v Madridu rozhoří semifinálové souboje! Úvodní singlový duel ovládl Andrej Rubljov, který přehrál ve dvou setech Pospisila, Denis Shapovalov vzápětí srovnal na 1:1 na zápasy. V odpoledních hodinách se dostanou na kurt domácí tenisté, kteří si zajistili postup ze čtvrtfinále až v závěrečné čtyřhře. V boji o účast ve finále vyzvou výběr Velké Británie.</b>
      </p>
      <p>
        <b>Rusko – Kanada 1:1</b>
      </p>
      <p><u>Shapovalov zařídil Kanadě čtyřhru</u><b><br/></b>O prvním finalistovi Davis Cupu rozhodne čtyřhra. Denis Shapovalov (15.) porazil ve druhém semifinále dvouhry Karena Chačanova (17.) 6:4, 4:6, 6:4. Shapovalov v úvodním setu prohrával již 1:4, pěti úspěšnými hrami za sebou však otočil průběh první sady ve svůj prospěch. Ve druhé sadě nezvládl koncovku, když za stavu 4:5 prohrál servis. V závěrečném dějství Kanaďan využil brejkbol v sedmé hře, následně zažehnal šanci protihráče. Za stavu 5:4 na podání musel odvracet stav 0:40, od dané chvíli ale neztratil fiftýn.*</p>
      <p><u>Rubljov dostal Rusy do vedení<br/></u>Rusové se na finálovém turnaji Davisova poháru přiblížili účasti ve finále! Andrej Rubljov (22.) totiž zvládl úvodní singlový duel semifinálového souboje, když porazil Vaska Pospisila (150.) za hodinu a půl hry po setech dvakrát 6:4. Dvaadvacetiletý ruský tenista byl úspěšný na returnu, když hned třikrát prolomil servis kanadského soupeře. Sám naopak ztratil podání jen jednou.</p>
      <p><b>Dopolední/odpolední program</b><br/><u>Rusko – Kanada</u><br/><b>Andrej Rubljov (23.)</b> – Vašek Pospisil (150.) 6:4, 6:4<br/>Karen Chačanov (17.) – <b>Denis Shapovalov (15.)</b> 4:6, 6:4, 4:6<br/>Rubljov, Chačanov – Pospisil, Shapovalov</p>
      <p>
        <u>Velká Británie – Španělsko (17:30)</u>
      </p>
      <footer>Jan Havlovic, Radek Štohl, foto: Twitter: Tennis Canada</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10733--davis-cup-srbsko-s-djokovicem-konci-ve-ctvrtfinale"/>
      </related>
    </article>
  </body>
</html>