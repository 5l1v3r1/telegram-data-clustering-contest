<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/5-android-trucs-die-je-leven-makkelijker-maken-33212"/>
    <meta property="og:site_name" content="Apparata"/>
    <meta property="article:published_time" content="2019-11-23T14:08:00+00:00"/>
    <meta property="og:title" content="5 Android-trucs die je leven makkelijker maken"/>
    <meta property="og:description" content="Vijf tips en trics voor een nog prettigere Android-ervaring."/>
  </head>
  <body>
    <article>
      <h1>5 Android-trucs die je leven makkelijker maken</h1>
      <h2>Vijf tips en trics voor een nog prettigere Android-ervaring.</h2>
      <address><time datetime="2019-11-23T14:08:00+00:00">23 Nov 2019, 14:08</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p><a href="https://www.apparata.nl/nieuws/vergelijking-welke-merken-updaten-android-het-snelst-32285">Android</a> is verreweg het meestgebruikte besturingssysteem voor smartphones, maar die miljarden Android-gebruikers zullen ongetwijfeld wel eens een functie over het hoofd hebben gezien. In dit artikel lichten we een aantal oudere features uit die je Android-ervaring flink kunnen verbeteren maar die je misschien nog niet kent.</p>
      <p>
        <i>Een kleine disclaimer: Android komt in vele verschillende vormen, met schillen en versies die onderling veel verschil kunnen maken. Het kan zijn dat je hier en daar een optie mist of dat de instructies niet honderd procent overeen komen. Het meldingenlogboek is bijvoorbeeld niet beschikbaar voor Samsung-smartphones.</i>
      </p>
      <p><b>Side by side</b><br/>Het switchen tussen apps is op Android redelijk makkelijk. Een dubbeltik op de tabblad-knop wisselt je al van je huidige app naar de laatst gebruikte app. Maar wist je dat je apps ook side by side kunt aanschouwen vanuit datzelfde tabblad scherm? Zo kun je bijvoorbeeld effectief multitasken. Het kan ook nuttig zijn als je informatie moet overhevelen tussen apps; zo hoef je de info niet te onthouden terwijl je switcht tussen apps.</p>
      <ul>
        <li>Druk op de <b>tabblad-knop</b></li>
        <li>Klik op de 3 <b>verticale puntjes</b></li>
        <li>Selecteer <b>Gesplitst Scherm</b></li>
        <li>Kies een tweede app</li>
      </ul>
      <p><b>Lockscreen automatisch uitzetten</b><br/>In het openbaar of op het werk kan een vergrendeld scherm ontzettend handig zijn. Maar wanneer je thuis komt wil je misschien wat gemakkelijker toegang krijgen tot je smartphone. Android ondersteunt een automatische versoepeling van je persoonlijke cyber security. Je kunt bijvoorbeeld kiezen om je lockscreen thuis uit te zetten of altijd ontgrendeld te laten als je het bij je hebt.</p>
      <ul>
        <li>Ga naar <b>Instellingen</b></li>
        <li>Kies <b>Beveiliging &amp; Schermvergrendeling</b></li>
        <li>Ga naar <b>Smart Lock</b> en voer je patroon/toegangscode in</li>
        <li>Kies bijvoorbeeld <b>Vertrouwde Plaatsen</b> of <b>Lichaamsdetectie</b></li>
      </ul>
      <p><b>Standaard apps veranderen</b><br/>Dit is een beetje een inkoppertje, maar sommigen zullen zich ongetwijfeld ergeren dat een foto’s bijvoorbeeld altijd in een app van derden wordt getoond. Andersom kan ook; als je een vervangende app hebt gedownload zou het kunnen dat je de standaard app wilt aanpassen. In het scherm kies je bijvoorbeeld je favoriete browser of mail-app.</p>
      <ul>
        <li>Ga naar <b>Instellingen</b></li>
        <li>Tik op <b>Apps &amp; Meldingen</b></li>
        <li>Selecteer <b>Standaard-apps</b></li>
        <li>Kies de standaard app in de bijbehorende categorieën</li>
      </ul>
      <p><b>Verloren notificaties terughalen</b><br/>Je kent het wel, je bent even geconcentreerd bezig en je krijgt 150 meldingen. Met grote frustratie swipe je alle appjes, herinneringen en update-meldingen weg. Later kun je je daarentegen niet meer herinneren wat je in godsnaam nog moest doen vandaag. Met de onderstaande snelkoppeling heb je altijd je meldingenlogboek achter de hand zodat je na je uitbarsting nog even terug kunt kijken.</p>
      <ul>
        <li>Druk op het <b>Homescherm </b>(ingedrukt houden)</li>
        <li>In aanpasmodus kies <b>Widgets</b></li>
        <li>Scroll naar de <b>Instellingen</b>-widget en sleep hem naar een lege plek op je <b>home-scherm</b></li>
        <li>In de pop-up selecteer <b>Meldingenlogboek</b></li>
      </ul>
      <p><b>Volume’s individueel aanpassen</b><br/>We sluiten af met iets wat de meesten wel zullen weten, maar zonder deze functie zou ik altijd te laat komen voor mijn werk en zou ik regelmatig gehoorbeschadiging oplopen als ik een grappig kattenfilmpje bekijken. Android maakt het al langer mogelijk om het volume van verschillende media-functies individueel aan te passen. Zo staat je wekker goed hard terwijl je inkomende telefoontjes subtiel blijven.</p>
      <ul>
        <li>In <b>Instellingen </b>kies <b>Geluid</b></li>
        <li>Je komt hier ook door je volume met de fysieke knop aan te passen en op het <b>Tandwieltje</b> te drukken</li>
        <li>Hier pas je de drie sliders individueel aan</li>
      </ul>
      <p>Voordat je gaat, we hebben een vergelijkbare guide voor drie nieuwe functie in Android 10. Die <a href="https://www.apparata.nl/nieuws/android-10-zo-gebruik-je-de-3-handigste-features-32754">check je hier</a>.</p>
    </article>
  </body>
</html>