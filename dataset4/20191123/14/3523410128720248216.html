<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641572/%DA%A9%D8%B4%D9%81-%D8%B4%D8%A8%DA%A9%D9%87-%D8%AC%D8%B9%D9%84-%DA%AF%D8%B0%D8%B1%D9%86%D8%A7%D9%85%D9%87-%D8%A8%D8%B1%D8%A7%DB%8C-%D8%B5%D9%87%DB%8C%D9%88%D9%86%DB%8C%D8%B3%D8%AA%E2%80%8C%D9%87%D8%A7-%D8%AF%D8%B1-%D9%85%D8%BA%D8%B1%D8%A8"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T14:18:00+00:00"/>
    <meta property="og:title" content="کشف شبکه جعل گذرنامه برای صهیونیست‌ها در مغرب"/>
    <meta property="og:description" content="یک شبکه جعل گذرنامه برای صهیونیست‌های غیرمغربی‌تبار به منظور تسهیل در روند ورود به مغرب، در این کشور کشف شد."/>
  </head>
  <body>
    <article>
      <h1>
        <a href="https://www.bultannews.com/fa/news/641572/%DA%A9%D8%B4%D9%81-%D8%B4%D8%A8%DA%A9%D9%87-%D8%AC%D8%B9%D9%84-%DA%AF%D8%B0%D8%B1%D9%86%D8%A7%D9%85%D9%87-%D8%A8%D8%B1%D8%A7%DB%8C-%D8%B5%D9%87%DB%8C%D9%88%D9%86%DB%8C%D8%B3%D8%AA%E2%80%8C%D9%87%D8%A7-%D8%AF%D8%B1-%D9%85%D8%BA%D8%B1%D8%A8">کشف شبکه جعل گذرنامه برای صهیونیست‌ها در مغرب</a>
      </h1>
      <h2>یک شبکه جعل گذرنامه برای صهیونیست‌های غیرمغربی‌تبار به منظور تسهیل در روند ورود به مغرب، در این کشور کشف شد.</h2>
      <address><time datetime="2019-11-23T14:18:00+00:00">23 Nov 2019, 14:18</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، روزنامه رأی الیوم نوشت: گزارش‌های جدید جزئیات تازه‌ای درباره شبکه جعل گذرنامه‌هایی فاش کردند که اسرائیلی‌های غیرمغربی‌تبار برای تسهیل در روند ورود خود به مغرب از آن‌ها استفاده می‌کنند و انگیزه این کار نیز اخذ تابعیت مغرب برای اسرائیلی‌ها با هدف اقامت طولانی مدت در این کشور است.</p>
      <p>احسان. ج، زنی که متهم اصلی پرونده موسوم به «اعطای تابعیت به اسرائیلی‌ها» در مغرب است در دادگاه تجدید نظر گفت: برخی اسرائیلی‌ها برای تسهیل سفر به دبی می‌خواهند تابعیت مغرب را بگیرند؛ زیرا امارات به دارندگان گذرنامه‌های اسرائیلی اجازه ورود نمی‌دهد. دادستانی مکالماتی را فاش کرد که این متهم با اسرائیلی‌ها غیرمغربی‌تبار داشته است.</p>
      <p>بنا به اعلام شبکه روسیا الیوم، این متهم که دادستانی او را «زن آهنی» نامیده است، متهم شده بود برای تسهیل در دریافت برگه‌هایی که به صهیونیست‌ها امکان دریافت تابعیت مغرب را می‌دهد به کارمندان رشوه داده است، اما او این اتهام‌ها را رد کرد.</p>
      <p>این منبع اشاره کرد متهم پرونده در برابر قاضی بازپرس اذعان کرده بود برای هر پرونده بین سه هزار تا چهار هزار دلار دریافت کرده است. این متهم مسئله مهمی را فاش و یک مشاور حقوقی زن را که در بازداشت به سر می‌برد به دست داشتن در این پرونده متهم کرد. رئیس جلسه به دادستانی دستور داد تدابیر لازم را برای تحقیقات از زنی صادر نماید که با هویت جعلی در زندان به سر می‌برد.</p>
      <p>در همین خصوص روزنامه نیویورک تایمز از اقدامات برخی شخصیت‌های عربی و خارجی در زمینه‌های مختلف با هدف پیشبرد «همکاری عربی-اسرائیلی» خبر داده است که با هدف حمایت از عادی‌سازی صورت می‌گیرد. پایگاه خبری الیوم ۲۴ مغرب نیز از حضور شخصیت‌های برجسته مغرب در یک طرح بین‌المللی با هدف عادی‌سازی بزرگتر با رژیم صهیونیستی خبر داد.</p>
    </article>
  </body>
</html>