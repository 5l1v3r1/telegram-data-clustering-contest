<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/samsung-galaxy-a51-yakin-cekim-konusunda-iddiali-geliyor/"/>
    <meta property="og:site_name" content="LOG"/>
    <meta property="article:published_time" content="2019-11-23T14:00:12+00:00"/>
    <meta property="og:title" content="Samsung Galaxy A51, yakın çekim konusunda iddialı geliyor"/>
    <meta property="og:description" content="2019 Galaxy A serisine yakında dahil edilecek Samsung Galaxy A51 için kamera tarafına yönelik önemli bir makro detayı ortaya çıktı."/>
  </head>
  <body>
    <article>
      <h1>Samsung Galaxy A51, yakın çekim konusunda iddialı geliyor</h1>
      <address><time datetime="2019-11-23T14:00:12+00:00">23 Nov 2019, 14:00</time> by <a rel="author">Can TUNÇER</a></address>
      <p>2019 Galaxy A serisine yakında dahil edilecek <b>Samsung Galaxy A51</b> için kamera tarafına yönelik önemli bir <b>makro</b> detayı ortaya <a href="https://www.gsmarena.com/samsung_galaxy_a51_to_come_with_a_5mp_macro_camera-news-40225.php">çıktı</a>.</p>
      <p>Geçtiğimiz hafta tasarımı ve bazı teknik detayları sızdırılan akıllı telefon <b>Samsung Galaxy A51, </b>daha önce söylendiği gibi dörtlü değil üçlü kamera sistemine ev sahipliği yapıyor. İşte burada söylendiği kadarıyla <b>48 megapiksel ana + 12 megapiksel ultra geniş açı ve 5 megapiksel makro </b>kamera bir araya geliyor. Daha önce 12 megapiksel <b>telefoto</b> ve 5 megapiksel <b>derinlik sensörü</b> taşıdığı aktarılan cihaz, bu konuda ciddi bir değişiklik almış durumda. Özel <b>makro</b> lensiyle<b> yakın çekim fotoğraf</b> performansının yüksek olacağı görülen telefon, yukarıda görebileceğiniz üzere merkeze konumlandırılan <b>bir kamera deliğine</b> sahip. Genel olarak çok ince çerçeveler üstüne kurulan akıllı telefon, arkasındaki kamera sistemini de büyük bir modül içinde taşıyor.</p>
      <h3>Samsung Galaxy A51 merak uyandırıyor</h3>
      <p>Gücünü <b>Exynos 9611</b> işlemciden ve <b>4 GB RAM</b>‘den alan akıllı telefon, beklendiği gibi <b>Android 10</b> işletim sistemiyle yolda. Sızdırıldığı kadarıyla <b>6,5 inç AMOLED ekran</b> ile <b>32 megapiksel selfie</b> kamerası bulunan Galaxy A51, parmak izi sensörünü ekrana entegre ediyor ve <b>3,5 mm</b> kulaklık girişi ile<b> USB-C</b> portuyla geliyor. Resmi kayıtlarda göründüğü kadarıyla cihaz kesin olarak<b> 4.000 mAh</b> pil üstüne kuruluyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/iphone-12-pro-ve-iphone-se-2-modellerinden-yeni-bilgiler/"/>
      </related>
    </article>
  </body>
</html>