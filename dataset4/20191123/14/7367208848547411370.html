<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/23/sommario/bra-e-roero/leggi-notizia/argomenti/bra-e-roero/articolo/il-comparto-albese-penalizzato-dalle-scarse-risorse-assegnate-per-la-manutenzione-strade.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-23T14:04:49+00:00"/>
    <meta property="og:title" content="Il comparto albese penalizzato dalle scarse risorse assegnate per la manutenzione strade"/>
    <meta property="og:description" content="Bonino:&quot; È un'ingiustizia. Chiediamo al Governo che trovi una cifra aggiuntiva da implementare a queste scarse risorse che ci hanno assegnato&quot;"/>
  </head>
  <body>
    <article>
      <h1>Il comparto albese penalizzato dalle scarse risorse assegnate per la manutenzione strade</h1>
      <h2>Bonino:" È un'ingiustizia. Chiediamo al Governo che trovi una cifra aggiuntiva da implementare a queste scarse risorse che ci hanno assegnato"</h2>
      <address><time datetime="2019-11-23T14:04:49+00:00">23 Nov 2019, 14:04</time> by <a rel="author">Tiziana Fantino</a></address>
      <p>"I Sindaci del Roero faranno fronte comune per approvare tutti quanti insieme la delibera proposta dal Consiglio provinciale al fine di dare il nostro apporto a questa lotta all'ingiustizia subita da tutti noi. Chiediamo al Governo che trovi una cifra aggiuntiva da implementare a queste scarse risorse che ci hanno assegnato" </p>
      <p>Risponde così il consigliere provinciale e sindaco di Vezza d'Alba, Carla Bonino, in merito all'approvazione del documento per la ripartizione più equa delle risorse comunali destinate alla manutenzione ordinaria delle strade di competenza della Provincia di Cuneo che vede penalizzato il comparto albese (Alba, Langhe, Roero).  </p>
      <p>Dopo Cuneo e Mondovì, quello di Alba è il terzo degli appuntamenti locali organizzati dalla Provincia e svolti sul territorio per fare il punto con gli amministratori locali su questa situazione che vede la Granda particolarmente penalizzata sul fronte della distribuzione dei fondi relativi alla manutenzione delle strade e degli edifici scolastici delle scuole superiori.</p>
    </article>
  </body>
</html>