<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837409-shvetsiya-zvinuvatila-sudno-rf-v-neuzgodzhenomu-prokhodi-yiyi-akvatoriyeyu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T14:09:00+00:00"/>
    <meta property="og:title" content="Швеція звинуватила судно РФ в неузгодженому проході її акваторією"/>
    <meta property="og:description" content="КИЇВ. 23 листопада. УНН. Російський корабель увійшов в територіальні морські води Швеції, не маючи на те відповідного дипломатичного дозволу. Про це …"/>
  </head>
  <body>
    <article>
      <h1>Швеція звинуватила судно РФ в неузгодженому проході її акваторією</h1>
      <address><time datetime="2019-11-23T14:09:00+00:00">23 Nov 2019, 14:09</time> by <a rel="author">Юлія Шрамко</a></address>
      <p><b>КИЇВ. 23 листопада. УНН.</b> Російський корабель увійшов в територіальні морські води Швеції, не маючи на те відповідного дипломатичного дозволу. Про це напередодні заявили в збройних силах країни, передає <b>УНН</b> з посиланням на DW.</p>
      <p>Як уточнили в ЗС Швеції, "судно, що належить російській державі, перетнуло шведську територію на захід від Гетеборга".</p>
      <p>Оскільки у судна не було "дійсного дозволу, збройні сили розцінюють це як порушення порядку доступу".</p>
      <p>Військові доповіли про те, що сталося, уряду Швеції. Тип і будь-які інші характеристики російського судна не названі.</p>
      <p>Раніше, у липні, влада Швеції посилила протиповітряну оборону на острові Готланд в Балтійському морі. Через напружені відносини з Росією в балтійському регіоні на острові розміщена нова протиракетна система "земля-повітря", повідомили збройні сили країни.</p>
      <p>Окрім того, у 2017 році влада Швеції знову ввела військовий обов'язок - жителі Швеції старше 18 років знову призиваються в армію. Причиною цього стали побоювання можливої загрози з боку Росії.</p>
      <p>У 2014 році Швеція провела найбільшу з часів холодної війни операцію з пошуку ймовірного іноземного <a href="https://www.unn.com.ua/uk/news/1486296-bilya-beregiv-shvetsiyi-znayshli-zatonulu-rosiysku-submarinu-chasiv-i-svitovoyi-viyni">підводного човна</a> в водах Стокгольмського архіпелагу. Передбачалося, що це міг бути російський підводний човен. Але в 2015 році шведські військові заявили, що прийнятий за підводний човен об'єкт в водах Швеції виявився цивільним судном.</p>
    </article>
  </body>
</html>