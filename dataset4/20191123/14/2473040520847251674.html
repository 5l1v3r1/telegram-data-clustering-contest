<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/International/247137/the-economist-despre-sistemul-de-sanatate-din-romania-cel-mai-slab-din-uniunea-europeana.html"/>
    <meta property="og:site_name" content="Wall-Street"/>
    <meta property="article:published_time" content="2019-11-23T14:39:27+00:00"/>
    <meta property="og:title" content="The Economist, despre sistemul de sanatate din Romania: Cel mai slab din Uniunea Europeana"/>
    <meta property="og:description" content="Publicatia The Economist a publicat astazi o analiza despre sistemul medical din Romania, pe care l-a descris ca fiind &quot;cel mai slab din Uniunea Europeana si care se lupta pentru a se reforma&quot;."/>
  </head>
  <body>
    <article>
      <h1>The Economist, despre sistemul de sanatate din Romania: Cel mai slab din Uniunea Europeana</h1>
      <address>
        <time datetime="2019-11-23T14:39:27+00:00">23 Nov 2019, 14:39</time>
      </address>
      <p>
        <b>Publicatia <a href="https://www.economist.com/europe/2019/11/21/romanias-health-care-system-the-eus-worst-struggles-to-reform">The Economist </a>a publicat astazi o analiza despre sistemul medical din Romania, pe care l-a descris ca fiind "cel mai slab din Uniunea Europeana si care se lupta pentru a se reforma".</b>
      </p>
      <p>"Avem salarii mari, nu avem nevoie de spaga. Lasam coruptia sa sufere, va vom vindeca", citeaza The Economist un afis aflat la intrarea in Spitalul de Urgenta din Slatina.</p>
      <p>Cu toate acestea, noteaza jurnalistii The Economist, sistemul de sanatate din Romania se situeaza constant la finalul clasamentului, potrivit indicelui Euro Health Consumer. In ciuda dublarii salariilor, scrie The Economist, coruptia, lipsa investitiilor si exodul de personal sunt inca o ciuma.</p>
      <p>"Obiceiul de a oferi spaga pentru a avea parte de ingrijire medicala este adanc inradacinat in Romania. Si mai ingrijoratoare sunt sumele mari de bani gandite a fi spalate prin tranzactii cu furnizori de echipamente si consumabile medicale. Intr-un caz important in 2016, Hexi Pharma, un furnizor de antiseptice pentru 350 de spitale publice, s-a descoperit ca le-a dilua semnificativ cu apa. Un raport acuza directorii spitalului ca primeau 30% din contract", scrie <a href="https://www.economist.com/europe/2019/11/21/romanias-health-care-system-the-eus-worst-struggles-to-reform">The Economist.</a></p>
      <p><a href="https://www.wall-street.ro/articol/Social/217695/romania-ocupa-ultimul-loc-in-indexul-european-al-consumatorului-de-sanatate-pentru-al-doilea-an-consecutiv.html#gref">Romania ocupa ultimul loc in Indexul European al Consumatorului de Sanatate,</a> cu un sistem medical mai slab decat Bulgaria, dar si decat tari din fosta Iugoslavie, precum Albania, Macedonia sau Muntenegru. Romania se afla pe locul 34 din tot atatea tari europene al caror sistem medical a fost analizat pentru realizarea indexului pe anul 2017.</p>
      <p>
        <a href="https://www.wall-street.ro/articol/International/246775/seful-comisiei-europene-brexitul-va-face-din-marea-britanie-un-jucator-de-mana-a-doua.html">Citeste si:<br/>Brexitul va face din Marea Britanie un "jucator de mana a doua"</a>
      </p>
      <figure>
        <img src="https://img.wall-street.ro/image_thumbs/thumbs/575/575e2f845f4a020b323ee22d3461daf4-400x250-00-65.jpg?v=1573713386"/>
      </figure>
      <p>Tara noastra ocupa ultimul loc sau unul dintre ultimele locuri la majoritatea indicatorilor importanti luati in calcul pentru realizarea clasamentului: drepturile si informarea pacientilor, accesibilitatea (timpii de asteptare pentru tratament), rezultatele tratamentelor, gama de servicii oferite si extinderea lor, preventia si farmaceuticele.</p>
      <p>Romania este pe primul loc in clasament la rata infectiilor intraspitalicesti rezistente la tratament, la mortalitatea infantila si pe primele locuri la mortalitatea din cauza cancerului si a bolilor cardiovasculare.</p>
      <p>Combinatia acestor indici - rezultati din studii si baze de date internationale si din chestionare administrate asociatiilor de pacienti - isi propune sa descrie felul in care consumatorul de servicii medicale este servit de propriul sistem.</p>
      <p>
        <a href="https://www.wall-street.ro/articol/International/246621/dupa-refuzul-ue-balcanii-occidentali-vor-sa-creeze-o-piata-regionala.html">Citeste si:<br/>Dupa refuzul UE, balcanii occidentali vor sa creeze o piata regionala</a>
      </p>
      <figure>
        <img src="https://img.wall-street.ro/image_thumbs/thumbs/e4e/e4e5adbd5b6c8af2c5daeeaedc603a83-400x250-00-65.jpg?v=1573402400"/>
      </figure>
      <footer>Sursa foto: Shutterstock / janews</footer>
    </article>
  </body>
</html>