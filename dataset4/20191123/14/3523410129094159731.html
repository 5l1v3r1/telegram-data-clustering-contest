<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641568/%D8%A8%DB%8C%D8%B4%D8%AA%D8%B1-%D8%B5%D9%87%DB%8C%D9%88%D9%86%DB%8C%D8%B3%D8%AA%E2%80%8C%D9%87%D8%A7-%D8%AE%D9%88%D8%A7%D8%B3%D8%AA%D8%A7%D8%B1-%D8%A7%D8%B3%D8%AA%D8%B9%D9%81%D8%A7%DB%8C-%D9%86%D8%AE%D8%B3%D8%AA%E2%80%8C%D9%88%D8%B2%DB%8C%D8%B1-%D9%85%D8%AC%D8%B1%D9%85%D8%B4%D8%A7%D9%86-%D9%87%D8%B3%D8%AA%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T14:09:00+00:00"/>
    <meta property="og:title" content="بیشتر صهیونیست‌ها خواستار استعفای نخست‌وزیر مجرمشان هستند"/>
    <meta property="og:description" content="بر اساس نظرسنجی‌ها، ۵۶ درصد صهیونیست‌ها خواستار کناره‌گیری بنیامین نتانیاهو، که در ۳ پرونده فساد مجرم شناخته شده است، هستند."/>
  </head>
  <body>
    <article>
      <h1>
        <a href="https://www.bultannews.com/fa/news/641568/%D8%A8%DB%8C%D8%B4%D8%AA%D8%B1-%D8%B5%D9%87%DB%8C%D9%88%D9%86%DB%8C%D8%B3%D8%AA%E2%80%8C%D9%87%D8%A7-%D8%AE%D9%88%D8%A7%D8%B3%D8%AA%D8%A7%D8%B1-%D8%A7%D8%B3%D8%AA%D8%B9%D9%81%D8%A7%DB%8C-%D9%86%D8%AE%D8%B3%D8%AA%E2%80%8C%D9%88%D8%B2%DB%8C%D8%B1-%D9%85%D8%AC%D8%B1%D9%85%D8%B4%D8%A7%D9%86-%D9%87%D8%B3%D8%AA%D9%86%D8%AF">بیشتر صهیونیست‌ها خواستار استعفای نخست‌وزیر مجرمشان هستند</a>
      </h1>
      <h2>بر اساس نظرسنجی‌ها، ۵۶ درصد صهیونیست‌ها خواستار کناره‌گیری بنیامین نتانیاهو، که در ۳ پرونده فساد مجرم شناخته شده است، هستند.</h2>
      <address><time datetime="2019-11-23T14:09:00+00:00">23 Nov 2019, 14:09</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری رویترز، بر اساس نتایج نظرسنجی که از شبکه تلویزیونی «چنل ۱۳» منتشر شد، ۵۶ درصد از صهیونیست‌ها بر این باورند که بنیامین نتانیاهو، نخست‌وزیر رژیم صهیونیستی، که پس از انتخابات پارلمانی اداره امور را بر عهده دارد و اتهاماتش در رابطه با فساد، تقلب و سوء استفاده از قدرت تایید شده، حق ندارد به کار خود ادامه دهد.</p>
      <p>در همین حال ۳۵ درصد از شرکت‌کنندگان در این نظرسنجی عقیده‌ای مخالف داشته و ۹ درصد نیز اعلام کردند که در این باره نظر خاص ندارند.</p>
      <p>نتانیاهو پنجشنبه در سه پرونده مجزا به دلیل فساد، تقلب و سوء استفاده از قدرت (در دادگاه) مجرم شناخته شد. این در حالی است که تا پیش از این در فلسطین اشغالی هیچ نخست وزیر مشغول به کاری، چنین ماجرایی را تجربه نکرده بود.</p>
      <p>بنیامین نتانیاهو -رئیس حزب لیکود- که فساد مالی را انکار می‌کند، عصر روز پنجشنبه اعلام کرد که از سمت خود استعفا نمی‌کند. او از محاکمه خود به عنوان کودتایی متکی بر مدارک و شواهد ساختگی با تحقیقاتی ناسالم و جانبدارانه یاد کرد.</p>
      <p>حزب آبی و سفید در بیانیه‌ای از نتانیاهو خواست سریعا از تمامی سمت‌های خود در دولت استعفا کند. این در حالی است که قوانین رژیم صهیونیستی نتانیاهو را به استعفا وادار نمی‌کند. اما این بحران قضایی-سیاسی ناگهانی در فضایی پیچیده به وجود آمده است. به دنبال نتایج کسب شده در انتخابات پارلمانی ۱۷ سپتامبر، نه نتانیاهو و نه بنی گانتس، رقیبش، در ایجاد ائتلافی برای تشکیل کابینه موفق نبودند.</p>
      <p>با توجه به ترکیب نمایندگان در پارلمان رژیم صهیونیستی، احتمال این که صهیونیست‌ها مجددا به پای صندوق‌های رای نروند، بسیار ضعیف است.</p>
    </article>
  </body>
</html>