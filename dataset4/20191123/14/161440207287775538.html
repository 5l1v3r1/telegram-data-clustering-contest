<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/ogliastra/2019/11/23/baunei-spara-durante-l-abbattimento-dei-suini-denunciato-un-pasto-136-956215.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-23T14:32:47+00:00"/>
    <meta property="og:title" content="Baunei, spara durante l'abbattimento dei suini: pastore denunciato"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">peste suina</h6>
      <h1>Baunei, spara durante l'abbattimento dei suini: pastore denunciato</h1>
      <h2>Dopo essere scappato tra i monti, l'anziano allevatore è tornato nel suo ovile</h2>
      <address>
        <time datetime="2019-11-23T14:32:47+00:00">23 Nov 2019, 14:32</time>
      </address>
      <p>È tornato nel suo ovile, C. C., <a href="https://www.unionesarda.it/articolo/news-sardegna/ogliastra/2019/11/22/baunei-allevatore-spara-in-aria-durante-l-abbattimento-dei-suini-136-955793.html">l'allevatore</a> di 85 anni che ieri ha risposto con un colpo di fucile in aria alla vista dell'Unità di Progetto della Regione per l'eradicazione della pesta suina africana, arrivata nell'altopiano del Golgo a Baunei per l'abbattimento dei maiali allo stato brado.</p>
      <p>L'uomo, che ora è stato denunciato, si era prima barricato nell'ovile del suo piccolo allevamento e poi era scappato tra i monti.</p>
      <p>I carabinieri, gli uomini della polizia e del Corpo Forestale di vigilanza ambientale, che scortavano la task force, hanno trasmesso gli atti alla Procura di Lanusei.</p>
      <p>Secondo gli inquirenti il gesto dell'anziano, il cui allevamento non era interessato dagli abbattimenti, voleva essere "un atto dimostrativo" per impedire l'ingresso della task force nella sua proprietà.</p>
      <p>Nel frattempo stamattina, nei confronti dell'85enne, è arrivata la solidarietà di altri pastori della zona contrari agli abbattimenti.</p>
      <p>(Unioneonline/F)</p>
    </article>
  </body>
</html>