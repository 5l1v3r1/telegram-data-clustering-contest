<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/schaatsen/kodaira-helemaal-terug-op-schaatsbaan-winst-en-baanrecord-op-500-meter-polen/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T14:26:32+00:00"/>
    <meta property="og:title" content="Kodaira helemaal terug op schaatsbaan: winst én baanrecord op 500 meter in Polen"/>
    <meta property="og:description" content="Nao Kodaira heeft op de wereldbeker in het Poolse Tomaszów Mazowiecki toegeslagen op de 500 meter. De Japanse, die vorige week voor het eerst in lange tijd niet won op de 500 meter, was vandaag de snelste in 37,775 en reed daarmee een nieuw baanrecord. De Russinnen Olga Fatkoelina en Daria Katsjanova maakten het podium…"/>
  </head>
  <body>
    <article>
      <h1>Kodaira helemaal terug op schaatsbaan: winst én baanrecord op 500 meter in Polen</h1>
      <address><time datetime="2019-11-23T14:26:32+00:00">23 Nov 2019, 14:26</time> by <a rel="author">https://www.facebook.com/SjorsTanis1</a></address>
      <p>
        <b>Nao Kodaira heeft op de wereldbeker in het Poolse Tomaszów Mazowiecki toegeslagen op de 500 meter. De Japanse, die vorige week voor het eerst in lange tijd niet won op de 500 meter, was vandaag de snelste in 37,775 en reed daarmee een nieuw baanrecord. De Russinnen Olga Fatkoelina en Daria Katsjanova maakten het podium compleet in Polen.</b>
      </p>
      <p>Kodaira leed vorige week in Minsk een zeldzame nederlaag in de wereldbeker op de 500 meter. Ze moest toen achter Fatkoelina en Katsjanova genoegen nemen met brons.<br/><br/><b>Nederlandse vrouwen niet in top</b><br/>Jutta Leerdam was op de 8ste plaats de beste Nederlandse met een tijd van 38,37. Sanneke de Neeling eindigde met 38,78 als 14de en Michelle de Jong kwam met 38,90 op de 15de plek uit. Jorien ter Mors, die vorige week in Minsk de 500 meter oversloeg, moest in Polen in de B-divisie meedoen. Ze reed de 3e tijd: 38,44. Wereldkampioene Vanessa Herzog zegevierde met 38,03. De Oostenrijkse werd in Wit-Rusland gediskwalificeerd en moest daardoor eveneens in de B-klasse van start gaan. Dione Voskamp eindigde op het 2e plan als 7de in 39,22.</p>
    </article>
  </body>
</html>