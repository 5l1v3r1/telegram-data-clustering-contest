<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/hosep-guardiola-iznenadvashto-progovori-za-zavryshtaneto-si-v-bajern-1409037.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-23T14:48:00+00:00"/>
    <meta property="og:title" content="Хосеп Гуардиола изненадващо проговори за &quot;завръщането&quot; си в Байерн"/>
    <meta property="og:description" content="Мениджърът на Манчестър Сити Хосеп Гуардиола рядко коментира слухове, свързани със своето бъдеще, но този път направи изключение, след като информациите , че ще се завърне начело на Байерн Мюнхен се засилиха в последната седмица Както е известно, баварците търсят нов треньор и името на каталунеца вече няколко пъти беше свързвано със завръщане на Алианц Арена, където Пеп изведе отбора до 3 титли и 3 полуфинала в Шампионска лига"/>
  </head>
  <body>
    <article>
      <h1>Хосеп Гуардиола изненадващо проговори за "завръщането" си в Байерн</h1>
      <address><time datetime="2019-11-23T14:48:00+00:00">23 Nov 2019, 14:48</time> by <a rel="author">Sportlive.bg</a></address>
      <p>Мениджърът на Манчестър Сити <b><a href="https://www.sportlive.bg/tags/25012">Хосеп Гуардиола</a></b> рядко коментира слухове, свързани със своето бъдеще, но този път направи изключение, след като информациите , че ще се завърне начело на Байерн Мюнхен се засилиха в последната седмица. Както е известно, баварците търсят нов треньор и името на каталунеца вече няколко пъти беше свързвано със завръщане на "Алианц Арена", където Пеп изведе отбора до 3 титли и 3 полуфинала в Шампионска лига. </p>
      <p>Бившият треньор на Барселона обаче категорично отхвърли всякакви слухове, че може да се озове отново в Мюнхен на този етап и има желание да продължи работата си на "Етихад" поне до края на контракта си през лятото на 2021 година. </p>
      <p>"Когато се появят тези неща, кой носи отговорност? Медиите или съответният клуб? Не знам. Може един човек да пусне слуха и после останалите да го подхванат. Харесвам много хората в Байерн. Бях изключително щастлив там, но те знаят, че аз съм човек, който уважава договорите, които подписва. Във футбола, когато няма резултати, могат да те уволнят, но ако Манчестър Сити ме иска, моето желание е да остана тук.</p>
      <p>Няма значение дали Байерн ще прояви интерес към мен за в бъдеще, или не. Любовта ми към града, клуба и хората, които срещнах там, е невероятна. Същото важи и за Барселона, защото това е родният ми град. Същото се случи и тук, в Манчестър. Имам още много неща за вършене тук", сподели Гуардиола преди дербито от Висшата лига срещу Челси в събота вечер. <b>А <a href="https://www.sportlive.bg/worldfootball/germany/Evropejski-grand-pribira-Pochetino-1408843.html">кой е големият фаворит за треньор на Байерн четете в този материал</a>. </b></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Guardiola-Uvolnenieto-na-Pochetino-malko-me-iznenada-1408980.html"/>
        <a href="https://www.sportlive.bg/worldfootball/england/Manchestyr-Siti-mozhe-da-zagubi-borbata-za-titlata-oshte-tozi-uikend-sreshtu-Chelsi-1408720.html"/>
        <a href="https://www.sportlive.bg/worldfootball/worldfootballother/De-Brojne-izbuhna-predi-zhrebiq-za-Evro-2020-Futbolyt-se-prevyrna-v-biznes--1408180.html"/>
        <a href="https://www.sportlive.bg/worldfootball/germany/Shte-se-zavyrne-li-Guardiola-v-Bajern-Eto-otgovora-na-agenta-mu-1407387.html"/>
      </related>
    </article>
  </body>
</html>