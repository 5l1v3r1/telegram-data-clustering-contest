<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/primo-piano/live-mn-verso-milan-napoli-bonaventura-e-krunic-dall-inizio-352885"/>
    <meta property="og:site_name" content="MilanNews.it"/>
    <meta property="article:published_time" content="2019-11-23T14:50:00+00:00"/>
    <meta property="og:title" content="LIVE MN - Verso Milan-Napoli, Bonaventura e Krunic dall'inizio"/>
    <meta property="og:description" content="PIATEK CINQUANTA - Krzysztof Piątek ha segnato 12 gol nelle prime 30 partite in rossonero tra questo e lo scorso campionato: ne aveva segnati 13 nelle prime 19 con il Genoa; la percentuale realizzativa, tuttavia, è quasi invariata. La prossima, poi, sarà la presenza numero 50 proprio per l'attaccante polacco in Serie A."/>
  </head>
  <body>
    <article>
      <h1>LIVE MN - Verso Milan-Napoli, Bonaventura e Krunic dall'inizio</h1>
      <address><time datetime="2019-11-23T14:50:00+00:00">23 Nov 2019, 14:50</time> by <a rel="author">Antonio Vitiello</a></address>
      <p><b>PIATEK CINQUANTA -</b> Krzysztof Piątek ha segnato 12 gol nelle prime 30 partite in rossonero tra questo e lo scorso campionato: ne aveva segnati 13 nelle prime 19 con il Genoa; la percentuale realizzativa, tuttavia, è quasi invariata. La prossima, poi, sarà la presenza numero 50 proprio per l'attaccante polacco in Serie A.</p>
      <p>Mancano tre ore alla sfida tra Milan e Napoli, i rossoneri dovrebbero schierare la seguente formazione nel match delle 18.00 a San Siro. </p>
      <p>Una sfida senza appello per entrambe le squadre. I rossoneri devono rinunciare a 6 giocatori, Bennacer e Calhanoglu per squalifica, ma anche Castillejo, Borini, Duarte e Rodriguez per infortunio. Ecco le probabile formazione di Pioli: </p>
      <p>
        <b>Milan (4-3-3): G. Donnarumma; Conti, Musacchio, Romagnoli, Theo Hernandez; Paquetà, Biglia, Krunic; Suso, Piatek, Bonaventura.</b>
      </p>
      <p><b>NUMERI -</b> Milan e Napoli si sono affrontate 71 volte a San Siro in Serie A: 32 i successi interni, 14 quelli esterni; 25 pareggi a completare il bilancio. In generale Milan e Napoli si sono sfidate 142 volte in Serie A: avanti i rossoneri per 54 vittorie a 42, con 46 pareggi a completare il bilancio. Il punteggio più frequente in Serie A tra le due squadre è lo 0-0, finale di 21 gare, il più recente dei quali proprio nell'ultimo precedente a San Siro. Il prossimo sarà il gol numero 200 segnato dal Milan contro il Napoli in campionato, traguardo raggiunto solo dall'Inter (207) e dalla Juventus (219).</p>
    </article>
  </body>
</html>