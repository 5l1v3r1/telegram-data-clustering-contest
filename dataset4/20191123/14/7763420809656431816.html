<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/politics/578674"/>
    <meta property="og:site_name" content="Spring News"/>
    <meta property="article:published_time" content="2019-11-23T14:17:14+00:00"/>
    <meta property="og:title" content="ราชกิจจาฯประกาศ เลื่อน “มานพ คีรีภูวดล” แทน “ ธนาธร ”"/>
    <meta property="og:description" content="ประกาศสภาผู้แทนราษฎร เรื่อง ให้ผู้มีชื่ออยู่ในลำดับถัดไปในบัญชีรายชื่อของพรรคการเมืองเลื่อนขึ้นมาเป็นสมาชิกสภาผู้แทนราษฎรแทน"/>
  </head>
  <body>
    <article>
      <h1>ราชกิจจาฯประกาศ เลื่อน “มานพ คีรีภูวดล” แทน “ ธนาธร ”</h1>
      <h2>ประกาศสภาผู้แทนราษฎร เรื่อง ให้ผู้มีชื่ออยู่ในลำดับถัดไปในบัญชีรายชื่อของพรรคการเมืองเลื่อนขึ้นมาเป็นสมาชิกสภาผู้แทนราษฎรแทน</h2>
      <address>
        <time datetime="2019-11-23T14:17:14+00:00">23 Nov 2019, 14:17</time>
      </address>
      <p>วันที่ 22 พฤศจิกายน 2562 เว็บไซต์ <a href="http://www.ratchakitcha.soc.go.th/DATA/PDF/2562/E/287/T_0062.PDF">ราชกิจจานุเบกษา</a> เผยแพร่ ประกาศสภาผู้แทนราษฎร เรื่อง ให้ผู้มีชื่ออยู่ในลำดับถัดไปในบัญชีรายชื่อของพรรคการเมือง เลื่อนขึ้นมาเป็นสมาชิกสภาผู้แทนราษฎรแทนตำแหน่งที่ว่าง</p>
      <p>ด้วยศาลรัฐธรรมนูญได้มีคำวินิจฉัย ที่ 14/2562 วันที่ 20 พฤศจิกายน 2562 วินิจฉัยว่า สมาชิกภาพของสมาชิกสภาผู้แทนราษฎรของ นายธนาธร จึงรุ่งเรืองกิจ สิ้นสุดลงตามรัฐธรรมนูญ มาตรา 101 (6) ประกอบมาตรา 98 (3) นับแต่วันที่ศาลรัฐธรรมนูญมีคำสั่งให้ นายธนาธร จึงรุ่งเรืองกิจ หยุดปฏิบัติหน้าที่ตามรัฐธรรมนูญ มาตรา 82 วรรคสอง คือ วันที่ 23 พฤษภาคม 2562 และให้ถือว่าวันที่ศาลรัฐธรรมนูญอ่านคำวินิจฉัยให้แก่คู่กรณีฟังเป็นวันที่ตำแหน่งสมาชิกสภาผู้แทนราษฎรว่างลง ตามรัฐธรรมนูญ มาตรา 105 วรรคหนึ่ง (2) ประกอบพระราชบัญญัติประกอบรัฐธรรมนูญว่าด้วยวิธีพิจารณาของศาลรัฐธรรมนูญ พ.ศ. 2561 มาตรา 76 วรรคหนึ่ง ที่บัญญัติให้คำวินิจฉัยของศาล มีผลในวันอ่าน คือ วันที่ 20 พฤศจิกายน 2562</p>
      <p>ดังนั้น สมาชิกภาพของ นายธนาธร จึงรุ่งเรืองกิจ สมาชิกสภาผู้แทนราษฎรแบบบัญชีรายชื่อของพรรคอนาคตใหม่ ลำดับที่ 1 ตามประกาศคณะกรรมการการเลือกตั้ง เรื่อง ผลการเลือกตั้งสมาชิกสภาผู้แทนราษฎรแบบบัญชีรายชื่อ ลงวันที่ 8 พฤษภาคม พ.ศ. 2562 จึงสิ้นสุดลงตามมาตรา 101 (6) ประกอบมาตรา 98 (3) ของรัฐธรรมนูญแห่งราชอาณาจักรไทย พุทธศักราช 2560</p>
      <p>อาศัยอำนาจตามความในมาตรา 105 (2) ของรัฐธรรมนูญแห่งราชอาณาจักรไทย พุทธศักราช 2560 จึงประกาศให้ผู้มีชื่อในลำดับถัดไปในบัญชีรายชื่อของพรรคอนาคตใหม่ เลื่อนขึ้นมาเป็นสมาชิกสภาผู้แทนราษฎรแทน ดังนี้</p>
      <p>ประกาศ ณ วันที่ 22 พฤศจิกายน พ.ศ. 2562</p>
      <p>ชวน หลีกภัย</p>
      <p>ประธานสภาผู้แทนราษฎร</p>
      <figure>
        <img src="https://spcdn.springnews.co.th/wp-content/uploads/2019/11/6ai9bd68ajegfjafacc9g.jpg"/>
      </figure>
    </article>
  </body>
</html>