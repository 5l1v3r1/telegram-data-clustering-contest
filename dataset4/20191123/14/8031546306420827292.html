<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109410-Zaloviha-izbyagalata-chervena-panda"/>
    <meta property="og:site_name" content="Канал 3"/>
    <meta property="article:published_time" content="2019-11-23T14:15:00+00:00"/>
    <meta property="og:title" content="Заловиха избягалата червена панда"/>
    <meta property="og:description" content="Тригодишният мъжки избяга от парка, възползвайки се от обилния снеговалеж, който повали дървета"/>
  </head>
  <body>
    <article>
      <h1>Заловиха избягалата червена панда</h1>
      <h2>Тригодишният мъжки избяга от парка, възползвайки се от обилния снеговалеж, който повали дървета</h2>
      <address>
        <time datetime="2019-11-23T14:15:00+00:00">23 Nov 2019, 14:15</time>
      </address>
      <p><b>Зоологическа градина в централна Франция заяви, че е открила избягалата червена панда днес, седмица след като избяга по клоните на повалени от снеговалеж дървета, информира АФП.<br/></b> </p>
      <p>Зоологическият парк в Сен Мартен заяви, че мъж е открил застрашения пухкав бозайник в градината си.</p>
      <p> </p>
      <p>"Обади ни се тази сутрин около 8:15 ч.. Той видял червената панда на храст в градината си", казва в изявление ветеринарният лекар д-р Жан-Кристоф Жерард.</p>
      <p> <br/><a href="http://kanal3.bg/news/lifestyle/lubopitno"><b><i>Още любопитни новини четете тук<br/></i></b></a> </p>
      <p>Екип се отправил веднага към мястото и заловил червената панда.</p>
      <p> </p>
      <p>"Малката панда изглежда е в добро здраве и не е пострадала заради престоя си извън парка, дори да е малко по-слаба", каза Жерард.</p>
      <p> </p>
      <p>Тригодишният мъжки избяга от парка миналия четвъртък, възползвайки се от обилния снеговалеж, който повали дървета.</p>
      <p> </p>
      <p>Неговата партньорка не го е последвала вън от зоопарка.</p>
      <p> </p>
      <p>В сряда шофьор забеляза животното на около 10 километра от зоопарка, но полицията и служителите на зоопарка не успяха да го намерят.</p>
      <p> </p>
      <p>Боязливите същества прекарват по-голямата част от времето си на дървета и не се смятат за опасни.</p>
      <p> </p>
      <p>Ветеринарите ще следят пандата през следващите няколко дни, за да осигурят нейното благополучие.</p>
      <related>
        <h4>Още по темата</h4>
        <a href="http://kanal3.bg/news/world/europe/109365-Izdirva-se-chervena-panda-ot-zastrashen-vid-%2528SNIMKA%2529"/>
        <a href="http://kanal3.bg/news/lifestyle/lubopitno/103881-Klonirat-panda-chrez-surogatna-mayka-kotka"/>
        <a href="http://kanal3.bg/news/lifestyle/lubopitno/41709-Unikalno-VIDEO%2521-Toy-vleze-pri-pandata-v-zooparka-i-izleze-sas-sadran-pantalon"/>
      </related>
    </article>
  </body>
</html>