<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/kulfold/penisznagyobbito-masszazzsal-vonzana-tobb-turistat-indonezia/k5gn42v"/>
    <meta property="og:site_name" content="Blikk.hu"/>
    <meta property="article:published_time" content="2019-11-23T14:49:00+00:00"/>
    <meta property="og:title" content="Megáll az ész: pénisznagyobbító masszázzsal vonzana több turistát Indonézia"/>
    <meta property="og:description" content="Indonéziában bevett szokás, hogy hétköznapi praktikákkal igyekeznek tenni különböző betegségek, problémák ellen. A törött csontot is masszírozzák, és ha probléma akad a hálószobában, akkor a pénisz méretét is lehet szerintük növelni, méghozzá egy speciális masszázzsal. Ennek kapcsán pedig az indonéz kormány úgy véli: erre a szolgáltatásra megérné nagyobb hangsúlyt fektetni, hogy a turizmust fellendítsék."/>
  </head>
  <body>
    <article>
      <h1>Megáll az ész: pénisznagyobbító masszázzsal vonzana több turistát Indonézia</h1>
      <address><time datetime="2019-11-23T14:49:00+00:00">23 Nov 2019, 14:49</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Indonéziában bevett szokás, hogy hétköznapi praktikákkal igyekeznek tenni különböző betegségek, problémák ellen. A törött csontot is masszírozzák, és ha probléma akad a hálószobában, akkor a pénisz méretét is lehet szerintük növelni, méghozzá egy speciális masszázzsal. Ennek kapcsán pedig az indonéz kormány úgy véli: erre a szolgáltatásra megérné nagyobb hangsúlyt fektetni, hogy a turizmust fellendítsék.</b>
        </i>
      </p>
      <p>Indonézia a világ egyik legnépszerűbb turisztikai célpontjai közé tartozik, a turisták pedig legfőképpen különböző gyógyászati célokkal utaznak oda. <b>A helyi hiedelmek szerint rengeteg betegségre és problémára megoldást jelenthetnek a hétköznapi dolgok, a természetes gyógymódok; így van ez a pénisznöveléssel is, amiről az indonéz emberek úgy vélik: masszírozással el lehet érni</b> - írja a <a href="https://www.vice.com/en_asia/article/9ke44z/indonesia-medical-tourism-destination-penis-enlargement-massage?utm_source=viceasiafb&amp;utm_campaign=global">Vice</a> nyomán a <a href="https://24.hu/szorakozas/2019/11/23/penisznovelo-masszazs-indonezia-turizmus/">24.hu</a>.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>Terawan Agus Putranto, Indonézia egészségügyi minisztere azt mondta: a pénisznagyobbító masszázst, amit Mak Erot-nak neveznek, a turistáknak is lehetne biztosítani, nem csupán a helyieknek.</p>
      <p><b>- Népszerűsíteni kell a tradicionális gyógyászatot a turizmus területén. Hihetetlen gyógynövényiparunk van, amiről Indonézián kívül senki nem tud </b>- mondta Terawan Agus Putranto.</p>
      <p><b>- Ha jól adjuk elő a dolgot, akkor az a külföldieket is érdekelni fogja</b> - tette hozzá.</p>
    </article>
  </body>
</html>