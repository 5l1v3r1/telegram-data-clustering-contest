<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641577/%D9%85%D8%A7%D8%B1%D8%AA%DB%8C%D9%86-%D8%A7%D8%B3%DA%A9%D9%88%D8%B1%D8%B3%DB%8C%D8%B2%DB%8C-%D8%A8%D8%B1%D8%A7%DB%8C-%D9%85%D8%B1%D8%AF-%D8%A7%DB%8C%D8%B1%D9%84%D9%86%D8%AF%DB%8C-%D8%AC%D8%A7%DB%8C%D8%B2%D9%87-%D9%85%DB%8C%E2%80%8C%DA%AF%DB%8C%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T14:26:00+00:00"/>
    <meta property="og:title" content="مارتین اسکورسیزی برای «مرد ایرلندی» جایزه می‌گیرد"/>
    <meta property="og:description" content="مارتین اسکورسیزی برای فیلم جدیدش به نام «مرد ایرلندی» از جشنواره فیلم پام اسپرینگز جایزه دریافت می‌کند."/>
  </head>
  <body>
    <article>
      <h1>
        <a href="https://www.bultannews.com/fa/news/641577/%D9%85%D8%A7%D8%B1%D8%AA%DB%8C%D9%86-%D8%A7%D8%B3%DA%A9%D9%88%D8%B1%D8%B3%DB%8C%D8%B2%DB%8C-%D8%A8%D8%B1%D8%A7%DB%8C-%D9%85%D8%B1%D8%AF-%D8%A7%DB%8C%D8%B1%D9%84%D9%86%D8%AF%DB%8C-%D8%AC%D8%A7%DB%8C%D8%B2%D9%87-%D9%85%DB%8C%E2%80%8C%DA%AF%DB%8C%D8%B1%D8%AF">مارتین اسکورسیزی برای «مرد ایرلندی» جایزه می‌گیرد</a>
      </h1>
      <h2>مارتین اسکورسیزی برای فیلم جدیدش به نام «مرد ایرلندی» از جشنواره فیلم پام اسپرینگز جایزه دریافت می‌کند.</h2>
      <address><time datetime="2019-11-23T14:26:00+00:00">23 Nov 2019, 14:26</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از ورایتی، مارتین اسکورسیزی برای فیلم سینمایی «مرد ایرلندی» جایزه رویایی سونی بونو جشنواره فیلم بین المللی پام اسپرینگز را دریافت می‌کند.</p>
      <p>او در تاریخ ۲ ژانویه در این جشنواره برای دریافت جایزه خود حضور خواهد داشت. این جشنواره از ۲ تا ۱۳ ژانویه (۱۲ تا ۲۳ دی) برگزار خواهد شد.</p>
      <p>مارتین اسکورسیزی با «مرد ایرلندی» یک اثر هنرمندانه دیگر در مورد جرایم مدیریت شده ساخته که داستان یک قاتل حرفه‌ای به نام فرانک شیران را به تصویر می‌کشد. به گفته ریاست جشنواره فیلم بین المللی پام اسپرینگز، فیلم «مرد ایرلندی» یکی از بهترین فیلم‌های اسکورسیزی است که بازیگران برجسته‌ای مثل رابرت دنیرو، آل پاچینو و جو پشی در آن نقش آفرینی می‌کنند.</p>
      <p>فیلم سینمایی «مرد ایرلندی» از بخت‌های اصلی کمپانی نتفلیکس در اسکار ۲۰۲۰ است. این نهمین همکاری رابرت دنیرو و مارتین اسکورسیزی و اولین همکاری آل پاچینو با این کارگردان است. هاروی کیتل و جو پشی که از بازیگران قدیمی اسکورسیزی هستند، در این فیلم حضور دارند.</p>
      <p>این فیلم بر اساس کتابی نوشته چالرز برندت به نام «شنیدم خانه‌ها را رنگ می‌کنی» ساخته شده است؛ داستان آن روی رابطه فرانک شیران (با بازی دنیرو) و جیمی هوفا رهبر اتحادیه کارگران (با بازی آل پاچینو) تمرکز دارد که در سال ۱۹۷۵ در یک شرایط رازآلود نا پدید می‌شود و هرگز پیدا نمی‌شود.</p>
      <p>این جایزه پیش از این به آلفونسو کوارون که توانسته بود فاتح سه جایزه از آکادمی اسکار شود، اهدا شده بود. دنی بویل، تام هوپر، تام مک کارتی، ریچارد لینکلیتر و کوئنتین تارانتینو دیگر کسانی که هستند که در سال‌های گذشته این جایزه را دریافت کرده اند. پیش از این اعلام شده بود، در این جشنواره به واکین فینیکس، شارلیز ترون و رنه زلوگر نیز جوایزی اهدا خواهد شد.</p>
    </article>
  </body>
</html>