<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109414-Svlachishte-pogubi-12-dushi-v-Keniya"/>
    <meta property="og:site_name" content="Канал 3"/>
    <meta property="article:published_time" content="2019-11-23T14:49:00+00:00"/>
    <meta property="og:title" content="Свлачище погуби 12 души в Кения"/>
    <meta property="og:description" content="Комисар каза, че две деца са извадени живи изпод отломките на покритите с кал домове"/>
  </head>
  <body>
    <article>
      <h1>Свлачище погуби 12 души в Кения</h1>
      <h2>Комисар каза, че две деца са извадени живи изпод отломките на покритите с кал домове</h2>
      <address>
        <time datetime="2019-11-23T14:49:00+00:00">23 Nov 2019, 14:49</time>
      </address>
      <p><b>Най-малко 12 души бяха убити в Кения, когато домовете им бяха пометени от свлачище по време на мощни дъждове, заявиха представители на местната власт.<br/></b> </p>
      <p>Домовете им бяха завлечени в петък през нощта на фона на проливни дъждове в кенийския регион Уест Покот, на 350 километра северозападно от столицата Найроби.</p>
      <p> <br/> </p>
      <p>"12 тела са открити и продължава търсене", каза комисарят в окръг Уест Покот Аполон Окело пред АФП.</p>
      <p> </p>
      <p>"Предизвикателството, пред което сме изправени, са обилните дъждове, но се опитваме да направим всичко възможно."</p>
      <p> </p>
      <p>Окело каза, че две деца са извадени живи изпод отломките на покритите с кал домове.</p>
      <p> </p>
      <p>Усилията за спасяване се забавиха, защото пътищата бяха затрупани и мостовете затворени.</p>
      <p> </p>
      <p>Червеният кръст на Кения съобщи, че екипите му за спешни действия са разположени, за да помогнат. Но полицаи на място заявиха, че се опасяват, че броят на загиналите може да се повиши. Продължават спасителните усилия за изкопаване на телата от мръсотията.</p>
      <p> </p>
      <p>Засегната е не само Кения. Свлачищата идват сред седмици на разрушителни дъждове и наводнения в Източна Африка. Евакуирани са десетки хиляди в Сомалия, потопени са цели градове в Южен Судан и са убити десетки при наводнения и свлачища в Етиопия и Танзания.</p>
      <p> </p>
      <p>Близо милион души само в Южен Судан са под нарастващи страхове от болести и глад.</p>
      <p> </p>
      <p>Наводнения удрят Източна Африка редовно, но метеоролозите съобщават, че тя е засегната от мощен климатичен феномен в Индийския океан, по-силен от всеки друг.</p>
      <p> </p>
      <p>Екстремното време по вина на Дипола на Индийския океан - климатична система, определяща се от разликата в температурата на морската повърхност между западните и източните райони на океана.</p>
      <p> </p>
      <p>Океанът край Източна Африка понастоящем е далеч по-топъл от обикновено, което води до по-голямо изпарение при дъжд над континента. </p>
      <related>
        <h4>Още по темата</h4>
        <a href="http://kanal3.bg/news/world/104894-Uchilishte-se-sruti-i-ubi-7-deca-v-Keniya-%2528SNIMKI%2529"/>
        <a href="http://kanal3.bg/news/world/52252-Brutalna-katastrofa-v-Keniya-otne-24-dzivota"/>
        <a href="http://kanal3.bg/news/world/12099-Prezidentat-na-Keniya-otryaza-Obama%253A-Nyamame-problem-s-gey-pravata%2521"/>
      </related>
    </article>
  </body>
</html>