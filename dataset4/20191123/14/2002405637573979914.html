<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291559,sondaz-ibris-andrzej-duda-zdecydowanym-liderem-badania-prezydenckiego"/>
    <meta property="og:site_name" content="na:Temat"/>
    <meta property="article:published_time" content="2019-11-23T14:41:30+00:00"/>
    <meta property="og:title" content="Ten sondaż nie pozostawia opozycji złudzeń. Muszą szybko znaleźć rywala dla Dudy"/>
    <meta property="og:description" content="Jeśli opozycja chce mieć realne szanse w wyścigu o prezydencki fotel i w rywalizacji z Andrzejem Dudą, powinna już wysyłać swojego kandydata w podróż po polskich miejscowościach. Gdyby wybory odbyły się w najbliższą niedzielę, to ich zdecydowanym zwycięzcą byłaby aktualnie urzędująca głowa państwa."/>
  </head>
  <body>
    <article>
      <h1>Ten sondaż nie pozostawia opozycji złudzeń. Muszą szybko znaleźć rywala dla Dudy</h1>
      <address><time datetime="2019-11-23T14:41:30+00:00">23 Nov 2019, 14:41</time> by <a rel="author">Aneta Olender</a></address>
      <p>Jeśli opozycja chce mieć realne szanse w wyścigu o prezydencki fotel i w rywalizacji z Andrzejem Dudą, powinna już wysyłać swojego kandydata w podróż po polskich miejscowościach. Gdyby wybory odbyły się w najbliższą niedzielę, to ich zdecydowanym zwycięzcą byłaby aktualnie urzędująca głowa państwa.<br/><br/><br/>Według najnowszego sondażu IBRiS dla Wirtualnej Polski, gdybyśmy do urn szli w najbliższą niedzielę <a href="https://natemat.pl/291291,duda-pogratulowal-tuskowi-wyboru-na-stanowisko-przewodniczacego-epl">Andrzej Duda</a> mógłby liczyć na 43,8 proc. poparcia. Za nim uplasowałaby się Małgorzata Kidawa-Błońska (21,8 proc. głosów). Trudno tu jednak o stwierdzenie "tuż za nim", bo od obecnie urzędującego prezydenta dzielą ją 22 punkty procentowe.<br/><br/>9,5 proc. głosów – z takim wynikiem musiałby pogodzić się Adrian Zandberg, za którym znalazłby się lider PSL Władysław Kosiniak-Kamysz uzyskując 8,3 proc. poparcia.<br/><br/>W sondażu znaleźli się także Krzysztof Bosak (4 proc.) i <a href="https://natemat.pl/291435,holownia-wystartuje-na-prezydenta-jest-pierwszy-sondaz-z-jego-udzialem">Szymon Hołownia</a> (3,7 proc.). 6,1 proc. badanych stwierdziło, że nie potrafi wskazać kandydata. Na żadnego z wymienionych nie zagłosowałoby 2,9 proc.</p>
      <figure>
        <iframe data-src="https://twitter.com/natemat/status/1198221783486386177" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Andrzej Duda zdecydowanym liderem na wsi</b><br/>Andrzej Duda jest kandydatem, na którego najczęściej głosują zarówno kobiety, jak i mężczyźni. Zmiany widać jednak na drugiej pozycji. Wśród pań zdecydowanie nadal znalazłaby się na niej Małgorzata Kidawa Błońska, to decyzją panów doganialiby ją Władysława Kosiniak-Kamysz i Adrian Zandberg.<br/><br/><a href="https://natemat.pl/290641,andrzej-duda-w-kazimierzy-wielkiej-odwiedzil-kazdy-powiat-w-polsce">Andrzej Duda jest także zdecydowanym liderem</a> w większości grup wiekowych poza najstarszą, czyli wśród osób, które mają 70 lat i więcej. Kidawa-Blońska musiałaby ustąpić miejsca Szymonowi Hołowni, jeśli mowa o grupach wiekowych 25-29 i 30-39 lat.<br/><br/>Kolejnej kadencji Dudy chciałaby zdecydowana większość mieszkańców wsi (62 proc.). Kidawa-Błońska mogłaby liczyć na lepszy wynik od niego w średniej wielkości miastach. W dużych miastach zwyciężyłby Adrian Zandberg. <br/><br/><i>źródło: <a href="https://wiadomosci.wp.pl/wybory-prezydenckie-2020-sondaz-ibris-dla-wp-andrzej-duda-niekwestionowanym-liderem-6449178380744833a">Wirtualna Polska</a></i></p>
    </article>
  </body>
</html>