<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/sport/2019/11/23/fonseca-con-brescia-partita-difficile-pastore-non-convocato_kdGMBSAq7yyFQUwK81GKoM.html"/>
    <meta property="og:site_name" content="Adnkronos"/>
    <meta property="article:published_time" content="2019-11-23T14:42:00+00:00"/>
    <meta property="og:title" content="Fonseca: 'Con il Brescia partita difficile, Pastore non convocato'"/>
    <meta property="og:description" content="&quot;Il Brescia? E' una partita difficile, è vero che hanno cambiato allenatore e hanno giocato solo una partita con il nuovo tecnico, ma ho visto le loro partite con Napoli ed Inter, hanno una buona squadra e buoni giocatori. Ci aspetta una partita difficile&quot;. Lo ha detto il tecnico della Roma, Paulo Fonseca, alla vigilia della sfida con il Brescia all'Olimpico. &quot;Mancini? E' un difensore centrale e tornerà a giocare in quella posizione, è normale che sia così&quot;, ha spiegato Fonseca che poi fatto una riflessione sui numeri di Dzeko. &quot;Per me non è importante che segni o meno, sicuramente tornerà a fare gol dalla prossima partita, non ho dubbi. Under? Sta bene, è pronto per giocare. Riguardo Pastore, in questi giorni ha riportato una contusione all'anca, oggi con lo staff abbiamo deciso che non è pronto, ci sarà per la prossima. Non sarà convocato&quot;."/>
  </head>
  <body>
    <article>
      <h1>Fonseca: 'Con il Brescia partita difficile, Pastore non convocato'</h1>
      <address>
        <time datetime="2019-11-23T14:42:00+00:00">23 Nov 2019, 14:42</time>
      </address>
      <p>"Il Brescia? E' una partita difficile, è vero che hanno cambiato allenatore e hanno giocato solo una partita con il nuovo tecnico, ma ho visto le loro partite con Napoli ed Inter, hanno una buona squadra e buoni giocatori. Ci aspetta una partita difficile". Lo ha detto il tecnico della Roma, Paulo Fonseca, alla vigilia della sfida con il Brescia all'Olimpico. "Mancini? E' un difensore centrale e tornerà a giocare in quella posizione, è normale che sia così", ha spiegato Fonseca che poi fatto una riflessione sui numeri di Dzeko. "Per me non è importante che segni o meno, sicuramente tornerà a fare gol dalla prossima partita, non ho dubbi. Under? Sta bene, è pronto per giocare. Riguardo Pastore, in questi giorni ha riportato una contusione all'anca, oggi con lo staff abbiamo deciso che non è pronto, ci sarà per la prossima. Non sarà convocato".</p>
      <p>Il tecnico della Roma continuando a parlare dei giocatori che potrebbe impiegare domani si è soffermato su Alessandro Florenzi. "Vedremo domani, devo dire che le mie decisioni non sono legate alle presenze in Nazionale o a quello che scrivono i giornali. Decido con la mia testa e se domani riterrò che deve giocare Florenzi, allora giocherà. Ripeto, ha sempre lavorato al massimo, in maniera molto professionale. Spinazzola? Non è pronto, ha iniziato ad allenarsi due giorni fa ma non è pronto. Mkhitaryan è verso il recupero ma non è pronto. Penso che ci saranno per la prossima gara, mentre Pellegrini è pronto per giocare. Cosa manca alla Roma per fare il salto di qualità? Dobbiamo migliorare in tutte queste questioni: mentalità, tattica, fisica, tecnica. Dobbiamo lavorare sempre per migliorare tutti, c'è da fare molto per migliorare".</p>
    </article>
  </body>
</html>