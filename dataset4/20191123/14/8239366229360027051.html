<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_lvovi_vidbuvsya_kontsert_prysvyachenyy_pamyati_kvitky_tsisyk_331502.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-23T14:48:00+00:00"/>
    <meta property="og:title" content="У Львові відбувся концерт, присвячений пам’яті Квітки Цісик"/>
    <meta property="og:description" content="У п'ятницю, 22 листопада, у Національному академічному українському драматичному театрі імені Марії Заньковецької відбувся концерт, присвячений пам’яті Квітки Цісик. Про це гал-інфо повідомили у прес-службі ЛОДА."/>
  </head>
  <body>
    <article>
      <h1>У Львові відбувся концерт, присвячений пам’яті Квітки Цісик</h1>
      <h2>У п'ятницю, 22 листопада, у Національному академічному українському драматичному театрі імені Марії Заньковецької відбувся концерт, присвячений пам’яті Квітки Цісик. Про це гал-інфо повідомили у прес-службі ЛОДА.</h2>
      <address>
        <time datetime="2019-11-23T14:48:00+00:00">23 Nov 2019, 14:48</time>
      </address>
      <slideshow>
        <figure>
          <img src="https://galinfo.com.ua/media/gallery/full/p/a/pamiat_kvitkatsisyk.jpg"/>
          <figcaption>У Львові відбувся концерт, присвячений пам’яті Квітки Цісик</figcaption>
        </figure>
        <figure>
          <img src="https://galinfo.com.ua/media/gallery/full/p/a/pamiat_kvitkatsisyk1.jpg"/>
          <figcaption>У Львові відбувся концерт, присвячений пам’яті Квітки Цісик</figcaption>
        </figure>
      </slideshow>
      <p>Участь у заході взяв заступник голови Львівської ОДА Іван Собко.</p>
      <p>ʺСьогоднішній концерт – це можливість нагадати людям про велику співачку. Із кожною піснею Квітка Цісик оживає у наших серцях. Приємно сьогодні слухати чудових артистів й усвідомлювати, як багато людей докладаються до того, аби українська мова, українська пісня, українська культура була вшанована, відтворювалась і возвеличувалась. Хочемо, щоб ви творили і були визнаними саме в Україніʺ, – зазначив Іван Собко.</p>
      <p>Співаків - учасників концерту, а також меценатів відзначили нагородами Львівської ОДА. </p>
      <p>З концертною програмою виступили: Павло Табаков, Ольга Богомолець, Брія Блесінг, Вікторія Васалаті, Богдан Стельмах, Орест Цимбала, Володимир Кудовба, Ярина Білецька, Вікторія Сивоус, Богдан Цісінський, гурт ʺVan Bobʺ, хореографічний ансамбль ʺРанокʺ.</p>
      <p>Захід організували з метою розповсюдження української культури, безпосередньо, чим і займалася американська співачка українського походження Квітка Цісик, а також залучення небайдужих до проблеми раку молочної залози серед жінок і як наслідок – придбання з отриманих коштів пересувного мамографа для гірських районів Галичини.</p>
      <p>Довідково:</p>
      <p>Квітка Цісик (4 квітня 1953, Квінз, Нью-Йорк - 29 березня 1998, Мангеттен, Нью-Йорк) - американська співачка українського походження, популярна виконавиця рекламних джинґлів у США, оперна та блюзова співачка, виконавиця українських народних і популярних пісень. </p>
      <p>Пісня  ʺТи осяюєш моє життяʺ (англ. You Light Up My Life), яку вона виконала для  однойменного фільму , отримала 1978 року ʺОскарʺ і ʺЗолотий глобусʺ у категорії ʺНайкраща пісня до фільмуʺ, а також була номінована на нагороду ʺГремміʺ в категорії ʺПісня рокуʺ.</p>
    </article>
  </body>
</html>