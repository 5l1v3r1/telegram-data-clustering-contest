<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teknoburada.net/2019/11/23/playstation-5-yeni-nesil-xboxi-ciktigina-pisman-edecek/"/>
    <meta property="og:site_name" content="TeknoBurada"/>
    <meta property="article:published_time" content="2019-11-23T14:00:48+00:00"/>
    <meta property="og:title" content="PlayStation 5 yeni nesil XBox’ı çıktığına pişman edecek!"/>
    <meta property="og:description" content="Yeni nesil oyun konsolları ile ilgili bilgiler gelmeye devam ediyor. PlayStation 5 mi yoksa Microsoft XBox Scarlet mi güçlü olacak? İşte cevabı..."/>
  </head>
  <body>
    <article>
      <h1>PlayStation 5 yeni nesil XBox’ı çıktığına pişman edecek!</h1>
      <address><time datetime="2019-11-23T14:00:48+00:00">23 Nov 2019, 14:00</time> by <a rel="author">Volkan MANAV</a></address>
      <h3>Yeni nesil oyun konsolları ile ilgili bilgiler gelmeye devam ediyor. PlayStation 5 mi yoksa Microsoft XBox Scarlet mi güçlü olacak? İşte cevabı…</h3>
      <p><i><a href="https://www.teknoburada.net/"><b>Oyun</b></a> konsolu mu? Yoksa PC mi?</i> Bu soru yıllardır cevap bulamamış bir soru ve yıllarca da cevap bulamayacak bir soru olarak hayatımızda yer bulacak. Gerçi son dönemde birçok kişinin Google Stadia dediğini görüyoruz ama bu sistemi de kullanmak için çok iyi bir bağlantı hızına ihtiyaç var. Yani ülkemiz gibi düşük internet hızlarına sahip yerlerde <b>Google Stadia</b> asla iş yapamaz. Bununla birlikte yeni nesil oyun konsolları ile ilgili bilgiler de sürekli sızmaya devam ediyor. <b>PlayStation 5</b> ve <b>Microsoft</b>‘un yeni oyun konsolu <b>XBox Scarlet</b> hayatımıza bu yıl sonunda girecekti ama ne olduysa bir sene bu durum ertelendi<a href="https://www.samsungburada.net/">.</a></p>
      <p>Her iki konsolla da <b>2020</b> yılı sonbaharında tanışacağız gibi görünüyor. Gelen sızıntılar <b>Microsoft</b>‘un <b>Sony</b>‘den daha önce davranacağı ve <b>XBox Scarlet</b> oyun konsolunu daha önce tanıtacağını söylüyor. <b>Sony</b> ise hiç acele etmiyor zira bugün gelen bilgilere göre yeni nesil <b>PlayStation</b><b>Microsoft’</b>un oyun konsolundan çok daha performanslı.</p>
      <figure>
        <img src="https://www.teknoburada.net/wp-content/uploads/2019/11/PlayStation-5.jpeg"/>
        <figcaption>PlayStation 5</figcaption>
      </figure>
      <p>Bunu biz söylemiyoruz. Geliştirici kitlerine sahip olan oyuncular söylüyor. Anonim olarak yapılan açıklamalar yeni nesil <b>PlayStation</b> oyun konsolunun çok daha performanslı bir oyun deneyimi sunduğu yönünde. Bunun sebebi ise donanım olmayabilir. Yani <b>XBox Scarlet</b> daha az donanıma sahip olduğu için geri kalmayabilir. Burada yazılım tarafında sıkıntılar olabilir ve bundan dolayı da geri kalınıyor olabilir. Daha her iki üreticinin de önünde uzun bir zaman var.</p>
      <p>Bakalım yeni konsollar bize ne sunacak. Bu arada yeni oyun konsolunu alan ilk kanallardan birisi olmak için yoğun bir çaba ve <i>“baskı”</i> sarf ediyoruz… Hayırlısı</p>
      <related>
        <h4>Benzer Haberler</h4>
        <a href="https://www.teknoburada.net/2019/11/24/samsung-galaxy-s11e-sizdirildi-karsinizda-iphone-11in-rakibi/"/>
        <a href="https://www.teknoburada.net/2019/11/24/oneplus-kullanici-bilgileri-yine-tehlikede/"/>
        <a href="https://www.teknoburada.net/2019/11/24/bill-gates-huawei-icin-net-konustu-bu-nasil-bir-sacmalik/"/>
      </related>
    </article>
  </body>
</html>