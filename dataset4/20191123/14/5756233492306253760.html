<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622962/%DA%86%D8%B1%D8%A7-%D8%A7%DB%8C%D9%86-%D8%B9%DA%A9%D8%B3-%D8%AA%DA%A9%D8%A7%D9%86%E2%80%8C%D8%AF%D9%87%D9%86%D8%AF%D9%87-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-23T14:36:00+00:00"/>
    <meta property="og:title" content="چرا این عکس تکان‌دهنده است؟"/>
    <meta property="og:description" content="«آگیم» در این عکس فقط دو سال دارد؛ کودک معصوم و بی‌گناهی که ترسیده و زندگی آن‌سوی سیم‌خاردارها انتظارش را می‌کشد."/>
  </head>
  <body>
    <article>
      <h1>چرا این عکس تکان‌دهنده است؟</h1>
      <address>
        <time datetime="2019-11-23T14:36:00+00:00">23 Nov 2019, 14:36</time>
      </address>
      <p>
        <i>«آگیم» در این عکس فقط دو سال دارد؛ کودک معصوم و بی‌گناهی که ترسیده و زندگی آن‌سوی سیم‌خاردارها انتظارش را می‌کشد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>جمهوری کوزوو نام کشوری در شبه جزیره بالکان در جنوب خاوری اروپاست که بخش زیادی از جمعیت آن را مسلمانان تشکیل می‌دهند. پس از جنگ جهانی دوم، جمهوری سوسیالیستی یوگسلاوی «کوزوو» را به عنوان یکی از استان‌های خودمختار صربستان به رسمیت شناخت. از طرفی ناسیونالیست‌های آلبانی همچنان در قالب شورش‌های خیابانی خواستار استقلال کوزوو بودند.</p>
      <p>نسل‌کشی بی‌رحمانه صرب‌ها در «کوزوو» تصاویر غم‌انگیزی را در اذهان ایجاد کرد و عکاسانی نیز بودند که این لحظات غم‌بار را برای همیشه ثبت کنند. این تصویر نیز یکی از مشهورترین تصاویر ثبت‌شده از آن دوران است که توسط «کارول گوزی» عکاس آمریکایی ثبت شده است.</p>
      <figure>
        <img src="https://aftabnews.ir/files/fa/news/1398/9/2/362571_619.jpg"/>
      </figure>
      <p>این عکس که نخستین بار در سال ۲۰۰۰ توسط «واشنگتن پست» انتشار پیدا کرد، برنده جایزه «پولیتزر» شد و حالا مدتی است که در رسانه‌های خارجی بار دیگر مورد توجه قرار گرفته و تحلیل می‌شود.</p>
      <p>این تصویر مشهور دو بخش مهم دارد. بخش اول کودکی است که در این عکس دیده می‌شود. این پسربچه «آگیم شلا» نام دارد که در زمان ثبت این عکس فقط دو سال داشت. کودکی که در مرز مورینا روی دست حمل می‌شود تا از سیم‌خاردارها عبور کند و به دست مادربزرگش برسد.</p>
      <p>«آگیم شلا» در این عکس نگران است و این ترس و نگرانی روی چهره معصوم و بی‌گناه او نقش بسته و از این جهت قلب‌ها را می‌لرزاند.</p>
      <p>بخش دوم این تصویر نیز جنگ‌زده‌های نگرانی را در بر می‌گیرد که درد و رنجی عظیم را پشت سر گذاشته‌اند و باید به روزهایی که پیش رو دارند، فکر کنند.</p>
    </article>
  </body>
</html>