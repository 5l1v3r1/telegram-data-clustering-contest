<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/centrale-banken-verlagen-rentes-investeringen-ineens-8-gestegen-in-september/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-23T14:00:34+00:00"/>
    <meta property="og:title" content="Renteverlaging door Fed werkt, investeringen in Nederlandse economie stijgen met 8% in september"/>
    <meta property="og:description" content="De samenleving zet door! In september alleen al stijgen de investeringen in de Nederlandse economie met ruim 8% in vergelijking met een jaar eerder. Dat is geen verassing als we de rentebesluiten van de centrale banken meewegen. Met het tot driemaal toe verlagen van de rentestanden door de Federale Reserve komt er méér ‘goedkoop’ kapitaal in omloop. In juni en augustus werd er echter minder geïnvesteerd dan een jaar eerder, via CBS. Het is natuurlijk goed nieuws dat het volume van de investeringen in de Nederlandse economie in september is toegenomen, zeker als je de zwakke zomermaanden meerekent. In juni en augustus van dit jaar werd er namelijk minder geïnvesteerd dan een jaar eerder. Na de derde renteverlaging sinds 2008 is het voor degenen die de mogelijkheden bezitten natuurlijk een goed moment om  te investeren. Op de onderstaande grafiek zien we de investeringen in de Nederlandse economie afgezet tegen de tijd: Investeringen in de Nederlandse economie Op de bovenstaande grafiek is duidelijk te zien dat…"/>
  </head>
  <body>
    <article>
      <h1>Renteverlaging door Fed werkt, investeringen in Nederlandse economie stijgen met 8% in september</h1>
      <address><time datetime="2019-11-23T14:00:34+00:00">23 Nov 2019, 14:00</time> by <a rel="author">Teunis Dokter</a></address>
      <p>
        <b>De samenleving zet door! In september alleen al stijgen de investeringen in de Nederlandse economie met ruim 8% in vergelijking met een jaar eerder. Dat is geen verassing als we de rentebesluiten van de centrale banken meewegen. Met het tot driemaal toe verlagen van de rentestanden door de Federale Reserve komt er méér ‘goedkoop’ kapitaal in omloop. In juni en augustus werd er echter minder geïnvesteerd dan een jaar eerder, via <a href="https://www.cbs.nl/en-gb/news/2019/47/investments-8-percent-up-in-september">CBS</a>.</b>
      </p>
      <p>Het is natuurlijk goed nieuws dat het volume van de investeringen in de Nederlandse economie in september is toegenomen, zeker als je de zwakke zomermaanden meerekent. In juni en augustus van dit jaar werd er namelijk minder geïnvesteerd dan een jaar eerder. Na de <a href="https://markets.businessinsider.com/news/stocks/federal-reserve-interest-rate-cut-3rd-time-since-financial-crisis-2019-10-1028645173"><b>derde renteverlaging</b></a> sinds 2008 is het voor degenen die de mogelijkheden bezitten natuurlijk een goed moment om  te investeren.</p>
      <p>Op de onderstaande grafiek zien we de investeringen in de Nederlandse economie afgezet tegen de tijd:</p>
      <h3>Investeringen in de Nederlandse economie</h3>
      <figure>
        <img src="https://cdn-04.dagelijksestandaard.nl/wp-content/uploads/2019/11/cbsinvestments.png?x39923"/>
        <figcaption>Bron: CBS</figcaption>
      </figure>
      <p>Op de bovenstaande grafiek is duidelijk te zien dat met name tot eind 2016 flink werd geïnvesteerd in de Nederlandse economie. Dat er in die periode méér werd geïnvesteerd dan in de jaren ervoor is natuurlijk logisch. Nederland verliet in het jaar 2013 de gevarenzone van de recessie en tevens nam in die periode de intensiteit van de Eurocrisis af.</p>
      <p>De hausse op de aandelenbeurs keerde op dat moment in 2016 ook terug, maar eind 2016 leek de groei er ineens uit. Sindsdien zien we een afwisselend beeld qua investeringen in de Nederlandse economie, al zijn de gemiddelde scores over de afgelopen jaren wel goed te noemen. Zogezegd is er wat betreft de bereidheid van grote bedrijven en ondernemers om in Nederland te blijven investeren weinig aan de hand. Maar daarvoor hadden ze dit jaar dus wel een zetje nodig: de renteverlagingen.</p>
      <p>Met name eind 2018 vielen de investeringen lager uit dan eerder en dat was ook terug te zien in de <a href="https://www.dagelijksestandaard.nl/2019/09/regelrecht-drama-uw-pensioen-wordt-over-paar-jaar-gekort-met-wel-20-procent/"><b>dekkingsgraad van pensioenfondsen</b></a> en de standen van de aandelenmarkten.</p>
    </article>
  </body>
</html>