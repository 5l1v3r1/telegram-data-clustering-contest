<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549408.html/%D9%85%D8%B4%DA%A9%D9%84%DB%8C-%D8%A8%D8%B1%D8%A7%DB%8C-%D8%AA%D8%B1%D8%AF%D8%AF-%D8%AF%D8%B1-%D9%85%D8%AD%D9%88%D8%B1%D9%87%D8%A7%DB%8C-%D8%A7%D8%B3%D8%AA%D8%A7%D9%86-%D8%B2%D9%86%D8%AC%D8%A7%D9%86-%D9%88%D8%AC%D9%88%D8%AF-%D9%86%D8%AF%D8%A7%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T14:48:00+00:00"/>
    <meta property="og:title" content="مشکلی برای تردد در محورهای استان زنجان وجود ندارد"/>
    <meta property="og:description" content="رئیس مرکز مدیریت راه های استان زنجان با اشاره به بارش برف در اکثر مناطق کوهستانی زنجان گفت: همه راه‌های استان بازگشایی شده و تردد در جریان است."/>
  </head>
  <body>
    <article>
      <h1>مشکلی برای تردد در محورهای استان زنجان وجود ندارد</h1>
      <address>
        <time datetime="2019-11-23T14:48:00+00:00">23 Nov 2019, 14:48</time>
      </address>
      <p>رئیس مرکز مدیریت راه های استان زنجان با اشاره به بارش برف در اکثر مناطق کوهستانی زنجان گفت: همه راه‌های استان بازگشایی شده و تردد در جریان است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محمد محمدی امروز در گفت‌وگو با خبرنگار <a href="http://www.mojerasa.ir/">موج رسا;</a> با اشاره به وضعیت بارش ها در زنجان، اظهار داشت: در چند روز گذشته شاهد بارش برف در اکثر محورهای کوهستانی استان بودیم.</p>
      <p>وی با بیان اینکه بارش برف موجب مسدود شدن راه های روستایی شده بود، افزود: همه این محورها بازگشایی شد و مشکلی در تردد به وجود نیامد.</p>
      <p>این مسئول خاطرنشان کرد: در حال حاضر تردد در همه جاده ها و محورهای استان زنجان در جریان است و مشکلی در این زمینه وجود ندارد.</p>
      <p>رئیس مرکز مدیریت راه های استان زنجان بیان داشت: در صبحگاه شاهد مه در برخی محورهای استان بودیم که در حال حاضر این موضوع نیز حل شده است.</p>
      <p>محمدی بر ضرورت توجه رانندگان و مسافران به وضعیت آب و هوایی در هنگام سفر تاکید کرد و گفت: با توجه به آغاز فصل بارش برف و باران ضروری است رانندگان اطلاعات راه ها را در اختیار داشته باشند.</p>
      <p>وی با بیان اینکه برخی محورها با بارش برف با کولاک شدید مواجه می شود که می تواند خطر ساز باشد، افزود: در چنین مواقعی سفر غیر ضروری باید مدیریت شود.</p>
      <p>این مسئول داشتن زنجیر چرخ به هنگام سفرهای زمستانی را ضروری دانست و گفت: داشتن تجهیزات ایمنی هنگام سفر موجب آرامش می شود.</p>
      <p>رئیس مرکز مدیریت راه های استان زنجان تصریح کرد: ضروری است رانندگان با توجه به شرایط آب و هوایی سفرهای خود را برنامه ریزی کنند.</p>
      <p>انتهای پیام/</p>
    </article>
  </body>
</html>