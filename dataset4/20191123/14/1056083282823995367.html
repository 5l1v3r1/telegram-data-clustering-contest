<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090201008/%D8%B3%DB%8C%D8%A8-%D8%B2%D9%85%DB%8C%D9%86%DB%8C-%DA%86%D9%87-%D8%AE%D9%88%D8%A7%D8%B5%DB%8C-%D8%AF%D8%A7%D8%B1%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-23T14:59:08+00:00"/>
    <meta property="og:title" content="سیب‌زمینی چه خواصی دارد؟"/>
    <meta property="og:description" content="پوست سیب زمینی کلسترول بد بدن یعنی LDL را کاهش می‌دهد و برای افرادی که در خطر ابتلا به بیماری‌های قلبی عروقی قرار دارند، مفید است."/>
  </head>
  <body>
    <article>
      <h1>سیب‌زمینی چه خواصی دارد؟</h1>
      <address>
        <time datetime="2019-11-23T14:59:08+00:00">23 Nov 2019, 14:59</time>
      </address>
      <p>پوست سیب زمینی کلسترول بد بدن یعنی LDL را کاهش می‌دهد و برای افرادی که در خطر ابتلا به بیماری‌های قلبی عروقی قرار دارند، مفید است.</p>
      <p>به گزارش ایسنا به نقل از «باشگاه خبرنگاران جوان»، در ادامه این مطلب با خواص شگفت انگیز آن آشنا شوید:</p>
      <p>
        <b>خواص پوست سیب‌زمینی برای مو و پوست</b>
      </p>
      <p>سیب‌زمینی خواص آنتی‌باکتریایی، درمانی و آنتی‌اکسیدانی دارد و برای از بین بردن سموم بدن مفید است. درمان علائم دیابت، کاهش فشار خون، درمان زخم و تنظیم حرکات روده نیز از دیگر مزیت‌های پوست سیب‌زمینی به شمار می‌رود.</p>
      <p>سیب‌زمینی به از بین بردن شوره سر و لکه‌های تیره پوست کمک می‌کند و باعث درخشندگی مو‌ها می‌شود. همچنین قادر است لکه‌های تیره و پف اطراف چشم را از بین ببرد و به درمان پوست چرب و جوش و آکنه نیز کمک کند.</p>
      <p>
        <b>آب سیب‌زمینی برای تقویت گردش خون و کاهش تورم</b>
      </p>
      <p>برای تهیه این محلول به ۲ عدد سیب‌زمینی و ۴ پیمانه (یک لیتر) آب نیاز دارید. ابتدا سیب‌زمینی‌ها را کامل بشویید و مطمئن شوید که هیچ آلودگی و کثیفی روی پوست آن باقی نمانده باشد. آب را درون قابلمه بریزید و صبر کنید تا بجوشد. سپس دو عدد سیب‌زمینی را درون آب جوش قرار دهید و تا زمانی منتظر بمانید که کاملاً نرم شوند. سپس، اجاق گاز را خاموش کنید و آبی که در قابلمه باقی مانده را یک تا دو بار در روز بنوشید. اگر مایل باشید آب سیب‌زمینی را سرد مصرف کنید، می‌توانید آن را درون یخچال قرار دهید تا خنک شود، ولی مصرف آب گرم آن نیز امکان‌پذیر است. مصرف این محلول را تا زمانی ادامه دهید که التهاب از بین رفته باشد.</p>
      <p>
        <b>پوست سیب‌زمینی برای از بین رفتن شوره سر</b>
      </p>
      <p>برای تهیه این محلول به پوست ۴ کیلوگرم سیب‌زمینی، ۲۰ قطره (۱۴ میلی لیتر) ید، آب ۲ عدد لیمو ترش، ۴ پیمانه (یک لیتر) آب نیاز دارید.ابتدا آب را درون قابلمه گرم کنید. زمانی که آب به جوش آمد، پوست سیب‌زمینی‌ها را به قابلمه اضافه کنید. اجازه دهید پوست‌ها به مدت ۱۵ دقیقه بجوشند، سپس حرارت را خاموش و مواد را از درون صافی رد کنید. بعد از خنک شدن محلول، قطره‌های ید و آب لیمو را به آن اضافه کنید. ترکیب را درون یک بطری بریزید و در آن را محکم ببندید. این محلول را بعد از شستن معمولی سرتان به مو‌ها اضافه کنید. بهتر است این روش درمانی را بعد از هر بار که مو‌های خود را شستشو می‌دهید، تکرار کنید.</p>
      <p>
        <b>ماسک سیب‌زمینی برای کاهش لکه‌های پوستی</b>
      </p>
      <p>برای تهیه این ماسک به دو پیمانه (۵۰۰ میلی لیتر) شیر، یک لیوان (۲۰۰ میلی لیتر) ماست ساده، یک قاشق چای‌خوری (۵ میلی گرم) زردچوبه، پوست تمیز ۵ عدد سیب‌زمینی نیاز دارید. ابتدا پوست سیب‌زمینی و شیر را درون یک کاسه بریزید و دو ساعت آن‌ها را رها کنید. بعد از دو ساعت زمان، کمی ماست به آن‌ها اضافه کنید و به خوبی هم بزنید. این ترکیبات را شب تا صبح به همین صورت نگه دارید. صبح روز بعد، یک قاشق زردچوبه به آن اضافه و آن‌ها را مخلوط کنید. بعد از آنکه ترکیب به صورت کرمی شکل در آمد، می‌توانید آن را روی پوست خود بمالید و نیم ساعت صبر کنید تا تأثیر خود را گذاشته باشد. سپس پوست را کاملاً بشویید. این روش را حداقل سه بار در هفته تکرار کنید.</p>
      <p>
        <b>آب سیب‌زمینی برای درمان سنگ کلیه</b>
      </p>
      <p>برای تهیه این محلول به ۵ عدد سیب‌زمینی، ۴ پیمانه (یک لیتر) آب نیاز داریم. ابتدا سیب‌زمینی‌ها را به خوبی بشویید تا کثیفی‌ها از سطح آن زدوده شود. سپس یک لیتر آب را درون قابلمه یا کاسه بزرگی بریزید. سیب‌زمینی‌ها را به آب اضافه کنید و اجازه دهید شب تا صبح درون آب باقی بمانند. صبح روز بعد، سیب‌زمینی‌ها را از درون آب بیرون بیاورید. این محجلول را می‌توانید سه بار در روز بنوشید یا هر بار که احساس تشنگی کردید، آن را مصرف کنید. در این صورت تکرر ادرار به حذف، دفع یا جلوگیری از سنگ کلیه کمک می‌کند.</p>
      <p>زمانی که صحبت از زیبایی و سلامت می‌شود، قطعاً باید از مزیت‌های پوست سیب‌زمینی بهره برد. نوبت بعدی که قصد داشتید برای تهیه غذا از سیب‌زمینی هم استفاده کنید، دیگر پوست آن را دور نریزید. پوست سیب‌زمینی به سالم ماندن بدن و سم‌زدایی شما کمک می‌کند و می‌توانید با استفاده از آن از داشتن پوست و موی زیبا لذت ببرید. برای آنکه بتوانید نتایج مورد انتظار را مشاهده کنید، باید روش‌های خانگی که پیش از این معرفی شدند را مرتب انجام دهید. به یاد داشته باشید که ثبات و نظم در موفقیت روش‌های درمانی نقش اساسی ایفا می‌کنند. البته این روش‌های خانگی را نباید جایگزین درمان‌های دارویی طب مدرن که توسط پزشک متخصص تجویز شده‌اند، بدانید. ولی این ماده طبیعی می‌تواند به عنوان مکمل برای به دست آوردن سلامت و حال مساعد وارد عمل شوند و علائم بیماری یا مشکل سلامتی را زودتر از آنچه انتظار می‌رود، برطرف کند.</p>
      <p>انتهای پیام</p>
    </article>
  </body>
</html>