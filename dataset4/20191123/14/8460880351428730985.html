<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/sport/helyi-sport/megelevenedik-a-regi-idok-futballja-a-teremtornan-2138415/"/>
    <meta property="og:site_name" content="BAMA"/>
    <meta property="article:published_time" content="2019-11-23T14:00:00+00:00"/>
    <meta property="og:title" content="Megelevenedik a régi idők futballja a teremtornán"/>
    <meta property="og:description" content="Teremtornával szórakoztatják a labdarúgás szerelmeseit a régi nagyok."/>
  </head>
  <body>
    <article>
      <h6 class="kicker">LABDARÚGÁS</h6>
      <h1>Megelevenedik a régi idők futballja a teremtornán</h1>
      <address><time datetime="2019-11-23T14:00:00+00:00">23 Nov 2019, 14:00</time> by <a rel="author">Kvanduk Bence</a></address>
      <h4>Teremtornával szórakoztatják a labdarúgás szerelmeseit a régi nagyok.</h4>
      <p>Egy napra felelevenítik a régi idők fociját december 7-én 11 órától a Lauber Dezső Sportcsarnokban. A PMSC Öregfiúk Egyesület gondozásában létrejött első Gienger-Hungaria Öregfiúk Teremtornán a Videoton, a Kispest, a Kecskemét, az UTE, az Eszék és természetesen a szervező Pécs régi kedvencei mérkőznek egymással.</p>
      <p>A megmérettetésbe két csoportban vágnak bele az ikonok. Az „A” jelzésű trióban a pécsiek a Fehérvárral és a KTE-vel néznek szemben, míg a másik hármasban az Újpest, a Honvéd és az Eszék csap össze a döntőbe jutásért.</p>
      <p>A tornára minden egyesület tizenkét főt nevezhet. Eddig biztosnak tűnik, hogy az UTE színeiben Szlezák, Sebők, Egressy, a Honvédot képviselve Mátyus, Pisont, Bárányos, a Videotonban Mitring, Tieber, Bekő, a Kecskemét mezében Czéh, Kovrig, Balla, és a pécsiek közül Mészáros, Tököli, Jakl és Bódog lép majd pályára.</p>
      <p>De a tornán nem csak a legendás játékosok produkcióját élvezhetik majd a kilátogatók, hiszen a legfiatalabbak is megmutatják magukat. Ugyanis a PMFC U8-as és U9-es csapata mérkőzik majd egymással a döntőt megelőzően. Emellett pedig a pécsi Polgármesteri Hivatal dolgozóinak PH. Érték nevű csapata gálameccset játszik a PMSC-vel.</p>
      <h3>A teremtorna részletes menetrendje</h3>
      <p>„A” Csoport: PMSC, Videoton, Kecskemét.<br/>„B” csoport: UTE, Budapest Honvéd, Eszék.<br/>Menetrend:<br/>11.00 PMSC–Videoton<br/>11.30 UTE–Honvéd<br/>12.00 Kecskemét–PMSC<br/>12.30 Eszék–UTE<br/>13.00 Kecskemét–Videoton<br/>13.30 Eszék–Honvéd<br/>14.00–15.00 hetesrúgó verseny, gálamérkőzés (PMSC Öregfiúk–PH. Érték), szociálisan hátrányos helyzetű, jó tanuló, jó sportoló díjazása<br/>15.00 5-6. helyért<br/>15.30 3-4. helyért<br/>16.00 PMFC U8–U9 egymás elleni bemutató mérkőzés<br/>16.30 Döntő<br/>17.00 Díjátadó ünnepség</p>
    </article>
  </body>
</html>