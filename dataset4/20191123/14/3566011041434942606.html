<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549420.html/%D8%A7%D8%B9%D8%AA%D8%B1%D8%A7%D8%B6-%D8%A8%D9%87-%DA%AF%D8%B1%D8%A7%D9%86%DB%8C--%D9%86%D9%87-%D8%A8%D9%87-%D8%A7%D8%BA%D8%AA%D8%B4%D8%A7%D8%B4--%D9%85%D8%B1%D8%AF%D9%85-%D8%B3%D9%85%D9%86%D8%A7%D9%86--%D8%A7%D8%B1%D9%88%D9%85%DB%8C%D9%87--%D9%82%D8%B2%D9%88%DB%8C%D9%86--%D8%A7%D9%87%D9%88%D8%A7%D8%B2--%D8%B3%D9%86%D9%86%D8%AF%D8%AC--%D8%A8%D8%AC%D9%86%D9%88%D8%B1%D8%AF-%D9%88-%D8%A8%D9%88%D8%B4%D9%87%D8%B1-%D8%A7%D9%85%D8%B1%D9%88%D8%B2-%D8%A8%D9%87-%D8%AE%DB%8C%D8%A7%D8%A8%D8%A7%D9%86-%D9%87%D8%A7-%D8%A2%D9%85%D8%AF%D9%86%D8%AF-%D8%AA%D8%B5%D8%A7%D9%88%DB%8C%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T14:54:00+00:00"/>
    <meta property="og:title" content="اعتراض به گرانی، نه به اغتشاش/ مردم سمنان، ارومیه، قزوین، اهواز، سنندج، بجنورد و بوشهر امروز به خیابان‌ها آمدند+تصاویر"/>
    <meta property="og:description" content="خروش مردمی سراسر ایران اسلامی در اعتراض به تحرکات آشوب‌گرانه هفته گذشته به روز ششم رسید."/>
  </head>
  <body>
    <article>
      <h1>اعتراض به گرانی، نه به اغتشاش/ مردم سمنان، ارومیه، قزوین، اهواز، سنندج، بجنورد و بوشهر امروز به خیابان‌ها آمدند+تصاویر</h1>
      <h2>اختصاصی دانا/ معجزه حضور (5)؛</h2>
      <address>
        <time datetime="2019-11-23T14:54:00+00:00">23 Nov 2019, 14:54</time>
      </address>
      <p>خروش مردمی سراسر ایران اسلامی در اعتراض به تحرکات آشوب‌گرانه هفته گذشته به روز ششم رسید.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ در ششمین روز از خروش سیل‌آسای مردم ولایت‌مدار در اعتراض به اغتشاشات اخیر در سراسر ایران اسلامی، امروز مردم سمنان، ارومیه، قزوین، اهواز، سنندج، بجنورد و بوشهر به خیابان‌ها آمدند.</p>
      <p> </p>
      <p>
        <b>آذربایجان غربی</b>
      </p>
      <p>به گزارش <a href="http://uromnews.ir/">اروم نیوز</a>، راهپیمایی مردمی ضد آشوب و حمایت از امنیت و اقتدار ملی با حضور پرشور مردم ارومیه برگزار شد.</p>
      <p>نماینده ولی‌فقیه در آذربایجان‌غربی:</p>
      <p>
        <b>مردم حق اعتراض در خصوص مدیریت مسئولان را دارند/ صف مردم از آشوبگران جداست</b>
      </p>
      <p>سیدمهدی قریشی صبح‌امروز در راهپیمایی ضد آشوب‌گری مردم ارومیه، با اشاره به اینکه اقتدار نظام و اسلام دارای دو محور اساسی است، گفت: محور اصلی این‌ موارد عنایت پروردگار و مردمی انقلابی است چراکه با رهبریت مقام معظم رهبری ابتدا از سوی پروردگار و در مرحله دوم مردم پشت مقام معظم رهبری هستند.</p>
      <p>وی، با اشاره به حضور انقلابی مردم ایران در میدان، تاکید کرد: در جریان فتنه اخیر نیز مقام معظم رهبری بر این ‌مساله که دشمنان ملت سعی در ایجاد فتنه دارند تاکید و پیش بینی کرده بودند،  با این‌حال مسئولان باید منویات مقام معظم رهبری را مورد توجه قرار دهند چراکه افزایش قیمت بنزین در روزهای اخیر تصمیمی عجولانه و بدون تدبیر و اندیشه بود.</p>
      <p>نماینده ولی فقیه در آذربایجان‌غربی، با اشاره به منویات امام علی(ع) در نهج‌البلاغه، عنوان کرد: هیچ‌کس فقیر نبوده مگر اینکه افراد غنی در مملکت افزایش یابد، در این راستا دولت باید در توزیع ثروت ملی تدبیر کرده و رفاه و آسایش را برای تمام مردم به ارمغان آورد، این‌ مسئله تنها مختص قشر خاصی نباشد.</p>
      <p>وی، خاطرنشان کرد: مسئولان باید به انتقادات و اعتراضات مردم جوابگو باشند اما برخی از این مسائل با آسیب‌رسانی به اموال عمومی در صدد سوءاستفاده برآمده و تمام ملت ایران این مسئله را محکم کرده‌اند.</p>
      <p>حجت‌الاسلام قریشی، با تاکید بر اینکه صف مردم و آشوبگران جداست، عنوان کرد: حق اعتراض مختص مردم است و می‌توان از مدیریت مسئولان اعتراض و انتقاد کرد اما برخی منافقان در صدد سوءاستفاده از این مساله برآمده و باید در برابر منافقان و آشوبگران مقابله کرد.</p>
      <p>وی، در ادامه با اشاره به فعالیت گروه‌های تکفیری و سوءاستفاده از نام اسلام در راستای اهداف شوم خود، بیان داشت: ملت انقلابی با اطاعت از مقام معظم رهبری که فردی مدیر و مدبر بوده می‌تواند پیروزی را نصیب خود کند چراکه تمامی بیانات وی با تدبیر و در راستای خیرخواهی مملکت است و باعث از بین رفتن نقشه‌های شوم دشمن می‌شود.</p>
      <p>امام جمعه ارومیه، تصریح کرد: پیروزی با ملت سرافراز ایران بوده و در جبهه اقتصادی نیز با حفظ وحدت پیروز شده و در تمامی زمنیه پرچم توحید برافراشته خواهد شد.</p>
      <p> </p>
      <figure>
        <img src="http://newsroom.dana.ir/content/upload/2629c115-4d17-4ae3-8592-a38c9136f93a.jpg"/>
      </figure>
      <figure>
        <img src="http://newsroom.dana.ir/content/upload/15993f45-c6ca-4a62-b58a-d72dc34daa42.jpg"/>
      </figure>
      <figure>
        <img src="http://newsroom.dana.ir/content/upload/2b290124-fb3d-46a8-9105-06eb8a168b16.jpg"/>
      </figure>
      <figure>
        <img src="http://newsroom.dana.ir/content/upload/a873948c-38eb-4597-8603-a4b745974063.jpg"/>
      </figure>
      <figure>
        <img src="http://newsroom.dana.ir/content/upload/16dcc555-8dbd-4e81-9370-021ffd8128f0.jpg"/>
      </figure>
      <figure>
        <img src="http://newsroom.dana.ir/content/upload/05b85c12-87a8-4dc6-83bf-1f073eff1a43.jpg"/>
      </figure>
      <figure>
        <img src="http://newsroom.dana.ir/content/upload/a5472131-5a77-46a9-96b1-0b7fd8c0b764.jpg"/>
      </figure>
      <figure>
        <img src="http://newsroom.dana.ir/content/upload/29de00a4-5b6b-43eb-8129-6123a63ad95f.jpg"/>
      </figure>
      <figure>
        <img src="http://newsroom.dana.ir/content/upload/327e759c-99e6-4dcb-84fa-2aca61afd916.jpg"/>
      </figure>
      <figure>
        <img src="http://newsroom.dana.ir/content/upload/1bcc7c4f-4f81-411d-93ac-cb9fa1b6eec3.jpg"/>
      </figure>
      <figure>
        <img src="http://newsroom.dana.ir/content/upload/3ca6a60c-e76f-4829-b4b8-7b5fc02dd5d4.jpg"/>
      </figure>
      <p> </p>
      <p>
        <b>خراسان جنوبی</b>
      </p>
      <p>قائم مقام نماینده ولی فقیه در خراسان‌جنوبی:</p>
      <p>
        <b>حضور مردم در صحنه تیر خلاصی به دشمن است/ مسئولان تکلیف پاسخگویی دارند</b>
      </p>
      <p>به گزارش خبرنگار <a href="http://www.khavarestan.ir/">خاورستان</a>، حجت‌الاسلام‌والمسلمین غلامحسین نوفرستی قائم مقام نماینده ولی فقیه در خراسان‌جنوبی در سخنرانی راهپیمایی حمایت از اقتدارو امنیت کشور در بیرجند، اظهارکرد: این مردم هستند که با ایمان، بصیرت‌شان و پیروی خالصانه از مقام ولایت این نهضت را حفظ می‌کنند.</p>
      <p>وی با بیان این‌که این نظام با حضور مردم در مسیر و خط ولایت است، گفت: ما نقش مردم را در این نهضت نقش اساسی می دانیم و مردم بصیر در این فتنه ها راه خود را از فتنه گران جدا می کنند.</p>
      <p>قائم مقام نماینده ولی فقیه در خراسان‌جنوبی خاطرنشان کرد: یکی از مولفه‌های مهم در هر انقلاب نقش ولایت و رهبری است که وقتی مردم با ولایت پیوند می خورند یک قدرت عظیم شکل می‌گیرد.</p>
      <p>حجت‌الاسلام نوفرستی با بیان این‌که در وضعیتی که پیش آمد و اعتراض مردم به وضعیت گرانی یک حق بود و پرسش‌هایی وجود داشت، گفت: مسئولان نظام باید در موقعیت های خود جواب بدهند به طوری که پاسخ‌های مهم را این روزها از مسئولان شنیدند و می شنوند.</p>
      <p>وی یادآورشد: در طول تاریخ انقلاب آشوب گران و اغتشاش گران نوکر استکبار جهانی بودند همان‌هایی که در ابتدای انقلاب خواستند با نفوذ اساس نظام را زیر سوال ببرند و در ترور شخصیت ها 17 هزار شهید را از ما گرفتند.</p>
      <p>قائم مقام نماینده ولی فقیه در خراسان‌جنوبی بیان‌کرد: آنهایی که فتنه 88 رقم زدند و در سال 96 به عنوان جاسوس و نوکری استکبار در این نظام نوکری کردند امروز هم به شکل دیگری درمیدان آمدند و با بصیرت می توان این افراد را از مردم جدا کرد.</p>
      <p>حجت‌الاسلام نوفرستی گفت: ما مدیون شهدا هستیم و مسئولان هر اقدامی که انجام بدهند هم دردنیا و هم در اخرت باید پاسخگو باشند.</p>
      <p>وی ضمن تاکید بر این‌که با ظرافت و دقت باید مدیریت کرد، گفت: باید هر فردی که درکف خیابان حرف خود را پیاده کند بدانند دشمن به دنبال توطئه است و زمانی که حرف از مقاومت می شود دشمن ناامید شده و بساط خود را جمع می کند.</p>
      <p>امام جمعه موقت بیرجند به توطئه دشمنان در عراق و لبنان اشاره کرد و گفت: دشمنان در هر زمانی نقشه‌هایی دارند و این خیلی حرف است و ما همه ما تکلیف داریم با روحیه ولایی و جهادی در این راه باشیم.</p>
      <p>حجت‌الاسلام نوفرستی اظهارکرد: مدیران نظام اسلامی چه در مجلس، قوه قضائیه، نیروهای ولایی و همه نهادها مخاطب هستند همه ما در این نظام تکلیف و نظارت دارند.</p>
      <p>وی با بیان این‌که انقلاب اسلامی باید به دنبال تمدن اسلامی زمینه سازی شود، خاطرنشان کرد: آنهایی که امانت در اختیار دارند تنها توجه به منویات نائب امام زمان (عج) است که ما را نجات خواهد داد.</p>
      <p>قائم مقام نماینده ولی فقیه در خراسان‌جنوبی افزود: رسالت ما رسالت بزرگی است و در زمان غیبت امام عصر فرصتی برای ما فراهم شده آنهایی که در بیرون مرزها هستند و روحیه بسیجی دارند امیدشان به نظام ما است.</p>
      <p>حجت‌الاسلام نوفرستی یادآورشد: مخاطب پیام مقام ولایت مسئولان نظام هستند و فرصت دادن به جوانان مسئله مهمی است و چطور می‌توان با تکیه به غرب و دشمنان قسم خورده هرآنچه می توان به دست می آوردند.</p>
      <p>وی با بیان این سوال‌که چطور می‌توان با تکیه به غرب آمریکا و نوکران مشکل نظام ما را حل کرد، گفت: با روحیه جهادی و ایمان راسخ کلیه مشکلات حل خواهد شد.</p>
      <p>قائم مقام نماینده ولی فقیه در خراسان‌جنوبی خاطرنشان کرد: ما می‌توانیم این انقلاب بزرگ را که وعده خداوند است به حکومت جهاین امام عصر متصل کنیم.</p>
      <p>حجت‌الاسلام نوفرستی ضمن تاکید بر این‌که همه مردم باید بصیرت آگاهی داشته باشند، افزود: باید به مردم خراسان جنوبی و دیگر استانها احسنت گفت که با آگاهی آشوب را خاموش کردند.</p>
      <p>وی ضمن تاکید بر این‌که ایمان و بصیرت مردم است که سبب شد امروز در راهپیمایی حضور پیدا کنند، خاطرنشان‌کرد: نیروهای نظامی، سپاه پاسداران، ارتش و مسئولان امنیتی به زیبایی، اتحاد و انسجام در زمان خود به خوبی وارد شدند و به خوبی مهار کردند.</p>
      <p>قائم مقام نماینده ولی فقیه در خراسان‌جنوبی اظهارکرد: دشمن دارد تلاش می کند از ناآگاهی‌ها و بی تفاوتی ما به نفع خود استفاده کند و به دنبال یارگیری است و نباید بگذاریم هیجانات جوانی آنها را به این فتنه ها بکشاند.</p>
      <p>حجت‌الاسلام نوفرستی یادآورشد: هر چه به ظهور نزدیک می شویم فتنه‌ها بیشتر می‌شوند و خوشبختانه مردم ایمان و بصیرت دارند و از فتنها دوری می کنند.</p>
      <p>وی ضمن تشکر از مسئولان ومردم که با هر تفکری اصل نظام را باور دارند و به میدان می آیند و این توطئه ها را خنثی می کنند، گفت: آنچه می توان به عنوان آثار این حضور بیان کرد تبعیت از امام زمان و ولایت مداری با امام خامنه ای است.</p>
      <p>قائم مقام نماینده ولی فقیه در خراسان‌جنوبی ضمن اشاره به این‌که تبعیت از امامت و ولایت مردم را میدان آورده است، گفت: ولایت خط قرمز ما است و به فرموده رهبر معظم انقلاب "از مصیبت های کشور ناامنی است و دشمن به همین جهات به دنبال است از مردم برای ناامنی استفاده کند؛ هر کس در برابر نظام بخواهد از آنچه دستاوردهای نظام است ناامنی را فراهم کند شرارت است و این اغتشاش و ناامنی را در جامعه ایجاد می کنند.</p>
      <p>حجت‌الاسلام نوفرستی گفت: در شرایط حساس سیاسی و اجتماعی دشمن زخم خورده است و حضور و بصیرت مردم در صحنه تیر خلاصی به دشمن است.</p>
      <p>وی یادآورشد: با همه آسیب ها و مشکلات این حادثه به نفع نظام و انقلاب بود تا نتایج آن برای اتحاد و انسجام بیشتر باشد.</p>
      <p>قائم مقام نماینده ولی فقیه در خراسان‌جنوبی بیان کرد: هرچه به دوران ظهور نزدیکتر می‌شویم نقش رهبری را بهتر حس می‌کنیم اگر جهان منتظر منجی است این تشنگی حضور امام زمان (عج) را باید جامعه حس کند و در این حادثه نشان داد نقش ولایت چقدر در جامعه تاثیر دارد و مردم را به صحنه می آورد.</p>
      <p>حجت‌الاسلام نوفرستی یادآورشد: دشمنان در داخل سیلی خورده اند و پیوند با امامت و ولایت در این صحنه و انقلاب برای آنهایی که مومن و بصیر هستند فراهم شد.</p>
      <p> </p>
      <figure>
        <img src="http://newsroom.dana.ir/content/upload/0403d515-0424-44a2-bd38-418e523bf9b6.jpg"/>
      </figure>
      <figure>
        <img src="http://newsroom.dana.ir/content/upload/d237661c-016b-4d7b-84ea-93b42821d4ea.jpg"/>
      </figure>
      <figure>
        <img src="http://newsroom.dana.ir/content/upload/c09a4e69-a3d1-4f13-8919-4b0db6c96142.jpg"/>
      </figure>
      <figure>
        <img src="http://newsroom.dana.ir/content/upload/ada72b34-25a4-4dc4-8441-3e782322d806.jpg"/>
      </figure>
      <figure>
        <img src="http://newsroom.dana.ir/content/upload/4af56247-c963-4497-8927-62bb00df6cb4.jpg"/>
      </figure>
      <figure>
        <img src="http://newsroom.dana.ir/content/upload/85fa301c-f123-4bd4-b2f1-313f87536783.jpg"/>
      </figure>
      <p> </p>
      <p>
        <b>قزوین</b>
      </p>
      <p>به گزارش خبرنگار سیاسی صبح قزوین؛ راهپیمایی مردم قزوین صبح امروز(شنبه) از میدان میرعماد به سمت سبزه میدان آغاز شد. مردم قزوین با حضور همیشگی خود در صحنه بار دیگر حمایت خود از انقلاب و نظام را نشان دادند.</p>
      <p>در این مراسم که ساعت 9:30 صبح با محوریت " میثاق با ولایت، حمایت از اقتدار و امنیت" آغاز شد، اقشار مختلف مردم حضور داشتند.</p>
      <p>"ما همه با هم هستیم، مطیع رهبر هستیم"، "مرگ بر آل سعود خائن"، "رهبر ما رهبر بی‌نظیر است،  دشمن ما در برابر او حقیر است"، "سفارش همیشگی رهبر،  ادای حق ملت دلاور"، "راه نجات کشور پیروی از ولایت"، "ما عاشق ولایتیم آماده شهادتیم"، "حضور ملت ما حمایت از رهبری است"، "آمریکا، اسرائیل، خطوط قرمز ماست"، "اگرچه خسته‌ایم از گرانی، آماده ایم برای جانفشانی"، "ماهمه با هم هستیم، پشت ولایت هستیم" از جمله شعارهای مردم در این راهپیمایی بود.</p>
      <p>رئیس حوزه علمیه برادران قزوین:</p>
      <p>
        <b>مردم آگاه قزوین صف خود را از اغتشاشگران جدا کردند/ مسئولان با تصمیمات اشتباه هزینه‌های سنگین به ملت وارد نکنند</b>
      </p>
      <p>حجت الاسلام محمد تقی سبحانی نیا در راهپیمایی صبح امروز(شنبه) که از میدان میرعماد به سمت سبزه میدان برگزار شد، اظهار کرد: امروز روز مهمی برای مردم قزوین است، زیرا با شرکت در این راهپیمایی، مخالفت و ایستادگی خود را برابر دشمنان انقلاب که قصد آشوب در این کشور داشتند را نشان دادند؛ بنابراین از حضور مردم در این راهپیمایی قدردانی می‌کنیم.</p>
      <p>وی افزود: خطاب به دشمنان اسلام انقلاب، امریکای جنایتکار و دیگر گروه‌های که نقشه‌هایی برای این کشور دارند و با اقدامات فریبکارانه در حال ضربه زدن بودند، اعلام می‌کنیم که سنت الهی این است که هیچ قدرتی نمی‌تواند ملت یکپارچه را به زمین بزند.</p>
      <p>رئیس حوزه علمیه برادران قزوین اضافه کرد: مطالبق سنت‌های الهی ذکر شده در قران کریم، وقتی امتی پشت سر رهبر و مسئولان نظامش ایستاده و برای آن جانفشانی می‌کند، هیچ قدرتی نخواهد توانست به آن مملکت و نظام آسیب بزند، همانطور که امام(ره) فرمودند؛ پشتیبان ولایت فقیه باشید تا به مملکت شما آسیبی نرسد.</p>
      <p>وی تصریح کرد: این ملت فدایی رهبر و انقلاب است و برایش جان داده و خون جوانانش را فدا کرده است؛ به دشمنان توصیه می‌کنیم دست از فتنه‌گری بردارند و انقلاب ما را به حال خود بگذارند، این انقلاب مردمی است و با تمام توان ایستاده است.</p>
      <p>سبحانی نیا تاکید کرد: مردم بصیر و آگاه قزوین صف خود را از اغتشاشگران جدا کرده و با آنها همراهی نکردند، بسیاری از مردمی که توفیق حضور در راهپیمایی نداشتند هم پشتیبان انقلاب هستند و علاقه‌مند به حضور در این مراسم بودند.</p>
      <p>این مقام مسئول ابراز کرد: دشمنان انقلاب بدانند که به نتیجه ای نمی‌رسند، در نهایت رسوا خواهند شد و این ملت از رهبری دست نخواهند برداشت.</p>
      <p>رئیس حوزه علمیه برادران قزوین اذعان کرد: روی سخن دیگر به مسئولان کشور و به ویژه خطاب مسئولان اجرایی است و به مسئولان می‌گوییم آنچه بر عهده شما به عنوان امانت الهی گذاشته شده و وظایف شما نسبت به آن در دو نکته خلاصه می شود؛ نکته‌ی نخست تصمیم گیری عاقلانه، خردمندانه و مطابق مصالح نظام و دوم اجرای صحیح و با در نظر گرفتن نظرات کارشناسی در راستای مصالح این مردم فداکار است؛ چراکه اگر مسئولان در تصمیم گیری اشتباه کنند، هزینه‌های سنگینی بر ملت تحمیل خواهد شد.</p>
      <p>وی در پایان عنوان کرد: همچنین اگر در اجرای تصمیمات اشتباهی شود، همان تصمیمات درست به ضرر مردم خواهد شد؛ پس طوری تصمیم گیری و آن را اجرا کنیم که بتوانیم به آن افتخار کنیم و وقتی آیندگان به آن می‌نگرند ما را سرزنش نکنند و به تصمیمات ما مباهات و افتخار کنند؛ زیرا دور از انصاف است که تصمیمات ما منجر به آسیب رسیدن به مردم شود.</p>
      <p>برای اینکه با مردم حاضر در راهپیمایی و نظرات آنها اشنا شویم، به میانشان رفته و سوالاتی را از آنها پرسیدیم. خانم میانسالی درباره‌ی دلیل شرکت خود در راهپیمایی می‌گوید: امروز ما به عنوان وظیفه‌ی دینی خود و برای دفاع از انقلاب در این راهپیمایی شرکت کردیم؛ همچنین آمده‌ایم تا شعار "لبیک یا خامنه‌ای" سر دهیم.</p>
      <p>وی ادامه می‌دهد: باید با شرکت در چنین راهپیمایی‌هایی همراهی خود را با انقلاب و نظام نشان دهیم.</p>
      <p>اما در این شرایط مسئولین چه وظیفه‌ای دارند؟ یکی دیگر از همشهریان قزوینی در پاسخ به این سوال می‌گوید: مسئولین باید در این شرایط به وظایف و قول‌هایی که داده‌اند؛ عمل کنند.</p>
      <p>وی تاکید می‌کند: مهم‌ترین موضوع برای ما حفظ دینمان است، اقتصاد در اولویت بعدی اهمیت قرار دارد؛ بنابراین هیچگاه نمی‌پذیریم که به دلیل مشکلات اقتصادی دینمان به خطر بیفتد.</p>
      <p>یکی دیگر از افراد حاضر در راهپیمایی عنوان می‌کند: ما مدیون خون شهدا هستیم و باید پاسخگوی آنها باشیم؛ شهدا جانشان را کف دستشان گرفته و در راه دین، امنیت و آسایش ما جان خود را فدا کردند، ما هم اگر امکان حضور در دفاع را نداریم، باید با حضور در این راهپیمایی‌ها حمایت خود از نظام و رهبری را اعلام کنیم.</p>
      <p>در ادامه ی مسیر به سه دختر دانشجو می‌رسیم و برای صحبت با آنها توقف می‌کنیم.</p>
      <p>از آنها درباره‌ی دلایل حضورشان در راهپیمایی سوال می‌کنم؛ یکی از آنها اینگونه پاسخ می‌دهد:هماهنطور که رهبرمان فرموده‌اند، باید از تصمیم سران قوا حمایت کنیم و موضع ما همان موضع رهبری است.</p>
      <p>وی اضافه می‌کند: اتفاقاتی که در روزهای اخیر افتاد، اموال عمومی را از بین برده و وضعیت را بدتر کرد؛ این اغتشاشات را راه را برای سوء استفاده دشمنان باز کرد و باعث دخالت آنها شد؛ ما تا اخرین نفس در برابر آشوبگران می‌ایستیم.</p>
      <p>برای اینکه با مردم حاضر در راهپیمایی و نظرات آنها اشنا شویم، به میانشان رفته و سوالاتی را از آنها پرسیدیم. خانم میانسالی درباره‌ی دلیل شرکت خود در راهپیمایی می‌گوید: امروز ما به عنوان وظیفه‌ی دینی خود و برای دفاع از انقلاب در این راهپیمایی شرکت کردیم؛ همچنین آمده‌ایم تا شعار "لبیک یا خامنه‌ای" سر دهیم.</p>
      <p>وی ادامه می‌دهد: باید با شرکت در چنین راهپیمایی‌هایی همراهی خود را با انقلاب و نظام نشان دهیم.</p>
      <p>اما در این شرایط مسئولین چه وظیفه‌ای دارند؟ یکی دیگر از همشهریان قزوینی در پاسخ به این سوال می‌گوید: مسئولین باید در این شرایط به وظایف و قول‌هایی که داده‌اند؛ عمل کنند.</p>
      <p>وی تاکید می‌کند: مهم‌ترین موضوع برای ما حفظ دینمان است، اقتصاد در اولویت بعدی اهمیت قرار دارد؛ بنابراین هیچگاه نمی‌پذیریم که به دلیل مشکلات اقتصادی دینمان به خطر بیفتد.</p>
      <p>یکی دیگر از افراد حاضر در راهپیمایی عنوان می‌کند: ما مدیون خون شهدا هستیم و باید پاسخگوی آنها باشیم؛ شهدا جانشان را کف دستشان گرفته و در راه دین، امنیت و آسایش ما جان خود را فدا کردند، ما هم اگر امکان حضور در دفاع را نداریم، باید با حضور در این راهپیمایی‌ها حمایت خود از نظام و رهبری را اعلام کنیم.</p>
      <p>در ادامه ی مسیر به سه دختر دانشجو می‌رسیم و برای صحبت با آنها توقف می‌کنیم.</p>
      <p>از آنها درباره‌ی دلایل حضورشان در راهپیمایی سوال می‌کنم؛ یکی از آنها اینگونه پاسخ می‌دهد:هماهنطور که رهبرمان فرموده‌اند، باید از تصمیم سران قوا حمایت کنیم و موضع ما همان موضع رهبری است.</p>
      <p>وی اضافه می‌کند: اتفاقاتی که در روزهای اخیر افتاد، اموال عمومی را از بین برده و وضعیت را بدتر کرد؛ این اغتشاشات را راه را برای سوء استفاده دشمنان باز کرد و باعث دخالت آنها شد؛ ما تا اخرین نفس در برابر آشوبگران می‌ایستیم.</p>
      <p> </p>
      <figure>
        <img src="http://newsroom.dana.ir/content/upload/f335fbb3-65cf-430d-8a07-0cabb428ae0d.jpg"/>
      </figure>
      <figure>
        <img src="http://newsroom.dana.ir/content/upload/6eeef112-5400-441d-bdde-b5c3991efb62.jpg"/>
      </figure>
      <figure>
        <img src="http://newsroom.dana.ir/content/upload/6c5c1806-0c89-4eaf-8fbc-5bf02e0a0e1f.jpg"/>
      </figure>
      <figure>
        <img src="http://newsroom.dana.ir/content/upload/088855b0-0618-480a-9e85-8f90a8af69ec.jpg"/>
      </figure>
      <figure>
        <img src="http://newsroom.dana.ir/content/upload/48410bfe-3d2b-44df-8520-6582b25d1628.jpg"/>
      </figure>
      <figure>
        <img src="http://newsroom.dana.ir/content/upload/9e1a539d-2355-4d90-9253-e1d1cdcc86e9.jpg"/>
      </figure>
      <figure>
        <img src="http://newsroom.dana.ir/content/upload/ede69fd9-23cc-4148-9715-669f950872b4.jpg"/>
      </figure>
      <figure>
        <img src="http://newsroom.dana.ir/content/upload/de3a5f76-fef6-44d5-9b41-4acae078b744.jpg"/>
      </figure>
      <p> </p>
      <p>
        <b>کردستان</b>
      </p>
      <p>به گزارش <a href="http://kurdtoday.ir/">کُردتودی،</a> در حالی‌که هوای دومین روز از آخرین ماه پاییز در سنندج سرد است، اما مردم انقلابی و شهیدپرور کردستان با بصیرتی مثال‌زدنی از ساعات اولیه صبح امروز به میدان آمدند تا بگویند سخن ولی فقیه برایشان حجت است.</p>
      <p>پیر و جوان و کودک، روحانی و دانشجو، دانش آموز و راننده، کاسب و کارمند، زن و مرد همه از ساعتی قبل از شروع راهپیمایی به میدان آزادی سنندج و میدان های اصلی در شهرستان های استان آمده اند تا به شهدا بگویند راهشان از اغتشاشگر و منافق جداست.</p>
      <p>مردم در این تجمعات، ضمن اعلام مطالبات به حق خود، حرکات وحشیانه اعتشاشگران و فتنه‌گری اشرار در به هم زدن امنیت کشور و ضربه زدن به اماکن عمومی را محکوم کردند.</p>
      <p>در طول مسیر پیرزنان و پیرمردانی را می‌بینی که گام‌هایشان لرزان است و اگر یاری عصا نباشد، شاید هر لحظه پیکر نحیفشان نقش بر زمین شود، اما آمده اند تا نقشه منافقان و دشمنان این آب و خاک را نقش بر آب کنند، تا با آخرین رمق‌های باقی‌مانده در جسم رنجور خود، از فرزند برومند ۴۰ ساله شان یعنی انقلاب اسلامی که نتیجه شور و شعور روزهای جوانیشان است، در مقابل منافق و آشوبگر دفاع کنند.</p>
      <p>جمعیت هر لحظه بیشتر می شود، تصاویری از مقام معظم رهبری، پرچم ایران و پلاکاردهایی از فرمایشات مقام معظم رهبری و با مضامین انتقاد به گرانی بنزین و کالاها تمام آن چیزی است که این مردم امروز در این میدان در دست دارند تا به مسوولان بگویند مسوولانه تر از پیش به میدان بیایند، تا به آشوبگران و فتنه گران بگویند حق ندارند از مطالبات به حق مردم سوء استفاده کنند و با ماسک مطالبه گری، آشوب کنند.</p>
      <p>امروز بیت‌الغزل شعارهای این مردم، لبیک یا خامنه ای است؛ مرگ بر فتنه‌گر، مرگ بر منافق، مرگ بر آشوبگر، ما همه سرباز توییم خامنه ای هم بخش دیگری از شعارهای آمیخته با شعور انقلابی این مردم برای ابراز انزجار از اغتشاشگران و میثاق با ولایت است.</p>
      <p>امام جمعه موقت سنندج:</p>
      <p>
        <b>بدخواهان به دنبال برهم زدن امنیت و آسایش کنونی مردم هستند</b>
      </p>
      <p>ماموستا سید معروف خالدی امام جمعه موقت سنندج و سخنران این راهپیمایی اظهار کرد: مردم استان کردستان در هر جایی که آشوبگران بخواهند اغتشاشاشاتی را ایجاد کنند به دفاع از حریم امنیت و اقتدار کشور وارد میدان می شوند درست است که مطالبات اقتصادی مردم به حق است اما اجازه نخواهیم داد که دشمنان و اغتشاشگران با ضربه زدن به امنیت استان و خدشه وارد کردن به بیت المال آشوب برپا کنند.</p>
      <p>وی  ضمن محکوم کردن اغتشاشات و ناآرامی‌های اخیر اظهار داشت: مردم با بصیرت و هوشیار آگاه کردستان امروز هم نوا با سایر استان ها به صورت خود جوش و مردمی اقدامات آشوبگرانه اشرار و ضدانقلاب را محکوم کردند که جای بسی خوشحالی دارد.</p>
      <p>وی با بیان اینکه مردم در این اغتشاشات اخیر صف خود را از اشرار و اخلالگران نظم و امنیت جدا کردند، افزود: انسان در هر واقعه‌ای باید عاقلانه و از روی تفکر تصمیم بگیرد چراکه آشوب و اعتراضات خشونت‌آمیز غیرمنطقی و جایز نیست.</p>
      <p>امام جمعه موقت سنندج با بیان اینکه نباید در این برهه حساس دشمنان را خوشحال کنیم، تصریح کرد: باید همه با هم مراقب توطئه‌های دشمنان باشیم چراکه بدخواهان به دنبال برهم زدن امنیت و آسایش کنونی مردم هستند.</p>
      <p>وی افزود: مشورت، بیان دیدگاه‌ها و ارائه راهکار به هر کسی اجازه داده می‌شود، اما باید منطقی و عاقلانه باشد نه اینکه عده‌ای جیره‌خوار اماکن، اموال عمومی و مال مردم را در آتش بسوزانند.</p>
      <p>وی عنوان کرد: زمانی یهود و نصارا با هم اختلاف داشتند اما امروز علیه جمهوری اسلامی و اسلام به ریاست و سردمداری امریکا و انگلیس فتنه‌افکنی می‌کنند.</p>
      <p>امام جمعه موقت سنندج از حضور باشکوه مردم در این راهپیمایی قدردانی کرد و گفت: مطالبات اقتصادی برحق و راهپیمایی مسالمت‌آمیز حق است اما اغتشاش و آشوب و ضرر به بیت‌المال و مردم را محکوم می‌کنیم.</p>
      <p>
        <b>زمانی که رهبری اعلام کردند من از این تصمیم حمایت می کنم، قلبم آرام گرفت</b>
      </p>
      <p>یکی از شهروندان سنندجی در گفتگو با خبرنگار <a href="http://kurdtoday.ir/">کردتودی</a> اظهار کرد: با وجود اینکه از قشر متوسط جامعه هستم وقتی خبر گرانی بنزین را شنیدم خیلی ناراحت شدم، زیرا این شوک فشار زیادی برای مردم به همراه داشت، اما زمانی که رهبری اعلام کردند من از این تصمیم حمایت می کنم، قلبم آرام گرفت.</p>
      <p>وی در رابطه اغتشاش های چند روز اخیر بیان کرد: کاملا مشخص بود این حرکت‌های آشوبگرانه کار مردم نبود و دشمنان بخاطر اینکه وجهه مردم را خراب کنند، دست به این اقدامات زدند در حالی که حفظ و امنیت کشور برای مردم در اولویت است.</p>
      <p>
        <b>مسیر مطالبه گر از آشوبگر منافق جداست</b>
      </p>
      <p>یکی دیگر از راهپیمایان که رضا داوودی نام دارد در گفت وگو با خبرنگار ما گفت: مردم امروز با راهپیمایی باشکوه و خردمندانه خود سیلی محکمی به دشمن زدند و به تمام دنیا ثابت کردند هر چقدر تحریم ها و گرانی ها را زیاد کنند مردم شریف ایران ایستادگی و مقاومت و تا پای جان از رهبر فرزانه انقلاب حمایت می کنند.</p>
      <p>یکی دیگر از شهروندان حاضر در راهپیمایی نیز به خبرنگار ما گفت: این راهپیمایی خیلی به جا است و دشمنان بدانند هیچگاه و در هیچ زمانی نمی توانند این مردم را از انقلاب جدا کنند؛ مسیر مطالبه گر از آشوبگر منافق جداست.</p>
      <p>وی ادامه داد: حضور ما در این راهپیمایی محکوم کردن اغتشاش و فتنه‌گری و لبیک به رهبر انقلاب است اما همین‌جا هم به مسئولان ضعیف و کسانی که تنها به فکر منافع شخصی خود هستند، اعلام می‌کنیم که همین مردم انقلابی روزی سراغ شما هم خواهند آمد و حقوق خود را مطالبه می‌کنند.</p>
      <p>داوودی خاطر نشان کرد: ما اعتقادداریم که مدیریت کشور باید دست مدیران انقلابی باشد؛ کسانی که نگاهشان به رونق تولید داخلی است نه اینکه دست روی دست بگذارند که اروپا یا آمریکا برای ما چه خواهد کرد.</p>
      <p>بین این مردم که راه بروی، سردی دوم آذر را فراموش می‌کنی، در بین حرارت و طراوت این مردم با شور و شعور وقتی به انتهای مسیر می‌رسی احساس میکنی شهدا به همراه فرشتگان به استقبالت می‌آیند؛ لبخند رضایت شهدا و خدای شهدا حال دلت را خوب می‌کند.</p>
      <p>گفتنی است؛ مرزداران بانه‌ای نیز روز جمعه پس از اقامه نماز عبادی سیاسی جمعه با حضور در راهپیمایی پرشور و گسترده خودجوش، اعلام کردند اعتراض حق طبیعی هر جامعه ای است ولی براساس و در چارچوب  قانون، ولی قانون شکنی و بر هم زدن نظم و امنیت عمومی و آسیب زدن به اموال عمومی با خواسته مردم در تضاد است و تایید نمی‌شود.</p>
      <p>این راهپیمایی مردمی با حضور اقشار مختلف از جمله ماموستایان دینی،  بازاریان، اصناف، کارگران، دانش آموزان و دانشجویان زن و مرد از مسجد جامعه تا پل ۱۵ خرداد این شهر برگزار شد و راهپیمایان با شعارهای ما ذولفقار حیدریم - فداییان رهبریم، مرگ بر آمریکا، مرگ بر اسرائیل، مرگ بر منافق، مرگ بر اغتشاشگر، نفرت انزجار خود را از برهم زنندگان نظام و امنیت جامعه اعلام و بار دیگر دشمنان جهموری اسلامی را مایوس و ناامید کردند.</p>
      <p> </p>
      <figure>
        <img src="http://newsroom.dana.ir/content/upload/b837d5e3-024c-47d3-9e8e-f9248dbbd739.jpg"/>
      </figure>
      <figure>
        <img src="http://newsroom.dana.ir/content/upload/b8912f8c-4739-436a-8b84-5991628f6f04.jpg"/>
      </figure>
      <figure>
        <img src="http://newsroom.dana.ir/content/upload/58bca493-b168-4eea-974d-8422b44555ee.jpg"/>
      </figure>
      <figure>
        <img src="http://newsroom.dana.ir/content/upload/a9a223b6-a9ea-4197-8788-79f7c2b6dfbe.jpg"/>
      </figure>
      <figure>
        <img src="http://newsroom.dana.ir/content/upload/4c5c0da5-02f1-45a8-b45e-dae0d3549db3.jpg"/>
      </figure>
      <figure>
        <img src="http://newsroom.dana.ir/content/upload/e81271d9-5e0a-42cf-8e5c-2ad7fbcdcd16.jpg"/>
      </figure>
      <figure>
        <img src="http://newsroom.dana.ir/content/upload/ce857b3b-baa0-40dc-8ffa-ff64dd3db815.jpg"/>
      </figure>
      <figure>
        <img src="http://newsroom.dana.ir/content/upload/e5214b84-f692-4794-b508-6624d6b3f888.jpg"/>
      </figure>
      <figure>
        <img src="http://newsroom.dana.ir/content/upload/a52c1e03-551a-4df3-989c-34af3d56b083.jpg"/>
      </figure>
      <p> </p>
      <p>
        <b>بوشهر</b>
      </p>
      <p>به گزارش سپاس؛ مردم آگاه بوشهر امروز با حضور گسترده در راهپیمایی، اقدامات هنجار شکنانه آشوب‌گران را محکوم و با رهبر معظم انقلاب اسلامی بیعت دوباره کردند.</p>
      <p>این راهپیمایی امروز از ساعت ۹ و ۳۰ دقیقه از نبش خیابان فاطمیه تا میدان امام خمینی (ره) بوشهر برگزار شد.</p>
      <p>مردم بوشهر در این راهپیمایی با سردادن شعار‌های مرگ بر آمریکا، مرگ بر اسراییل، مرگ بر آشوبگر، مرگ بر ضد ولایت فقیه، توصیه رهبری فقط تولید ملی، نه پاریس نه لندن جانم فدای میهن و این همه لشکر آمده به عشق رهبر آمده از اقدامات خبیثانه آشوبگران اعلام انزجار کردند.</p>
      <p>خشم و نفرت مردم از شمال به جنوب غربی کشور رسید و بندرنشینان بوشهر با حضور حماسی خود صحنه های زیبایی را از بصیرت یک ملت خلق کردند تا نشان دهند حسابشان از آشوبگری‌هایی که طی چند روز گذشته توسط تعداد معدودی اغتشاشگر در کشور رخ داد، جدا است و آن‌ها همچنان پای آنچه خون داده‌اند، ایستاده‌اند.</p>
      <p>راهپیمایی مردم شهر بوشهر صبح امروز از ساعت ۹:۳۰ دقیقه از بلوار امام خمینی(ره)، نبش خیابان فاطمیه آغاز شد و مردم همیشه در صحنه دیار رئیسعلی دلواری بار دیگر با حضور حماسی خود مشت محکمی را بر دهان استکبار زدند و برائت خود را از آشوبگران اعلام داشتند.</p>
      <p>
        <b>متن بیانیه بوشهری ها در پی محکومیت فتنه</b>
      </p>
      <p>بسمه تعالی</p>
      <p>با سلام و صلوات به روح پر فتوح امام شهیدان و شهدای گرانقدر انقلاب اسلامی، شهدای دفاع مقدس، شهدای مدافع حرم، شهدای مدافع از امنیت ایران اسلامی و شهدای مدافع وطن؛ ما مردم ولایتمدار و مقالوم استان بوشهر با پیشینه چند قرن مقاومت مبارزه با استعمار و استکبار از کرانه خلیج تا ابد فارس بلند و رسا اعلام می داریم که تا آخرین قطره خون خود پاسدار امنیت و آرامش ایران اسلامی هستیم و محکم و استوار در برابر آشوبگران می ایستیم و اقدام خائنانه وطن فروشان و خودفروختگان را که امنیت کشور را به خطر انداخته اند محکو م می نماییم.</p>
      <p>دشمنان انقلاب اسلامی بخصوص سران استکبار جهانی آمریکا و انگلیس و صهیونیسم جهانی و حکام مرجع سعودی صدای خروش ملت ما بهتر و دقیق تر گوش دهند، ما به شما اعلام می کنیم که با اقدامات مذبوحانه و آشوب طلبانه نمی توانیم مردم این سرزمین بزرگ که انقلابی جهانی را رقم زده اند از راهی که انتخاب کرده اند پشیمان کنید و مسیر پیشرفت و سربلند ملت عزیز را سد کنید و تمام تلاش های شما مثل همین چهل سال با شکست روبرو خواهد شد.</p>
      <p>ما بوشهری ها که در طول تاریخ پشت سر رهبران انقلابی خود ایستاده ایم اکنون نیز تمام قد خود را مطیع امر رهبر بزرگ و سرافراز انقلاب اسلامی حضرت آیت الله العضمی امام خامنه ای مدظله العالی می دانیم و سراپا گوش به  فرمان ولی هستیم و اینک نیز پیمانی را که سالها با خون شهدا امضاء کرده ایم بار دیگر تجدید کرده و فریاد میزنیم این همه لشکر آمده به عشق رهبر آمده.</p>
      <p>برای همه ملت روشن است که امنیت سرمایه اصلی کشور است و دشمن تمام تلاش خود را معطوف کرده است تا این امنیت را که در سایه همبستگی ملت و قوای سگانه کشور و اطاعت از نائب امام عصر(عج) را به هر شکلی به خطر اندازد و ما در حفظ امنیت سرزمین خود حتی یک لحظه با کسی مماشات نیم کینم.</p>
      <p>ای کسانی که تلاش کردید در این چند روزه با سوء استفاده از اعتراضات به حق مردمی در بی تدبیری نرخ بنزنین اموال بیت المال و شخصی مردم را تخریب کرده و به آتش بکشید. و به امکانات عمومی خسارت وارد کنید، صفوف ملت از شما جدا است ما شما را خوب می شناسیم و سالها است با خباثت و وطن فروشی منافقانه شما آشنا هستیم و اجازه نمی دهیم حقوق ملت با خیانت ها و جنایت های شما به سرقت برود.</p>
      <p>اما در این چند بند آخر روی سخن به سئولان سه قوا می گوئیم.</p>
      <p>مسئولتن محترم دولت: ما ملت فهیم بوشهر بلا وجود فشارهای سنگین وارد شده به سبب بی تدبیری صورت گرفته به قانون پایبند بوده و خائنان و نفوذی ها و اختشاش گران را محکم کنار می زنیم، اما این به این معنا نیست که شما نسبت به آسیب های رخ داده و پیش رو افزایش قیمت بنزین بی تفاوت باشید. باید شما همانطور که رهبر انقلاب تاکید نموده اند فکری به حال ایرادات این اقدام و مشکلات پیش رو نمائید و از افزایش قیمت دیگر کالاها جلوگیری کرده و مشکلات اقشار مختلف را در افزایش قیمت بنزنین در نظر بگیرید و کاری کنید که اعتماد مردم به مسئولان افزایش ییابد نه کاهش.</p>
      <p>نماینده گان محترم مجلس شورای اسلامی از شما درخواست دارین نظارت خود را نسبت به دستگاه های اجرایی دولت در سهمیه بندی بنزین و افزایش قیمت آن بیشتر کرده و نزدیکی به انتخابات مجلس بهانه ای برای اقدامات نمایشی مثل استعفا و شانه خالی کردن از زیر بار مسئولیت نشود، مردم از شما کار کارشناسی، صداقت، شفافیت و حل مشکلات حوزه اقتصادی را طلب می کنند.</p>
      <p>مسئولان محترم قوه قضائیه با تقدیر و تشکر از اقدامات صورت گرفته در مبارزه با فساد و غارت گران بیت المال از شما درخواست داریم قاطعیت تمام را در پیگیری نحوه هزینه کرد و درآمدهای حاصل از افزایش قیمت بنزین داشته باشید و با دقت و نظارت بیشتر از افزایش بی رویه قیمت ها به بهانه افزایش قیمت بنزین جلوگیری نمائید و همچنین دستگاه قضا باید حقوق ملت را از کسانی که رد سالهای اخیر عامدانه یا با بی تدبیری در نحوه مدیریت و قیمت سوخت باعث قاچاق بیرویه سوخت شده اند و بیت المال به باد داده اند استعفا کنند و عاملان را به سزای اعمالشان برسانند.</p>
      <p>در پایان سوگند یاد می کنیم به خون شهدایی که برای حفظ امینت این سرزمین جان خود را فدا کردند به اشک های مادران و پدران و فرزندان شهدا سوگند می خوریم که یک لحظه نگذاریم انقلاب اسلامی ایران و امنیت سرزمین مان توسط کینه دوزان به خطر نیافتد و طمع ورزان به این خاک پر گهر چشم طمع بیاندازند.</p>
      <p> </p>
      <figure>
        <img src="http://newsroom.dana.ir/content/upload/218497fc-4385-4353-a0b9-c8dcca4e8f03.jpg"/>
      </figure>
      <figure>
        <img src="http://newsroom.dana.ir/content/upload/e01d9c79-f63f-40d1-8555-fbff0890e9da.jpg"/>
      </figure>
      <figure>
        <img src="http://newsroom.dana.ir/content/upload/484ecab9-3a8c-45e4-a521-02c914264d03.jpg"/>
      </figure>
      <figure>
        <img src="http://newsroom.dana.ir/content/upload/be99841e-c7b8-4f66-b283-c2caa2e9d64f.jpg"/>
      </figure>
      <p>
        <b>سمنان</b>
      </p>
      <p>به گزارش <a href="http://meraatnews.com/">مرآت</a>، مردم سمنان امروز همراه و همگام با مردم بصیر و انقلابی شهرهای مختلف کشور در راهپیمایی باشکوه ضمن اعلام برائت و محکومیت اغتشاشات اخیر اطاعت خود را از رهبر معظم انقلاب و حمایت خود را از آرمان‌های انقلاب و نظام مقدس جمهوری اسلامی ایران با صدایی رسا و مشت‌هایی گره‌کرده به گوش جهانیان رساندند.</p>
      <p>در این راهپیمایی خودجوش مردم با سردادن شعار‌های «هیهات من ذله»، «مرگ بر آمریکا»، «مرگ برآشوبگر» و... اقدامات اخیر و ساختارشکنانه را به شدت محکوم و حمایت خود را از امنیت و اقتدار کشور اعلام کردند.</p>
      <p>مردم سمنان از پیر و جوان، زن و مرد در این راهپیمایی باشکوه و اعتراض‌آمیز آمدند به همه معاندان و دشمنان این انقلاب و نظام شکوهمند اسلامی بگویند تا پای جان بر سر دفاع از کیان این مرزوبوم ایستاده‌اند و به احدی اجازه نمی‌دهند این امنیت و آسایش را دچار خدشه کنند.</p>
      <p>حاضران در این راهپیمایی اعتراض را حق قانونی دانسته و خواستار پیگیری مطالبات مردم و توجه بیشتر مسئولان به وضعیت اقتصادی و معیشتی را خواستار شدند.</p>
      <p>مسئولان استان سمنان همگام با مردم در راهپیمایی محکومیت اقدامات اغتشاشگران حضور یافتند و  دفاع از امنیت و اقتدار کشور را لازم و ضروری دانستند.</p>
      <p>
        <b>مردم صفشان را از آشوبگران جدا کردند</b>
      </p>
      <p>علیرضا آشناگر استاندار سمنان در حاشیه راهپیمایی مردم سمنان در محکومیت اغتشاشات اخیر در گفتگو با خبرنگاران گفت: مردم کشورمان در دوره های مختلف حضور خود را در دفاع از ارزش های انقلاب نشان داده اند.</p>
      <p>آشناگر در ادامه گفت: امروز نیز مردم استان پایبندی خود به ارزش ها و اضول انقلاب بار دیگر نشان دادند و از افرادی که مردم رحم نمی کنند و اموال عمومی را تخریب می کنند صفشان را جدا کردند.</p>
      <p>وی همچنین تصریح کرد: مردم در مقابل فشار دشمنان غاز پا نخواهند افتاد و با وجود سختی ها و مشکلات در مسیر ارزش ها ثابت قدم خواهند ماند.</p>
      <p>
        <b>در اجرای قانون هدفمدی یارانه ها سوءمدیریت شد</b>
      </p>
      <p>احمد همتی نماینده مردم سمنان، مهدیشهر و سرخه در مجلس شورای اسلامی نیز در گفتگو با <a href="http://meraatnews.com/">مرآت </a>گفت: مهمترین پیام این راهپیمایی این است که ما مشکلات و مطالبات داریم اما اجازه سوءاستفاده دشمنان را نخواهیم داد.</p>
      <p>همتی در ادامه گفت: مردم ثابت کردند در هر شرایطی وحدت و همدلی در کشور وجود دارد و اگر مشکلاتی وجود دارد به دست توانای فرزندانشان حل خواهد شد.</p>
      <p>وی افزود: تمام فشارها و تحریم های ظالمانه ای که دشمنان برای کشور وضع کردند با فکر و اندیشه ایرانیان حل خواهد شد.</p>
      <p>نماینده مردم سمنان، مهدیشهر و سرخه با بیان اینکه مجلس قانون هدفمدی یارانه ها 10 سال پیش به تصویب رسیده است اظهار کرد: این برنامه باید طی 5 سال اجرا می شد اما به هر دلیلی اجرا نشد و یک مرحله عمده آن که باید طی دو یا سه سال به اجرا می رسید اخیرا عملیاتی شد.</p>
      <p>همتی همچنین تصریح کرد: با این شرایط کشور و گاها سوءمدیریت به این شکل عمل شد و مجلس هم بنا داشت تعدیل کند که به فرمان رهبری که در چهارچوب قانون بود تمکین کرد و تابع تصمیم سران قوا شد.</p>
      <p>
        <b>مسئولان پاسخگوی اعتراضات و گلایه های مردم باشند</b>
      </p>
      <p>سرهنگ عبدالله حسنی فرمانده انتظامی استان سمنان در گفتگو با <a href="http://meraatnews.com/">مرآت </a>با تقدیر از مردم سمنان به دلیل همراهی بتا نیروهای نظامی در حفظ امنیت استان گفت: هشیاری مردم باعث شد نقشه دشمنان نقش بر آب شود و در پیروی از ولایت عملکرد خوبی از خود نشان دادند.</p>
      <p>حسنی با اشاره به اعتراض و گلایه های مردم گفت: مسئولان باید پاسخگو و گوش به فرمان رهبری باشند. همانطور که مردم از فرامین رهبری تبعیت می کنند، بخش هایی مه رهبری خطاب به مسئولان فرمودند که به وظایف خود عمل کنند باید تمکین کنند تا مردم متضرر نشوند.</p>
      <p>.ی با بیان اینکه برخی قصد بر هم زدن امنیت جامعه را داشتند اظهار کرد: خوشبختانه اقدامات لازم صورت گرفت و افرادی که قصد آزار و اذیت مردم و تخریب اموال عمومی را داشتند شناسایی شدند و اقدامات لازم انجام خواهد شد.</p>
      <p>
        <b>اگر مردم اقناع می شدند، کشور دچار مشکل نمی شد</b>
      </p>
      <p>سرهنگ حمید دامغانی فرمانده سپاه قائم آل محمد (عج) استان سمنان نیز در گفتگو با <a href="http://meraatnews.com/">مرآت</a> با اشاره به وقایع اخیر گفت: حوادث این چند روز نشان داد که دشمنان دائما در حال رصد کشور هستند و در حال برنامه ریزی و سازماندهی هستند.</p>
      <p>دامغانی در ادامه گفت: دشمن ثابت کرد که هنوز پس از 40 سال مردم را نمی شناسد و احساس کرد که با این آشوبها می تواند به کشور لطمه وارد کند.</p>
      <p>وی با تاکید بر اینکه مردم با وجود سختی ها و مشکلات از فهم و بصیرت بالایی برخوردارند گفت: مردم به سرعت نقشه دشمن را متوجه شدند و صف خود را جدا کردند و این بزرگترین سرمایه نظام اسلامی است.</p>
      <p>فرمانده سپاه قائم آل محمد (عج) استان سمنان تصریح کرد: پایه های این نظام به قدری مستحکم است که با فشار و تحریم و آشوب و اغتشاش توسط عواملشان نمی توانند صدمه ای وارد کنند.</p>
      <p>دامغانی با اشاره به تصمیم افزایش قیمت بنزین و گلایه ها و اعتراضات مردم گفت: در این شرایط، ضرورتی ایجاد شد که فکری به حال وضعیت بنزین شود اما نقدی که وجود دارد، شیوه اجرای این تصمیم است که لازم بود مردمی که فهم و بصیرت بالایی دارند در خصوص این تصمیم اقناع می شدند و به مردم احترام گذاشته می شد چراکه حقشان است تا دلیل این تصمیم را بدانند.</p>
      <p>وی خاطرنشان کرد: این تصمیم جزئیاتی داشت که اگر رعایت می شد مردم دچار مشکلات کمتری می شدند.</p>
      <p>فرمانده سپاه قائم آل محمد (عج) استان سمنان با تاکید بر اینکه مسئولین بر امر رهبری در خصوص کنترل قیمت ها مراقبت داشته باشند اظهار کرد: متاسفانه شاهدیم که افزایش بنزین روی برخی بخش ها اثر گذاشت که امیدواریم کنترل لازم صورت گیرد اگرچه در بیشتر بخش ها این کنترل صورت گرفته است.</p>
      <p>دامغانی با اشاره به وضعیت امنیت استان سمنان در ایام اخیر و با تقدیر از نهادهای امنیتی گفت: با اقدامات پیشگیرانه خوبی که صورت گرفت، کسانی که زمینه سازی آشوب را می کردند در همان روزهای اول شناسایی و دستگیر شدند و در استان سمنان خسارتی را نداشتیم.</p>
      <p> </p>
      <figure>
        <img src="http://www.dana.ir/content/files/abdolahi/1748481.png"/>
      </figure>
      <p> </p>
      <figure>
        <img src="http://www.dana.ir/content/files/abdolahi/1748479.png"/>
      </figure>
      <p> </p>
      <figure>
        <img src="http://www.dana.ir/content/files/abdolahi/1748477.png"/>
      </figure>
      <p> </p>
      <figure>
        <img src="http://www.dana.ir/content/files/abdolahi/1748476.png"/>
      </figure>
      <p> </p>
      <figure>
        <img src="http://www.dana.ir/content/files/abdolahi/1748475.png"/>
      </figure>
      <p> </p>
      <figure>
        <img src="http://www.dana.ir/content/files/abdolahi/1748474.png"/>
      </figure>
      <p> </p>
      <figure>
        <img src="http://www.dana.ir/content/files/abdolahi/1748472.png"/>
      </figure>
      <p> </p>
      <figure>
        <img src="http://www.dana.ir/content/files/abdolahi/1748466.png"/>
      </figure>
      <p> </p>
      <figure>
        <img src="http://www.dana.ir/content/files/abdolahi/1748464.png"/>
      </figure>
      <p> </p>
      <figure>
        <img src="http://www.dana.ir/content/files/abdolahi/1748457.png"/>
      </figure>
      <p> </p>
      <p>
        <b>خوزستان</b>
      </p>
      <p>به گزارش رهیاب؛ صبح امروز مردم انقلابی و همیشه در صحنه اهواز با برگزاری راهپیمایی بزرگی، برائت خود را از آشوبگران و اغتشاشگران حوادث اخیر اعلام کردند.</p>
      <p>این راهپیمایی که از ساعت 9:30 صبح امروز از میدان مولوی اهواز آغاز شد با حضور پرشور مردم تا چهارراه آبادان این شهر ادامه داشت.   مردم حاضر در راهپیمایی با سردادن شعارهای مرگ بر آمریکا، مرگ بر اسرائیل، مرگ بر انگلیس و مرگ بر آشوبگر، حمایت خود را از موضوع رهبر انقلاب در جریان اخیر اعلام داشتند.   در این راهپیمایی جمعی از طلاب، روحانیون، عشایر عرب، بختیاری و دیگر اقوام خوزستانی، جوانان، زنان، مردان وحتی معلولان هم شرکت کرده و مسیری چهار کیلومتری را طی کردند و در حمایت از نظام و رهبری نیز شعارهایی سر دادند.   راهپیمایان با در دست داشتن پلاکاردهایی علاوه بر محکومیت آشوبهای اخیر، اعتراض خود را نسبت به نحوه اجرای طرح سهمیه بندی بنزین فریاد زدند.   در پایان این مراسم، مردم حاضر در راهپیمایی با تجمع در چهارراه آبادان بیانیه ای چهاربندی، اقدامات اخیر عده ای آشوبگر و ضد انقلاب که از اعتراضات معیشتی مردم سوءاستفتفاده کردند را محکوم نمودند.</p>
      <p>امام جمعه اهواز:</p>
      <p>
        <b>دشمن در اغتشاشات اخیر به دنبال انتقام از جمهوری اسلامی بود</b>
      </p>
      <p>حجت الاسلام سید عبدالنبی موسوی‌فرد، امام جمعه اهواز با اشاره به حضور مردم در حمایت از نظام در راهپیمایی‌های مختلف اظهار کرد: این حضور پرشور به معنای رضایت کامل از اوضاع نیست، در همین قضیه بنزین، مسؤولان می‌توانستند با تدبیر بهتری کار را انجام دهند تا به مردم فشار وارد نشود.    وی با بیان اینکه هرگاه خواستیم به صورت میدانی و در خیابان مطالبه‌ای کنیم دشمن از آن سوءاستفاده کرد، افزود: مسؤولان در کل کشور موظفند فضایی ایجاد کنند که مردم بتوانند مطالبات خود را به صورت صحیح مطرح کنند.    امام جمعه اهواز با بیان اینکه دشمن در اغتشاشات اخیر به دنبال انتقام از جمهوری اسلامی بود، گفت: حمله به قرآن، مسجد و حوزه علمیه و به آتش کشیدن آنها برای اعتراض نیست بلکه آنها به دنبال انتقام از اسلام هستند.    وی بیان کرد: کسانی که با عناد و آشوب به جان و مال مردم آسیب زدند، حکم محاربه دارند و جزای آنها اعدام است.    موسوی‌فرد عنوان کرد: اعتراض مردم باید مورد توجه قرار بگیرد و خواسته آنها این است که وقتی دولت بدون اطلاع قبلی اقدام به گران کردن بنزین کرد باید بتواند قیمت سایر کالاها را کنترل کند.   <b>خط قرمز نظام و مردم امنیت است</b>   سرتیپ پاسدار حسن شاهوارپور در حاشیه راهپیمایی امروز مردم اهواز علیه آشوبگران حوادث اخیر، به خبرنگار <a href="http://rahyabnews.com/">رهیاب </a>گفت: امروز بار دیگر مردم ما برای خنثی کردن توطئه های دشمنان انقلاب به صحنه آمده اند.   وی افزود: حضور امروز مردم برای محکومیت اقدامات اخیر آشوبگران است و این حضور پرشور اهوازی ها دشمنان این کشور را ناامید کرد.   فرمانده سپاه حضرت ولی عصر (عج) خوزستان عنوان کرد: دشمنان باید بدانند که مردم بصیر ما در کنار رهبری، نظام اسلامی و نیروهای مسلح خود محکم ایستاده است و خط قرمر آنها امنیت کشور است.   شاهوارپور تصریح کرد: باوجود مشکلات و سختی ها، امنیت مهمترین مؤلفه ای است که مردم از آن حفاظت می کنند.</p>
      <p> </p>
      <p>بنابر این گزارش مردم کرمانشاه و مازندران فردا، یکشنبه تجمع انقلابی خواهند داشت.</p>
      <p>روز دوشنبه، ۴ آذرماه نیز راهپیمایی محکومیت اغتشاشات اخیر در شهر تهران از ساعت ۹:۳۰ صبح از میدان امام حسین(ع) به سمت میدان شهدا برگزار خواهد شد.</p>
      <p>گفتنی‌ست روزهای سه‌شنبه تا جمعه خیابان‌های تبریز و شهرکرد، خرم‌آباد، ایلام، همدان، اراک، گیلان، گرگان، اردبیل، شیراز، کرج، اصفهان، کهگیلویه و بویراحمد، هرمزگان، کرمان، سیستان و بلوچستان و مشهد میزبان قدم‌های مردم ولایت‌مدار بود و مردم قم نیز در میدان مصلا تجمع کردند.</p>
      <p> </p>
      <p>ببینید:</p>
      <p>
        <b>
          <a href="http://www.dana.ir/News/1548470.html">معجزه حضور از تبریز تا شهرکرد؛ مردم، منادی آرامش در کشور/ مطالبه ملت ایران ربطی به بیگانگان ندارد+ فیلم و تصاویر</a>
        </b>
      </p>
      <p>
        <b>
          <a href="http://www.dana.ir/News/1548711.html">تداوم موج خشم مردم از اغتشاش‌های سازمان‌یافته/ همدان، ایلام، اراک، گیلان، گرگان، اردبیل و خرم‌آباد هم به پاخاستند+فیلم و تصاویر</a>
        </b>
      </p>
      <p>
        <b>
          <a href="http://www.dana.ir/News/1548960.html">خروش اعتراض مردم سراسر کشور به اغتشاشات/ مردم فارس، البرز، کهگیلویه و بویراحمد، اصفهان، زاهدان، هرمزگان، کرمان و قم هم به پاخاستند+فیلم و تصاویر</a>
        </b>
      </p>
      <p>
        <b>
          <a href="http://www.dana.ir/News/1549127.html">خروش مردم مشهدالرضا علیه آشوب‌گران/ آیت‌الله علم‌الهدی: بسیج مردمی، دشمن را در همه فتنه‌ها مستأصل کرده است</a>
        </b>
      </p>
    </article>
  </body>
</html>