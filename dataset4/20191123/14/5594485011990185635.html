<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/reporter-opovesti-koe-e-ubitoto-10-godishno-blgarche-v-kipr_news710977.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-23T14:30:00+00:00"/>
    <meta property="og:title" content="Reporter оповести кое е убитото 10-годишно българче в Кипър"/>
    <meta property="og:description" content="Жената, която е блъснала момиченцето, все още е в шок от инцидента"/>
  </head>
  <body>
    <article>
      <h1>Reporter оповести кое е убитото 10-годишно българче в Кипър</h1>
      <h2>Жената, която е блъснала момиченцето, все още е в шок от инцидента</h2>
      <address>
        <time datetime="2019-11-23T14:30:00+00:00">23 Nov 2019, 14:30</time>
      </address>
      <p>https://blitz.bg/svyat/reporter-opovesti-koe-e-ubitoto-10-godishno-blgarche-v-kipr_news710977.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574511685-bnnn.jpg"/>
      </figure>
      <p><b>Родената в Кипър в българско семейство 10-годишна Нелина Факлиска е починалото дете в болница в град Пафос, след като бе ударено от автомобил на ул. "Тасос Пападопулос", съобщи Reporter. </b><br/><br/>Както БЛИЦ писа това станало пред дядо й, който я съпровождал всеки ден до тази пресечка.<br/> <br/>Според говорителя на местната полиция Михалис Йоану тя била блъсната към 14 ч. местно време в петък от кола, зад чийто волан била 70-годишна водачка, която впоследствие изпаднала в шок. Момичето било превозено в критично състояние до Спешното отделение на градската болница в Пафос, където починало.<br/> <br/><b><a href="https://blitz.bg/intsidenti/tragediyata-v-kipr-e-ogromna-10-godishnoto-blgarche-zaginalo-pred-ochite-na-snimki_news710955.html">Трагедията в Кипър е огромна! 10-годишното българче загинало пред очите на... СНИМКИ</a></b><br/><br/>Образователният министър на Кипър Костас Хамбиарурис посети семейството на детето в болницата, той изказа съболезнованията си и обеща на родителите на Нелина своето съдействие и помощ.<br/> <br/>Министърът разпоредил психолози в понеделник да посетят класа на Нелина в 12-то основно училище "Пефкиос Георгиядис", за да говорят със съучениците й.<br/><br/><b><a href="https://blitz.bg/svyat/strashna-tragediya-s-blgarche-v-kipr_news710887.html">Страшна трагедия с българче в Кипър!</a></b><br/><br/>Момичето е родено в българско семейство в Кипър, което има и 8-годишно момче.<br/> <br/>Полицията разследва обстоятелствата, довели до трагедията. Медиите отново призоваха със закон да се гарантира засилен контрол над продължаването на срока на шофьорските книжки за водачи над 65-годишна възраст. <br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>