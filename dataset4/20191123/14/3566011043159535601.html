<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549452.html/%D9%BE%D9%84%D9%85%D9%BE-2-%D9%88%D8%A7%D8%AD%D8%AF-%D8%B9%D8%B1%D8%B6%D9%87-%D8%B9%D9%85%D8%AF%D9%87-%D9%84%D9%88%D8%A7%D8%B2%D9%85-%D8%AE%D8%A7%D9%86%DA%AF%DB%8C-%D8%A8%D9%87-%D8%AF%D9%84%DB%8C%D9%84-%DA%AF%D8%B1%D8%A7%D9%86-%D9%81%D8%B1%D9%88%D8%B4%DB%8C-%D8%AF%D8%B1-%D9%85%D8%B4%D9%87%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T14:37:00+00:00"/>
    <meta property="og:title" content="پلمپ 2 واحد عرضه عمده لوازم خانگی به دلیل گران‌فروشی در مشهد"/>
    <meta property="og:description" content="امید جلیلی تقویان گفت: امروز طی بازرسی انجام شده از بازار بزرگ «امیر» که یکی از مراکز عمده فروش لوازم خانگی مشهد به شمار می‌آید، تاکنون 2 واحد صنفی به دلیل گران‌فروشی و عدم نصب قیمت پلمپ شده‌اند."/>
  </head>
  <body>
    <article>
      <h1>پلمپ 2 واحد عرضه عمده لوازم خانگی به دلیل گران‌فروشی در مشهد</h1>
      <h2>رئیس شعبه سیار اداره کل تعزیرات حکومتی خراسان رضوی:</h2>
      <address>
        <time datetime="2019-11-23T14:37:00+00:00">23 Nov 2019, 14:37</time>
      </address>
      <p>امید جلیلی تقویان گفت: امروز طی بازرسی انجام شده از بازار بزرگ «امیر» که یکی از مراکز عمده فروش لوازم خانگی مشهد به شمار می‌آید، تاکنون 2 واحد صنفی به دلیل گران‌فروشی و عدم نصب قیمت پلمپ شده‌اند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ امید جلیلی تقویان، رئیس شعبه سیار اداره کل تعزیرات حکومتی خراسان رضوی در گفت‌وگو با <a href="http://sobhtoos.ir/">صبح توس</a> اظهار کرد: به دنبال گشت زنی ها و کنترل مستمر بازار در خراسان رضوی امروز طی بازرسی انجام شده از بازار بزرگ «امیر» که یکی از مراکز عمده فروش لوازم خانگی مشهد به شمار می آید، تا کنون 2 واحد صنفی به دلیل گران فروشی و عدم نصب قیمت پلمپ شده اند.</p>
      <p>وی افزود: این دو واحد صنفی متخلف، شاکی خصوصی داشته و علت گرانی اجاس خود را گرانی بنزین اعلام کردند که بر حسب دستور مقام محترم قضایی پلمپ شده اند.</p>
      <p>جلیلی با تاکید بر اینکه هیچ واحد صنفی مجاز به بالا بردن قیمت اجناس خود به بهانه گرانی بنزین نیست: گفت: یکی از دیگر تخلف های واحد صنفی عدم نصب قیمت اجناس است لذا طی بازرسی هایی که از بازار امیر داشتیم به واحدهایی که اقدام به نسب قیمت ها نکرده بودند تذکر داده شد.</p>
      <p>رئیس شعبه سیار اداره کل تعزیرات حکومتی خراسان رضوی ادامه داد: چند روز گذشته طی بازرسی از یکی از مراکز بزرگ فروش در مشهد تعداد زیادی کالای قاچاق کشف شد و در صورتی که صاحب این فروشگاه تا فردا نتواند مدارکی دال بر قاچاق نبودن این اجناس ارائه دهد، این فروشگاه نیز پلمپ خواهد شد.</p>
      <p>وی تصریح کرد: گرانی آهن که طی چند روز گذشته خبر ساز شد نیز به دلیل نوسانات بهای شرکت ذوب آهن اصفهان در بورس بوده و این گرانی ربطی به بنزین نداشته که هم اکنون منتظر جوابیه وزارت صنعت، معدن و تجارت در خصوص بالا رفتن قیمت آهن هستیم.</p>
      <p>جلیلی خاطر نشان کرد: مردم می توانند گزارش های خود را در خصوص گرانی اجناس به سامانه 135 تعزیرات حکومتی و 124 سازمان صنعت، معدن و تجارت خراسان رضوی اعلام کنند و این شکایات در اسرع وقت رسیدگی می شود.</p>
      <p>انتهای پیام/</p>
    </article>
  </body>
</html>