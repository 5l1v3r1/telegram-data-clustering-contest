<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/greta-thunberg-anlitas-av-bbc/"/>
    <meta property="og:site_name" content="DN.SE"/>
    <meta property="article:published_time" content="2019-11-23T14:23:36+00:00"/>
    <meta property="og:title" content="Greta Thunberg anlitas av BBC"/>
    <meta property="og:description" content="Klimataktivisten Greta Thunberg ska ansvara för brittiska BBC:s aktualitetsprogram Today i slutet av december, meddelar medieföretaget."/>
  </head>
  <body>
    <article>
      <h1>Greta Thunberg anlitas av BBC</h1>
      <address><time datetime="2019-11-23T14:23:36+00:00">23 Nov 2019, 14:23</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Klimataktivisten Greta Thunberg ska ansvara för brittiska BBC:s aktualitetsprogram Today i slutet av december, meddelar medieföretaget.</b>
      </p>
      <p>Today sänds i brittisk radio och den svenska tonåringen är en av fem framstående personligheter som inbjudits att ta över det populära programmet mellan jul och nyår, rapporterar nyhetsbyrån AFP.</p>
      <p><b>16-åriga Thunberg ska samtala </b>med ledande klimatforskare och med klimataktivister runt om i världen, enligt BBC.</p>
      <p>Andra som bjudits in i samma roll under veckan är bland andra brittiska Högsta domstolens ordförande Brenda Hale, konstnären Grayson Perry och Charles Moore, som tidigare var chefredaktör för Daily Telegraph.</p>
      <p>Today sänds mellan klockan sex och nio på morgonen och bland tidigare gäster i motsvarande roll återfinns exempelvis fysikern Stephen Hawking, brittiske prins Harry och den amerikanska skådespelaren Angelina Jolie.</p>
      <p>Programmet har ofta en så kallad dagordningsfunktion för övriga medier i Storbritannien, skriver AFP.</p>
      <p>
        <a href="https://www.dn.se/kultur-noje/greta-thunbergs-guldgravande-dubbelgangare-forvirrar-internet/">Läs mer: Greta Thunbergs guldgrävande dubbelgångare förvirrar internet</a>
      </p>
    </article>
  </body>
</html>