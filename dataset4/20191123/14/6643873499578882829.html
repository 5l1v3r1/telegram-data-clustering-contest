<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/lAmzLM/haver-loeseth-suste-ned-til-sterk-topplassering-i-comebacket"/>
    <meta property="og:site_name" content="Bergens Tidende"/>
    <meta property="article:published_time" content="2019-11-23T14:00:05+00:00"/>
    <meta property="og:title" content="Tok en knallsterk topplassering etter skademarerittet"/>
    <meta property="og:description" content="Nina Haver-Løseth kjørte sitt første verdenscuprenn på elleve måneder og ble nummer fem i lørdagens slalåmrennet i Levi."/>
  </head>
  <body>
    <article>
      <h1>Tok en knallsterk topplassering etter skademarerittet</h1>
      <h2>Nina Haver-Løseth kjørte sitt første verdenscuprenn på elleve måneder og ble nummer fem i lørdagens slalåmrennet i Levi.</h2>
      <address><time datetime="2019-11-23T14:00:05+00:00">23 Nov 2019, 14:00</time> by <a rel="author">NTB</a></address>
      <p>I sitt første renn i verdenscupen etter skaden hun pådro seg i Semmering like før nyttår, leverte Haver-Løseth solid kjøring på direkten.</p>
      <p>– Det var veldig godt å ha det overstått. Det var godt å kjenne litt på nervene igjen. Det er et par år siden jeg har stått på start, og det kriblet skikkelig i magen, sa Haver-Løseth til NRK etter comebacket.</p>
      <p>Amerikanske Mikaela Shiffrin vant 1,78 sekunder foran Wendy Holdener fra Sveits. Dermed tok hun sin 41. slalåmseier i verdenscupen.</p>
      <p>Østerrikske Katharina Truppe ble nummer tre. Petra Vlhová som ledet etter første omgang, kjørte ut i finaleomgangen.</p>
      <ul>
        <li><b>SETT DENNE?</b> <a href="https://www.bt.no/sport/i/4qGwlG/vaert-i-skyggen-av-svindal-og-herrelandslaget-vi-begynner-aa-staa-paa-e">Vært i skyggen av Svindal og herrelandslaget: – Vi begynner å stå på egne bein nå</a></li>
      </ul>
      <figure>
        <img src="https://images.sacdn.no/v2/images/dada5b30-a7e0-43b8-a42a-4d8d1e905e24?fit=crop&amp;h=1267&amp;w=1900&amp;s=aa57b9bda62b5c9fed31fbb29e6b386749259a4f"/>
        <figcaption>Det ble et solid verdenscupcomeback for Nina Haver-Løseth.<cite>Martti Kainulainen, Lehtikuva / NTB scanpix</cite></figcaption>
      </figure>
      <h3>Kriblet skikkelig</h3>
      <p>Det er nesten elleve måneder siden Haver-Løseth pådro seg et brudd i et leggbein og en meniskskade i Østerrike. Det syntes ikke at hun hadde vært borte fra verdenscupsirkuset i nesten ett år.</p>
      <p>Også etter første omgang i finske Levi lå den norske 30-åringen på 5.-plass, da 1,46 sekunder bak Vlhova.</p>
      <p>– Jeg kjørte litt pinglete ned henget og gjorde et par feil jeg tror kostet tid, men det er godt å vite at jeg har litt å gå på, sa Haver-Løseth til NRK etter første omgang.</p>
      <p>I finaleomgangen lå hun som nummer to da hun kom i mål, etter å ha levert nok en solid omgang.</p>
      <ul>
        <li><b>LES MER:</b> <a href="https://www.bt.no/sport/i/EWk4AG/norges-alpinkomet-feiret-saa-vilt-at-han-sprakk-opp-leppen-her-er-svin">Norges alpinkomet feiret så vilt at han sprakk opp leppen. Her er Svindal-rådene som kan gi mer suksess.</a></li>
      </ul>
      <figure>
        <img src="https://images.sacdn.no/v2/images/67d7d39f-4019-46bd-acfe-ea8a4ce3b687?fit=crop&amp;h=1267&amp;w=1900&amp;s=28de9fa1c0d122c857a877365efa5d35a6762206"/>
        <figcaption>Lørdagens pall i Levi: Mikaela Shiffrin (i midten) vant foran Wendy Holdener (t.v.) og Katharina Truppe.<cite>Lehtikuva / Reuters / NTB scanpix</cite></figcaption>
      </figure>
      <h3>Fire av fem</h3>
      <p>Fire av de fem norske alpinistene tok seg til finaleomgangen, etter at Kristin Lysdahl kjørte ut i første omgang.</p>
      <p>Mina Fürst Holtmann kjørte seg opp tre plasser og ble nummer 12 i Levi, 4,10 sekunder bak Shiffrin.</p>
      <p>Maren Skjøld kjørte seg opp fra 24.- til 17.-plass (+4,64), mens Thea Louise Stjernesund ble nummer 21 (+4,80). Sistnevnte falt fire plasser i finaleomgangen.</p>
      <p>(©NTB)</p>
      <related>
        <h4>Mest lest akkurat nå</h4>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/lokalt/i/BR4l5v/se-hele-lysfesten"/>
        <a href="https://www.bt.no/nyheter/lokalt/i/4qQ1wE/titusenvis-deltok-paa-lysfesten-kickstarter-julestemningen"/>
        <a href="https://www.bt.no/nyheter/lokalt/i/9vWE8q/naboer-er-lei-av-dieselsoel-og-baater-som-synker-naa-vil-ordfoereren-rydd"/>
        <a href="https://www.bt.no/nyheter/lokalt/i/50v6M6/vill-budkamp-om-bolig-med-krypt-solgt-for-235-millioner-over-takst"/>
        <a href="https://www.bt.no/btmeninger/debatt/i/2GgMmr/det-dummeste-jeg-har-gjort"/>
      </related>
      <ol>
        <li>
          <a href="https://www.bt.no/tag/Nina_Haver-L%C3%B8seth">Nina Haver-Løseth</a>
        </li>
        <li>
          <a href="https://www.bt.no/tag/Alpint">Alpint</a>
        </li>
      </ol>
    </article>
  </body>
</html>