<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/binnenland/vrouw-en-dochter-aangereden-op-zebrapad-dader-pleegt-vluchtmisdrijf~a095bda3/"/>
    <meta property="og:site_name" content="HLN"/>
    <meta property="article:published_time" content="2019-11-23T14:30:13+00:00"/>
    <meta property="og:title" content="Vrouw en dochter aangereden op zebrapad, dader pleegt vluchtmisdrijf"/>
    <meta property="og:description" content="Bij een zwaar verkeersongeval in het centrum van Moeskroen zijn zaterdagochtend twee vrouwen zwaargewond geraakt toen ze werden aangereden op een zebrapad. De bestuurder pleegde vluchtmisdrijf, maa..."/>
  </head>
  <body>
    <article>
      <h1>Vrouw en dochter aangereden op zebrapad, dader pleegt vluchtmisdrijf</h1>
      <address><time datetime="2019-11-23T14:30:13+00:00">23 Nov 2019, 14:30</time> by <a rel="author">PVZ</a></address>
      <p>
        <b>Bij een zwaar verkeersongeval in het centrum van Moeskroen zijn zaterdagochtend twee vrouwen zwaargewond geraakt toen ze werden aangereden op een zebrapad. De bestuurder pleegde vluchtmisdrijf, maar kon naderhand opgepakt worden. Dat werd bij de lokale politie vernomen.</b>
      </p>
      <p>De aanrijding vond kort voor 6.00 uur plaats. De slachtoffers zijn een vrouw van 59 jaar, die in levensgevaar verkeert, en haar dochter van in de dertig. Haar verwondingen zijn iets minder ernstig. Een derde vrouw en een jongetje, die ook overstaken, bleven ongedeerd.</p>
      <p>De bestuurder reed na de aanrijding weg, maar hij kon door de politie onderschept worden. Het gaat om een Fransman van rond de 30 jaar.</p>
    </article>
  </body>
</html>