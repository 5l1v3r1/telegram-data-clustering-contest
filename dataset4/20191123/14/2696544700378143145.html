<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191123_Elpusztult_az_utolso_is_nincs_mar_tobb_szumatrai_orrszarvu_Malajziaban"/>
    <meta property="og:site_name" content="HVG.hu"/>
    <meta property="article:published_time" content="2019-11-23T14:23:00+00:00"/>
    <meta property="og:title" content="Elpusztult az utolsó is, nincs már több szumátrai orrszarvú Malajziában"/>
    <meta property="og:description" content="Az utolsó példány nőstény volt, a hím már májusban elpusztult."/>
  </head>
  <body>
    <article>
      <h1>Elpusztult az utolsó is, nincs már több szumátrai orrszarvú Malajziában</h1>
      <address><time datetime="2019-11-23T14:23:00+00:00">23 Nov 2019, 14:23</time> by <a rel="author">hvg.hu</a></address>
      <p>
        <b>Az utolsó példány nőstény volt, a hím már májusban elpusztult.</b>
      </p>
      <p>Hivatalosan is kihaltnak számít ettől a pillanattól fogva a szumátrai orrszarvú Malajziában, ugyanis helyi idő szerint 17:35-kor elpusztult az országban élő utolsó példány is, írja a <a href="https://www.bbc.com/news/world-asia-50531208?ocid=socialflow_twitter"><i>BBC</i></a>.</p>
      <p>Iman, a 25 éves nőstény szombaton Borneó szigetén lépett ki az élők sorából. Az utolsó hím példány <a href="https://hvg.hu/tudomany/20190527_malajazia_szumatrai_orrszarvu_tam">májusban pusztult el</a>. A vadon élő szumátrai orrszarvúk száma Ázsiában 100-nál kevesebb.</p>
      <figure>
        <img src="https://img4.hvg.hu/image.aspx?id=87fffe74-202d-4a42-b7ce-16200946ccb1&amp;view=b2dea50f-cee1-4f6e-b810-034566fbfb2e"/>
        <figcaption>
          <cite>© WWF Malaysia</cite>
        </figcaption>
      </figure>
      <p>Az illetékes miniszter szerint Iman természetes halállal pusztult el, a halál oka sokk. 2014 óta fogságban élt.</p>
      <p>A vadállatokért küzdő brit Born Free alapítvány vezetője szerint <a href="https://hvg.hu/tudomany/20190122_panthera_tigris_kihalasa_born_free">a tigriseknek </a><a href="https://hvg.hu/tudomany/20190122_panthera_tigris_kihalasa_born_free">egy évtizedük sincs már hátra</a><a href="https://hvg.hu/tudomany/20190122_panthera_tigris_kihalasa_born_free">, ha nem cselekszünk gyorsan</a>.</p>
      <related>
        <a href="https://hvg.hu/tudomany/20190527_malajazia_szumatrai_orrszarvu_tam"/>
        <a href="https://hvg.hu/instant_tudomany/20140401_Elpusztult_egy_szumatrai_orrszarvu_csak_1"/>
      </related>
    </article>
  </body>
</html>