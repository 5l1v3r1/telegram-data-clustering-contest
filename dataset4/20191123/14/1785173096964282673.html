<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/update-vrancea-doi-morti-si-patru-raniti-dupa-ce-patru-masini-s-au-ciocnit-1924403123002019111419178389"/>
    <meta property="og:site_name" content="News.ro"/>
    <meta property="article:published_time" content="2019-11-23T14:31:00+00:00"/>
    <meta property="og:title" content="UPDATE - Vrancea: Doi morţi şi patru răniţi, după ce patru maşini s-au ciocnit"/>
    <meta property="og:description" content="Două persoane au murit şi patru au fost rănite, sâmbătă, după ce patru maşini s-au ciocnit pe DN 2 (E85)."/>
  </head>
  <body>
    <article>
      <h1>UPDATE - Vrancea: Doi morţi şi patru răniţi, după ce patru maşini s-au ciocnit</h1>
      <address><time datetime="2019-11-23T14:31:00+00:00">23 Nov 2019, 14:31</time> by <a rel="author">News.ro</a></address>
      <p>
        <b>Două persoane au murit şi patru au fost rănite, sâmbătă, după ce patru maşini s-au ciocnit pe DN 2 (E85).</b>
      </p>
      <figure>
        <video src="https://i0.1616.ro/media/2/2701/33631/19178391/1/whatsapp-video-2019-11-23-at-14-32-37.mp4"/>
      </figure>
      <p>Potrivit ISU Vrancea, patru maşini s-au ciocnit, sâmbătă, pe DN 2 (E85) în zona Sima.</p>
      <p>În accident au fost implicate şase persoane, dintre care trei au fost încarcerate.</p>
      <figure>
        <img src="https://i0.1616.ro/media/2/2701/33631/19178389/2/whatsapp-image-2019-11-23-at-14-21-13.jpg?width=540"/>
      </figure>
      <p>”Total şase victime: patru persoane de sex bărbătesc şi una de sex feminin transportate la spital, o persoană de sex feminin decedată”, a transmis ISU Vrancea.</p>
      <p>Ulterior, autorităţile au actualizat bilanţul victimelor: două persoane au murit, două au fost rănite grav şi două uşor.</p>
      <p>Potrivit IPJ Vrancea, accidentul s-a produs pe DN2, după ce conducătorul unui autoturism care se deplasa pe banda de lângă acostament, a prins acostamentul la trecerea pe lângă un microbuz care circula pe banda de lângă ax , după care a intrat în coliziune faţa - spate cu un autovehicul cu remorcă, care a fost proiectat pe contrasens şi a intrat în coliziune cu alte două autovehicule.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>