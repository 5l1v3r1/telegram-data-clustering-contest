<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/sport/calcio/sci-slalom-levi-1.4901833"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-23T14:14:06+00:00"/>
    <meta property="og:title" content="Coppa del Mondo Sci: lo slalom di Levi va alla Shiffrin. In difficoltà le italiane"/>
    <meta property="og:description" content="Mikaela Shiffrin strepitosa sulla Levi Black: Vlhova cade e le lascia la vittoria. Podio per Holdener e Truppe"/>
  </head>
  <body>
    <article>
      <h1>Coppa del Mondo Sci: lo slalom di Levi va alla Shiffrin. In difficoltà le italiane</h1>
      <h2>Mikaela Shiffrin strepitosa sulla Levi Black: Vlhova cade e le lascia la vittoria. Podio per Holdener e Truppe</h2>
      <address><time datetime="2019-11-23T14:14:06+00:00">23 Nov 2019, 14:14</time> by <a rel="author">SIMONE GAMBERINI</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4901832.1574518447!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Shiffrin vince il primo slalom della stagione</figcaption>
      </figure>
      <p>Levi (Finlandia), 23 novembre 2019 – La stagione dello <b>slalom speciale </b>comincia nel segno di <b>Mikaela Shiffrin</b>: la fuoriclasse statunitense stravince a <b>Levi </b>nella prima prova tra i pali stretti della stagione. Un successo netto per quello che riguarda i distacchi, anche se condizionato dalla caduta di <b>Vlhova </b>che le era davanti al termine della prima manche.<br/><br/><b>Shiffrin</b>, scesa col pettorale numero 1 che le ha consegnato ieri Babbo Natale, aveva chiuso a 13 centesimi di distacco dalla sua grande rivale slovacca ma con un ampio margine sulle altre inseguitrici. E così nella seconda discesa si è ritrovata a tirar fuori una delle sue grandi manche sia per tenere alle spalle una strepitosa<b> Wendy Holdener</b>, sia per recuperare su Vlhova.<br/><br/>Il primo compito è riuscito con grande facilità, nonostante l’ottimo tempo della svizzera. <b>Shiffrin </b>ha aumentato il suo distacco portandolo a 1.78 secondi, un’infinità, grazie a una parte finale di enorme spessore tecnico. Per il primo posto bisognava dunque aspettare la manche di Vlhova che però è durata pochissime porte: tempi in fotocopia dopo il primo intertempo ma poi la slovacca è inceppata in una caduta che l’ha messa fuori dai giochi. Arriva dunque la vittoria numero 41 per la <b>Shiffrin </b>in questa specialità che le consente di tenere aperta la striscia di 12 podi consecutivi tra i pali stretti. Completano il podio la già citata <b>Holdener </b>e l’austriaca Truppe, al primo podio in carriera a 1.94.<br/><br/>Giornata da dimenticare invece per l’Italia che ha qualificato solamente <b>Martina Peterlini </b>alla seconda manche, 26esima al traguardo. Delusione per <b>Irene Curtoni </b>e <b>Lara Della Mea</b> che non sono rientrate nelle 30, ma in questa specialità <b>l’Italia </b>è all’anno zero e ci vorrà davvero grande pazienza.<br/><br/>CLASSIFICA SLALOM SPECIALE LEVI 2019<br/><br/><b>1 Shiffrin (USA) 1:57.57 </b><br/>2 Holdener (SUI) +1.78<br/>3 Truppe (AUT) +1.94<br/>4 Swenn-Larrson +2.41<br/>5 Haver-Loeseth (NOR) +2.15<br/>6 Gisin (SUI) +3.17<br/>7 Liensberger (AUT) +3.24<br/>8 Huber (AUT)+3.40<br/>9 Dubovska (CZE) +3.67<br/>10 Duerr (GER) +3.73</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.quotidiano.net/sport/video/shiffrin-sciatrice-da-record-1.4902200"/>
      </related>
    </article>
  </body>
</html>