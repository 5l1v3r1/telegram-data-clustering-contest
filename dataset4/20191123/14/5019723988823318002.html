<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/world/2019/11/23/tides-swept-three-cows-out-to-sea-during-hurricane-dorian-theyre-now-grazing-on-a-remote-island.html"/>
    <meta property="og:site_name" content="Manoramanews"/>
    <meta property="article:published_time" content="2019-11-23T14:26:04+00:00"/>
    <meta property="og:title" content="കടലാക്രമണത്തിൽ അകപ്പെട്ട് 3 പശുക്കൾ; എത്തിയത് ഒറ്റപ്പെട്ട ദ്വീപിൽ; പിന്നീട്"/>
    <meta property="og:description" content="ഇൗ വർഷമാദ്യം അമേരിക്കയിലുണ്ടായ ഡോറിയന്‍ ചുഴിലിക്കൊടുങ്കാറ്റിലുണ്ടായ കൂറ്റന്‍ തിരമാലകളിൽ അകപ്പെട്ട മൂന്നു പശുക്കൾ ചെന്നെത്തിയത് ആളൊഴിഞ്ഞ ദ്വീപിൽ. എന്നാൽ മാസങ്ങൾ ഇത്ര കഴിഞ്ഞിട്ടും പശുക്കൾക്ക് യാെതാരുവിധ കുഴപ്പവും ഇല്ല എന്നത് എല്ലാവരെയും അദ്ഭുതപ്പെടുത്തി. അധികൃതർ നടത്തിയ ഹെലികോപ്റ്റർ നിരീക്ഷണത്തിലാണ്. USA. Cow."/>
  </head>
  <body>
    <article>
      <h1>കടലാക്രമണത്തിൽ അകപ്പെട്ട് 3 പശുക്കൾ; എത്തിയത് ഒറ്റപ്പെട്ട ദ്വീപിൽ; പിന്നീട്</h1>
      <address><time datetime="2019-11-23T14:26:04+00:00">23 Nov 2019, 14:26</time> by <a rel="author">സ്വന്തം ലേഖകൻ</a></address>
      <p>ഇൗ വർഷമാദ്യം അമേരിക്കയിലുണ്ടായ ഡോറിയന്‍ ചുഴിലിക്കൊടുങ്കാറ്റിലുണ്ടായ കൂറ്റന്‍ തിരമാലകളിൽ അകപ്പെട്ട മൂന്നു പശുക്കൾ ചെന്നെത്തിയത് ആളൊഴിഞ്ഞ ദ്വീപിൽ. എന്നാൽ മാസങ്ങൾ ഇത്ര കഴിഞ്ഞിട്ടും പശുക്കൾക്ക് യാെതാരുവിധ കുഴപ്പവും ഇല്ല എന്നത് എല്ലാവരെയും അദ്ഭുതപ്പെടുത്തി. അധികൃതർ നടത്തിയ ഹെലികോപ്റ്റർ നിരീക്ഷണത്തിലാണ് പശുക്കളെ കണ്ടെത്തിയത്. </p>
      <p>അമേരിക്കന്‍ വന്‍കരയില്‍ നിന്ന് ഏതാണ്ട് 8 കിലോമീറ്റര്‍ അകലെ അറ്റ്ലാന്‍റിക് സമുദ്രത്തിലുള്ള  ഒറ്റപ്പെട്ട ദ്വീപിലാണ് ഇപ്പോള്‍ മൂന്ന് പശുക്കളുള്ളത്. യാതൊരുവിധ നിയന്ത്രണങ്ങളുമില്ലാതെ ദ്വീപിലെ പുല്‍മേടുകളില്‍ യഥേഷ്ടം അലഞ്ഞ് സ്വാതന്ത്ര്യം ആസ്വദിക്കുകയാണ്  ഈ പശുക്കള്‍.നോര്‍ത്ത് കരലൈനയ്ക്ക് സമീപമുള്ള ബാരന്‍ ദ്വീപിലാണ് ഈ പശുക്കളുള്ളത്. സെപ്റ്റംബറില്‍ ഒരു പശുവിനെയാണ് ആദ്യം ഇവിടെ കണ്ടെത്തിയത്. തുടര്‍ന്ന് ഹെലികോപ്റ്ററില്‍ നടത്തിയ നിരീക്ഷണത്തിലാണ് മൂന്ന് പശുക്കള്‍ ദ്വീപിലുണ്ടെന്നു വ്യക്തമായത്. ഇതുവരെ ഈ പശുക്കളുടെ ഉടമസ്ഥാവകാശം പറഞ്ഞ് ആരും രംഗത്തെത്തിയിട്ടില്ല.</p>
      <p>കൊടുങ്കാറ്റില്‍ പെട്ട് കടലില്‍ കുടുങ്ങിയ പശുക്കള്‍ ഈ ദ്വിപിലേക്ക് നീന്തിയെത്തിയതാകും എന്നാണു കരുതുന്നത്. പശുക്കളെ മയക്കിയ ശേഷം ബോട്ടില്‍കയറ്റി കരയിലേക്കു തന്നെ കൊണ്ടുവരാനാണ് നിലവില്‍ പദ്ധതിയിടുന്നത്. എന്നാല്‍ ഇവയുടെ ആരോഗ്യസ്ഥിതി കൂടി പരിഗണിച്ച ശേഷമേ തീരുമാനമുണ്ടാകൂ.</p>
    </article>
  </body>
</html>