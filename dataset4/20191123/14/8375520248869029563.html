<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/oleksandriya-zdolala-zoryu-v-lobnomu-protistoyanni-za-sriblo-video-641937.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-23T14:44:29+00:00"/>
    <meta property="og:title" content="«Олександрія» здолала «Зорю» в лобному протистоянні за срібло (відео)"/>
    <meta property="og:description" content="Долю зустрічі вирішив гол пів оборонця Євгена Банади"/>
  </head>
  <body>
    <article>
      <h1>«Олександрія» здолала «Зорю» в лобному протистоянні за срібло (відео)</h1>
      <address>
        <time datetime="2019-11-23T14:44:29+00:00">23 Nov 2019, 14:44</time>
      </address>
      <h4>Долю зустрічі вирішив гол пів оборонця Євгена Банади</h4>
      <p>У центральному поєдинку 15-го туру української Прем’єр-ліги «Олександрія» в матчі команд-претенденток на срібні нагороди перемогла з мінімальним рахунком «Зорю». Команда Володимира Шарана, який дивився цей матч з трибуни через дискваліфікацію, мала помітну перевагу, яку матеріалізувала в середині другого тайму.</p>
      <p>При цьому в першій половині Дмитро Гречишкін не зміг переграти з позначки свого колишнього партнера за «Зорею» Микиту Шевченка.</p>
      <h3>«Олександрія» - «Зоря» (Луганськ) – 1:0</h3>
      <p><b>Гол: </b>1:0 – Банада (59)</p>
      <p>
        <i>На 23-й хвилині Гречишкін не реалізував пенальті (воротар)</i>
      </p>
      <p><b>«Олександрія»:</b> Олег Білик – Павло Пашаєв, Дубра, Бухал (Шендрик, 72), Денис Мірошниченко – Гречишкін – Валерій Лучкевич, Банада, Кирило Ковалець, Банада, Максим Третяков (Задерака, 46) - Денис Безбородько (Запорожан, 67). Тренер – Володимир Шаран</p>
      <p><b>«Зоря»:</b> Микита Шевченко (к) – Тимчик (Хомченовський, 64), Абу Ганна, Чеберко, Богдан Михайличенко – Іванисеня – Владислав Кочергін (Луньов, 78), Леднєв, Владлен Юрченко, Владислав Кабаєв (Русин, 64) – Артем Громов. Тренер – Віктор Скрипник</p>
      <p><b>Судді:</b> Дмитро Кутаков (Бровари) – Сергій Приступа (Київ), Віктор Нижник (Вінниця)</p>
      <p><b>Попередження:</b> Банада (37), Задерака (84) – Богдан Михайличенко (22), Абу Ганна (90+2)</p>
      <p>23 листопада. Олександрія. Стадіон «Ніка»</p>
      <figure>
        <iframe src="https://www.youtube.com/embed/pYn_uyWO9zY" width="560" height="315" data-service="Youtube" scrolling="no"/>
      </figure>
      <p>Наразі «Зоря» має 28 очок і залишається в таблиці другою, а «Олександрія» в купі з «Десною» і «Динамо» мають на пункт менше і ділять місця з третього по п’яте.</p>
      <blockquote>
        <b>Читайте також: <a href="https://glavcom.ua/sport/news/shahtar-rozgromiv-lviv-pid-akompanement-pidtrimki-futbolista-yakiy-ne-hoche-za-donechchan-grati-641845.html">«Шахтар» розгромив «Львів» під акомпанемент підтримки футболіста, який не хоче за донеччан грати</a></b>
      </blockquote>
      <related>
        <a href="https://glavcom.ua/sport/news/nahabni-i-samovdovoleni-dinamivski-ultras-stali-zirkami-u-programi-propagandistki-skabjejevoji-video-640022.html"/>
        <a href="https://glavcom.ua/sport/news/vorsklu-ocholiv-shche-odin-kolishniy-dinamivec-640226.html"/>
        <a href="https://glavcom.ua/sport/news/ukrajinska-molodizhka-u-lvovi-prograla-klyuchoviy-match-vidboru-na-jevro-2020-640289.html"/>
      </related>
    </article>
  </body>
</html>