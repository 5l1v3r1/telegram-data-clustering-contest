<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/gazdasag/20191123_csaladi_potlek_december_2019"/>
    <meta property="og:site_name" content="HVG.hu"/>
    <meta property="article:published_time" content="2019-11-23T14:44:00+00:00"/>
    <meta property="og:title" content="Decemberben kétszer jön a családi pótlék"/>
    <meta property="og:description" content="Most is előrehozzák a januárban esedékes támogatás kifizetését."/>
  </head>
  <body>
    <article>
      <h1>Decemberben kétszer jön a családi pótlék</h1>
      <address><time datetime="2019-11-23T14:44:00+00:00">23 Nov 2019, 14:44</time> by <a rel="author">hvg.hu</a></address>
      <p>
        <b>Most is előrehozzák a januárban esedékes támogatás kifizetését.</b>
      </p>
      <p>2019-ben is kétszer kapnak az erre jogosultak családi pótlékot, ennek azonban csak mérsékelten érdemes örülni az <i><a href="https://mfor.hu/cikkek/szemelyes_penzugyek/ketszer-jon-decemberben-a-csaladi-potlek.html">Mfor.hu</a></i> szerint.</p>
      <p>Ugyanis nem arról van szó, hogy extra juttatást fizetnek ki, hanem a következő havi (a januári) utalás időpontját hozzák előre, így azt már karácsony előtt kézhez kapják az érintettek.</p>
      <p>A pénzt első alkalommal várhatóan december 2-án utalják, a második kifizetés pedig december 19-én érkezhet. Akik készpénzben kapják a juttatást, azok pár nappal később juthatnak a pénzükhöz, a második kifizetést pedig december 20-21-e körül vehetik fel.</p>
      <p>A lap megjegyzi, az előrehozott kifizetés a rászorulók számára természetesen segítség, hiszen karácsony előtt megkapják a januári pénzüket, de a következő hónap már különösen nehéz számukra, ha az ünnepek előtt elköltik azt.</p>
      <related>
        <a href="https://hvg.hu/enesacegem/20190328_Unios_biztos_ellentetes_az_unios_joggal_az_osztrak_csaladi_potlek"/>
        <a href="https://hvg.hu/gazdasag/20190124_Brusszel_eljarast_inditott_az_osztrak_csaladi_potlek_csokkentese_miatt"/>
      </related>
    </article>
  </body>
</html>