<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/23/world/episkepsi-ekpliksi-tou-antiproedrou-ton-ipa-maik-pens-sto-irak/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-23T14:18:15+00:00"/>
    <meta property="og:title" content="Επίσκεψη-έκπληξη του αντιπροέδρου των ΗΠΑ Μάικ Πενς στο Ιράκ"/>
    <meta property="og:description" content="Ο αντιπρόεδρος των ΗΠΑ Μάικ Πενς πραγματοποιεί σήμερα την πρώτη επίσκεψή του στο Ιράκ, όπου θα συναντηθεί με Αμερικανούς στρατιώτες."/>
  </head>
  <body>
    <article>
      <h6 class="kicker">Δείτε γιατί</h6>
      <h1>Επίσκεψη-έκπληξη του αντιπροέδρου των ΗΠΑ Μάικ Πενς στο Ιράκ</h1>
      <h2>Ο αντιπρόεδρος των ΗΠΑ Μάικ Πενς πραγματοποιεί σήμερα την πρώτη επίσκεψή του στο Ιράκ, όπου θα συναντηθεί με Αμερικανούς στρατιώτες.</h2>
      <address><time datetime="2019-11-23T14:18:15+00:00">23 Nov 2019, 14:18</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ο αντιπρόεδρος των ΗΠΑ Μάικ Πενς πραγματοποιεί σήμερα την πρώτη επίσκεψή του στο Ιράκ, όπου θα συναντηθεί με Αμερικανούς στρατιώτες, που βρίσκονται στη βάση Άιν αλ Άσαντ, στο δυτικό τμήμα της χώρας, είπε στο Γαλλικό Πρακτορείο μια πηγή από τις υπηρεσίες ασφαλείας.</p>
      <p>Σύμφωνα με πηγές της ιρακινής κυβέρνησης στο Γερμανικό Πρακτορείο Ειδήσεων, ο Πενς αναμένεται να συναντηθεί με τον πρωθυπουργό Άντελ Άμπντέλ Μάχντι και τον πρόεδρο του κοινοβουλίου Μοχάμεντ αλ Χαλμπούσι.</p>
      <p>
        <a href="https://www.in.gr/2019/11/23/greece/ithaki-nea-stoixeia-gia-ton-thanato-tou-vretanou-ti-apokalypse-syntrofos-tou/">Ιθάκη: Νέα στοιχεία για τον θάνατο του Βρετανού – Τι αποκάλυψε η σύντροφός του</a>
      </p>
      <p>Στα τέλη Δεκεμβρίου του 2018, ο πρόεδρος Ντόναλντ Τραμπ προκάλεσε αντιδράσεις, καθώς είχε μεταβεί μονάχα στη βάση Άιν αλ Άσαντ, χωρίς να συναντήσει κανέναν επίσημο αξιωματούχο στη Βαγδάτη.</p>
      <p>Το Ιράκ βρίσκεται αντιμέτωπο, εδώ και δύο μήνες, με τη φονικότερη κοινωνική κρίση μετά την πτώση το 2003 του δικτάτορα Σαντάμ Χουσεϊν, στον απόηχο της αμερικανικής εισβολής.</p>
      <p>Από την 1η Οκτωβρίου, περισσότεροι από 340 άνθρωποι, οι περισσότεροι διαδηλωτές, έχουν σκοτωθεί στις ταραχές.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>