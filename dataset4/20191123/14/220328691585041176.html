<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/prodadeni-sa-110-kg-sudzhuk-i-riba-s-listeriya-407441.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T14:20:27+00:00"/>
    <meta property="og:title" content="Продадени са 110 кг суджук и риба с листерия"/>
    <meta property="og:description" content="Засегнати са два вида храни – скумрия на шайби от Сливен и домашен суджук от Русе, казаха от БАБХ"/>
  </head>
  <body>
    <article>
      <h1>Продадени са 110 кг суджук и риба с листерия</h1>
      <address><time datetime="2019-11-23T14:20:27+00:00">23 Nov 2019, 14:20</time> by <a rel="author">сс</a></address>
      <p>Българската агенция по безопасност на храните взе извънредно 300 проби от готови за консумация храни за наличие на Листерия моноцитогенес. Бяха изследвани три групи продукти, в които е най-вероятно развитието на бактерията: месни сурово-сушени продукти, сирена с кратък период на зреене и пушени рибни продукти. Стигна се и до изтегляне на стоки от пазара - суджук и пушена скумрия.</p>
      <p>"Замърсяването с листерия е вторично, тъй като тя съществува в околната среда и се пренася чрез контакт. Предписват се редица хигиенни мерки в засегнатите предприятия, а храните са били разпространени в търговска мрежа. Уведомени са клиентите на всички производители, за да връщат засегнатите храни", каза д-р Кремена Стоева от Българска агенция по безопасност на храните, цитирана от Нова телевизия.</p>
      <p>По думите ѝ бизнесоператорите са задължени да гарантират безопасността на храната, която се пуска на пазара.</p>
      <p>"Производителят не е знаел, че продуктите са били замърсени. Засегнати са два вида храни - скумрия на шайби от Сливен и домашен суджук от Русе. Това са малки производители. Рибата е произведена близо 60 кг., а от суджука близо 50 кг.", каза още тя.</p>
      <p>Доц. Атанас Мангъров обясни, че листерията не е често срещано заболяване, но може да засегне хора във всяка възраст. "Когато се появи тази болест, увеличава смъртния риск. Симптомите при нея са висока температура, повръщане, главоболие и нарушаване на съзнанието, различни от тези на бактериалните менингити.</p>
      <p>За да се реагира на тази болест, трябва да се докаже причинителя в ликвора или в кръвта, което изисква добра лаборатория", заяви той.</p>
      <p> </p>
    </article>
  </body>
</html>