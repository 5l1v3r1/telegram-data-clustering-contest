<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_cekayu-ukrayinu-v-chvertfinali-markevich/939547"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T14:35:00+00:00"/>
    <meta property="og:title" content="&quot;Чекаю Україну в чвертьфіналі&quot; – Маркевич"/>
    <meta property="og:description" content="Глава комітету національних команд Української асоціації футболу (УАФ) Мирон Маркевич поділився думками про гру нашої національної команди.Заслужений тренер України чекає від &quot;синьо-жовтої&quot; дружини на Євро-2020 високих результатів, повідомляє пресслужба УАФ. &quot;Молодці! Так скажу про виступ ..."/>
  </head>
  <body>
    <article>
      <h1>"Чекаю Україну в чвертьфіналі" – Маркевич</h1>
      <address><time datetime="2019-11-23T14:35:00+00:00">23 Nov 2019, 14:35</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939547_w_300.jpg?v=0"/>
        <figcaption>Маркевич міг очолити збірну, якби не кандидатура Андрія Шевченка</figcaption>
      </figure>
      <p>Глава комітету національних команд Української асоціації футболу (УАФ) Мирон Маркевич поділився думками про гру нашої національної команди.<br/>Заслужений тренер України чекає від "синьо-жовтої" дружини на Євро-2020 високих результатів, повідомляє пресслужба УАФ.</p>
      <p>"Молодці! Так скажу про виступ наших футболістів у відбірковому турнірі Євро-2020. Головна команда країни не лише пробилися до фінальної частини континентальної першості, але зробила це з першого місця своєї групи. При цьому підопічні Андрія Шевченка показали хороший футбол. Ось тільки мені здається, що у збірній короткувата лава запасних. Хочеться вірити, що за півроку у нас ще з'являться реальні кандидати до національної команди. На Євро-2020 чекаю нашу збірну як мінімум у чвертьфіналі. А там як карта ляже", - сказав Маркевич.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_markevicha-svatayut-u-kazahstan/939396"/>
      </related>
      <blockquote>Жеребкування фінальної частини чемпіонату Європи відбудеться 30 листопада в Бухаресті.</blockquote>
    </article>
  </body>
</html>