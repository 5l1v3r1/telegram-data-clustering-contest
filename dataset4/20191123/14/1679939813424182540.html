<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/confruntarea-granzilor-in-euroliga-de-baschet-real-madrid-a-invins-pe-tska-moscova-_3059898.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-23T14:17:50+00:00"/>
    <meta property="og:title" content="Confruntarea granzilor în Euroliga de baschet. Real Madrid a învins pe ŢSKA Moscova"/>
    <meta property="og:description" content="Confruntarea granzilor în Euroliga de baschet. Real Madrid a surclasat-o pe ŢSKA Moscova cu 97-81 într-un meci din etapa a 10-a, jucat în capitala Spaniei.Formaţia clubului regal a controlat jocul de la cap la coadă şi a avut ceva emoţii doar în cel de-al"/>
  </head>
  <body>
    <article>
      <h1>Confruntarea granzilor în Euroliga de baschet. Real Madrid a învins pe ŢSKA Moscova</h1>
      <address><time datetime="2019-11-23T14:17:50+00:00">23 Nov 2019, 14:17</time> by <a rel="author">PUBLIKA.MD</a></address>
      <p><b>Confruntarea granzilor în Euroliga de baschet. Real Madrid a surclasat-o pe ŢSKA Moscova cu 97-81 într-un meci din etapa a 10-a, jucat în capitala Spaniei.</b><br/><br/>Formaţia clubului regal a controlat jocul de la cap la coadă şi a avut ceva emoţii doar în cel de-al doilea sfert al confruntării cu moscoviții. Eroii echipei-gazdă au fost argentinienii Gabriel Deck şi Facundo Campazzo. Deck a înscris 17 puncte şi a reușit 11 recuperări, iar compatriotul său a marcat 18 puncte. <br/><br/>Cu 7 victorii şi 3 înfrângeri, Real Madrid împarte pe locurile 3 și 4 în clasament cu Olimpia Milano. ŢSKA a înregistrat 6 victorii şi 4 înfrângeri şi imparte locurile 5-8 cu Maccabi Tel-Aviv, Panathinaikos Atena și BC Himki.<br/><br/>Liderul clasamentului Barcelona a dispus clar de Maccabi Tel Aviv, scor 96-73, și, cu 8 victorii în 10 etape, s-a alăturat liderului clasamentului, Anadolu Efes Istanbul.<br/><br/>Nikola Mirotic a fost vedeta serii, cu 25 de puncte acumulate şi 14 recuperări.</p>
    </article>
  </body>
</html>