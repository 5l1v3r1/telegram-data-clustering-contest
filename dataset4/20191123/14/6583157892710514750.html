<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/tragiczny-wypadek-na-oblodzonej-jezdni-kierowca-audi-zginal-po-zderzeniu-z-ciezarowka-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-23T14:31:00+00:00"/>
    <meta property="og:title" content="Tragiczny wypadek na oblodzonej jezdni. Kierowca audi zginął po zderzeniu z ciężarówką (zdjęcia)"/>
    <meta property="og:description" content="Wciąż zablokowana jest trasa pomiędzy Krasnymstawem a Chełmem. Przed południem wydarzył się tam tragiczny w skutkach wypadek. Na miejscu pracują policjanci i prokurator."/>
  </head>
  <body>
    <article>
      <h1>Tragiczny wypadek na oblodzonej jezdni. Kierowca audi zginął po zderzeniu z ciężarówką (zdjęcia)</h1>
      <address>
        <time datetime="2019-11-23T14:31:00+00:00">23 Nov 2019, 14:31</time>
      </address>
      <p>
        <b>Wciąż zablokowana jest trasa pomiędzy Krasnymstawem a Chełmem. Przed południem wydarzył się tam tragiczny w skutkach wypadek. Na miejscu pracują policjanci i prokurator.</b>
      </p>
      <p>Do wypadku doszło w sobotę około godziny 11 w miejscowości Krupe w gminie Krasnystaw. Na drodze wojewódzkiej nr 812 Krasnystaw – Chełm zderzyły się dwa samochody: osobowy z ciężarowym. Na miejscu interweniowała straż pożarna, zespół ratownictwa medycznego oraz policja.</p>
      <p>Jak wstepnie ustalono, kierujący audi mężczyzna stracił panowanie nad pojazdem. Auto zjechało na przeciwległy pas jezdni, gdzie zderzyło się z jadącą z naprzeciwka ciężarówką. Siła uderzenia była tak duża, że oba pojazdy zatrzymały się w przydrożnych rowach.</p>
      <p>Pomimo starań ratowników, nie udało się uratować życia mężczyzny kierującego audi. Zmarł on na miejscu zdarzenia. Teraz policjanci pod nadzorem prokuratora prowadzą czynności mające na celu ustalenie szczegółowych okoliczności wypadku.</p>
      <p>Jak nas poinformowano, jezdnia miała być oblodzona w wyniku występujących marznących opadów. Droga jest całkowicie zablokowana. Pojazdy kierowane są objazdami lokalnymi drogami gminnymi i powiatowymi.</p>
      <figure>
        <img src="https://www.lublin112.pl/wp-content/uploads/2019/11/200-2.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/201-2.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/202-2.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/203-3.jpg"/>
      </figure>
      <p>(fot. nadesłane – Arnold – DZIĘKUJEMY!)</p>
    </article>
  </body>
</html>