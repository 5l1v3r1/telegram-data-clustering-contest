<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/srbija/3363055/posle-malina-zbunile-se-muskatle-i-jagode-pogledajte-sta-je-sve-procvetalo-kod-milojevica-iz-gornje-gorevnice-foto"/>
    <meta property="og:site_name" content="kurir.rs"/>
    <meta property="article:published_time" content="2019-11-23T14:53:00+00:00"/>
    <meta property="og:title" content="POSLE MALINA ZBUNILE SE MUŠKATLE I JAGODE: Pogledajte šta je sve procvetalo kod Milojevića iz Gornje Gorevnice! (FOTO)"/>
    <meta property="og:description" content="ČAČAK - Da li je jun ili novembar - toplo vreme u kasnu jesen, najviše je izgleda zbunilo biljke širom Srbije. U dvorištu Miroslava Milojevića iz sela Gornja Gorevnica, saksije su odavno odložene u stranu, međutim muškatle su ponovo procvetale.Sve se crveni, ..."/>
  </head>
  <body>
    <article>
      <h6 class="kicker">jagode kod topole rodile u novembru</h6>
      <h1>POSLE MALINA ZBUNILE SE MUŠKATLE I JAGODE: Pogledajte šta je sve procvetalo kod Milojevića iz Gornje Gorevnice! (FOTO)</h1>
      <address>
        <time datetime="2019-11-23T14:53:00+00:00">23 Nov 2019, 14:53</time>
      </address>
      <p>ČAČAK - Da li je jun ili novembar - toplo vreme u kasnu jesen, najviše je izgleda zbunilo biljke širom Srbije. U dvorištu Miroslava Milojevića iz sela Gornja Gorevnica, saksije su odavno odložene u stranu, međutim muškatle su ponovo procvetale.</p>
      <slideshow>
        <figure>
          <img src="https://www.kurir.rs/data/images/2019/11/23/14/2061227_muskatleporodicamilojevicfotorina-3_ff.jpg"/>
          <figcaption>
            <cite>FOTO: RINA</cite>
          </figcaption>
        </figure>
        <figure>
          <img src="https://www.kurir.rs/data/images/2019/11/23/14/2061225_muskatleporodicamilojevicfotorina-4_ff.jpg"/>
          <figcaption>
            <cite>FOTO: RINA</cite>
          </figcaption>
        </figure>
        <figure>
          <img src="https://www.kurir.rs/data/images/2019/11/23/14/2061223_muskatleporodicamilojevicfotorina-1_ff.jpg"/>
          <figcaption>
            <cite>FOTO: RINA</cite>
          </figcaption>
        </figure>
        <figure>
          <img src="https://www.kurir.rs/data/images/2019/11/23/14/2061221_muskatleporodicamilojevicfotorina-2_ff.jpg"/>
          <figcaption>
            <cite>FOTO: RINA</cite>
          </figcaption>
        </figure>
      </slideshow>
      <p>"Sve se crveni, imamo cveća u dvorištu kao da smo ga tek posadili. Muškatle su bolje sad nego što su bile letos, ne znam šta se ovo dešava. Nikad ranije to nije bilo. Zna se da kad dođe jesen, tu su jutarnji mraz i pred kraj novembra sneg, a sad sunce non - stop", priča Miroslav za RINU.</p>
      <figure>
        <img src="https://www.kurir.rs/data/images/2019/11/23/14/2061225_muskatleporodicamilojevicfotorina-4_ff.jpg?ver=1574517071"/>
        <figcaption>
          <cite>foto: RINA</cite>
        </figcaption>
      </figure>
      <p>Vest da su se ovog novembra zacrveneli ivanjički malinjaci obišla je Srbiju, ali 100 kilometara dalje, u Topoli, rodile su i jagode. Miholjsko leto koje se ne predaje omogućilo je ljubiteljima ovog voća da u slasnim plodovima još malo uživaju, pa je tako u selu Zagorica berba jagoda kao da je kasno proleće.</p>
      <figure>
        <img src="https://www.kurir.rs/data/images/2019/11/23/14/2061223_muskatleporodicamilojevicfotorina-1_ff.jpg?ver=1574517081"/>
        <figcaption>
          <cite>foto: RINA</cite>
        </figcaption>
      </figure>
      <p>"Tipično za mesečarke je da donose plod do prvih mrazeva, ali uslov za to je da imaju dosta topline i svetlosti. Ova jesen nas je sve iznenadila, pa tako ja još uvek berem jagode. Biće od ovih novembarskih izgleda dosta za sok i slatko", kaže Verica Gajić iz Zagorice.</p>
      <p>Da li je ovde kraj ili će ovog novembra još nešto procvetati u voćnjacima i baštama, ostaje da se vidi. Ali, sigurno je da ovaj kasni rod domaćinima ne smeta jer što je dzabe i Bogu je drago.</p>
      <p>
        <b>(Kurir.rs/RINA)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/vesti/srbija/3361915/toma-iz-ivanjice-sokirao-se-kad-je-jutros-izasao-iz-kuce-ovo-je-prvi-put-da-se-ovako-nesto-desava-u-mojoj-njivi-video"/>
        <a href="https://www.kurir.rs/vesti/srbija/3362579/cvetala-malina-u-loznici-kad-joj-vreme-nije-topao-novembar-zbunio-vocnjak-evo-zasto-to-nije-dobro-foto"/>
        <a href="https://www.kurir.rs/vesti/srbija/3363037/drvo-koje-je-najpoznatije-u-loznici-kad-dodje-jesen-svi-ga-slikaju-a-evo-i-zasto-foto"/>
      </related>
    </article>
  </body>
</html>