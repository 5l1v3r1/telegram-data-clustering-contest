<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/prime-time/10271636/lodz-superbohaterowie-w-hali-maszyn.html"/>
    <meta property="og:site_name" content="Wprost"/>
    <meta property="article:published_time" content="2019-11-23T14:22:00+00:00"/>
    <meta property="og:title" content="Łódź. Superbohaterowie w Hali Maszyn"/>
    <meta property="og:description" content="Na wystawie w Łodzi można obejrzeć m.in. pelerynę Supermana i inne eksponaty z superbohaterskiego świata DC Comics, o łącznej wartości ok. 20 milionów dolarów."/>
  </head>
  <body>
    <article>
      <h1>Łódź. Superbohaterowie w Hali Maszyn</h1>
      <address><time datetime="2019-11-23T14:22:00+00:00">23 Nov 2019, 14:22</time> by <a rel="author">Krzysztof Kwiatkowski</a></address>
      <p>
        <b>Na wystawie w Łodzi można obejrzeć m.in. pelerynę Supermana i inne eksponaty z superbohaterskiego świata DC Comics, o łącznej wartości ok. 20 milionów dolarów.</b>
      </p>
      <p>W kinach wciąż triumfy święci mroczny, przeszywający „Joker”, w Internecie zwiastun „Ptaków nocy”. W łódzkiej Hali Maszyn EC1 można zaś jeszcze głębiej zanurzyć się w uniwersum rozbudowywanym od dekad przez wydawnictwo DC Comics. Świata zaludnionego przez m.in. Batmana, Supermana, Wonder Woman, ich sprzymierzeńców i wrogów. Na wystawie „Sztuka DC. Świt superbohaterów” znalazło się niemal 200 oryginalnych plansz komiksowych oraz ok. trzystu szkiców i grafik tworzonych na potrzeby filmów. Są też rekwizyty i kostiumy z owych adaptacji, jak choćby peleryna noszona niegdyś przez Christophera Reeve’a. Wartość całego zbioru sięga 20 milionów dolarów (sama oryginalna okładka jednego z zeszytów wyceniania jest na 825 tysiące). Dla widz mniej zainteresowanego popkulturą najważniejsze jednak będzie, jak ekspozycja odbija przemianę naszych wyobrażeń o odwiecznej walce dobra ze złem.</p>
      <p>„Sztuka DC. Świt superbohaterów”</p>
      <p>Hala Maszyn EC1, Łódź</p>
      <p>Do 2 lutego 2020</p>
      <footer>Źródło: <a href="https://www.wprost.pl/tygodnik/">Wprost</a></footer>
    </article>
  </body>
</html>