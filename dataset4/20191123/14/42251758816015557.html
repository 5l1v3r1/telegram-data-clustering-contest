<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Zimski/Alpsko-skijanje/a315391-Sifrinova-klasa-za-sebe-u-Leviju.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T14:26:00+00:00"/>
    <meta property="og:title" content="Šifrinova klasa za sebe u Leviju"/>
    <meta property="og:description" content="Američka skijašica Mikaela Šifrin slavila je na prvom slalomu ovogodišnjeg Svetskog kupa održanom u finskom Leviju."/>
  </head>
  <body>
    <article>
      <h1>Šifrinova klasa za sebe u Leviju</h1>
      <h2>Američka skijašica Mikaela Šifrin slavila je na prvom slalomu ovogodišnjeg Svetskog kupa održanom u finskom Leviju.</h2>
      <address><time datetime="2019-11-23T14:26:00+00:00">23 Nov 2019, 14:26</time> by <a rel="author">Jelena Trajković</a></address>
      <figure>
        <img src="https://sportklub.rs/Picture/170319/jpeg/Mikaela-Sifrin"/>
        <figcaption>
          <cite>Christophe Pallot/Agence Zoom/Getty Images</cite>
        </figcaption>
      </figure>
      <p>Aktuelna osvajačica velikog Kristalog globusa je po četvrti put slavila u tom ski centru, a ujedno je upisala 61. pobedu u karijeri. Svojom 41. pobedom u slalomu je postala najuspešnija svih vremena u toj disciplini, nadmašivši rekord Ingemara Stenmarka od 40 trijumfa.<br/><br/>Šifrinova je trijumfovala ukupnim vremenom od 1:57.57 minuta, sa jednom sekundom i 78 stotinki prednosti u odnosu na Švajcarkinju Vendi Holdener. Njima dvema se na podijumu pridružila Katarina Trupe iz Austrije, koja je bila 16 stotih delova sekunde iza Holdenerove.</p>
      <figure>
        <iframe data-src="https://twitter.com/fisalpine/status/1198232008821895169?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Posle prve vožnje, na čelu se našla Čehinja Petra Vlhova, koja je imala 13 stotinki prednosti u odnosu na Šifrinovu, dok je Trupeova bila 99 stotinki iza vodeća. Holdenerova je bila šesta tada, više od sekunde i po iza Vlhove, ali je u drugoj rundi bez problema preuzela čelo od Švajcarkinje Mišel Gisin.<br/><br/>Holdenerovu redom nisu mogle da nadmaše rivalke koje su sledile posle nje, dok na red nije došla Šifrinova, koja je bila klasa za sebe. Posle nje na redu je bila Vlhova, koja je napravila grešku pre prvog prolaznog cilja i tako ostala bez plasmana.<br/><br/>Najbolje tri sledila je švedska skijašica Ana Sven Larson, isrped Nine Haver-Leset iz Norveške, Gisinove i dve Austrijanke Katarine Linsberger i Katarine Huber. Prvih deset kompletirale su Martina Dubrovska iz Češke i Nemica Lena Dir.<br/><br/>Šifrinova na čelu generalnog plasmana ima 180 bodova, a sledi je Australijanka Alis Robinson, koja je propustila trku u Leviju.<br/><br/>Svetski kup se nastavlja narednog vikenda u američkom Kilingtonu, gde će biti održane trke u tehničkim disciplinama.</p>
    </article>
  </body>
</html>