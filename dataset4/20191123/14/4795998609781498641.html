<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/abd-li-boksor-wilder-muhammed-ali-nin-rekorunu-yakalamak-icin-ringe-cikacak,849366"/>
    <meta property="og:site_name" content="T24"/>
    <meta property="article:published_time" content="2019-11-23T14:34:00+00:00"/>
    <meta property="og:title" content="ABD'li boksör Wilder, Muhammed Ali'nin rekorunu yakalamak için ringe çıkacak"/>
    <meta property="og:description" content="ABD'nin Las Vegas kentinde bulunan MGM Grand Garden Arena'da düzenlenen mücadele yarın TSİ 05.00'te başlayacak"/>
  </head>
  <body>
    <article>
      <h1>ABD'li boksör Wilder, Muhammed Ali'nin rekorunu yakalamak için ringe çıkacak</h1>
      <h2>ABD'nin Las Vegas kentinde bulunan MGM Grand Garden Arena'da düzenlenen mücadele yarın TSİ 05.00'te başlayacak</h2>
      <address>
        <time datetime="2019-11-23T14:34:00+00:00">23 Nov 2019, 14:34</time>
      </address>
      <p>Dünya Boks Konseyi (WBC) ağır sıklet maçında ABD'li <b>Deontay Wilder</b>, şampiyonluk unvanını korumak amacıyla Kübalı <b>Luis Ortiz</b> ile karşılaşacak. Wilder, Ortiz'i yenerse şampiyonluk unvanını 10. kez korumuş olacak. Böylece unvan koruma sayısında eski yıldız boksörler <b>Mike Tyson, Lennox Lewis</b> ve <b>Joe Frazier</b>'i (9) geride bırakırken, ABD'li efsane <b>Muhammed Ali</b>'yi ise yakalayacak.<br/>Tarihte unvan koruma rekoru ise 25 maçla ABD'li Joe Luis'e ait. Luis'in ardından 20 maçla ABD'li Larry Holmes ve 18 maçla Ukraynalı Wladimir Klitschko geliyor.<br/>Wilder ve Ortiz, 3 Mart 2018 tarihinde New York'taki Barclays Center'da karşılaşmış ve Wilder, çok zorlanmasına rağmen rakibini 10. rauntta nakavt ederek mücadeleyi kazanmıştı.<br/>Kariyerinde henüz yenilgisi olmayan Wilder'in, 42 maçta 40'ı nakavt olmak üzere 41 galibiyet ve 1 beraberliği bulunuyor. 40 yaşındaki Ortiz'in ise 26'sı nakavt olmak üzere 31 galibiyet ve Wilder'dan aldığı 1 yenilgisi bulunuyor.<br/>Koltuk biletleri 103 (590 TL) ile 4700 dolar (26.700 TL) arası fiyatlarla alıcı bulan maçı, ABD'de canlı olarak ekran başından takip etmek için 75 dolar (525 TL) ödenmesi gerekiyor.<br/>MGM Grand Garden Arena'da, Wilder-Ortiz maçının yanı sıra WBA süper tüy sıklette Meksikalı <b>Leo Santa</b> Cruz ile ABD'li <b>Miguel Flores</b> arasında da unvan mücadelesi yaşanacak.<br/>ABD'nin Las Vegas kentinde bulunan MGM Grand Garden Arena'da yarın TSİ 05.00'te başlayacak mücadele, Dmax'ten canlı olarak yayınlanacak.</p>
    </article>
  </body>
</html>