<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/23/pozhezha-v-tokio-star-sud-znyav-aresht-z-majna-spivvlasnyka-gotelyu/"/>
    <meta property="og:site_name" content="Рубрика"/>
    <meta property="article:published_time" content="2019-11-23T14:34:03+00:00"/>
    <meta property="og:title" content="Пожежа в &quot;Токіо Стар&quot;: суд зняв арешт з майна співвласника готелю"/>
    <meta property="og:description" content="Суд вирішив скасувати арешт майна співвласника одеського готелю “Токіо Стар”, в якому під час пожежі загинули дев’ятеро людей. Про це сказано в постанові Одеського апеляційного суду, повідомляє Слідство.Інфо. На думку суду, прокурор не довів підстав для арешту майна співвласника готелю Сергія Дурача, якого розшукує поліція. Нагадаємо, що у вересні прокуратура Одеської області повідомила про підозру власнику […]"/>
  </head>
  <body>
    <article>
      <h1>Пожежа в "Токіо Стар": суд зняв арешт з майна співвласника готелю</h1>
      <address><time datetime="2019-11-23T14:34:03+00:00">23 Nov 2019, 14:34</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/08/12-1-860x580-c-1.jpg"/>
      </figure>
      <p>Фото UA: ОДЕСА<br/><b><b>Суд вирішив скасувати арешт майна співвласника одеського готелю “Токіо Стар”, в якому під час пожежі загинули дев’ятеро людей.</b></b></p>
      <p>Про це сказано в постанові Одеського апеляційного суду, повідомляє <a href="https://www.slidstvo.info/news/sud-znyav-aresht-z-majna-spivvlasnyka-gotelyu-tokio-star/?fbclid=IwAR3oe6x9-czQ15-o3rTRw1awyPGYonYpsAn58wl8LrAaCxmStlF_b3oydGM">Слідство.Інфо</a>.</p>
      <p>На думку суду, прокурор не довів підстав для арешту майна співвласника готелю Сергія Дурача, якого розшукує поліція.</p>
      <p>Нагадаємо, що у вересні прокуратура Одеської області повідомила про підозру власнику готелю “Токіо Стар”, пожежа в якому забрала життя дев’яти людей. Він ховається від слідства.</p>
      <p>Також його майно заарештував Київський районний суд Одеси за клопотанням прокурора. Йдеться про корпоративні права і цінні папери дев’яти компаній, а також про декілька десятків об’єктів нерухомості.</p>
      <p>Нагадаємо, <a href="https://rubryka.com/2019/08/17/v-ukrayini-z-pochatku-roku-potonuly-ponad-900-lyudej/">у ніч на 17 серпня в Одесі сталася пожежа в готелі “Токіо Стар”.</a></p>
      <p>Президент Володимир Зеленський <a href="https://rubryka.com/2019/08/17/tragediya-v-odesi-zelenskyj-obitsyaye-osobysto-prostezhyty-za-pokarannyam-vynuvattsiv-ta-vlasnyka-gotelya/">пообіцяв особисто простежити, щоб власник будівлі готелю, де сталася пожежа, та безпосередні її винуватці понесли покарання</a>.</p>
      <p>Поліція назвала <a href="https://rubryka.com/2019/08/17/politsiya-nazvala-try-versiyi-pozhezhi-v-odesi-sered-nyh-namagannya-pryhovaty-fakt-vbyvstva/">три версії пожежі в Одесі.</a></p>
      <p>Кількість жертв пожежі <a href="https://rubryka.com/2019/08/17/kilkist-zhertv-pozhezhi-v-odesi-zrosla/">зросла до 9.</a></p>
      <p>В Одеській області 18 серпня <a href="https://rubryka.com/2019/08/17/v-odeskij-oblasti-ogolosyly-zhalobu/">оголосили жалобу.</a></p>
      <p>Також <a href="https://rubryka.com/2019/08/17/v-odesi-zatrymaly-vlasnyka-zgorilogo-gotelyu/">правоохоронці затримали відомого підприємця Вадима Чорного – власника готелю «Токіо Стар», в якому під час пожежі загинули 9 осіб.</a></p>
      <p>19 серпня <a href="https://rubryka.com/2019/08/19/tragediya-v-tokio-star-vlasnyku-gotelyu-ogolosyly-pidozru/">Вадиму Чорному було оголошено підозру</a>.</p>
    </article>
  </body>
</html>