<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/maroko-prevrnuo-se-ribarski-brod-najmanje-dvoje-poginulo/"/>
    <meta property="og:site_name" content="Krstarica"/>
    <meta property="article:published_time" content="2019-11-23T14:11:00+00:00"/>
    <meta property="og:title" content="Maroko: Prevrnuo se ribarski brod, najmanje dvoje poginulo"/>
    <meta property="og:description" content="RABAT - Najmanje dve osobe su poginule, a devet se vodi kao nestalo nakon što se ribarski brod prevrnuo u vodama kod obale jugozapadnog Maroka, saopštile"/>
  </head>
  <body>
    <article>
      <h1>Maroko: Prevrnuo se ribarski brod, najmanje dvoje poginulo</h1>
      <address><time datetime="2019-11-23T14:11:00+00:00">23 Nov 2019, 14:11</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521142-750x430.jpg"/>
        <figcaption>Foto: Tanjug/Pixabay.com, ilustracija</figcaption>
      </figure>
      <p>RABAT – Najmanje dve osobe su poginule, a devet se vodi kao nestalo nakon što se ribarski brod prevrnuo u vodama kod obale jugozapadnog Maroka, saopštile su vlasti te zemlje.</p>
      <p>Ministarstvo poljoprivrede i ribarstva Maroka navodi da je brod napustio luku Tan Tan u četvrtak popodne po povoljnim vremenskim uslovima i da nije slao nikakve signale da se nalazi u opasnosti.</p>
      <p>Na brodu je bilo najmanje 11 članova posade, a tela dva člana pronađena su u petak.</p>
      <p>Vlasti nastavljaju danas da pretražuju Altanstki okean u nadi da će naći i ostale ribare.</p>
      <p>U toku je istraga o tome šta je dovelo do potonuća broda.</p>
      <p>(Tanjug)</p>
    </article>
  </body>
</html>