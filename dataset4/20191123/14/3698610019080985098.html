<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/bur-stanciyi-insight-znovu-pochav-pracyuvati-330677_.html"/>
    <meta property="og:site_name" content="DT.ua"/>
    <meta property="article:published_time" content="2019-11-23T14:39:00+00:00"/>
    <meta property="og:title" content="Бур станції InSight знову почав працювати"/>
    <meta property="og:description" content="Бур заглибився у ґрунт на кілька сантиметрів."/>
  </head>
  <body>
    <article>
      <h1>Бур станції InSight знову почав працювати</h1>
      <h2>Бур заглибився у ґрунт на кілька сантиметрів.</h2>
      <address>
        <time datetime="2019-11-23T14:39:00+00:00">23 Nov 2019, 14:39</time>
      </address>
      <p>Бур установки HP<sup>3</sup> станції NASA <a href="https://dt.ua/TECHNOLOGIES/bur-aparatu-insight-zmozhe-prodovzhiti-svoyu-robotu-328284_.html"><b>InSight</b></a> знову почав працювати і зміг заглибитися у ґрунт на кілька сантиметрів. Як повідомляє N+1, це стало можливо завдяки ковшу, встановленому на роботизованій руці апарату.</p>
      <p>Інструмент HP<sup>3</sup> (The Heat Flow and Physical Properties Package) повинен був допомогти автоматичній станції InSight, яка займається дослідженням внутрішньої будови Марса, створити в грунті п'ятиметрову свердловину і опустити туди шлейф з датчиками, що збирають інформацію про теплопровідність різних шарів ґрунту Червоної планети. Однак бурові роботи були припинені в березні цього року, ледь розпочавшись.</p>
      <p>Виявилося, що у бура мале зчеплення з навколишнім ґрунтом,через що віддача при ударах не врівноважується і він не просувається вглиб. Стінки ж свердловини сильно розширюються. Інженерам все-таки вдалося забезпечити буру необхідне зчеплення і він знову почав працювати, але в жовтні несподівано знову вискочив назовні.</p>
      <p>За допомогою знімків, надісланих станцією на Землю, дослідники з'ясували, що бур зберігає рівновагу і не потребує опори. Разом з тим, вчені вирішили зафіксувати положення бура, притиснувши його за допомогою ковша, закріпленого на роботизованій руці, і провести другу спробу буріння.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p><a href="https://dt.ua/TECHNOLOGIES/aparat-nasa-zdiysniv-posadku-na-mars-295342_.html"><b>InSight здійснив посадку на Марс 26 листопада.</b></a> Місія апарату розрахована на два роки, цей час він буде збирати дані про внутрішню будову і склад Марса. Це дозволить дослідникам отримати додаткові відомості про те, як були сформовані кам'янисті космічні тіла в Сонячній системі.</p>
      <footer>За матеріалами: <a href="https://dt.ua/go/aHR0cHM6Ly9ucGx1czEucnU=">N+1</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>