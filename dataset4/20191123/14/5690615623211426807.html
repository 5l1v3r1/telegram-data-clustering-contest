<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837412-nyt-rosiya-vela-kampaniyu-dlya-zvinuvachennya-ukrayini-u-vtruchanni-v-vibori-u-ssha"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T14:47:00+00:00"/>
    <meta property="og:title" content="NYT: Росія вела кампанію для звинувачення України у втручанні в вибори у США"/>
    <meta property="og:description" content="КИЇВ. 23 листопада. УНН. Росія кілька років вела кампанію, спрямовану на те, щоб перекласти на Україну відповідальність за втручання у вибори президента США …"/>
  </head>
  <body>
    <article>
      <h1>NYT: Росія вела кампанію для звинувачення України у втручанні в вибори у США</h1>
      <address><time datetime="2019-11-23T14:47:00+00:00">23 Nov 2019, 14:47</time> by <a rel="author">Юлія Шрамко</a></address>
      <p><b>КИЇВ. 23 листопада. УНН.</b> Росія кілька років вела кампанію, спрямовану на те, щоб перекласти на Україну відповідальність за втручання у вибори президента США в 2016 році. Про це повідомляє газета The New York Times з посиланням на джерела, передає <b>УНН</b>.</p>
      <p>Як повідомляється, цю тему обговорювали на брифінгу за участю співробітників американської розвідки і сенаторів.</p>
      <p>"Представники американської розвідки за останні тижні повідомили сенаторам і їхнім помічникам, що Росія брала участь у багаторічній кампанії, щоб зобразити Україну відповідальною за злом (поштових серверів Демократичної партії США - ред.) Москвою на виборах 2016 року, вважають три американських посадових особи", - пише видання.</p>
      <p>За словами американських чиновників, президент Росії Володимир Путін протягом багатьох років висуває хибні теорії українського втручання.</p>
      <p>Як зазначено, республіканці використовували подібні теми для захисту президента США Дональда Трампа в процесі імпічменту.</p>
      <p>Додамо, колишній радник Трампа звинуватила республіканців через гіпотези про втручання України у вибори в <a href="https://www.unn.com.ua/uk/news/1837112-kolishniy-radnik-trampa-zvinuvatila-respublikantsiv-cherez-gipotezi-pro-vtruchannya-ukrayini-u-vibori-v-ssha">США</a>.</p>
    </article>
  </body>
</html>