<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140827/%D9%85%D8%B1%DA%A9%D8%B2-%D8%A2%D9%85%D8%A7%D8%B1-%D8%AA%D9%88%D8%B1%D9%85-%D9%85%D8%A7%D9%87-%D9%82%D8%A8%D9%84-%D8%B1%D8%A7-%DB%8C%DA%A9-%D8%AF%D8%B1%D8%B5%D8%AF-%DA%A9%D9%85%D8%AA%D8%B1-%D8%A7%D8%B9%D9%84%D8%A7%D9%85-%DA%A9%D8%B1%D8%AF-%D8%A7%D8%B2-%DB%B4%DB%B2-%D8%A8%D9%87-%DB%B4%DB%B1-%DB%B1-%D8%AF%D8%B1%D8%B5%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-23T14:31:00+00:00"/>
    <meta property="og:title" content="مرکز آمار تورم ماه قبل را یک درصد کمتر اعلام کرد / از ۴۲ به ۴۱.۱ درصد"/>
    <meta property="og:description" content="مرکز آمار در جدیدترین گزارش ، آخرین رقم تورم در آبان را ۴۱.۱ درصد اعلام کرد که نسبت به ماه قبل نشان از کاهش یک درصدی دارد ."/>
  </head>
  <body>
    <article>
      <h1>مرکز آمار تورم ماه قبل را یک درصد کمتر اعلام کرد / از ۴۲ به ۴۱.۱ درصد</h1>
      <address>
        <time datetime="2019-11-23T14:31:00+00:00">23 Nov 2019, 14:31</time>
      </address>
      <p>
        <i>مرکز آمار در جدیدترین گزارش ، آخرین رقم تورم در آبان را ۴۱.۱ درصد اعلام کرد که نسبت به ماه قبل نشان از کاهش یک درصدی دارد .</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، مرکز آمار در جدیدترین گزارش از وضعیت آمار اعلام کرد : تغییر شاخص کالا و خدمات نشان می‌دهد نرخ تورم سالانه برای خانوارها به ٤١,١ درصد رسیده که نسبت به ماه قبل، ۰.۹  درصد کاهش دارد.</p>
      <p>نرخ تورم سالانه برای خانوارهای شهری ٤٠,٣ درصد است که نسبت به ماه قبل یک درصد کاهش داشته است. همچنین این نرخ برای خانوارهای روستایی ٤٥,١ درصد بوده که نسبت به ماه قبل ١,٢ واحد درصد کاهش دارد.</p>
      <p>نرخ تورم نقطه‌ای در آبان به ۲۷ درصد رسیده است . یعنی خانوارها به طور میانگین ٢٧.٠ درصد بیشتر از آبان ٩٧ برای خرید یک مجموعه کالاها و خدمات یکسان هزینه کرده ­اند.</p>
      <p>نرخ تورم نقطه‌ای هم در مقایسه با ماه قبل ١,٣ واحد درصد کاهش یافته است. نرخ تورم نقطه‌ای گروه‌های عمده خوراکی ها، آشامیدنی ها و دخانیات و کالاهای غیر خوراکی و خدمات به ترتیب ٢٨,٨ و ٢٦.٢ درصد بوده و نرخ تورم نقطه‌ای هر دو گروه عمده در مقایسه با ماه قبل کاهش داشته است.</p>
      <p>نرخ تورم نقطه‌ای برای خانوارهای شهری ٢٧,٠ درصد بوده که نسبت به ماه قبل ١,٣ واحد درصد کاهش داشته است. هم‌چنین این نرخ برای خانوارهای روستایی ٢٧,٣ درصد بوده که نسبت به ماه قبل ١,٢ واحد درصد کاهش داشته است.</p>
      <p>همچنین نرخ تورم ماهانه آبان به ١,٦ درصد رسیده که در مقایسه با ماه قبل، ٠.١  درصد کاهش دارد. تورم ماهانه برای گروه‌های عمده خوراکی‌ها، آشامیدنی‌ها و دخانیات و کالاهای غیر خوراکی و خدمات به ترتیب ١.٤ درصد و ١.٧ درصد بوده است.</p>
      <p>نرخ تورم ماهانه برای خانوارهای شهری ١,٥ درصد بوده که نسبت به ماه قبل، ٠.٤ درصد کاهش داشته است. هم‌چنین این نرخ برای خانوارهای روستایی ١.٨ درصد بوده که نسبت به ماه قبل ١.٠ واحد درصد افزایش یافته است.</p>
      <p>انتهای پیام</p>
    </article>
  </body>
</html>