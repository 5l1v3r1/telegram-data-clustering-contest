<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641582/%D8%A7%D9%81%D8%B4%D8%A7%DB%8C-%D9%88%D8%AC%D9%88%D8%AF-%D8%AF%D9%88-%D8%B2%D9%86%D8%AF%D8%A7%D9%86-%D9%85%D8%AE%D9%81%DB%8C-%D8%A2%D9%85%D8%B1%DB%8C%DA%A9%D8%A7-%D9%88-%D8%A7%D9%86%DA%AF%D9%84%DB%8C%D8%B3-%D8%AF%D8%B1-%D8%B9%D8%B1%D8%A7%D9%82"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T14:49:00+00:00"/>
    <meta property="og:title" content="افشای وجود دو زندان مخفی آمریکا و انگلیس در عراق"/>
    <meta property="og:description" content="پایگاه اینترنتی میدل ایست آی از وجود دست‌کم دو زندان آمریکایی و انگلیسی به نام‌های «اچ ۱» و «ایستگاه ۲۲» در عراق پی تجاوز به این کشور پرده برداشت."/>
  </head>
  <body>
    <article>
      <h1>
        <a href="https://www.bultannews.com/fa/news/641582/%D8%A7%D9%81%D8%B4%D8%A7%DB%8C-%D9%88%D8%AC%D9%88%D8%AF-%D8%AF%D9%88-%D8%B2%D9%86%D8%AF%D8%A7%D9%86-%D9%85%D8%AE%D9%81%DB%8C-%D8%A2%D9%85%D8%B1%DB%8C%DA%A9%D8%A7-%D9%88-%D8%A7%D9%86%DA%AF%D9%84%DB%8C%D8%B3-%D8%AF%D8%B1-%D8%B9%D8%B1%D8%A7%D9%82">افشای وجود دو زندان مخفی آمریکا و انگلیس در عراق</a>
      </h1>
      <h2>پایگاه اینترنتی میدل ایست آی از وجود دست‌کم دو زندان آمریکایی و انگلیسی به نام‌های «اچ ۱» و «ایستگاه ۲۲» در عراق پی تجاوز به این کشور پرده برداشت.</h2>
      <address><time datetime="2019-11-23T14:49:00+00:00">23 Nov 2019, 14:49</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، پایگاه اینترنتی میدل ایست آی فاش کرد آمریکا و انگلیس در ماه‌های پس از حمله سال ۲۰۰۳ به عراق، دست‌کم دو زندان مخفی را در این کشور اداره می‌کرده‌اند.</p>
      <p>این پایگاه اینترنتی نوشت: مشخص شده است ارشدترین مشاور حقوقی ارتش انگلیس در آن زمان وقتی متوجه وجود مکان‌های به اصطلاح سیاه در عراق شد، به پلیس شکایت کرده است. او ادعا کرد شاید وجود این زندانیان به صلیب سرخ اطلاع داده نشده باشد و زندانیان به خارج از کشور منتقل شده باشند.</p>
      <p>این افشاگری پس از آن صورت گرفته است که کمیته‌ای مشترک از بی‌بی‌سی و روزنامه ساندی تایمز متوجه شدند دولت و فرماندهان ارشد ارتش، شواهد درباره دست داشتن نیرو‌های انگلیسی در قتل و شکنجه افراد در افغانستان و عراق را مخفی کردند. (بیشتر بخوانید)</p>
      <p>این دو سازمان خبری در پی مصاحبه با ۱۱ مامور پیشین پلیس که در مورد اتهامات جرائم جنگی بازجویی شده بودند، اعلام کردند وزارت دفاع انگلیس مصمم بوده است هیچ پیگرد قضایی صورت نگیرد تا از شهرت ارتش انگلیس محافظت شود.</p>
      <p>یکی از این دو زندان مخفی که وکیل ارتش انگلیس درباره آن شکایت کرده بود، در داخل یک پایگاه مشترک انگلیس و آمریکا قرار داشت و به «اچ ۱» شهرت داشت. این زندان، در یک پایگاه هوایی و ایستگاه خط لوله نفتی در صحرای غربی عراق واقع بود. دومین زندان در شهر القائم نزدیک مرز سوریه قرار داشته است و در میان نیرو‌های ائتلاف به «ایستگاه ۲۲» شهرت داشت.</p>
    </article>
  </body>
</html>