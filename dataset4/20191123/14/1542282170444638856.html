<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/23/hristougenniatika-dendra-pros-enoikiasi"/>
    <meta property="og:site_name" content="euronews"/>
    <meta property="article:published_time" content="2019-11-23T14:17:56+00:00"/>
    <meta property="og:title" content="Xριστουγεννιάτικα δέντρα προς ενοικίαση"/>
    <meta property="og:description" content="Μια κίνηση οικονομική και φιλική προς το περιβάλλον"/>
  </head>
  <body>
    <article>
      <h1>Xριστουγεννιάτικα δέντρα προς ενοικίαση</h1>
      <address><time datetime="2019-11-23T14:17:56+00:00">23 Nov 2019, 14:17</time> by <a rel="author">Εuronews </a></address>
      <figure>
        <img src="https://static.euronews.com/articles/stories/04/31/78/32/773x435_cmsv2_3a568713-5b75-51b9-8254-7764d5681b8a-4317832.jpg"/>
      </figure>
      <p>Είναι το σύμβολο των Χριστουγέννων που δεν λείπει από κανένα σπίτι.</p>
      <p>Ένας βοτανικός κήπος στη Λιθουανία προσφέρει χριστουγεννιάτικα δέντρα προς ενοικίαση.</p>
      <p>Πρόκειται για μια κίνηση φιλική προς το περιβάλλον αλλά και την τσέπη των καταναλωτών αφού τα δέντρα νοικιάζονται σε τιμές που κυμαίνονται από 12-24 ευρώ ανάλογα με το μέγεθός τους.</p>
      <p>Εάν μάλιστα, το δέντρο επιστρέψει άθικτο ο βοτανικός κήπος επιστρέφει το μισό ενοίκιο.</p>
      <p>«Είναι η αποστολή μας να επιμορφώσουμε να μιλήσουμε για την επιβίωση των φυτών και τις ανάγκες τους για την ποικιλότητα των φυτών και τη διατήρησή της. Συνεπώς για να στηρίξουμε τους ανθρώπους που αγαπούν τη φύση και το περιβάλλον προσφέρουμε αυτή την εναλλακτική», ανέφερε η διευθύντρια του βοτανικού κήπου.</p>
      <p>Ήδη έχουν νοικιαστεί περισσότερα από 200 δέντρα και οι υπεύθυνοι του κήπου σκοπεύουν να διαθέσουν άλλα 100.</p>
      <p>«Δεν θέλουμε να κόβουμε δέντρα. Δεν θέλουμε ψεύτικα δέντρα ενώ με τα δέντρα σε γλάστρες μετά κανείς δεν ξέρει που να τα φυτέψει. Ανακαλύψαμε όμως στο διαδίκτυο πως μπορούμε να νοικιάσουμε. Είναι πολύ βολικό. Μετά το επιστρέφεις και δεν το πετάς», δήλωσε</p>
      <p>Σύμφωνα με τους υπεύθυνους του βοτανικού κήπου, η ενοικίαση των δέντρων δεν αποφέρει κέρδος αλλά βασικός της στόχος είναι η προστασία του περιβάλλοντος.</p>
    </article>
  </body>
</html>