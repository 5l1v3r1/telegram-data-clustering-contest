<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/23/iraq-iran-border-crossing-reopens-after-week-long-closure"/>
    <meta property="og:site_name" content="euronews"/>
    <meta property="article:published_time" content="2019-11-23T14:44:37+00:00"/>
    <meta property="og:title" content="پایانه مرزی شلمچه «پس از یک هفته» باز شد"/>
    <meta property="og:description" content="کمیسیون بنادر مرزی عراق در بیانیه‌ای گفت: «مرز جنوبی عراق با ایران پس از یک هفته به دلیل اعتراض‌های گسترده در هر دو کشور بار دیگر باز شد.»"/>
  </head>
  <body>
    <article>
      <h1>پایانه مرزی شلمچه «پس از یک هفته» باز شد</h1>
      <address><time datetime="2019-11-23T14:44:37+00:00">23 Nov 2019, 14:44</time> by <a rel="author">یورونیوز فارسی </a></address>
      <p>کمیسیون بنادر مرزی عراق در بیانیه‌ای گفت: «مرز جنوبی عراق با ایران پس از یک هفته بسته بودن به دلیل اعتراض‌های گسترده در هر دو کشور بار دیگر باز شد.»</p>
      <p>طبق گزارش خبرگزاری رویترز و به نقل از منابع امنیتی و نیز یک دیپلمات ایرانی، مرز شلمچه در نزدیکی شهر جنوبی بصره در پی «درخواست ایران» به روی مسافران بسته شده بود. طبق گفته مقام‌های ایران و عراق بسته شدن مرز و رفت و آمد میان دو کشور شامل کالاهای تجاری نبوده است.</p>
      <p>
        <b>بیشتر بخوانید:</b>
      </p>
      <p>
        <a href="https://farsi.euronews.com/2019/11/16/iraq-closes-southern-border-with-iran">اعتراضات در ایران و عراق؛ گذرگاه مرزی شلمچه بسته شد</a>
      </p>
      <p>همزمان میثم فرحانی، سرپرست پایانه مرزی شلمچه به ایرنا اعلام کرد که فعلا ورود اتباع کشور عراق به ایران از مرز شلمچه ممنوع است. وی در عین حال افزود: «اتباع عراقی مقیم ایران می‌توانند از مرز شلمچه تردد کنند.»</p>
      <p>در حالی که رویترز به نقل از مقام‌های عراقی اعلام کرده این گذرگاه مرزی پس از «یک هفته» باز شده، خبرگزاری جمهوری اسلامی ایران به نقل از مقام‌های این کشور، تاکید کرده که شلمچه پس از وقفه «۲۰ روزه» بر روی زائران باز شده است.</p>
      <p>مرز شلمچه در فاصله ۱۵ کیلومتری خرمشهر و ۲۰ کیلومتری بصره قرار دارد.</p>
    </article>
  </body>
</html>