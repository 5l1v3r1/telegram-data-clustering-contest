<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837410-z-ordlo-namagalis-prikhovano-vivezti-600-tis-grn"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T14:19:00+00:00"/>
    <meta property="og:title" content="З ОРДЛО намагались приховано вивезти 600 тис. грн"/>
    <meta property="og:description" content="КИЇВ. 23 листопада. УНН. Співробітники Державної фіскальної служби України на КПВВ &quot;Станиця Луганська&quot; попередили дві спроби приховано вивезти з …"/>
  </head>
  <body>
    <article>
      <h1>З ОРДЛО намагались приховано вивезти 600 тис. грн</h1>
      <address><time datetime="2019-11-23T14:19:00+00:00">23 Nov 2019, 14:19</time> by <a rel="author">Дар'я Панченко</a></address>
      <p><b>КИЇВ. 23 листопада. УНН.</b> Співробітники Державної фіскальної служби України на КПВВ "Станиця Луганська" попередили дві спроби приховано вивезти з непідконтрольних територій 600 тисяч гривень. Про це повідомляє <b>УНН</b> з посиланням на пресслужбу операції Об’єднаних сил.</p>
      <p>"Оперативними співробітниками Державної фіскальної служби України, які включені до складу Об’єднаних сил, спільно з військовослужбовцями прикордонної служби, на КПВВ "Станиця Луганська" попереджено дві спроби ввезення з тимчасово непідконтрольної території готівкових коштів загальною сумою 600 тисяч гривень", - йдеться у повідомленні.</p>
      <p>Вказано, що перший випадок стався, коли на КПВВ з тимчасово непідконтрольної території Луганська у напрямку до смт Станиця Луганська 31-річний громадянин намагався з приховуванням у рюкзаку перемістити через лінію розмежування 265 тисяч гривень.</p>
      <p>"Ще 335 тисяч гривень, з приховуванням від контролю, у цьому ж напрямку, намагалась пронести громадянка 1995 року народження", - додали у пресслужбі.</p>
      <p>Вказано, що про обидва випадки поінформували співробітників СБУ, а матеріали скерували до відділу ГУНП у Луганській області для прийняття рішення згідно чинного законодавства.</p>
      <p>Нагадаємо, на Донбасі викрили канал постачання <a href="https://www.unn.com.ua/uk/news/1837067-na-donbasi-vikrili-kanal-postachannya-kontrabandnoyi-budivelnoyi-tekhniki-z-yes">контрабандної будівельної техніки</a> з ЄС.</p>
    </article>
  </body>
</html>