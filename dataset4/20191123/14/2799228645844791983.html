<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/national/maharashtra-politics-explained-in-10-points-bjp-ncp-coalition-government-formed-in-maharashtra-know-10-big-game-changer-point-in-maharashtra"/>
    <meta property="og:site_name" content="inkhabar"/>
    <meta property="article:published_time" content="2019-11-23T14:29:00+00:00"/>
    <meta property="og:title" content="Maharashtra Politics Explained In 10 Points: 10 बातों से समझें महाराष्ट्र के सियासी उलटफेर का गणित, कांग्रेस की सहयोगी NCP के साथ बनाई बीजेपी ने सरकार, शिवसेना फंस गई बीच मझधार"/>
    <meta property="og:description" content="Maharashtra Politics Explained In 10 Points: महाराष्ट्र की राजनीति में महीने भर से चला आ रहा गतिरोध आज खत्म हो गया. महाराष्ट्र में बीजेपी ने एनसीपी के नेता अजित पवार की सहायता से सरकार का गठन कर लिया है. आज सुबह देवेंद्र फडणवीस ने दूसरी बार महाराष्ट्र के मुख्यमंत्री पद की शपथ ली और उनके साथ एनसीपी के अजित पवार ने उपमुख्यमंत्री पद की शपथ ग्रहण की. रातों-रात महाराष्ट्र में सरकार बनाना अभी तक के बड़े उलटफेर के रुप में देखा जा रहा है क्योंकि शुक्रवार की शाम तक शिवसेना के उद्धव ठाकरे सीएम पद की कुर्सी, एनसीपी और कांग्रेस की मदद से संभालने जा रहे थे. आइए इन10 बातों से समझते हैं महाराष्ट्र के समूचे सियासी उलटफेर का गणित."/>
  </head>
  <body>
    <article>
      <h1>Maharashtra Politics Explained In 10 Points: 10 बातों से समझें महाराष्ट्र के सियासी उलटफेर का गणित, कांग्रेस की सहयोगी NCP के साथ बनाई बीजेपी ने सरकार, शिवसेना फंस गई बीच मझधार</h1>
      <h2>Maharashtra Politics Explained In 10 Points: महाराष्ट्र की राजनीति में महीने भर से चला आ रहा गतिरोध आज खत्म हो गया. महाराष्ट्र में बीजेपी ने एनसीपी के नेता अजित पवार की सहायता से सरकार का गठन कर लिया है. आज सुबह देवेंद्र फडणवीस ने दूसरी बार महाराष्ट्र के मुख्यमंत्री पद की शपथ ली और उनके साथ एनसीपी के अजित पवार ने उपमुख्यमंत्री पद की शपथ ग्रहण की. रातों-रात महाराष्ट्र में सरकार बनाना अभी तक के बड़े उलटफेर के रुप में देखा जा रहा है क्योंकि शुक्रवार की शाम तक शिवसेना के उद्धव ठाकरे सीएम पद की कुर्सी, एनसीपी और कांग्रेस की मदद से संभालने जा रहे थे. आइए इन10 बातों से समझते हैं महाराष्ट्र के समूचे सियासी उलटफेर का गणित.</h2>
      <address><time datetime="2019-11-23T14:29:00+00:00">23 Nov 2019, 14:29</time> by <a rel="author">इनखबर टीम</a></address>
      <p><b>नई दिल्ली.</b> महाराष्ट्र की राजनीति में आज सुबह बहुत बड़ी सियासी उलटफेर देखी गई. शुक्रवार की शाम तक राज्य में शिवसेना के नेतृत्व में सरकार बनने वाली थी. शिवसेना के सुप्रीमों उद्धव ठाकरे को मुख्यमंत्री के रुप में शरद पवार की पार्टी एनसीपी और कांग्रेस का समर्थन मिल रहा था. लेकिन रातभर में ऐसा क्या हुआ कि बीजेपी ने एनसीपी के साथ मिलकर गठबंधन सरकार का गठन कर लिया. आज सुबह महाराष्ट्र के राज्यपाल भगत सिंह कोश्यारी ने देवेंद्र फडणवीस को मुख्यमंत्री के रुप में शपथ ग्रहण करवाई. वहीं एनसीपी के नेता और शरद पवार के भतीजे अजित पवार ने उपमुख्यमंत्री के तौर पर शपथ ग्रहण किया.<br/><br/><b>1. महाराष्ट्र  विधानसभा चुनाव 2019 में बीजेपी-शिवसेना गठबंधन को मिला था बहुमत</b><br/><br/>महाराष्ट्र विधानसभा चुनाव के नतीजे 24 अक्टूबर 2019 को आए थे. महाराष्ट्र 2019 विधानसभा चुनाव में बीजेपी- शिवसेना गठबंधन को 161 सीटों पर जीत मिली और कांग्रेस-एनसीपी गठबंधन 98 सीटों पर जीत मिली थी. बीजेपी-शिवसेना गठबंधन को बहुमत से ज्यादा सीटे मिली तो वहीं एनसीपी-कांग्रेस गठबंधन बहुमत से काफी दूर रह गई. 2019 विधानसभा चुनाव किस पार्टी को कितनी सीट मिली है उस पर नजर डालते हैं. बीजेपी-105, शिवसेना- 56, एनसीपी- 54 और कांग्रेस- 44 सीटों पर जीत मिली थी.<br/><br/><b>2. चुनाव रिजल्ट आने के बाद सी</b><b>एम पद को लेकर शिवसेना-बीजेपी में दरार</b><br/><br/>महाराष्ट्र 2019 विधानसभा चुनाव के नतीजे आने के बाद शिवसेना की तरफ से आदित्य ठाकरे को मुख्यमंत्री बनाने की मांग खूब जोर शोर से उठी लेकिन बीजेपी के देवेंद्र फडणवीस ने इस दावे को पूरी तरह खारिज किया था कि दोनों दलों के बीच मुख्यमंत्री पद के लिए 50:50 का समझौता हुआ था. उसके बाद शिवसेना मुख्यमंत्री के पद के लिए अड़ी रही. दोनों पार्टियों की तरफ से सीएम पोस्ट को लेकर काफी बयानबाजी हुई लेकिन इन दोनों पार्टी के बीच कोई हल नहीं निकल पाया. दूसरी तरफ से खबर ये भी आ रही थी कि शिवसेना एनसीपी और कांग्रेस मिलकर महाराष्ट्र में सरकार बनाने का फॉर्मूला तय हुआ लेकिन इसे अमलीजामा नहीं पहनाया जा सका.<br/><br/><b>3. BJP, शिवसेना और NCP सरकार बनाने में फेल, कांग्रेस को मौका नहीं, सवालों के बीच लगा राष्ट्रपति शासन  </b><br/><br/>महाराष्ट्र के राज्यपाल भगत सिंह कोश्यारी ने बीजेपी को सरकार बनाने के लिए सबसे पहले न्यौता दिया लेकिन बीजेपी ने सरकार बनाने से इनकार कर दिया. क्योंकि बीजेपी के पास बहुमत का आंकड़ा नहीं था.  इसके बाद राज्यपाल ने दूसरी सबसे बड़ी पार्टी शिवसेना को सरकार बनाने के लिए कहा लेकिन शिवसेना भी तय समय पर सरकार बनाने के लिए विधायकों का समर्थन वाली चिठ्ठी नहीं सौंप पाई. महाराष्ट्र के राज्यपाल ने एक बार फिर राज्य की तीसरी सबसे बड़ी पार्टी एनसीपी को न्यौता भेजा सरकार बनाने के लिए. एनसीपी ने शिवसेना के साथ मिलकर सरकार बनाने की कोशिश की लेकिन एनसीपी ने राज्यपाल से कुछ और समय की मांग की राज्यपाल ने अधिक समय देने से मना कर दिया. जब कोई पार्टी महाराष्ट्र में सरकार नहीं बना पाई तो वहां पर राष्ट्रपति शासन लागू कर दिया गया.<br/><br/><b>4. एनडीए गठबंधन में शिवसेना ने सीएम पोस्ट नहीं मिलता देख तोड़ लिया 30 साल पुराना गठबंधन</b><br/><br/>महाराष्ट्र विधानसभा चुनाव के नतीजे आने के बाद से शिवसेना लगातार बीजेपी से मुख्यमंत्री पद की मांग कर रही थी. बीजेपी किसी भी कीमत पर मुख्यमंत्री का पद अपने सहयोगी पार्टी को नहीं देना चाहती थी. शिवसेना मुख्यमंत्री पद की सपने को नहीं छोड़ना चाहती थी. इसलिए उसने बीजेपी से 30 साल पुरानी गठबंधन को तोड़ना ही सही समझा. एनडीए में शिवसेना के मंत्री अरविंद सावंत ने इस्तीफा दिया और शिवसेना ने कांग्रेस और एनसीपी से गठबंधन की कवायद शुरू कर दी.<br/><br/><b>5. एनडीए गठबंधन टूटने के बाद एनसीपी और कांग्रेस की ओर बढ़ाया शिवसेना ने दोस्ती का हाथ –</b><br/><br/>शिवसेना के बीजेपी से गठबंधन तोड़ने के बाद एनसीपी-कांग्रेस गठबंधन के तरफ दोस्ती का हाथ बढ़ाया. फिर महाराष्ट्र की राजनीति में उद्धव ठाकरे के सीएम बनने की चर्चा होने लगी. तीनों दलों के बीच बैठकों का कई दौर चला और ऐसा लगा कि जल्द ही महराष्ट्र में शिवसेना, कांग्रेस और एनसीपी के गठबंधन की सरकार बन जाएगी. <br/><br/><b>Also Read- <a href="https://www.inkhabar.com/national/amit-shah-maharashtra-meems-on-social-media-bjp-ncp-coalition-government-formed-in-maharashtra-social-media-shares-funny-memes-of-amit-shah-on-social-media">Amit Shah Maharashtra Meems On Social Media:महाराष्ट्र में बीजेपी के चाणक्य ने रात भर में कर दिया गेम, सोशल मीडिया के ये मजेदार मीम्स कर देंगे हैरान</a></b><br/><br/><a href="https://www.inkhabar.com/national/maharashtra-bjp-ncp-coalition-government-political-social-media-reaction-bjp-ncp-government-formed-in-maharashtra-pm-modi-home-minister-amit-shah-congratulate-cm-devendra-fadnavis-and-deputy-cm-aji">Maharashtra BJP-NCP Coalition Government Political Social Media Reaction: महाराष्ट्र में देवेंद्र फडणवीस फिर बने CM, पीएम नरेंद्र मोदी और गृहमंत्री अमित शाह ने दी बधाई</a><br/><br/><b>6. संसद में पीएम मोदी ने की एनसीपी की तारीफ और पीएम नरेंद्र मोदी से मिले एनसीपी प्रमुख शरद पवार –</b><br/><br/>शीतकालीन सांसद सत्र शुरु होने पर संसद भवन में पीएम मोदी ने एनसीपी और शरद पवार की तारीफ की और अचानक दोनों के एक साथ मिलने से महाराष्ट्र की राजनीति में अलग ही बयार बहने लगी. मीडिया के रिपोर्टस में खबर आई कि पीएम मोदी और शरद पवार की मुलकात से महाराष्ट्र में बीजेपी के सरकार बनाने को लेकर चर्चा हुई है.<br/><br/><b>7. 22 नवंबर को शिवसेना- एनसीपी और कांग्रेस की हुई साझा बैठक, सभी पार्टियों ने उद्धव ठाकरे के सीएम बनने पर हुई सहमत-</b><br/><br/>22 नवंबर 2019 यानि शुक्रवार को कांग्रेस-एनसीपी और शिवसेना की साझा बैठक हुई जिसमें उद्धव ठाकरे को सीएम बनाने पर सहमति बनी. इसके साथ ही दो उपमुख्यमंत्री भी बनाए जाने का फैसला हुआ था. आज यानी शनिवार को तीनों पार्टी राज्यपाल से मिलकर सरकार बनाने के लिए विधायकों के समर्थन वाली पत्र को सौंपने वाले थे.<br/><br/><b>8.महाराष्ट्र की राजनीति में रातों रात बड़ा उलटफेर देवेंद्र फडणवीस बने सीएम तो एनसीपी के अजीत पवार बने उपमुख्यमंत्री</b><br/><br/>आज सुबह राज्यपाल भगत सिंह कोश्यारी ने बीजेपी के देवेंद्र फडणवीस को मुख्यमंत्री और एनसीपी के अजीत पवार को उपमुख्यमंत्री पद की शपथ दिलाई. इसको महाराष्ट्र की राजनीति में सबसे बड़ा उलटफेर के रुप में देखा जा रहा है. <br/><br/><b>9. महाराष्ट्र में बीजेपी के सरकार बनाने के बाद शिवसेना प्रमुख उद्धव ठाकरे और एनसीपी प्रमुख शरद पवार ने की प्रेस कॉन्फ्रेंस, बीजेपी पर जमकर निशाना साधा </b><br/><br/> महाराष्ट्र में बीजेपी की देवेंद्र फडणवीस की सरकार बनने के बाद शिवसेना के उद्धव ठाकरे और एनसीपी के शरद पवार ने साझा प्रेस कॉन्फ्रेंस की. प्रेस कॉन्फ्रेंस में शरद पवार ने कहा कि अजित पवार ने हमें धोखा दिया है. हमारे पार्टी का कोई विधायक उनके साथ नहीं हैं. वहीं उद्धव ठाकरे ने कहा कि बीजेपी ने लोकतंत्र का गला घोंटा है. हमारे सारे विधायक हमारे साथ हैं. हमलोग विधानसभा में उन्हें हरा देंगे.<br/><br/><b>10. महाराष्ट्र में बीजेपी के सरकार तो बन गई है लेकिन बहुमत साबित कर पाएगी देवेंद्र फडणवीस और अजित पवार की गठबंधन सरकार</b><br/><br/>महाराष्ट्र में फडणवीस की सरकार बन तो गई है लेकिन क्या वह विधानसभा में बहुमत साबित कर पाएंगे? इस समय बीजेपी के 105 विधायक हैं और मीडिया में जो बातें चल रही हैं उसमें कहा जा रहा है कि एनसीपी के सभी विधायकों ने अजित पवार को समर्थन नहीं दिया है. अब सबसे बड़ा सवाल है कि फडणवीस महाराष्ट्र के विधान सभा में बहुमत साबित करके सरकार को बचा पाएंगे या नहीं. शरद पवार जैसे दिग्गज नेता की पार्टी से दो तिहाई विधायक तोड़ना इतना आसान नहीं होने जा रहा. </p>
      <figure>
        <iframe src="https://www.youtube.com/embed/lRHiEQeapyo" width="500" height="281" data-service="Youtube" scrolling="no"/>
      </figure>
      <p><b>Also Read- <a href="https://www.inkhabar.com/politics/supriya-sule-whatsapp-status-after-maharashtra-government-formation-supriya-sule-whatsapp-status-says-party-and-family-split-after-ajit-pawar-gives-support-to-bjp-against-ncps-wish">Supriya Sule WhatsApp Status After Maharashtra Government Formation: एनसीपी के अजीत पवार ने पार्टी को छोड़ सत्ता के लिए बीजेपी का दामन थामा, सुप्रिया सुले बोलीं- पार्टी और परिवार बंटा, जीवन का सबसे बड़ा धोखा मिला</a></b><br/><br/><a href="https://www.inkhabar.com/national/maharashtra-deputy-cm-ncp-ajit-pawar-profile-know-who-is-ncp-leader-deputy-cm-ajit-pawar-in-bjp-ncp-coalition-devendra-fadanvis-government-his-political-career">Maharashtra Deputy CM NCP Ajit Pawar Profile: जानिए कौन हैं देवेंद्र फडणवीस सरकार में नए उप मुख्यमंत्री अजीत पवार, कैसा रहा है उनका राजनितिक सफर</a><br/><br/><a href="https://www.inkhabar.com/politics/sanjay-raut-on-social-media-maharashtra-government-formation-shiv-sena-leader-sanjay-raut-made-these-statements-on-social-media-as-soon-as-bjp-government-was-formed-in-maharashtra">Sanjay Raut on Social Media Maharashtra Government Formation: महाराष्ट्र में क्या बड़बोले संजय राउत की वजह से शिवसेना की लुटिया डूबी</a><br/><br/> </p>
    </article>
  </body>
</html>