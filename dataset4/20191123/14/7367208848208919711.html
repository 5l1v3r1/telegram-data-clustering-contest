<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/23/leggi-notizia/argomenti/eventi/articolo/a-bra-venerdi-29-novembre-incontro-con-i-musicisti-vito-vita-e-guido-guglielminetti.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-23T14:30:00+00:00"/>
    <meta property="og:title" content="A Bra venerdì 29 novembre incontro con i musicisti Vito Vita e Guido Guglielminetti"/>
    <meta property="og:description" content="Gli ospiti della serata di venerdì 29 novembre saranno Vito Vita e Guido Guglielminetti"/>
  </head>
  <body>
    <article>
      <h1>A Bra venerdì 29 novembre incontro con i musicisti Vito Vita e Guido Guglielminetti</h1>
      <h2>Gli ospiti della serata di venerdì 29 novembre saranno Vito Vita e Guido Guglielminetti</h2>
      <address><time datetime="2019-11-23T14:30:00+00:00">23 Nov 2019, 14:30</time> by <a rel="author">comunicato stampa</a></address>
      <p>Venerdì 29 novembre alle ore 18, a Bra, presso Cuordivinile (via Cuneo 188 e), si terrà una doppia presentazione libraria che consentirà un curioso e per alcuni aspetti inedito viaggio nel mondo della musica.</p>
      <p>Gli ospiti della serata saranno il critico musicale e musicista torinese Vito Vita, autore del libro “Musica Solida - Storia dell'industria del vinile in Italia” (Miraggi Edizioni), e Guido Guglielminetti, storico bassista di Francesco De Gregori nonché autore di alcuni grandi classici della canzone italiana (scritti per Anna Oxa, Loredana Bertè, Umberto Tozzi e molti altri) che ha di recente dato alle stampe l'autobiografia "Essere... Basso - Piccole storie di musica" (L'Argo Libro Editore).</p>
      <p>In contemporanea si inaugurerà la mostra di collage vintage style dell'artista pugliese Nepo (al secolo Filippo Quaranta), che sarà visitabile in negozio fino al 4 gennaio 2020. Ingresso libero.</p>
      <p>Per informazioni: tel. 0172-425750 / 334-1051692; e-mail: <a href="mailto:info@cuordivinile.it">info@cuordivinile.it</a>; <a href="http://www.facebook.com/cuordivinile">www.facebook.com/cuordivinile</a>; <a href="http://www.instagram.com/cuordivinile">www.instagram.com/cuordivinile</a></p>
    </article>
  </body>
</html>