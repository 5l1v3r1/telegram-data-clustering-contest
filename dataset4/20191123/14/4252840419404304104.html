<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/sacha-baron-cohen-facebook-nie-odmowilby-nawet-hitlerowi/"/>
    <meta property="og:site_name" content="CHIP"/>
    <meta property="article:published_time" content="2019-11-23T14:23:51+00:00"/>
    <meta property="og:title" content="Sacha Baron Cohen: „Facebook nie odmówiłby nawet Hitlerowi”"/>
    <meta property="og:description" content="Sacha Baron Cohen, znany aktor, twierdził, że social media, w tym Facebook, bogacą się wykorzystując kłamstwa, strach i oburzenie. Znany brytyjski komik Sacha Baron Cohen nagrodzony został przez Ligę Andydefemacyjną „za połączenie sukcesu zawodowego z głębokim osobistym zaangażowaniem w sprawy społeczne i propagowanie równości i różnorodności. Przemawiając 21 listopada w Nowym Jorku podczas uroczystości wręczania nagród Cohen powiedział, że gdyby Facebook istniał w latach 30. XX wieku, pozwoliłby Hitlerowi głosić antysemickie poglądy. Jestem aktorem komediowym, a nie naukowcem, ale jedna rzecz jest dla mnie jasna – sianie nienawiści i przemocy jest łatwiejsze dzięki garstce firm internetowych, które tworzą największą machinę propagandową w historii. Sacha Baron Cohen, 21 listopada 2019  Aktor, znany między innymi z roli Borata, bez ogródek wymierzył w Google, Facebooka, Twittera i tym podobne serwisy obwiniając je o ułatwianie propagowania poglądów rasistowskich, akcji informacyjnych i teorii spiskowych oraz…"/>
  </head>
  <body>
    <article>
      <h1>Sacha Baron Cohen: „Facebook nie odmówiłby nawet Hitlerowi”</h1>
      <address><time datetime="2019-11-23T14:23:51+00:00">23 Nov 2019, 14:23</time> by <a rel="author">Monika Mamakis</a></address>
      <p>Znany brytyjski komik Sacha Baron Cohen nagrodzony został przez Ligę Andydefemacyjną „za połączenie sukcesu zawodowego z głębokim osobistym zaangażowaniem w sprawy społeczne i propagowanie równości i różnorodności. Przemawiając 21 listopada w Nowym Jorku podczas uroczystości wręczania nagród Cohen powiedział, że<b> gdyby Facebook istniał w latach 30. XX wieku, pozwoliłby Hitlerowi głosić antysemickie poglądy.</b></p>
      <figure>
        <iframe src="https://www.youtube.com/embed/ymaWq5yZIYM" width="640" height="360" data-service="Youtube" scrolling="no"/>
      </figure>
      <blockquote>Jestem aktorem komediowym, a nie naukowcem, ale jedna rzecz jest dla mnie jasna – sianie nienawiści i przemocy jest łatwiejsze dzięki garstce firm internetowych, które tworzą największą machinę propagandową w historii.<br/><sub><i>Sacha Baron Cohen, <a href="https://www.neverisnow.org/">21 listopada 2019 </a></i></sub></blockquote>
      <p>Aktor, znany między innymi z roli Borata, bez ogródek wymierzył w Google, Facebooka, Twittera i tym podobne serwisy obwiniając je o ułatwianie propagowania poglądów rasistowskich, akcji informacyjnych i teorii spiskowych oraz manipulowanie opinią publiczną itp. Najbardziej jednak dostało się Facebookowi. Cohen wycelował w szefa Facebooka Marka Zuckerberga, który w październiku podjął <a href="https://www.chip.pl/2019/10/facebook-nie-usunie-reklamy-za-ktora-zaplacil-komitet-wyborczy-donalda-trumpa/">decyzję nie usuwania reklam</a> politycznych z serwisu nawet wówczas, gdy są kłamliwe.</p>
      <p>„Jeśli zapłacisz, Facebook wyświetli dowolną polityczną ”reklamę, nawet jeśli to kłamstwo. Pomoże ci też w dotarciu z tym kłamstwem do użytkowników, aby mogli uzyskać efekt” – powiedział Cohen i dodał; „Zgodnie z tą pokrętną logiką, gdyby Facebook istniał w latach 30. XX wieku, Hitler mógłby publikować 30-sekundowe reklamy o „rozwiązaniu problemu żydowskiego.”</p>
      <blockquote>Myślę, że wszyscy zgadzamy się co do tego, że nie powinniśmy dawać bigotom i pedofilom bezpłatnej platformy do wzmacniania ich poglądów i atakowania ich ofiar.</blockquote>
      <p><a href="https://www.bbc.co.uk/news/world-us-canada-50243306">Reklamy polityczne znikną z Twittera </a>22 listopada. Nie będzie ich też na Snapchacie. Facebook natomiast pokłada „wiarę w to, że dojrzałe demokracje z wolną prasą samodzielnie nadzorują przekaz polityczny”.</p>
      <p>3 +1 +3</p>
    </article>
  </body>
</html>