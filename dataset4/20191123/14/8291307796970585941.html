<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/kerala/2019/11/23/batheri-school-started-construction"/>
    <meta property="og:site_name" content="Media One"/>
    <meta property="article:published_time" content="2019-11-23T14:43:02+00:00"/>
    <meta property="og:title" content="പാമ്പുകടിയേറ്റ് വിദ്യാര്‍ഥി മരിച്ച സർവ്വജന സ്കൂളിന്റെ അറ്റകുറ്റ പണികള്‍ ആരംഭിച്ചു"/>
    <meta property="og:description" content="സ്കൂൾ പരിസരത്തെ മാലിന്യങ്ങളും ചപ്പുചവറുകളും നീക്കം ചെയ്തു. കാടുകൾ വെട്ടിയുമാണ് സ്കൂളുകളിൽ ശുചീകരണ പ്രവർത്തികൾ നടക്കുക"/>
  </head>
  <body>
    <article>
      <h1>പാമ്പുകടിയേറ്റ് വിദ്യാര്‍ഥി മരിച്ച സർവ്വജന സ്കൂളിന്റെ അറ്റകുറ്റ പണികള്‍ ആരംഭിച്ചു</h1>
      <h2>സ്കൂൾ പരിസരത്തെ മാലിന്യങ്ങളും ചപ്പുചവറുകളും നീക്കം ചെയ്തു. കാടുകൾ വെട്ടിയുമാണ് സ്കൂളുകളിൽ ശുചീകരണ പ്രവർത്തികൾ നടക്കുക</h2>
      <address><time datetime="2019-11-23T14:43:02+00:00">23 Nov 2019, 14:43</time> by <a rel="author" href="https://www.mediaonetv.in/author/659879" target="_blank">Web Desk</a></address>
      <p>സുൽത്താൻ ബത്തേരി സർവ്വജന സ്കൂളിന്റെ അറ്റകുറ്റ പണികള്‍ ആരംഭിച്ചു, സ്കൂളിന് സമീപത്തെ ചിതൽപ്പുറ്റുകൾ പൊളിച്ചുമാറ്റി. സ്കൂൾ പരിസരം സുരക്ഷിതമാക്കുന്നതിന്റെ ഭാഗമായാണ് നഗരസഭയുടെ നടപടി.</p>
      <p>ഷഹല ഷെറിന്റെ മരണത്തോടെ ജില്ലയിലെ എല്ലാ സ്‌കൂളിലെയും പരിസരങ്ങൾ അടിയന്തരമായി സുരക്ഷിതമാക്കണമെന്ന ജില്ലാ വിദ്യാഭ്യാസ ഡെപ്യൂട്ടി ഡയറക്ടറുടെ നിർദേശത്തെ തുടർന്നാണ് ശുചീകരണ പ്രവർത്തികൾ ആരംഭിച്ചത്. സർവ്വജന സ്കൂൾ പരിസരത്തെ ചിതൽപ്പുറ്റുകൾ പൊളിച്ചു മാറ്റി സുൽത്താൻ ബത്തേരി നഗരസഭ നടപടികൾ ആരംഭിച്ചു.</p>
      <p>കുട്ടിക്ക് പാമ്പുകടിയേറ്റ ക്ലാസ് മുറിയുടെ തറ ഉടൻ പൊളിച്ചുമാറ്റും. സ്കൂൾ പരിസരത്തെ മാലിന്യങ്ങളും ചപ്പുചവറുകളും നീക്കം ചെയ്തു. കാടുകൾ വെട്ടിയുമാണ് സ്കൂളുകളിൽ ശുചീകരണ പ്രവർത്തികൾ നടക്കുക. അതേസമയം സർവജന സ്കൂളിലെ ബാത്റൂം പരിസരവും കാടുമൂടിയ വഴികളും ഇനിയും വൃത്തിയാക്കാൻ തുടങ്ങിയിട്ടില്ല.</p>
    </article>
  </body>
</html>