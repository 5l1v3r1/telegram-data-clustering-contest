<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151570/"/>
    <meta property="og:site_name" content="AgroNews"/>
    <meta property="article:published_time" content="2019-11-23T14:25:00+00:00"/>
    <meta property="og:title" content="Споживчі настрої українців вперше після президентських виборів погіршилися"/>
    <meta property="og:description" content="Споживчі настрої українців в жовтні 2019 року погіршилися вперше після президентських виборів і знизилися на 1,6 п. в порівнянні з вереснем, досягнувши 95,9 за 200-бальною шкалою, тоді як рік тому цей показник був на рівні 56,9, свідчить огляд Info Sapiens, оприлюднений на сайті дослідницького..."/>
  </head>
  <body>
    <article>
      <h1>Споживчі настрої українців вперше після президентських виборів погіршилися</h1>
      <address><time datetime="2019-11-23T14:25:00+00:00">23 Nov 2019, 14:25</time> by <a rel="author">agronews.uaode/author</a></address>
      <p>
        <b>Споживчі настрої українців в жовтні 2019 року погіршилися вперше після президентських виборів і знизилися на 1,6 п. в порівнянні з вереснем, досягнувши 95,9 за 200-бальною шкалою, тоді як рік тому цей показник був на рівні 56,9, свідчить огляд Info Sapiens, оприлюднений на сайті дослідницького агентства.</b>
      </p>
      <p>Очікування українців щодо курсу гривні на найближчі три місяці погіршилися: індекс девальваційних очікувань виріс на 13,7 п. – до 129,3, наголошується в матеріалах Info Sapiens.</p>
      <p>Жовтневий показник індексу очікувань динаміки безробіття зріс на 0,5 п. – до 111,6, а індекс інфляційних очікувань – на 2,3 п., до 179,1.</p>
      <p>В цілому індекс поточного становища в жовтні виріс на 0,1 п. – до 88,1, в тому числі індекс поточного особистого матеріального становища знизився на 0,7 п. – до 82,6, свідчать дані дослідження.</p>
      <p>Крім того, в жовтні українці були більш схильні робити великі покупки: у порівнянні з вереснем індекс доцільності таких покупок виріс на 0,9 п. і встановився на позначці 93,7.</p>
      <p>За даними Держстату, індекс економічних очікувань в жовтні скоротився на 2,7 п. і склав 101,1. Зокрема, три його складових також показали зниження: індекс очікуваних змін особистого матеріального становища впав на 5,1 п. – до 92,8, індекс очікуваного розвитку економіки на найближчий рік – на 2,4 пункту, до 105,1, індекс очікувань розвитку економіки країни на найближчі п’ять років – на 0,6 п., до 105,3.</p>
      <p>Як повідомлялося, у вересні 2019 року індекс споживчих настроїв українців виріс на 1,9 п. в порівнянні з серпнем, досягнувши 97,5 за 200-бальною шкалою, тоді як рік тому цей показник був на рівні 62,6.</p>
    </article>
  </body>
</html>