<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/articles/taste_articles/260267/6-estiatoria-gia-fine-dining-stin-athina"/>
    <meta property="og:site_name" content="LiFO"/>
    <meta property="article:published_time" content="2019-11-23T14:11:00+00:00"/>
    <meta property="og:title" content="6 εστιατόρια για fine dining στην Αθήνα"/>
    <meta property="og:description" content="Αγαπημένες επιλογές για ξεχωριστές γαστρονομικές βραδιές"/>
  </head>
  <body>
    <article>
      <h1>6 εστιατόρια για fine dining στην Αθήνα</h1>
      <h2>Αγαπημένες επιλογές για ξεχωριστές γαστρονομικές βραδιές</h2>
      <address><time datetime="2019-11-23T14:11:00+00:00">23 Nov 2019, 14:11</time> by <a rel="author">LIFOTEAM</a></address>
      <h3>Sense Restaurant</h3>
      <p>
        <b>Μια εμπειρία γεύσης που αναδεικνύει στοιχεία του ελληνικού πολιτισμού.</b>
      </p>
      <p>Τι είναι αυτό που κάνει την Ελλάδα να ξεχωρίζει; Η Ιστορία, η γεύση, η ιδιοσυγκρασία των ανθρώπων. Όλα αυτά τα στοιχεία συγκεντρώνονται και αναδεικνύονται στην καλύτερη εκδοχή τους στο Sense Restaurant. Τοποθετημένο στο Roof - Top του ξενοδοχείου AthensWas, αυτό το κορυφαίο roof garden προσφέρει συγκλονιστική θέα στην Ακρόπολη, ένα γαστρονομικό concept βασισμένο στην ελληνική κουζίνα και μια αίσθηση φιλοξενίας που αντιπροσωπεύει τη χώρα μας.</p>
      <p>Ο σεφ Αλέξανδρος Χαραλαμπόπουλος και η ομάδα του εμπνέονται ένα μενού που αναδεικνύει την αγάπη αλλά και τη γνώση πάνω στη γαστρονομική παράδοση της Ελλάδας, παρουσιάζοντας εντυπωσιακά πιάτα μέσα από μια σύγχρονη και elegant προσέγγιση.</p>
      <p>Βασικό ρόλο σε κάθε συνταγή παίζει η ποιότητα των υλικών, τα οποία επιλέγονται με ιδιαίτερη προσοχή και συνδυάζονται με δημιουργικούς τρόπους για να σερβιριστούν αριστοτεχνικά. Η ανοιχτή κουζίνα σού επιτρέπει να δεις (ή μάλλον να χαζέψεις) τις τελευταίες πινελιές του σεφ πριν ολοκληρωθεί το πιάτο και να νιώσεις πως αυτό που θα γευτείς δημιουργήθηκε μόνο για σένα.</p>
      <p>Το πατατόψωμο με μπακαλιάρο πανέ, ο κόκορας με χυλοπιτάκι και το λαβράκι φρικασέ είναι κάποια από τα comfort πιάτα που θα δοκιμάσεις στο μεσημεριανό σου lunch break, ενώ ο βραδινός κατάλογος θα σε οδηγήσει σε μια γαστρονομική εμπειρία με συνταγές όπως η σφυρίδα μπιάνκο, ο λαχανοντολμάς μανιταριών και το αρνάκι με ιμάμ. Η εκλεκτή λίστα με ετικέτες από τον ελληνικό και διεθνή αμπελώνα θα συνοδεύσει το πιάτο σου ιδανικά, ενώ ο σομελιέ του Sense θα σου προτείνει το απόλυτο pairing για το γεύμα σου ή κάποια από τα signature cocktails που θα ολοκληρώσουν την εμπειρία σου.</p>
      <p>Ο χώρος, με τη χαλαρωτική ατμόσφαιρα στο εσωτερικό και τη μοναδική βεράντα, είναι σχεδιασμένος για να ταιριάζει στη φιλοσοφία του Sense, που δεν είναι άλλη από την ουσιαστική απόλαυση της γεύσης, με την οικειότητα της φιλοξενίας και τη μεταφυσική ενέργεια της Ιστορίας στο φόντο να σου παρουσιάζουν την ελληνική κουλτούρα στην πιο ολοκληρωμένη της μορφή.</p>
      <p><b>Sense Restaurant,</b> <i><b>Διονυσίου Αρεοπαγίτου 5, στο Roof - Top του ξενοδοχείου AthensWas, 210 9200240, <a href="http://www.senserestaurants.com/">www.senserestaurants.com</a>, FΒ: <a href="https://www.facebook.com/SenseRestaurants/">Sense Restaurants</a>, Instagram: <a href="https://www.instagram.com/sense_restaurants/">sense_restaurants</a></b></i></p>
      <h3>ΜΟΝΟ wine restaurant</h3>
      <p>
        <b>Gastroart δίπλα στη Μητρόπολη!</b>
      </p>
      <figure>
        <img src="https://www.lifo.gr/uploads/image/1570748/TASTE2.jpg"/>
      </figure>
      <p>Το wine restaurant του Μυτιληνιού σεφ Βασίλη Βασιλείου και της Γιαννιώτισσας γυναίκας του, της σομελιέ Γιώτας Βαμβακά, ερμηνεύει δημιουργικά την ελληνική μαγειρική παράδοση, εστιάζοντας στη γεύση.</p>
      <p>Η εποχικότητα της πρώτης ύλης και η διαχείρισή της είναι η πεμπτουσία του καλού φαγητού που έχει ένταση, αρμονία και ποιότητα. Στο ΜΟΝΟ πρωταγωνιστούν πιάτα με ταυτότητα, πειραγμένα και πολυσυλλεκτικά, στηριγμένα σε τοπικά προϊόντα από επιλεγμένες μικρές φάρμες που μιλάνε στον ουρανίσκο.</p>
      <p>Η σύγχρονη κουζίνα του λατρεύει την Ελλάδα και αγκαλιάζει την πολυπολιτισμικότητα, με εξωτικά στοιχεία. Εδώ θα βρείτε ευφάνταστα πιάτα με συστάσεις, αξιολογήσεις από καταξιωμένους οδηγούς και πολλαπλές βραβεύσεις που ενώνουν παρελθόν και παρόν, με αφετηρία τη Μεσόγειο.</p>
      <p>Με τη μαγειρική κληρονομιά του νησιού του και τις μνήμες από το οικογενειακό φαγητό του τόπου του, ο σεφ Βασίλης Βασιλείου πατάει σε ιστορικές συνταγές και τις πηγαίνει πάντα ένα βήμα παρακάτω, έχοντας ταξιδέψει και εκπαιδευτεί στη Λατινική Αμερική. Για το signature καλοκαιρινό του ριζότο, άλλωστε, έχουν γράψει και οι «New York Times»!</p>
      <p>Στη wine list του ΜΟΝΟ, που μπορείτε να διαβάσετε σαν ταξιδιωτικό κατάλογο, θα βρείτε 160 ελληνικά κρασιά διαλεγμένα ένα-ένα απ' όλες τις οινικές ζώνες της Ελλάδας και θα μάθετε τον παγκόσμιο αμπελώνα με ξεναγό τη Γιώτα. Θα σας τα εξηγήσει και θα σας τα ταιριάξει θαυμαστά με τα πιάτα, για αυθεντική εμπειρία.</p>
      <p>Αγαθά ελληνικά, κοπανιστή και καρίκι από την Τήνο, σαλάμι από τη Λευκάδα, φέτα από τη Λέσβο, χιώτικο μανταρίνι, τρυφερά κρέατα ωρίμανσης παραδοσιακής κτηνοτροφίας, Black Angus, ολόφρεσκοι αχινοί και ψάρια συνδυάζονται με την καινοτομία στις νέες τεχνικές και στις ύλες σε ένα μενού που αλλάζει δύο φορές τον χρόνο.</p>
      <p>Φέτος κάθε γεύμα μοιάζει με οικογενειακό τραπέζι. Τα πληθωρικά φαγητά του Βασίλη στήνονται στη μέση για να τα μοιράζονται όλοι. Χαλαρό, φιλικό και προσιτό, με προσωποποιημένη, σπιτική περιποίηση και αισθητική '60s, το ΜΟΝΟ είναι έρωτας. Επίσης, είναι ιδανικό για εταιρικά γεύματα ή δείπνα στην πέτρινη σάλα με την πλακιώτικη αύρα που εξασφαλίζει ιδιωτικότητα, καθώς και για μεσημεριανές λύσεις στην καρδιά της Αθήνας, με ελαφρύ και πλήρες γεύμα.</p>
      <p>Extra Tip: Τα μισά και πλέον από τα 33 πιάτα του μενού είναι vegetarian και gluten-free.</p>
      <p><b>ΜΟΝΟ,</b> <i><b>Μπ. Παλαιολόγου 4Γ, πλατεία Μητρόπολης, 210 3226711, Τρ.-Κυρ. 13:00-1:00, <a href="http://www.monorestaurant.gr/">www.monorestaurant.gr</a>, info@monorestaurant.gr, FΒ: <a href="https://www.facebook.com/mono.restaurant/">Mono Restaurant</a>, Instagram: <a href="https://www.instagram.com/monorestaurant/">monorestaurant</a></b></i></p>
      <h3>Ventiri Roast House</h3>
      <p>
        <b>Νέα φιλoσοφία, νέο μενού, ίδια εμμονή στην ποιότητα.</b>
      </p>
      <figure>
        <img src="https://www.lifo.gr/uploads/image/1570746/TASTE3.jpg"/>
      </figure>
      <p>Το Ventiri το γνωρίζεις ως στέκι που απογειώνει τη γεύση του κρέατος. Οι κορυφαίες πρώτες ύλες, τα αριστοτεχνικά ψησίματα και οι πλούσιες μερίδες σε έχουν τραβήξει στην περιοχή του Χίλτον ουκ ολίγες φορές για οικογενειακές συναντήσεις, φιλικές εξόδους ή επαγγελματικά γεύματα. Τώρα, το γνωστό spot εμπλουτίζει την meat oriented φιλοσοφία για να προσφέρει με την ίδια εξαιρετική ποιότητα μια σειρά από πιάτα βασισμένα στην ελληνική κουζίνα και να σε εντυπωσιάσει με τις γευστικές δημιουργίες του. Ο χώρος, άνετος και φιλόξενος, είναι ιδανικός για κάθε σημαντική επαγγελματική ή προσωπική εκδήλωση που θέλετε να θυμάστε, σε ένα περιβάλλον που θυμίζει κήπο. Το εντυπωσιακό κελάρι με τα κρασιά στον κάτω χώρο αποτυπώνεται στην ενημερωμένη λίστα που θα συνοδεύσει το γευστικό ταξίδι στα διαφορετικά μέρη της Ελλάδας.</p>
      <p><b>Ventiri Roast House,</b> <b><i>Κωνσταντίνου Βεντήρη 5, Αθήνα, 210 7295491, FB: <a href="https://www.facebook.com/VentiriGrillHouse/">Ventiri Grill House</a>, Instagram: <a href="https://www.instagram.com/ventirigrillhouse/">ventirigrillhouse</a></i></b></p>
      <h3>Spit Jack Rotisserie</h3>
      <p>
        <b>Απόλαυση που γίνεται αστικός μύθος.</b>
      </p>
      <figure>
        <img src="https://www.lifo.gr/uploads/image/1570749/TASTE4.jpg"/>
      </figure>
      <p>Το Spit Jack είναι ένα όνομα πίσω από το οποίο κρύβονται διάφορες εικασίες (έως και αστικοί μύθοι). Όταν όμως βρεθείς εκεί, όλοι οι μύθοι καταρρέουν μπροστά στη θέα της σούβλας που γυρίζει και μαζί της παρασέρνει τις πάπιες ή τις πορκέτες που σε προσκαλούν σε μια έκρηξη καλής διάθεσης, σαν να ακούς από κάπου να σου φωνάζουν «surprise!». Αυτή η έκπληξη ξεδιπλώνεται step by step στη ροτισερί του Συντάγματος, καθώς οι γεύσεις παραβγαίνουν η μία την άλλη σε νοστιμιά και παρουσιάζονται σε ένα μενού που εντυπωσιάζει για τους δημιουργικούς συνδυασμούς των υλικών.</p>
      <p>Στο Spit Jack η μαστοριά του σουβλίσματος μετατρέπεται στην πιο εντυπωσιακή λούπα που δεν θα σε κάνει να βαρεθείς ποτέ! Η πάπια με Jack Daniel's, το ζουμερό κοτόπουλο και η πορκέτα με την τραγανή πέτσα αποτελούν τους πρωταγωνιστές του μενού (και της σούβλας), που συνδυάζονται με ιδιαίτερες σαλάτες και συνοδευτικά. Κάθε τόσο θα βρεις σιγομαγειρεμένο μοσχαρίσιο short rib που τελειώνει πολύ γρήγορα, γι' αυτό μην το χάσεις!</p>
      <p>Ζουμερές υφές, δυνατές γεύσεις, δημιουργικές συνταγές, συναντιούνται σε έναν χώρο όπου όλη η διαδικασία είναι ανοιχτή για να χαζέψεις, να λιγουρευτείς και να αποφασίσεις (με δυσκολία) τι θα διαλέξεις. Κι αφού διαλέξεις, οι γεμάτες γεύσεις θα σε καλωσορίσουν σε μια νέα φιλοσοφία της elegant rotisserie.</p>
      <p>Ο σχεδιασμός, που συνδυάζει urban στοιχεία Νέας Υόρκης με ρομαντικές λεπτομέρειες κεντρικής Ευρώπης, θα σε κερδίσει από την πρώτη στιγμή, ενώ η φιλική διάθεση των ανθρώπων θα σε κάνει να νιώσεις πως είσαι εκεί ακριβώς όπου θα ήθελες. All-day προορισμός για φανατικούς του είδους, το Spit Jack δημιουργεί τον δικό του αστικό μύθο στη γευστική σκηνή της Αθήνας!</p>
      <p><b>Spit Jack,</b> <i><b>Σκούφου 10, Αθήνα, 210 3316003, FΒ: <a href="https://www.facebook.com/Spitjack-153600058630504/">Spitjack</a>, Instagram: <a href="https://www.instagram.com/spitjack_rotisserie/">spitjack_rotisserie</a></b></i></p>
      <h3>Agora Select Restaurant</h3>
      <p>
        <b>Η ελληνική κουζίνα γίνεται μια γευστική έκπληξη.</b>
      </p>
      <figure>
        <img src="https://www.lifo.gr/uploads/image/1571517/agora_select.jpg"/>
      </figure>
      <p>Η ελληνική κουζίνα γίνεται πηγή έμπνευσης και τρόπος δημιουργίας σε μια γαστρονομική εμπειρία που έχει κατατάξει το Agora Select ως τόπο συνάντησης όσων αναζητούν ουσιαστικές γεύσεις στο κέντρο της Αθήνας. Ο χώρος ανακαινίστηκε πρόσφατα και φιλοξενεί κάθε στιγμή, στην οποία πρωταγωνιστεί σταθερά το καλό φαγητό. Η κασερόπιτα σε φύλλο καταΐφι και το μιλφέιγ μελιτζάνας με φρέσκια ντομάτα αποτελούν ιδανική εισαγωγή. Όσο για τις προτάσεις του κυρίως μενού, οι μπουκιές από στήθος κοτόπουλου με σάλτσα μουστάρδας και μέλι Κυθήρων, το ψητό φιλέτο σολομού σε σάλτσα αστακού με γαριδούλες και το T-bone γάλακτος σβησμένο με Jack Daniel's είναι στις must επιλογές. Καθημερινά τα πιάτα ημέρας αποτελούν μικρές γευστικές εκπλήξεις που θα σε ενθουσιάσουν. Άλλωστε, αυτό δεν είναι η ελληνική κουζίνα; Μια γευστική έκπληξη που το Agora Select γνωρίζει να στήνει πολύ καλά!</p>
      <p><b>Agora Select Restaurant,</b> <b><i>Κωνσταντίνου Βεντήρη 9, Αθήνα, 210 7252252, FΒ: <a href="https://www.facebook.com/agoraselect/">Agora Select Restaurant</a>, Instagram: <a href="https://www.instagram.com/agoraselect/">agoraselect</a></i></b></p>
      <h3>Agora Riviera</h3>
      <p>
        <b>Αξέχαστες ιδιωτικές και κοινωνικές στιγμές με θέα τη θάλασσα.</b>
      </p>
      <figure>
        <img src="https://www.lifo.gr/uploads/image/1570759/TASTE6.jpg"/>
      </figure>
      <p>Η γαστρονομία αποκτά κυκλαδίτικη αισθητική και συναντά στο Agora Riviera την ελληνική ψαροφαγική κουζίνα, παρουσιάζοντας εξαιρετικές γευστικές δημιουργίες. Φρέσκα αιγαιοπελαγίτικα ψάρια, γαρίδες Αμβρακικού, πολλές θαλασσινές σπεσιαλιτέ, προτάσεις vegetarian και vegan, αλλά και μια σειρά από επιλογές για όσους προτιμούν το κρέας είναι κάποια από τα πιάτα που θα απολαύσεις ακριβώς δίπλα στη θάλασσα, με τις ετικέτες κρασιών και ηδύποτων να συνοδεύουν το γεύμα σου. Στην καρδιά της αθηναϊκής Ριβιέρας, η ομάδα του Agora Riviera θα φιλοξενήσει κάθε στιγμή σου, μια χαλαρή έξοδο, ένα ρομαντικό δείπνο, μια επαγγελματική συνάντηση ή εταιρική εκδήλωση. Ο χώρος με τη θέα στο απέραντο γαλάζιο και στο υπέροχο ηλιοβασίλεμα είναι ιδανικός για να υποδεχτείς τους καλεσμένους σου στις πιο ξεχωριστές κοινωνικές στιγμές που θα γίνουν αξέχαστες προσωπικές αναμνήσεις. Η κυκλαδίτικη ατμόσφαιρα και η lounge μουσική ολοκληρώνουν την εμπειρία στο Agora Riviera που γίνεται προορισμός γεύσης όχι μόνο το καλοκαίρι αλλά και τον χειμώνα, προσφέροντας όλη τη νησιώτικη αισθητική σε ένα κλίμα θαλπωρής και ζεστασιάς γύρω από το τζάκι όλους τους χειμωνιάτικους μήνες.</p>
      <p><b>Agora Riviera,</b> <b><i>Ηλίου &amp; Ιούς, Βουλιαγμένη, 210 8961191, FΒ: <a href="https://www.facebook.com/agorariviera/">Agora Riviera Restaurant</a>, Instagram: <a href="https://www.instagram.com/agorariviera/">agorariviera</a></i></b></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/articles/taste_articles/255673/i-nea-cookoovaya-dokimasame-to-ananeomeno-menoy-toy-agapimenoy-athinaikoy-estiatorioy"/>
        <a href="https://www.lifo.gr/articles/athens_articles/255675/ta-palia-meri-stin-athina-poy-den-t-aggikse-o-xronos"/>
        <a href="https://www.lifo.gr/articles/taste_articles/254986/9-ethnik-magazia-poy-agapame-stin-athina"/>
      </related>
    </article>
  </body>
</html>