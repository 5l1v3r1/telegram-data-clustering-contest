<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%ce%b5%ce%bd%cf%82-%ce%ad%ce%ba%cf%84%ce%b1%ce%ba%cf%84%ce%b7-%ce%b5%cf%80%ce%af%cf%83%ce%ba%ce%b5%cf%88%ce%b7-%cf%84%ce%bf%cf%85-%ce%b1%ce%bd%cf%84%ce%b9%cf%80%cf%81%ce%bf%ce%ad%ce%b4%cf%81.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T14:40:20+00:00"/>
    <meta property="og:title" content="Πενς: Έκτακτη επίσκεψη του αντιπροέδρου των ΗΠΑ στο Ιράκ"/>
    <meta property="og:description" content="Εκτός προγράμματος επίσκεψη στο Ιράκ πραγματοποιεί ο αντιπρόεδρος των ΗΠΑ, Μάικ Πενς,λόγω του τεταμένου πολιτικού και κοινωνικού κλίματος στη χώρα της Ασίας."/>
  </head>
  <body>
    <article>
      <h1>Πενς: Έκτακτη επίσκεψη του αντιπροέδρου των ΗΠΑ στο Ιράκ</h1>
      <address>
        <time datetime="2019-11-23T14:40:20+00:00">23 Nov 2019, 14:40</time>
      </address>
      <p>
        <b>Εκτός</b>
        <b> προγράμματος επίσκεψη στο Ιράκ πραγματοποιεί ο αντιπρόεδρος των ΗΠΑ, Μάικ Πενς,λόγω του τεταμένου πολιτικού και κοινωνικού κλίματος στη χώρα της Ασίας.</b>
      </p>
      <p>Έκτακτη επίσκεψη στο Ιράκ πραγματοποιεί ο αντιπρόεδρος των ΗΠΑ, Μάικ Πενς, ο οποίος αφίχθηκε το πρωί του Σαββάτου στην αεροπορική βάση «Αλ Ασάντ».</p>
      <p>Σύμφωνα με το πρακτορείο ειδήσεων AFP, ο υψηλόβαθμος αξιωματούχος της αμερικανικής κυβέρνησης είχε τηλεφωνική επικοινωνία με τον πρωθυπουργό του Ιράκ, Αντέλ Αμπντούλ Μάχντι.</p>
      <p>«Δεν θα υπάρξει συνάντηση. Είχαν τηλεφωνική συνομιλία» δήλωσε ανώνυμη πηγή, μιλώντας στο διεθνές πρακτορείο.<br/>Μέχρι στιγμής, ο λόγος επίσκεψης του Πενς στην ασιατική χώρα είναι αδιευκρίνιστος.</p>
      <p>Υπενθυμίζεται ότι πριν από περίπου έναν χρόνο, αντίστοιχη επίσκεψη είχε πραγματοποιήσει και ο πρόεδρος των ΗΠΑ, Ντόναλντ Τραμπ.</p>
      <p>Σε κάθε περίπτωση, η άφιξη του Πενς στο Ιράκ συμπίπτει με μία ιδιαιτέρως τεταμένη κατάσταση, δεδομένων των μαζικών αντικυβερνητικών διαδηλώσεων, οι οποίες ξέσπασαν στις αρχές Οκτωβρίου.</p>
      <p>Οι διαδηλωτές ζητούν την παραίτηση της κυβέρνησης, την υλοποίηση ριζικών οικονομικών μεταρρυθμίσεων, τη βελτίωση της συνθηκών διαβίωσης και την αύξηση των μισθών.</p>
      <p>Μάλιστα, ο Λευκός Οίκος έχει καλέσει την ιρακινή κυβέρνηση να προβεί σε πρόωρες εκλογές και να σταματήσει τη βία εναντίον των πολιτών.</p>
    </article>
  </body>
</html>