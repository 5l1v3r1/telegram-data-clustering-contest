<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/23/sadik-dosao-sam-u-partizan-da-postanem-igrac-nase-vreme-tek-dolazi/"/>
    <meta property="og:site_name" content="Sportska centrala"/>
    <meta property="article:published_time" content="2019-11-23T14:00:18+00:00"/>
    <meta property="og:title" content="Sadik: Došao sam u Partizan da postanem igrač, naše vreme tek dolazi"/>
    <meta property="og:description" content="Partizan je savladao Javor rezultatom 6:2 u Linglong Super ligi Srbije, a junak susreta bio je Umar Sadik, koji je postigao tri gola. Napadač iz Nigerije je za klupski sajt prokomentarisao meč sa klubom iz Ivanjice. – Bilo je izuzetno teško za igru posebno u prvom poluvremenu jer ne samo da je bilo hladno već […]"/>
  </head>
  <body>
    <article>
      <h1>Sadik: Došao sam u Partizan da postanem igrač, naše vreme tek dolazi</h1>
      <address><time datetime="2019-11-23T14:00:18+00:00">23 Nov 2019, 14:00</time> by <a rel="author">Milos</a></address>
      <p>Partizan je savladao Javor rezultatom 6:2 u Linglong Super ligi Srbije, a junak susreta bio je Umar Sadik, koji je postigao tri gola.</p>
      <p>Napadač iz Nigerije je za klupski sajt prokomentarisao meč sa klubom iz Ivanjice.</p>
      <p>– <b>Bilo je izuzetno teško za igru posebno u prvom poluvremenu jer ne samo da je bilo hladno već je i vetar duvao u drugom pravcu i nosio nam loptu u kontra smeru. Tako nas je i iznenadio gol Javora u drugom minutu igre, ali naša sreća je da smo mi pod broj jedan ekipe koja ima karakter i koju ovakvi golovi ne preseku, a drugo što je ekipa Javora igrala otvoreno i ofanzivno i samim tim smo i mi mogli da realizujemo naše šanse</b>, rekao je Sadik za klupski sajt.</p>
      <p>Visoki fudbaler je sa tri gola postao prvi strelac lige, zajedno sa Nikolom Petkovićem iz Javora. Sadik se zahvaljuje treneru Savi Miloševiću na strpljenju sa njim.</p>
      <p>– <b>Kad sam dolazio u klub rekao sam da sam ovde došao da postanem igrač. Stoga sam zahvalan ekipi i pre svega šefu Miloševiću što za mene imaju strpljenja i što mi uvek iznova daju šansu. Šef dosta priča sa mnom i uvek mi ukaže kada treba nešto da popravim. Znam da nekada učinak nije sto posto u odnosu na broj šansi, ali i to će se popraviti vremenom. Mene je Partizan preporodio i sve dugujem njemu.</b></p>
      <p>Partizan očekuje utakmica u Ligi Evrope prptiv AZ Alkmara u Hagu, koja je na programu u četvrtak, 28. novembra u 18.55 časova. Crno-belima je neophodna pobeda da bi ostali u igri za plasman u narednu fazu takmičenja.</p>
      <p>– <b>Az je ozbiljna ekipa koja je pokazala izuzetan kvalitet u Ligi Evrope. Žao mi je što je rezultat u Beogradu bio 2:2 jer bi nam pobeda u mnogome olakšala posao. Ipak, to je fudbal. Biće izuzetno teško, ali mi se već sada psihički pripremamo jer znamo da bismo pobedom bili na korak ka proleću u Evropi. Da li to stvari pritisak? Svakako sa jedne strane, ali sa druge strane i kod nas lično podiže lestvicu više. Ovaj tim je mnogo napredovao i mislim da naše vreme tek dolazi</b>, dodao je Umar Sadik.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/23/partizan-pronasao-napadaca/"/>
        <a href="https://www.sportskacentrala.com/2019/11/22/milosevic-prvi-put-me-je-sramota-sto-sam-trener-ove-ekipe/"/>
        <a href="https://www.sportskacentrala.com/2019/11/22/javor-posecen-u-humskoj-sledi-ispit-u-hagu-video/"/>
        <a href="https://www.sportskacentrala.com/2019/11/22/goleada-u-humskoj-partizan-vodi-suma-promasio-penal-video/"/>
        <a href="https://www.sportskacentrala.com/2019/11/22/live-partizan-javor-2/"/>
        <a href="https://www.sportskacentrala.com/2019/11/22/partizan-ima-keca-u-rukavu-vezista-se-vraca-u-humsku/"/>
        <a href="https://www.sportskacentrala.com/2019/11/21/milosevic-o-javoru-transferu-pavlovica-rajkovicu/"/>
        <a href="https://www.sportskacentrala.com/2019/11/21/partizan-prodao-pavlovica/"/>
        <a href="https://www.sportskacentrala.com/2019/11/18/najveci-transfer-partizana-u-21-veku-strahinja-pavlovic-uskoro-knez/"/>
      </related>
    </article>
  </body>
</html>