<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/fiul-fostului-vicepremier-gabriel-oprea-s-a-insurat-primele-imagini-de-la-cununia-civila-20097922"/>
    <meta property="og:site_name" content="Cancan.ro"/>
    <meta property="article:published_time" content="2019-11-23T14:54:33+00:00"/>
    <meta property="og:title" content="Fiul fostului vicepremier Gabriel Oprea s-a însurat. Primele imagini de la cununia civilă"/>
    <meta property="og:description" content="Bucurie mare în familia fostului vicepremier Gabriel Oprea, fiul acestuia, Gabriel Oprea Jr., s-a căsătorit civil cu iubita lui, Davida, o brunetă"/>
  </head>
  <body>
    <article>
      <h1>Fiul fostului vicepremier Gabriel Oprea s-a însurat. Primele imagini de la cununia civilă</h1>
      <address><time datetime="2019-11-23T14:54:33+00:00">23 Nov 2019, 14:54</time> by <a rel="author">Loredana T.</a></address>
      <p>
        <b>Bucurie mare în familia fostului vicepremier Gabriel Oprea, fiul acestuia, Gabriel Oprea Jr., s-a căsătorit civil cu iubita lui, Davida, o brunetă frumoasă care l-a făcut pe tânărul de doar 23 de ani s-o ducă în faţa ofiţerului de la Starea Civilă.</b>
      </p>
      <p>Aşa cum v-am dezvăluit <b><a href="https://www.cancan.ro/se-anunta-cea-mai-fastuoasa-nunta-din-romania-juniorul-lui-gabi-oprea-se-insoara-cu-fiica-unui-mosier-putred-de-bogat-20095137">AICI</a></b>, în urmă cu câteva zile, cei doi au depus, în secret, actele, iar cununia a avut loc într-un cadru restrâns, alături de familii și, bineînțeles, de prietenii foarte apropiați. Tânăra a ales o rochie lungă, albă, mulată, care i-a scos în evidenţă formele voluptoase. Pantofi transparenţi şi accesoriul de pe cap au completat perfect ţinuta purtată într-una din cele mai importante zile din viaţa ei. Mirele, Gabi Oprea Jr. a optat pentru un costum negru, cu vestă şi papion în aceeaşi nuanţă.</p>
      <figure>
        <img src="https://www.cancan.ro/wp-content/uploads/2019/11/5-11.jpg"/>
      </figure>
      <p>Gabriel Oprea Jr (23 de ani) și Davida Elena Androne (24 de ani) s-au… reîntâlnit în urmă cu aproximativ șase luni, la o zi de naştere, petrecerea având loc într-un club de ”fițe” din București. Cei doi se cunoşteau de dinainte, au fost colegi de şcoală, doar că au învățat în clase diferite.</p>
      <p>Amintirile comune au ieșit la suprafață, evident, iar sursele <b><a href="https://www.cancan.ro/">CANCAN.RO, site-ul nr. 1 din România</a></b>, dezvăluiau că fiul fostului vicepremier și frumoasa brunetă au făcut abstracție de toți cei din jur, fiind complet absorbiți unul de celălalt. Cei doi au stat de vorbă, pe o canapea din respectivul club, nu mai puțin de opt ore. (Citeşte <b><a href="https://www.cancan.ro/se-anunta-cea-mai-fastuoasa-nunta-din-romania-juniorul-lui-gabi-oprea-se-insoara-cu-fiica-unui-mosier-putred-de-bogat-20095137">AICI</a></b> toate detaliile poveştii de iubire dintre cei doi)</p>
      <p>Viitoarea soție a lui Gabriel Oprea Jr. provine dintr-o familie cu posibilități materiale impresionante. Tatăl său este considerat, de mulți ani, un apropiat al multor oameni ”grei” din fotbalul românesc și deține mai multe terenuri. Sursele <b><a href="https://www.cancan.ro/">CANCAN.RO, site-ul nr. 1 din România</a></b>, spun că tatăl Davidei are ”conexiuni” la nivel înalt și este mai mult ca sigur că – după cununia desfășurată în cadru restrâns – va urma o nuntă… fastuoasă.</p>
    </article>
  </body>
</html>