<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/gazdasag/20191120-megvan-milyen-aranyban-vannak-nok-vilag-bankjegye.html"/>
    <meta property="og:site_name" content="Origo"/>
    <meta property="article:published_time" content="2019-11-23T14:30:00+00:00"/>
    <meta property="og:title" content="Kiderült, hogy milyen arányban szerepelnek nők a világ bankjegyein"/>
    <meta property="og:description" content="Meglepő bankjegyek a világ minden tájáról."/>
  </head>
  <body>
    <article>
      <h1>Kiderült, hogy milyen arányban szerepelnek nők a világ bankjegyein</h1>
      <address><time datetime="2019-11-23T14:30:00+00:00">23 Nov 2019, 14:30</time> by <a rel="author">Origo</a></address>
      <p>
        <b>A nagy egészhez képest, viszonylag csekély arányban vannak nőalakok a világ bankjegyein. A <a href="https://qz.com/1699557/where-are-the-women-on-the-worlds-banknotes/">Quartz</a> összeállításából kiderül, igen vegyes képet mutat az is, hogy a híressé vált és bankjegyre került nőalakok miről is váltak ismertté - meg fog lepődni!</b>
      </p>
      <p>A Quartz - képletesen szólva, valójában a hivatalos jegybanki információkra támaszkodva - fogta a világ 75 legnagyobb gazdaságának összesen 622 bankjegyét, és megvizsgálta, ebben a mintában milyen arányban reprezentáltak a nők. Maga a minta egyébként átfogónak tekinthető, mivel az elemzésbe a bankóikon keresztül bevont országok a világ GDP-jének közel 97 százalékát adják. Persze a forgalomban lévő címletek variációi, darabszámai és ezáltal előfordulási gyakorisága között óriási különbségek vannak, ezt a tényezőt azoban tudatosan figyelmen kívül hagyták az elemzők, és minden, hatályos fizetőeszköznek számító bankjegyet egyenértékűen vettek figyelembe.</p>
      <figure>
        <img src="https://cdn.nwmgroups.hu/s/img/i/1911/20191120sweden-announces-date-for-new.jpg?w=644&amp;h=429"/>
        <figcaption>Svéd bankjegyek<cite>Forrás: Anadolu Agency/2015 Anadolu Agency/Swedish Central Bank</cite></figcaption>
      </figure>
      <h3>Mutatjuk, milyen következtetések adódtak a vizsgálatból!</h3>
      <p>Először is, a címletek közel 40 százaléka nem tartalmazott emberábrázolást. Például a közös európai pénz, az euró bankjegyei elsősorban a kontinens építészeti remekeit helyezik középpontba, és nem a személyeket. A vizsgálatba bevont, papír alapú címletek valamennyivel több mint 60 százaléka - 405 bankjegy - legalább 1 embert ábrázolt, ideértve azokat a megjelenítéseket is, amikor a bankón egy híres személy emlékművéről készült kép látható. Ezen belül 81 olyan bankjegyet találtak, amely legalább 1 nőt ábrázol.</p>
      <aside>S hogy kik szerepelnek nőként a világ bankjegyein?</aside>
      <p>A kérdés nem is olyan egyszerű, mert sok nőalak nem egy konkrét személy, hanem általános figura egyes címleteken. Például gyapotszedő asszony Angolában, egy kanadai tudós, vagy épp indonéz táncosnők egy csoportja. S van néhány olyan, amely egy-egy nemzet identitása szempontjából fontos, szimbolikus nőalak. Ilyen például Hibernia, aki a <i>Bank of Ireland</i> által kibocsátotta bankjegyeken Észak-Írországot jelképezi.</p>
      <p>Ha ezeket az ábrázolásokat figyelmen kívül hagyjuk, 52 bankón összesen 59 nő portréjával találkozni. Érdekes arány az is, hogy az egyetlen konkrét személyt ábrázoló bankjegyeknek csupán 12 százalékán van egy bizonyos nő, míg 84 százaléka konkrét férfialakot mutat.</p>
      <p>Az is biztos, hogy a bankókon ábrázolt konkrét nőalakok életük során igen változatos foglalkozásokat, tevékenységeket űztek illetve folytattak.<br/><mark>Van közöttük harcos gerillaparancsnok, hajótulajdonos és volt államfő is.</mark></p>
      <p>A legtöbb közülük költő vagy író volt. 16 bankjegyen női író látható, mint például Astrid Lindren Svédországban, vagy Jane Austin a briteknél.</p>
      <aside>A női híresség, aki kétség kívül mindent visz, már ha bankjegyeken való megjelenésről van szó, nem más, mint II. Erzsébet brit királynő,</aside>
      <p>aki toronymagasan vezet minden, ebből a kis vizsgálatból kinyerhető statisztikát. Például arcképével 8 különböző bankón, 4 különböző országban lehet találkozni.</p>
      <figure>
        <img src="https://cdn.nwmgroups.hu/s/img/i/1806/20180608ii-erzsebet-kiralyno-queen-elizabeth.jpg?w=644&amp;h=427"/>
        <figcaption>II. Erzsébet brit királynő több mint nyolc különböző címleten látható a világ bankjegyforgalmában<cite>Forrás: AFP/Yui Mok</cite></figcaption>
      </figure>
      <aside>S hogy mely országok bankjegyein fordul elő a legtöbb nőábrázolás?</aside>
      <p>Talán meglepő, de ebben Ausztrália vezet: ez az egyetlen ország, ahol jelenleg minden, forgalomban lévő bankjegyen látni nőalakot. A skandináv államok szintén elől vannak ezen a téren, a dánoknál például a bankók 60 százalékán látni asszonyokat, Svédországban az arány nagyjából 50 százalék.</p>
      <p>
        <i>
          <b>S hogy milyen ismert nők kerültek fel bankjegyekre? Lapozzon a cikk következő oldalára, mutatunk több mint 40, híres, illetve kiemelkedő nőt, aki felkerült valamely ország bankójára!</b>
        </i>
      </p>
      <table bordered="">
        <tr>
          <td align="center">Előző</td>
          <td align="center">1</td>
          <td align="center">
            <a href="https://www.origo.hu/gazdasag/20191120-megvan-milyen-aranyban-vannak-nok-vilag-bankjegye.html?pIdx=1">2</a>
          </td>
          <td align="center">
            <a href="https://www.origo.hu/gazdasag/20191120-megvan-milyen-aranyban-vannak-nok-vilag-bankjegye.html?pIdx=1">Következő</a>
          </td>
        </tr>
      </table>
    </article>
  </body>
</html>