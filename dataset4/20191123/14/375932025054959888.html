<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/kozelet/jog/a-birosagok-kotelesek-lesznek-a-kuria-jogertelmezeset-kovetni-1887267/"/>
    <meta property="og:site_name" content="Világgazdaság"/>
    <meta property="article:published_time" content="2019-11-23T14:53:00+00:00"/>
    <meta property="og:title" content="A bíróságok kötelesek lesznek a Kúria jogértelmezését követni"/>
    <meta property="og:description" content="Varaga Judit szerint ugyanakkor ez nem sérti az ítélkező bírók személyes függetlenségét."/>
  </head>
  <body>
    <article>
      <h1>A bíróságok kötelesek lesznek a Kúria jogértelmezését követni</h1>
      <address><time datetime="2019-11-23T14:53:00+00:00">23 Nov 2019, 14:53</time> by <a rel="author">MTI</a></address>
      <p>A bíróságok kötelesek lesznek a Kúria jogértelmezését követni az Igazságügyi Minisztérium törvényjavaslata értelmében, ugyanakkor ez nem sérti az ítélkező bírók személyes függetlenségét – mondta az igazságügy-miniszter szombaton Budapesten, a magyar ügyvédek napján tartott ünnepségen.</p>
      <figure>
        <img src="https://www.vg.hu/wp-content/uploads/2018/11/shutterstock565647019.jpg"/>
        <figcaption>Fotó: Shutterstock</figcaption>
      </figure>
      <p>Varga Judit hozzátette: „Az egyes törvényeknek az egyfokú járási hivatali eljárások megteremtésével összefüggő módosításáról” szóló törvényjavaslat ennek érdekében teszi lehetővé az eltérést a Kúria jogértelmezésétől, ha az az ügy körülményei vagy az alaptörvénnyel való összhang érdekében szükséges. „Nem osztom azok aggodalmát, akik az ítélkezés függetlenségének csorbítását látják abban, hogy a bírónak indokolnia kell, miért tér el a Kúria ismert gyakorlatától, miért teszi félre az élő jogot” – fogalmazott.</p>
    </article>
  </body>
</html>