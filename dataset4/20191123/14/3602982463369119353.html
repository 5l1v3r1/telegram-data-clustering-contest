<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/golf/luiten-slaat-ballen-lekker-weg-dubai-en-komt-top-20-binnen/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T14:04:53+00:00"/>
    <meta property="og:title" content="Luiten slaat de ballen lekker weg in Dubai en komt top-20 binnen"/>
    <meta property="og:description" content="Joost Luiten is na een matige start aan een opmars bezig bij het slottoernooi van de Europese Tour in Dubai. De 33-jarige Rotterdammer legde zijn 3e ronde op de banen van de Jumeirah Golf Estates af in 68 slagen, 4 onder het baangemiddelde.  Luiten klom door die score 12 plaatsen en is nu gedeeld 20ste…"/>
  </head>
  <body>
    <article>
      <h1>Luiten slaat de ballen lekker weg in Dubai en komt top-20 binnen</h1>
      <address><time datetime="2019-11-23T14:04:53+00:00">23 Nov 2019, 14:04</time> by <a rel="author">https://www.facebook.com/SjorsTanis1</a></address>
      <p>
        <b>Joost Luiten is na een matige start aan een opmars bezig bij het slottoernooi van de Europese Tour in Dubai. De 33-jarige Rotterdammer legde zijn 3e ronde op de banen van de Jumeirah Golf Estates af in 68 slagen, 4 onder het baangemiddelde. </b>
      </p>
      <p>Luiten klom door die score 12 plaatsen en is nu gedeeld 20ste bij het bijzonder lucratieve evenement.<br/><br/><b>Gestaag klimmen</b><br/>Hij begon het toernooi donderdag met een ronde van 74 slagen, gevolgd door een verbetering naar 71. Hij kwam zaterdag tot 5 birdies tegen 1 bogey. Zijn totaal is nu 213 slagen. De Fransman Mike Lorenzo-Vera gaat nog steeds aan de leiding, maar hij moet de koppositie nu wel delen met de Spanjaard Jon Rahm die voor zijn 3e ronde slechts 66 slagen nodig had. Lorenzo-Vera sloeg 3 keer meer. Beiden staan op 201 slagen. De Noord-Ier Rory McIlroy klom naar de 3e plaats (203) dankzij een ronde van 65 slagen.<br/><br/>Het Tour Championship heeft een prijzenpot van 8 miljoen dollar, waarvan 3 miljoen (omgerekend 2,7 miljoen euro) naar de winnaar gaat.</p>
    </article>
  </body>
</html>