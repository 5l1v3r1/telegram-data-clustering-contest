<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904872/anderlecht-kan-komende-weken-weer-sterker-worden-trebel-en-nasri-keren-terug-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-23T14:29:00+00:00"/>
    <meta property="og:title" content="Anderlecht kan komende weken weer sterker worden: 'Trebel en Nasri keren terug'"/>
    <meta property="og:description" content="Het gaat RSC Anderlecht de laatste weken weer voor de wind. Na een vijftien op eenentwintig is de hoop op Play-Off 1 flink aangewakkerd, al is de achterstand op de top-zes nog aanzienlijk. Vanuit de ziekenboeg krijgt RSCA nu wat extra goed nieuws."/>
  </head>
  <body>
    <article>
      <h1>Anderlecht kan komende weken weer sterker worden: 'Trebel en Nasri keren terug'</h1>
      <address>
        <time datetime="2019-11-23T14:29:00+00:00">23 Nov 2019, 14:29</time>
      </address>
      <p>
        <b>Het gaat RSC Anderlecht de laatste weken weer voor de wind. Na een vijftien op eenentwintig is de hoop op Play-Off 1 flink aangewakkerd, al is de achterstand op de top-zes nog aanzienlijk. Vanuit de ziekenboeg krijgt RSCA nu wat extra goed nieuws.</b>
      </p>
      <p><i>La Capitale </i>weet namelijk dat zowel Adrien Trebel als Samir Nasri licht zien aan het einde van de blessuretunnel. Beide middenvelder zouden de groepstraining deze maandag kunnen hervatten. Of het duel tegen KV Oostende van komend weekend haalbaar is, is voorlopig nog even afwachten. De revalidatie gaat alvast wel de goede kant uit.</p>
      <aside>Lees meer<br/><a href="https://www.voetbalprimeur.be/nieuws/904865/roofe-weet-waarom-anderlecht-nu-plots-w-l-de-punten-pakt-een-kwestie-van-tijd-.html?itm_source=www.voetbalprimeur.be&amp;itm_medium=highlighted-content">Roofe weet waarom Anderlecht nu plots w√©l de punten pakt: "Een kwestie van tijd"</a></aside>
      <p>Frank Vercauteren zal de ervaring van de twee Fransen graag zien komen, aangezien hij de laatste weken telkens moet uitpakken met een piepjong elftal. Trebel kent een vreemd seizoen bij Anderlecht. In het begin werd hij straal genegeerd door toen nog speler-trainer Vincent Kompany. Onder Vercauteren kwam Trebel dan toch in het elftal, maar net dan blesseerde hij zich.</p>
      <p>Ook Nasri kreeg deze jaargang al af te rekenen met wat blessureleed. De Franse spelmaker kwam al met fysieke beslommeringen toe op Anderlecht en viel begin oktober definitief uit. Sindsdien verscheen Nasri niet meer op het veld bij <i>paars-wit. </i>In tussentijd werd hij zelfs al <a href="https://www.voetbalprimeur.be/nieuws/902288/-nasri-woont-wedstrijd-in-qatar-bij-en-wakkert-zo-geruchtenmolen-aan-.html?utm_source=doorlink&amp;utm_medium=doorlink&amp;utm_campaign=%2F">in verband gebracht met een vertrek.</a></p>
    </article>
  </body>
</html>