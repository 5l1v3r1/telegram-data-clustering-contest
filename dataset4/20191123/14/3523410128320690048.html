<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641586/%D8%A7%D8%AA%D8%B5%D8%A7%D9%84-%D8%A7%DB%8C%D9%86%D8%AA%D8%B1%D9%86%D8%AA-%D8%AF%D8%B1-%DA%A9%D8%B4%D9%88%D8%B1-%D8%A8%D9%87-33-%D8%AF%D8%B1%D8%B5%D8%AF-%D8%B1%D8%B3%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T14:58:00+00:00"/>
    <meta property="og:title" content="اتصال اینترنت در کشور به 33 درصد رسید"/>
    <meta property="og:description" content="سایت نت بلاکس که رصد دسترسی به اینترنت را در دنیا بررسی می‌کند، در پایش لحظه‌ای خود اعلام کرد دسترسی ایران به اینترنت به 33 درصد رسیده..."/>
  </head>
  <body>
    <article>
      <h1>
        <a href="https://www.bultannews.com/fa/news/641586/%D8%A7%D8%AA%D8%B5%D8%A7%D9%84-%D8%A7%DB%8C%D9%86%D8%AA%D8%B1%D9%86%D8%AA-%D8%AF%D8%B1-%DA%A9%D8%B4%D9%88%D8%B1-%D8%A8%D9%87-33-%D8%AF%D8%B1%D8%B5%D8%AF-%D8%B1%D8%B3%DB%8C%D8%AF">اتصال اینترنت در کشور به 33 درصد رسید</a>
      </h1>
      <h2>سایت نت بلاکس که رصد دسترسی به اینترنت را در دنیا بررسی می‌کند، در پایش لحظه‌ای خود اعلام کرد دسترسی ایران به اینترنت به 33 درصد رسیده...</h2>
      <address><time datetime="2019-11-23T14:58:00+00:00">23 Nov 2019, 14:58</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، سایت نت بلاکس که رصد دسترسی به اینترنت را در دنیا بررسی می‌کند، در پایش لحظه‌ای خود اعلام کرد دسترسی ایران به اینترنت به ۲۲ درصد رسیده و شهرهایی مانند تهران، تبریز، اصفهان، کرمان، شیراز و... به شکل محدود اینترنت دارند.</p>
      <p>بر اساس گزارش این سایت، نخستین قطعی‌های اینترنت بین‌الملل در ایران از روز شنبه در شهرهای تهران، مشهد و شیراز گزارش شد و پس از آن شهرهای دیگر نیز این محدودیت را تجربه کردند. در روزهای ابتدایی قطعی اینترنت، حدود ۵ تا ۶درصد کاربران ایرانی به اینترنت جهانی متصل بودند.</p>
      <p>اما آمار تازه‌ای که در این سایت منتشر شده، نشان می‌دهد همانطور که مسئولین وعده دادند، روند اتصال به اینترنت جهانی، شهر به شهر انجام خواهد شد.</p>
      <p>بر اساس تصویری که در این سایت منتشر شده، نقاط روشن روی نقشه از اتصال شهرها به شکل محدود به اینترنت خبر می‌دهد. شهرهایی مانند تهران، تبریز، اصفهان، کرمان، شیراز، زاهدان، بیرجند و مشهد به شکل محدود به اینترنت متصل شده‌اند.</p>
      <p>در تاریخ ۱۴ تا ۱۶ نوامبر (۲۳ تا ۲۵ آبان) بر اساس داده‌های شبکه realtime اتصال به اینترنت در کشور هفت درصد بوده که در روز هفدهم نوامبر میانگین آن به ۵ درصد رسیده است. درصد اتصال اینترنت در ۱۹ نوامبر ۴ درصد و ۲۱ نوامبر (۳۰ آبان) هشت درصد بوده است.</p>
      <p>آخرین آمار این سایت که به شکل آنلاین دسترسی کشورها به اینترنت در کل جهان را رصد می‌کند نشان می‌دهد که اکنون میزان اتصال به اینترنت جهانی به 33 درصد افزایش یافته است.</p>
    </article>
  </body>
</html>