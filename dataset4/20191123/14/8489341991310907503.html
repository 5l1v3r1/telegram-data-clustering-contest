<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806860/%D9%85%D8%B1%D8%AF%D9%85-%D9%86%D9%82%D8%B7%D9%87-%D8%A7%D8%AA%DA%A9%D8%A7%DB%8C-%D8%A8%D8%A7%D9%86%DA%A9-%D9%85%D8%B1%DA%A9%D8%B2%DB%8C-%D8%A8%D8%B1%D8%A7%DB%8C-%D8%B3%D8%A7%D9%85%D8%A7%D9%86%D8%AF%D9%87%DB%8C-%D8%A7%D9%82%D8%AA%D8%B5%D8%A7%D8%AF-%D9%87%D8%B3%D8%AA%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-23T14:05:00+00:00"/>
    <meta property="og:title" content="رئیس کل بانک مرکزی: مردم نقطه اتکای بانک مرکزی برای ساماندهی اقتصاد هستند"/>
    <meta property="og:description" content="رئیس کل بانک مرکزی طی یادداشتی نوشت: مردم عزیز ایران که همواره نقطه اتکای بانک مرکزی و نیز دولت در ساماندهی وضعیت اقتصادی کشور بوده اند همچنان نقطه اتکای بنده در عمل به تعهدات بانک مرکزی بوده و خواهند بود."/>
  </head>
  <body>
    <article>
      <h1>رئیس کل بانک مرکزی: مردم نقطه اتکای بانک مرکزی برای ساماندهی اقتصاد هستند</h1>
      <h2>رئیس کل بانک مرکزی طی یادداشتی نوشت: مردم عزیز ایران که همواره نقطه اتکای بانک مرکزی و نیز دولت در ساماندهی وضعیت اقتصادی کشور بوده اند همچنان نقطه اتکای بنده در عمل به تعهدات بانک مرکزی بوده و خواهند بود.</h2>
      <address>
        <time datetime="2019-11-23T14:05:00+00:00">23 Nov 2019, 14:05</time>
      </address>
      <p>به گزارش گروه اقتصادی خبرگزاری دانشجو، رئیس کل بانک مرکزی طی یادداشتی در صفحه شخصی خود در فضای مجازی نوشت:<br/><br/>در یک هفته گذشته نوسانات بازار ارز که از قبل پیش بینی می‌شد و در دو نوشته قبلی خود اشاره کرده بودم نگرانی‌هایی را برای مردم عزیز پیش آورد. این نگرانی‌ها بیشتر از آنچه ریشه در متغیر‌های واقعی اقتصاد داشته باشد ناشی از تحلیل‌های اشتباه و بدون آگاهی از وضعیت بانک مرکزی و قدرت بازارسازی آن بوده است. آنچه که در شرایط امروز کشور توجه به آن لازم است تکیه بر منطق علمی اقتصاد، جلوگیری از بروز التهابات ناشی از تغییر انتظارات و نیز تلاش برای حرکت به سوی تداوم ثبات اقتصادی است. مردم عزیز ایران که همواره نقطه اتکای بانک مرکزی و نیز دولت در ساماندهی وضعیت اقتصادی کشور بوده اند همچنان نقطه اتکای بنده در عمل به تعهدات بانک مرکزی بوده و خواهند بود. قطعا ملت بزرگ ایران با استعانت از خداوند متعال از این برهه سخت و حساس نیز عبور خواهد کرد.</p>
    </article>
  </body>
</html>