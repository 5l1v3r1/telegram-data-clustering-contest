<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/23/to-juz-prawie-epidemia-rekordowa-liczba-przypadkow-odry-w-polsce-wzrost-o-700-procent/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-23T14:35:59+00:00"/>
    <meta property="og:title" content="To już prawie epidemia! Rekordowa liczba przypadków Odry w Polsce. „Wzrost o 700 procent”"/>
    <meta property="og:description" content="Od 1 stycznia do 15 listopada br. zanotowano w Polsce 1381 przypadków odry – wynika z meldunku Narodowego Instytutu Zdrowia Publicznego – Państwowego Zakładu Higieny. W tym samym okresie ubiegłego roku zarejestrowano 187 przypadków."/>
  </head>
  <body>
    <article>
      <h1>To już prawie epidemia! Rekordowa liczba przypadków Odry w Polsce. „Wzrost o 700 procent”</h1>
      <address><time datetime="2019-11-23T14:35:59+00:00">23 Nov 2019, 14:35</time> by <a rel="author" href="https://nczas.com/author/tw/" target="_blank">TW</a></address>
      <p>
        <b>Od 1 stycznia do 15 listopada br. zanotowano w Polsce 1381 przypadków odry – wynika z meldunku Narodowego Instytutu Zdrowia Publicznego – Państwowego Zakładu Higieny. W tym samym okresie ubiegłego roku zarejestrowano 187 przypadków.</b>
      </p>
      <p>W całym 2018 r. w Polsce było 339 przypadków odry, w 2017 r. – 63 – informuje Narodowy Instytut Zdrowia Publicznego – Państwowy Zakład Higieny.</p>
      <p>Odra to ostra wirusowa choroba zakaźna. Zakażenie szerzy się drogą kropelkową i przez bezpośrednią styczność z wydzieliną jamy nosowo-gardłowej chorej osoby. Objawy choroby to gorączka, mocny kaszel, wysypka plamisto-grudkowa, zapalenie spojówek, światłowstręt i nieżyt błony śluzowej nosa.</p>
      <p>Dość częste są powikłania po odrze. Lżejsze to na przykład zapalenie ucha środkowego i zakażenie żołądkowo-jelitowe, a poważniejsze – m.in. zapalenie opon mózgowo-rdzeniowych.</p>
      <p>Szczepienie jest jedynym znanym sposobem ochrony przed tą chorobą. Eksperci WHO uważają, że głównym powodem szerzenia się odry na świecie jest rozpowszechnienie w ostatnich latach nieprawdziwych informacji o niebezpieczeństwie i zbędności szczepień.</p>
      <p>Okres inkubacji odry trwa 9-14 dni. Grupy ryzyka to noworodki, dzieci cierpiące na choroby nowotworowe lub wykazujące silne reakcje alergiczne na antybiotyki, a także kobiety ciężarne i osoby z upośledzoną odpornością.</p>
      <p>Źródło: PAP / medonet.pl</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/23/wilki-atakuja-na-pomorzu-zrobily-podkop-i-dokonaly-masakry/"/>
        <a href="https://nczas.com/2019/11/23/zakonczylo-sie-wydobywanie-bomb-przy-stacji-pkp/"/>
        <a href="https://nczas.com/2019/11/23/hit-internetu-janusz-korwin-mikke-odpowiada-dziennikarce-wyborczej-nie-wytrzymala-video/"/>
        <a href="https://nczas.com/2019/11/23/tampon-razem-chce-darmowych-artykulow-higienicznych-czy-poselki-partii-zaczna-protestowac-jak-francuzki-i-chodzi-ubrudzone/"/>
        <a href="https://nczas.com/2019/11/23/sensacyjne-doniesienia-tusk-zwiodl-i-oszukal-po-oraz-wyborcow-papiez-franciszek-mial-od-dawna-wiedziec-ze-nie-chce-byc-prezydentem-tylko-szefem-epl-video/"/>
        <a href="https://alaluna.pl/xd/to-nie-sa-zarty-kobietom-w-tym-kraju-ciagle-rosna-piersi-miseczka-d-stala-sie-standardem/"/>
        <a href="https://nczas.com/2019/11/23/lech-walesa-chce-umrzec-twierdzi-ze-widzial-juz-wszystko-i-teraz-mu-sie-nudzi-ja-chce-nowosci/"/>
        <a href="https://nczas.com/2019/11/23/morawiecki-nie-czytal-raportu-o-banasiu-przygotowanego-przez-cba-usprawnil-system-finansowy/"/>
        <a href="https://nczas.com/2019/11/23/poslanki-zukowska-i-gill-piatek-sie-ujawniaja-zeby-zycie-mialo-smaczek-raz-dziewczynka-raz-chlopaczek-niech-nas-zobacza-w-sejmie-foto/"/>
      </related>
    </article>
  </body>
</html>