<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-benevento-crotone-streaming-video-dazn-scontro-al-vertice-serie-b/1950774/"/>
    <meta property="og:site_name" content="IlSussidiario"/>
    <meta property="article:published_time" content="2019-11-23T14:12:18+00:00"/>
    <meta property="og:title" content="Diretta/ Benevento Crotone (risultato 1-0) video streaming DAZN: la sblocca Viola!"/>
    <meta property="og:description" content="Diretta Benevento Crotone streaming video DAZN: formazioni ufficiali e risultato live del match valido per la 13^ giornata di Serie B."/>
  </head>
  <body>
    <article>
      <h1>Diretta/ Benevento Crotone (risultato 1-0) video streaming DAZN: la sblocca Viola!</h1>
      <h2>Diretta Benevento Crotone streaming video DAZN: formazioni ufficiali e risultato live del match del Vigorito, valido per la tredicesima giornata del campionato di Serie B.</h2>
      <address><time datetime="2019-11-23T14:12:18+00:00">23 Nov 2019, 14:12</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA BENEVENTO CROTONE (RISULTATO LIVE 1-0): LA SBLOCCA VIOLA DAL DISCHETTO!</h4>
      <p>Al Vigorito è in corso il big match della tredicesima giornata di <b>Serie B 2019-2020</b> tra <b>Benevento</b> e <b>Crotone</b>, a metà del primo tempo la situazione vede la squadra allenata da Pippo Inzaghi in vantaggio per <b>1-0</b>. I primi otto minuti di gioco scorrono tranquillamente con i padroni di casa e gli ospiti che si studiano a vicenda, poi al 9′ i sanniti scuotono la porta di Cordaz con <b>Insigne</b> che scheggia la<b> traversa</b>, pericolo scampato per gli uomini di Stroppa che in questa circostanza hanno dormito un po’ troppo lasciando di fatto campo libero al fratello di Lorenzo, magari meno talentuoso di lui ma che potrebbe dire la sua anche in Serie A. I pitagorici non imparano la lezione e poco dopo <b>Crociata</b> trattiene <b>Viola</b> all’interno dell’area di rigore, per l’arbitro Fourneau non ci sono dubbi e indica il <b>dischetto</b>. Dagli undici metri il numero 10 non sbaglia e porta meritatamente in vantaggio la capolista del campionato cadetto che ha iniziato con il piede giusto, a differenza degli avversari troppo morbidi in fase difensiva. <i>{agg. di Stefano Belli}</i></p>
      <h4>STREAMING VIDEO E TV: COME VEDERE LA PARTITA</h4>
      <p>Per seguire la <b>diretta tv</b> di <b>Benevento Crotone</b>, sabato 23 novembre 2019, ci si potrà collegare sul canale numero 209 del satellite di Sky, ovvero DAZN1. Il match sarà disponibile in esclusiva in <b>diretta streaming video</b> via internet per tutti gli abbonati a DAZN, che potranno collegarsi tramite pc sul sito dazn.it, oppure con dispositivi mobili come tablet o smartphone o tramite smart tv all’app ufficiale DAZN.</p>
      <h4>LE FORMAZIONI UFFICIALI</h4>
      <p>A pochi minuti da <b>Benevento Crotone</b>, scopriamo con quali numeri le due formazioni arrivano a questa partita di Serie B. Si tratta del big-match ed è facile capire il perché. Il Benevento è capolista con 25 punti, ottenuti tramite sette vittorie, quattro pareggi e una sola sconfitta nelle prime dodici giornate, di conseguenza la differenza reti è un ottimo +8 per la squadra di Filippo Inzaghi, con 16 gol segnati e soprattutto appena 8 subiti. Il Crotone insegue da vicino perché i calabresi hanno 21 punti in classifica, ottenuti attraverso sei vittorie, tre pareggi e altrettante sconfitte. I gol segnati sono 21 e quelli subiti 13, dunque numeri superiori in entrambi i casi ma che portano alla medesima differenza reti di +8 anche per gli ospiti. Adesso però basta numeri e parole, leggiamo le formazioni ufficiali di Benevento Crotone e poi la parola passa al campo. Si gioca! BENEVENTO (4-3-3): Montipò; Maggio, Letizia, Anteu, Gyamfi; Hetemaj, Viola, Schiattarella; Insigne, Coda, Sau. Allenatore: Inzaghi. CROTONE (3-5-2): Cordaz; Spolli, Golemic, Gigliotti; Molina, Barberis, Zanellato, Crociata, Mazzotta; Messias, Simy. Allenatore: Stroppa. (Aggiornamento di Mauro Mantegazza)</p>
      <h4>PROTAGONISTA</h4>
      <p>Si avvicina il momento di <b>Benevento Crotone</b>: pian piano Massimo Coda sta diventando sempre più decisivo per la formazione sannita, che si presenta a questa partita con il primo posto in classifica e tenta la fuga sulla principale inseguitrice. Coda si era fatto notare a Parma, nella stagione del fallimento: lanciato nella mischia da Roberto Donadoni aveva fatto piuttosto bene, ma poi la sua realtà era stata la Serie B con la Salernitana. Qui, in coppia con Alfredo Donnarumma, si è ripresentato grande protagonista ed è tornato al piano di sopra, proprio con il Benevento; non troppo spazio che però l’attaccante del 1988 ha saputo sfruttare nel migliore dei modi. Confermato, con un maestro come Pippo Inzaghi non può che migliorare: al momento ha segnato 3 gol ma uno di questi, l’utimo, ha permesso ai giallorossi di pareggiare il derby contro la Juve Stabia. L’obiettivo è arrivare in doppia cifra, come già successo altre volte: sicuramente Coda ha tutto per riuscirci. (agg. di Claudio Franceschini)</p>
      <h4>TESTA A TESTA</h4>
      <p>La diretta di <b>Benevento Crotone</b> si è già disputata 16 volte con il bilancio che ci parla di 5 successi per i giallorossi, 8 per i rossoblù e appena 3 pareggi. Nella scorsa stagione le due partite ci hanno parlato della vittoria in entrambi i casi della squadra di casa. All’andata al Ciro Vigorito i campani si sono imposti col risultato di 3-0 grazie alle reti di Insigne, Coda su rigore e Buonaiuto. Al ritorno all’Ezio Scida i pitagorici erano riusciti a vincere nonostante il rosso a Benali alla fine del primo tempo, decisiva era stata in apertura di ripresa una rete di Simy su assist di Barberis. La gara più pittoresca e piena di reti è stata la precedente che si è disputata nel febbraio del 2018 per la giornata numero 25 di Serie A. La gara era stata sbloccata al minuto 11 da una rete di Crociata con Sandro che aveva trovato il pareggio alla fine della prima frazione di gioco. Nella ripresa i padroni di casa erano tornati in vantaggio con Viola, con Benali che era riuscito a pareggiare al minuto 73. Nel finale decisivo era stato Diabate per regalare tre punti molto importanti per le streghe anche se non sufficienti alla salvezza. (agg. di Matteo Fantozzi)</p>
      <h4>ORARIO E PRESENTAZIONE PARTITA</h4>
      <p><b>Benevento Crotone</b>, sabato 23 novembre 2019 alle <b>ore 15.00</b> in <b>diretta</b> dallo stadio Vigorito di Benevento, sarà un match valevole per la tredicesima giornata del campionato di <b>Serie B 2019-2020</b>. La capolista riparte dopo la sosta con un vero e proprio big match sfidando la seconda della classe del campionato cadetto. 25 punti finora per il Benevento, 21 per il Crotone da solo al secondo posto, pur inseguito dal Cittadella a una sola lunghezza di distanza. Prima della sosta <b><a href="https://www.ilsussidiario.net/news/video-juve-stabia-benevento-1-1-highlights-e-gol-pareggio-giusto-al-menti/1947636/">i sanniti avevano pareggiato 1-1 a Castellammare di Stabia</a> </b>vedendo così leggermente frenata la loro fuga verso la promozione diretta in Serie A, mentre il Crotone si era invece ripreso la seconda piazza dopo due sconfitte consecutive, <a href="https://www.ilsussidiario.net/news/diretta-crotone-ascoli-streaming-video-rai-anticipo-di-alta-classifica-serie-b/1945827/"><b>battendo 3-1 in casa l’Ascoli</b></a>. Finora il Benevento ha fatto della difesa la sua forza con soli 8 gol subiti, di gran lunga la miglior retroguardia del campionato cadetto, il Crotone si presenta invece con il secondo miglior attacco, 21 reti realizzate, una in meno del Pescara.</p>
      <h4>PROBABILI FORMAZIONI BENEVENTO CROTONE</h4>
      <p>Diamo allora uno sguardo a quelle che sono le probabili formazioni che dovrebbero scendere in campo in Benevento Crotone, sabato 23 novembre 2019 alle ore 15.00 presso lo stadio Vigorito di Benevento, match valevole per la tredicesima giornata del campionato di Serie B. Il Benevento allenato da Filippo Inzaghi sarà schierato con un 4-4-2: Montipò; Antei, Tuia, Caldirola, Letizia; Kragl, Hetemaj, Viola, Tello; Sau, Coda. Risponderà il Crotone guidato in panchina da Giovanni Stroppa con un 3-5-2: Cordaz; Golemic, Spolli, Gigliotti; Mustacchio, Zanellato, Barberis, Crociata, Mazzotta; Simy, Messias.</p>
      <h4>LE QUOTE PER LE SCOMMESSE</h4>
      <p>Per chi scommetterà sulla sfida, l’agenzia Snai propone il successo interno a una quota di 2.15, l’eventuale pareggio a una quota di 3.25 e la vittoria in trasferta viene invece offerta ad una quota di 3.40. Passando invece al numero di gol complessivi realizzato nel corso della partita, over 2.5 quotato 2.00 mentre l’under 2.5 viene proposto a una quota di 1.80.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/risultati-serie-b-classifica-diretta-gol-live-score-degli-anticipi-13-giornata/1951011/"/>
        <a href="https://www.ilsussidiario.net/news/diretta-juve-stabia-salernitana-streaming-video-dazn-derby-al-menti-serie-b/1950777/"/>
        <a href="https://www.ilsussidiario.net/news/diretta-atalanta-juventus-streaming-video-tv-sfida-di-lusso-al-gewiss-serie-a/1950924/"/>
        <a href="https://www.ilsussidiario.net/news/diretta-west-ham-tottenham-streaming-video-tv-la-prima-di-mourinho-con-gli-spurs/1952066/"/>
        <a href="https://www.ilsussidiario.net/news/diretta-manchester-city-chelsea-streaming-video-tv-big-match-premier-league/1950902/"/>
        <a href="https://www.ilsussidiario.net/news/diretta-dusseldorf-bayern-monaco-streaming-video-tv-ospiti-favoriti/1950668/"/>
      </related>
    </article>
  </body>
</html>