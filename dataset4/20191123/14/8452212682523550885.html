<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/paradeala-la-case-mai-mari-agent-fbi-traiasca-rezistenta/"/>
    <meta property="og:site_name" content="Cotidianul"/>
    <meta property="article:published_time" content="2019-11-23T14:28:59+00:00"/>
    <meta property="og:title" content="”Paradeala” la case mai mari. Agent FBI: ”Trăiască rezistența”"/>
    <meta property="og:description" content="Inspecția judiciară din SUA investighează un oficial FBI pentru că a fabricat probele care să justifice spionarea unuia dintre foștii membri ai echipei de campanie a președintelui Trump"/>
  </head>
  <body>
    <article>
      <h1>”Paradeala” la case mai mari. Agent FBI: ”Trăiască rezistența”</h1>
      <address><time datetime="2019-11-23T14:28:59+00:00">23 Nov 2019, 14:28</time> by <a rel="author">Călin Marchievici</a></address>
      <p>Inspecția judiciară din SUA investighează un oficial FBI pentru că a fabricat probele care să justifice spionarea unuia dintre foștii membri ai echipei de campanie a președintelui Donald Trump. Potrivit Inspectorului General al Departamentului Justiției, Michael Horowitz, solicitarea depusă de FBI pentru spionarea campaniei lui Trump a conținut dovezi false, fabricate de unul dintre juriștii FBI.</p>
      <p>Potrivit The New York Times, suspectul este Kevin Clinesmith, un jurist care a lucrat și în dosarul privind încălcarea regulilor secretului de stat de către Hillary Clinton (când era șefa diplomației SUA), cât și în dosarul Russiagate instrumentat e procurorul FBI Robert Mueller.</p>
      <p>Cum a acționat oficialul FBI? Potrivit The New York Times, acesta a preluat informații dintr-un email trimis o altă agenție federală unuia dintre colegii lui si apoi a adăugat o serie de considerații personale cu titlul de probe. Cu un dosar astfe încropit, FBI a reușit să obțină din partea Departamentului Justiției de sub administrația Obama dreptul de a spiona campania viitorului președinte Trump. În plus, oficialul FBI s-a folosit și de informații din dosarul compromat împotriva lui Trump întocmit de un fost spion britanic (Christopher Steele) plătit de Partidul Democrat și echipa de campanie a lui Hillary Cliton, informații neconcludente și contestate.</p>
      <p>Informațiile inventate de oficialul FBI nu vor putea fi făcute publice. Ele râman secrete, scrie The New York Times.</p>
      <p>Oficialul FBI Clinesmith a fost exclus din echipa de investigatori condusă de Robert Mueller în dosarul Russiagte. Motivul ține de faptul că Clinesmith era părtinitor, un susținător al lui Hillary Clinton. La fel au fost excluși din investigatie agenții FBI Peter Strzok și Lisa Page. Ultimii doi au schimbat mai multe mailuri în care vorbeau despre o adevărată campanie care se duce la nivelul FBI pentru favorizarea lui Hillary Clinton (așa-zisa ”rezistență” anti-Trump din cadrul FBI). În România a rămas cunoscut schimbul de replici în care cei doi își exprimă opinia depre romani. Strzok: „Guccifer (hacker-ul român, n.r.). Român slinos… ”. Page: „Toți sunt”. Strzok: „E amuzant să privești și să te gândești [text eliminat]. Nu e de mirare că e așa necioplit dat fiind că e…și acești români nu sunt măcar țigani”. Page: „Serios acum, îi cam urăsc. Sunt sigur [text eliminat] bine. Dar sunt un amestec din necinstea rușilor cu atitudinea de „mi se cuvine” a italienilor. Grețos!(Yuck, în original)”, a răspuns Page.</p>
      <p>Și o parte dintre conversațiile lui Clinesmith au fost făcute publice în urma anchetei inspecției judiciare din SUA. Iată ce spunea Clinesmith (cel care fabricase dovezi împotriva lui Trump), la o zi după ce Donald Trump a câștigat alegerile. ”Numele meu este în toate documentele legale privind investigarea echipei lui. Cine știe ce se va întâmpla dacă el va afla asta”.</p>
      <p>Iar apoi, pe 22 noiembrie 2016, întrebat de un alt agent dacă și-a schimbat opinia despre noul președinte, Clinesmith a scris: ”La naiba, nu. Trăiască rezistența”.</p>
      <related>
        <h4>Articole asemănătoare</h4>
        <a href="https://www.cotidianul.ro/sua-un-mort-si-multe-arestari-dupa-o-confruntare-intre-cowboy-fbi-si-politie/"/>
        <a href="https://www.cotidianul.ro/marea-britanie-vrea-sa-exploateze-lipsa-de-experienta-a-lui-donald-trump/"/>
        <a href="https://www.cotidianul.ro/definitia-americana-a-statului-paralel/"/>
      </related>
    </article>
  </body>
</html>