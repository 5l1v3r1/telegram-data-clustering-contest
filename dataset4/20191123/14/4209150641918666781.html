<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/zivot-stil/zdravlje/Mjesto-na-kojem-se-pojavljuju-bubuljice-govori-o-zdravlju/570112?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T14:15:00+00:00"/>
    <meta property="og:title" content="Mjesto na kojem se pojavljuju bubuljice govori o zdravlju"/>
    <meta property="og:description" content="Fizički izgled je pokazatelj unutrašnjeg stanja u našem organizmu, stoga bubuljice jasno mogu pokazati koji organi nisu zdravi i na koje bolesti one mogu ukazivati."/>
  </head>
  <body>
    <article>
      <h1>Mjesto na kojem se pojavljuju bubuljice govori o zdravlju</h1>
      <address><time datetime="2019-11-23T14:15:00+00:00">23 Nov 2019, 14:15</time> by <a rel="author">N.N.</a></address>
      <p>Fizički izgled je pokazatelj unutrašnjeg stanja u našem organizmu, stoga bubuljice jasno mogu pokazati koji organi nisu zdravi i na koje bolesti one mogu ukazivati.</p>
      <p>Mjesta na kojima se vaše akne pojavljuju mogu vam pomoći da analizirate i razmislite šta jedete, kako živite i koji faktori utiču na vaše zdravlje. To vam može pomoći da sami sebi olakšate i pomognete da budete zdraviji.</p>
      <p>Bubuljice na licu mogu nastati usljed nedostatka cinka u organizmu, a to ćete nadoknaditi unošenjem mliječnih proizvoda i plodova mora.</p>
      <p>Bubuljice na bradi mogu ukazivati na problem sa jajnicima, kao i na hormonski disbalans. Ženama se savjetuje da za vrijeme "onih dana" u mjesecu njeguju kožu maskama za čišćenje lica ili parenje nad kamilicom, jer se bubuljice u tom period najviše i stvaraju.</p>
      <p>One koje se pojavljuju na obrazima, signaliziraju problem sa plućima, a uzrok mogu biti alergije ili zagađenost vazduha.</p>
      <p>Ako imate problem sa crijevima, znaćete zahvaljujući bubuljicama na čelu. Najčešće je riječ o lijenim crijevima, zbog čega zdravom ishranom i unošenjem što više tečnosti možete podstaći crijeva da redovno vare hranu koju ste unijeli.</p>
      <p>Bubuljice na vrhu nosa ukazuju na problem sa visokim pritiskom i radom srca. Jedite namirnice koje smanjuju pritisak (neizostavan bijeli luk) i posvetite se fizičkoj aktivnosti (lagana šetnja, joga).</p>
      <p>Međutim, postoje istraživanja koja pokazuju na relaciju depresije i pojave bubuljica. Osobe koje imaju problema sa aknama, gubitkom kose i teškim oblicima psorijaze, najčešće pate od depresije.</p>
      <p>Mjesta na kojima se pojavljuju bubuljice tretirajte eteričnim uljima i kremama. Nemojte jesti vruća jela i unosite tečnost za vrijeme obroka. Izbjegavajte crnu i bijelu kafu, tijesto, šećer, alkohol i jako začinjena jela. U dnevnu ishranu unesite paradajz, grožđe, pivski kvasac, artičoke, crni luk, limun i neprerađene žitarice, piše "<a href="https://www.24sata.hr/">24sata.hr</a>".</p>
    </article>
  </body>
</html>