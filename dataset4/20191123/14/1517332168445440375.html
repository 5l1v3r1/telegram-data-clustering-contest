<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/esteri/operaio-di-22-anni-cade-e-resta-impalato-la-barra-di-metallo-si-ferma-a-3-centimetri-dal-cuore/"/>
    <meta property="og:site_name" content="fanpage.it"/>
    <meta property="article:published_time" content="2019-11-23T14:09:14+00:00"/>
    <meta property="og:title" content="Operaio di 22 anni cade e resta impalato: la barra di metallo si ferma a 3 centimetri dal cuore"/>
    <meta property="og:description" content="Un operaio di 22 anni è caduto mentre lavorava su una barra di ferro che è arrivata a 3 centimetri dal cuore. Operato d'urgenza dai medici dell'ospedale di Zhejiang University, in Cina, è vivo per miracolo: 'La barra ha toccato il fegato, l'intestino e i polmoni. Ma per fortuna non ha intaccato il cuore, altrimenti nessuno avrebbe potuto salvarlo'."/>
  </head>
  <body>
    <article>
      <h1>Operaio di 22 anni cade e resta impalato: la barra di metallo si ferma a 3 centimetri dal cuore</h1>
      <h2>Un operaio di 22 anni è caduto mentre lavorava su una barra di ferro che è arrivata a 3 centimetri dal cuore. Operato d’urgenza dai medici dell’ospedale di Zhejiang University, in Cina, è vivo per miracolo: “La barra ha toccato il fegato, l’intestino e i polmoni. Ma per fortuna non ha intaccato il cuore, altrimenti nessuno avrebbe potuto salvarlo”.</h2>
      <address><time datetime="2019-11-23T14:09:14+00:00">23 Nov 2019, 14:09</time> by <a rel="author" href="https://www.fanpage.it/author/ida-artiaco/" target="_blank">Ida Artiaco</a></address>
      <p>È caduto su una barra di ferro che si è fermata a soli <b>3 centimetri dal cuore</b>. È vivo per miracolo un operaio di 22 anni, protagonista di un incidente che avrebbe potuto costargli la vita. Il ragazzo, dopo un volo di <b>13 metri</b> mentre lavorava in un cantiere nella città cinese di <b>Huzhou</b>, è rimasto <b>impalato</b> su un’asta di ferro che lo ha trafitto, <b>sfiorandogli la spina dorsale</b> e fermandosi a pochissima distanza dal cuore. una questione letteralmente di centimetri. Subito soccorso, mentre aveva già perso conoscenza, è stato trasportato d’urgenza all’ospedale di Zhejiang, dove è stato operato da una equipe di <b>specialisti</b> che, dopo diverse ore, sono riusciti ad estrarre l'oggetto. Hanno anche spiegato che l'operazione è stata eseguita grazie a un’<b>ecografia in 3D</b> che mostrava il percorso seguito dall’asta nel suo corpo.</p>
      <p>La punta acuminata della barra, oltre ad aver attraversato molti organi interni, si è fermata a soli tre centimetri dal suo cuore, ma il ragazzo è riuscito a sopravvivere. Ora il 22enne è ricoverato in ospedale ed è sulla via della <b>guarigione</b>. Il dottor Chen Congcong, uno dei chirurghi che hanno partecipato all'intervento, ha spiegato che "la barra di ferro ha toccato il <b>fegato</b>, <b>l’intestino</b> e i <b>polmoni</b> dell’uomo. Fortunatamente non è arrivato al cuore, altrimenti nessuno avrebbe potuto salvarlo". Oltre a lui, ad eseguire l’operazione, c’erano diversi medici, compresi specialisti del fegato e dell’intestino, i due organi maggiormente interessati dalla rimozione della barra.</p>
    </article>
  </body>
</html>