<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_diti-cherez-pustoschi-pidnyali-na-vuha-vsyu-policiyu-mista/939542"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T14:03:00+00:00"/>
    <meta property="og:title" content="Діти через пустощі підняли на вуха всю поліцію міста"/>
    <meta property="og:description" content="У місті Буча Київської області жінка повідомила у поліцію про викрадення дитини, однак виявилося, що вона просто неправильно зрозуміла дитячу гру. Як зазначається, за вказаною адресою вже за кілька хвилин прибув наряд групи реагування патрульної поліції, особовий склад Ірпінського відділу ..."/>
  </head>
  <body>
    <article>
      <h1>Діти через пустощі підняли на вуха всю поліцію міста</h1>
      <address><time datetime="2019-11-23T14:03:00+00:00">23 Nov 2019, 14:03</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939542_w_300.jpg?v=0"/>
        <figcaption>В Бучі поліція ввела план перехоплення через жарти дітей. Фото: Нацполіція</figcaption>
      </figure>
      <p>У місті Буча Київської області жінка повідомила у поліцію про викрадення дитини, однак виявилося, що вона просто неправильно зрозуміла дитячу гру.</p>
      <p>Як зазначається, за вказаною адресою вже за кілька хвилин прибув наряд групи реагування патрульної поліції, особовий склад Ірпінського відділу поліції був піднятий по тривозі, на пошуки та затримання злочинців був введений план "Перехоплення". Про це повідомляє прес-служба Нацполіції.</p>
      <p>"На місці події працівники поліції з'ясували, що це були просто дитячі пустощі. Троє хлопчаків заховалися від поліцейських, які прибули на місце події, бо боялися відповідальності", - йдеться в повідомленні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_zniklogo-cholovika-znajshli-zakopanim-u-poli/939492"/>
      </related>
      <p>Хлопчики розповіли працівникам поліції, що гралися на вулиці в "поліцейського та зловмисників", один з них щосили кричав "про допомогу". Саме на ці крики і відреагувала жінка, викликавши правоохоронців.</p>
      <p>"Працівники поліції провели бесіду. Хлопці пообіцяли більше так не гратися і не полохати людей", - додали у відомстві.</p>
      <figure>
        <iframe src="https://www.youtube.com/embed/knJDUjdP8c0" width="590" height="332" data-service="Youtube" scrolling="no"/>
      </figure>
      <blockquote>У центрі Дніпра чоловік влаштував масову ДТП. Він <a href="https://gazeta.ua/articles/np/_policiya-zi-strilyaninoyu-lovila-utikacha/939508">втікав від переслідування</a>, правоохоронцям зі стріляниною вдалося затримати його.</blockquote>
    </article>
  </body>
</html>