<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699770/%D9%86%DB%8C%D8%B1%D9%88%DB%8C-%D8%A7%D9%86%D8%AA%D8%B8%D8%A7%D9%85%DB%8C-%D8%AF%D8%B3%D8%AA%DA%AF%DB%8C%D8%B1%DB%8C-180-%D9%86%D9%81%D8%B1-%D8%A7%D8%B2-%D9%84%DB%8C%D8%AF%D8%B1%D9%87%D8%A7%DB%8C-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%A7%D8%AE%DB%8C%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="نیروی انتظامی: دستگیری 180 نفر از لیدرهای اغتشاشات اخیر"/>
    <meta property="og:description" content="نیروی انتظامی اعلام کرد:با مدیریت هوشمندانه نیروی انتظامی،تعامل دستگاه های امنیتی و مشارکت مطلوب مردم بصیر و ولایی کشورمان،تاکنون ۱۸۰نفر از لیدرهای اصلی اغتشاشات کشور شناسایی و دستگیر شدند."/>
  </head>
  <body>
    <article>
      <h1>نیروی انتظامی: دستگیری 180 نفر از لیدرهای اغتشاشات اخیر</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/2/1039872_373.jpg"/>
      </figure>
      <p>نیروی انتظامی اعلام کرد:با مدیریت هوشمندانه نیروی انتظامی،تعامل دستگاه های امنیتی و مشارکت مطلوب مردم بصیر و ولایی کشورمان،تاکنون ۱۸۰نفر از لیدرهای اصلی اغتشاشات کشور شناسایی و دستگیر شدند.</p>
      <p>به گزارش مهر، نیروی انتظامی در اطلاعیه ای آورد: در پی ناآرامی های اخیر در سطح کشور که با سازماندهی معاندان و افراد فرصت طلب که با هدف ایجاد ناامنی، آسیب زدن و تخریب اموال عمومی صورت گرفته بود، نیروی انتظامی با بکارگیری ظرفیت های اطلاعاتی، انتظامی و عملیاتی موفق شد، لیدرهای اصلی و سرشبکه های این اقدامات خرابکارانه را شناسایی کند.</p>
      <p>با مدیریت هوشمندانه ناجا، تعامل دستگاه های امنیتی و نیز مشارکت بسیار مطلوب مردم بصیر و ولایی کشورمان در معرفی اغتشاشگران و برهم زنندگان نظم و امنیت، تاکنون ۱۸۰ نفر از لیدرهای اصلی شناسایی و دستگیر شدند.</p>
      <p>تخریب اموال عمومی، آتش زدن بانک ها، حمله به مراکز انتظامی و نظامی، راه اندازی کمپین تجمعات غیرقانونی در فضای مجازی و... از اقدامات آشوبگرانه این متهمان بوده است.</p>
      <p>نیروی انتظامی ضمن قدردانی از همکاری مردم عزیز، اعلام کرد: قاطعانه در برابر افرادی که به دنبال آشوب و ناامنی در سطح جامعه باشند، ایستاده و اجازه نخواهد داد، معدود افرادی باعث بی نظمی و هرج و مرج در کشور شوند همچنین شناسایی و دستگیری هنجارشکنان و مخلان نظم و امنیت همچنان در دستور کار پلیس است.</p>
    </article>
  </body>
</html>