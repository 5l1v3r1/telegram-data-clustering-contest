<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alon.hu/orszagos-hirek/2019/11/nehezen-bizonyithato-a-mobiltelefon-hasznalat-az-autoban-ez-a-harom-dolog-okozza-a-kozlekedesi-balesetek-tobbseget"/>
    <meta property="og:site_name" content="ALON"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Ez a három dolog okozza a közlekedési balesetek többségét"/>
    <meta property="og:description" content="Nehezen bizonyítható a mobiltelefon-használat az autóban."/>
  </head>
  <body>
    <article>
      <h1>Ez a három dolog okozza a közlekedési balesetek többségét</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>
        <b>Nehezen bizonyítható a mobiltelefon-használat az autóban.</b>
      </p>
      <p><b>Nehezen bizonyítható, ha a balesetet okozó sofőr vezetés közben mobilozott, illetve ha bármi mással foglalkozott, ami elvonta a figyelmét </b>- mondta Szatmári-Margitai Gergely jogi szakértő az M1 aktuális csatorna és a Kossuth rádió Jó reggelt, Magyarország! című közös műsorblokkjában.</p>
      <p>A szakértő azzal kapcsolatban kérdezték, hogy ősz óta jelentősen nőtt a magyarországi utakon történt balesetek száma. Szatmári-Margitai Gergely azt mondta: <b>a baleseteket</b></p>
      <h3>gyorshajtás, mobilhasználat, illetve a megváltozott időjárási körülmények okozták.</h3>
      <p>Emlékeztetett arra, hogy a rendőrség vörös kód riasztást is kiadott a szeptemberben és októberben történt szokatlanul sok halálos közúti baleset miatt. <b>2019 első fél évében</b> már csaknem <b>300 ember vesztette életét</b> a magyar utakon - fűzte hozzá.</p>
      <p>A rendőrség tájékoztatása szerint <b>szeptemberben és októberben 127 ember vesztette életét közlekedési balesetben</b> Magyarországon.</p>
    </article>
  </body>
</html>