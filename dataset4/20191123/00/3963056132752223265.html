<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/calcio/lazio_roma_derby_primavera_de_rossi-4881724.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Festa Lazio con Shehu e Anderson, Roma ko 2-1"/>
    <meta property="og:description" content="Torna alla vittoria la Lazio Primavera e lo fa nella partita più sentita della stagione, contro la Roma. Il derby ha ridato stimoli ed entusiasmo ad una squadra che non..."/>
  </head>
  <body>
    <article>
      <h1>Festa Lazio con Shehu e Anderson, Roma ko 2-1</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>Torna alla vittoria la Lazio Primavera e lo fa nella partita più sentita della stagione, contro la Roma. Il derby ha ridato stimoli ed entusiasmo ad una squadra che non vinceva in campionato da cinque partite consecutive. I biancocelesti la sbloccano con un gol di Shehu, poi trovano il raddoppio con Anderson che si conquista il rigore e poi lo realizza. I biancocelesti al 15esimo sono sfortunati e perdono Raul Moro, partito bene all'esordio in maglia biancoceleste. La partita è una sfida a scacchi fra Menichini e De Rossi, ma stavolta ad avere la meglio è il tecnico biancoceleste. La Roma prova a riaprirla più volte ma il gol che accorcia le distanze arriva soltanto al 92esimo con un autogol di Falbo. Troppo tardi per impensierire la Lazio. Il derby va ai biancocelesti. </p>
      <footer>© RIPRODUZIONE RISERVATA</footer>
    </article>
  </body>
</html>