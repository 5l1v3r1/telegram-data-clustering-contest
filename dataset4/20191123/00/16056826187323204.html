<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200570"/>
    <meta property="og:site_name" content="মানবজমিন"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="টানা ৪৮ ঘন্টা শুটিং, হৃদরোগে আক্রান্ত অভিনেত্রী"/>
    <meta property="og:description" content="টানা ৪৮ ঘন্টা ধরে শুটিং। অসুস্থ হয়ে পড়লেন টেলিভিশনের জনপ্রিয় অভিনেত্রী গেহানা বশিষ্ট। টানা শুটিং করার জেরে হৃদরোগে আক্রান্ত হলে মুম্বইয়ের একটি হাসপাতালে ভর্তি করা হয়েছে তাকে। তার অবস্থা আশঙ্কাজনক বলে জানা  গেছে। আপাতত গেহানাকে ভেল্টিলেনশনে রাখা হয়েছে। অভিনেত্রীর চিকিৎসার জন্যে ইতিমধ্যে একটি মেডিক্যাল টিম তৈরি করা হয়েছে। চিকিৎসকদের এই দল সর্বক্ষণ নজর রাখছেন অভিনেত্রীর উপর। একটি ওয়েব সিরিজে অভিনয় করছেন অভিনেত্রী গেহানা বশিষ্ট। ওই ওয়েব সিরিজের শুটিংয়ে ব্যস্ত ছিলেন তিনি। শোনা যাচ্ছে গত ৪৮ ঘন্টা ধরে ওই ওয়েব সিরিজের জন্য শুটিং করেছিলেন গেহানা। শুটিং চলাকালীনই ফ্লোরের মধ্যে মাথা ঘুরে পড়ে যায় সে। সঙ্গে সঙ্গে তাকে হাসপাতালে নিয়ে যাওয়া হয়। চিকিৎসকরা জানাচ্ছেন, দিনের পর দিন ধরে ঠিকঠাক খাওয়াদাওয়া না করেই লাগাতার কাজ করে যাচ্ছিলেন গেহানা। সেই কারণে শুটিং ফ্লোরের মাঝেই গেহানা অসুস্থ হয়ে পড়েন। মেডিক্যাল  বোর্ডের তরফে জানানো হয়েছে, ধীরে ধীরে চিকিৎসায় সাড়া দিচ্ছেন গেহানা। তবে তার ডায়াবেটিস রয়েছে। সেটা জথেষ্টা ভাবাচ্ছে ডাক্তারদের। গেহানাকে যখন হাসপাতালে নিয়ে যাওয়া হয়, তখন ব্লাড প্রেসার একদম নীচের দিকে ছিল। আপাতত ভেল্টিলেশনেই রয়েছেন…"/>
  </head>
  <body>
    <article>
      <h1>টানা ৪৮ ঘন্টা শুটিং, হৃদরোগে আক্রান্ত অভিনেত্রী</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">বিনোদন ডেস্ক</a></address>
      <p>টানা ৪৮ ঘন্টা ধরে শুটিং। অসুস্থ হয়ে পড়লেন টেলিভিশনের জনপ্রিয় অভিনেত্রী গেহানা বশিষ্ট। টানা শুটিং করার জেরে হৃদরোগে আক্রান্ত হলে মুম্বইয়ের একটি হাসপাতালে ভর্তি করা হয়েছে তাকে। তার অবস্থা আশঙ্কাজনক বলে জানা  গেছে। আপাতত গেহানাকে ভেল্টিলেনশনে রাখা হয়েছে। অভিনেত্রীর চিকিৎসার জন্যে ইতিমধ্যে একটি মেডিক্যাল টিম তৈরি করা হয়েছে। চিকিৎসকদের এই দল সর্বক্ষণ নজর রাখছেন অভিনেত্রীর উপর। একটি ওয়েব সিরিজে অভিনয় করছেন অভিনেত্রী গেহানা বশিষ্ট।</p>
      <p>ওই ওয়েব সিরিজের শুটিংয়ে ব্যস্ত ছিলেন তিনি। শোনা যাচ্ছে গত ৪৮ ঘন্টা ধরে ওই ওয়েব সিরিজের জন্য শুটিং করেছিলেন গেহানা। শুটিং চলাকালীনই ফ্লোরের মধ্যে মাথা ঘুরে পড়ে যায় সে। সঙ্গে সঙ্গে তাকে হাসপাতালে নিয়ে যাওয়া হয়। চিকিৎসকরা জানাচ্ছেন, দিনের পর দিন ধরে ঠিকঠাক খাওয়াদাওয়া না করেই লাগাতার কাজ করে যাচ্ছিলেন গেহানা। সেই কারণে শুটিং ফ্লোরের মাঝেই গেহানা অসুস্থ হয়ে পড়েন। মেডিক্যাল  বোর্ডের তরফে জানানো হয়েছে, ধীরে ধীরে চিকিৎসায় সাড়া দিচ্ছেন গেহানা। তবে তার ডায়াবেটিস রয়েছে। সেটা জথেষ্টা ভাবাচ্ছে ডাক্তারদের। গেহানাকে যখন হাসপাতালে নিয়ে যাওয়া হয়, তখন ব্লাড প্রেসার একদম নীচের দিকে ছিল। আপাতত ভেল্টিলেশনেই রয়েছেন অভিনেত্রী।</p>
      <p>এই বিভাগের সর্বাধিক পঠিত</p>
    </article>
  </body>
</html>