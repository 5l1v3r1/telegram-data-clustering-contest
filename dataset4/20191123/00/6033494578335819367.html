<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nto.pl/oficjalne-otwarcie-wodnego-okka-w-kedzierzyniekozlu-jak-podoba-wam-sie-nowy-kompleks-rekreacyjny-na-opolszczyznie/ar/c1-14602845"/>
    <meta property="og:site_name" content="Nowa Trybuna Opolska"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Oficjalne otwarcie Wodnego oKKa w Kędzierzynie-Koźlu. Jak podoba wam się nowy kompleks rekreacyjny na Opolszczyźnie?"/>
    <meta property="og:description" content="Wart blisko 40 milionów złotych obiekt został otwarty w sobotę. Kompleks robi wrażenie, chociaż część mieszkańców narzeka na cennik."/>
  </head>
  <body>
    <article>
      <h1>Oficjalne otwarcie Wodnego oKKa w Kędzierzynie-Koźlu. Jak podoba wam się nowy kompleks rekreacyjny na Opolszczyźnie?</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Tomasz Kapica</a></address>
      <ul>
        <li>
          <a href="https://nto.pl/">Nowa Trybuna Opolska</a>
        </li>
        <li>
          <a href="https://nto.pl/sport/">Sport</a>
        </li>
      </ul>
      <h3>Oficjalne otwarcie Wodnego oKKa w Kędzierzynie-Koźlu. Jak podoba wam się nowy kompleks rekreacyjny na Opolszczyźnie?</h3>
      <figure>
        <img src="https://d-pt.ppstatic.pl/kadry/k/r/1/c1/ac/5cf7db85b1de5_icon.jpg"/>
      </figure>
      <p>23.11.2019Zaktualizowano 23.11.2019</p>
      <p>
        <b>Wart blisko 40 milionów złotych obiekt został otwarty w sobotę. Kompleks robi wrażenie, chociaż część mieszkańców narzeka na cennik.</b>
      </p>
      <p>Pierwsi kąpiący pojawili się tu dokładnie w południe. Oficjalnego otwarcia dokoła prezydent Sabina Nowosielska i jej zastępcy: Artur Maruszczak i Wojciech Jagiełło.</p>
      <blockquote>- To nie była łatwa inwestycja, ale udało się. Wreszcie mieszkańcy doczekali się porządnego kompleksu basenów w naszym mieście - mówiła prezydent Nowosielska.</blockquote>
      <p>Z części wewnętrznej jednorazowo może korzystać do 300 osób. Czteroosobowa rodzina po wszystkich zniżkach za wejście bez limitu czasu zapłaci 120 zł. Standardowy bilet na godzinę tylko do strefy wewnętrznej kosztuje 14 zł. - To są ceny niższe, niż na innych podobnych obiektach - twierdzi prezydent Sabina Nowosielska.</p>
      <p>Na część rekreacyjną składają się:</p>
      <ul>
        <li>niecka o głębokości 1,20-1,80 m i powierzchni 180 m2, gdzie skorzystać można także z masażerów, leżanek, gejzeru podwodnego i huśtawki wodnej</li>
        <li>dla najmłodszych brodzik o głębokości 0,15-0,30 m z mini zjeżdżalnią, działkami wodnymi i gejzerami podwodnymi urozmaici zabawę na terenie Obiektu.</li>
        <li>3 wanny jacuzzi z hydromasażem</li>
        <li>strefa leżakowania</li>
        <li>zjeżdżania wewnętrzna o długości 47 m</li>
        <li>basen wypływowy o głębokości 1,20 m c</li>
        <li>Część sportowa: niecka basenu o wymiarach 25 m <a href="https://gratka.pl/motoryzacja/osobowe/bmw/x6#utm_medium=alz&amp;utm_source=nto.pl&amp;utm_campaign=artykul">x 6</a> m i głębokości 1,20-1,80 m z 3 torami i słupkami startowymi</li>
      </ul>
      <p>Strefa Saun została zaprojektowana dla 60 użytkowników i posiada oddzielne wejście dla miłośników spędzania czasu właśnie w tej formie.</p>
      <p>Na strefę saun składa się:</p>
      <ul>
        <li>Sauna sucha do rytuałów saunowych, przeznaczona dla 40 osób,</li>
        <li>Sauna sucha z promiennikami podczerwieni</li>
        <li>Sauna sucha ziołowa,</li>
        <li>Sauna parowa - kwiatowa,</li>
        <li>Grota lodowa z dystrybutorem lodu,</li>
        <li>Kubeł przelewowy z zimną wodą, tzw. wiadro Kneipp’a,</li>
        <li>2 balie z zimną wodą, gł. 0,9 m,</li>
        <li>Wypoczywalnia z podgrzewanymi leżankami ceramicznymi,</li>
        <li>Taras zewnętrzny (Patio),</li>
        <li>Pijalnia soków</li>
      </ul>
    </article>
  </body>
</html>