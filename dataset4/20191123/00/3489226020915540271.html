<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/panathhnaikos-entypwsiazei-ektos-edras-kai-thymizei-omada-final-four"/>
    <meta property="og:site_name" content="Documento"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Παναθηναϊκός: Εντυπωσιάζει εκτός έδρας και θυμίζει ομάδα Final Four!"/>
    <meta property="og:description" content="Ο Παναθηναϊκός έκανε ένα μεγάλο διπλό στο Μόναχο με 87-75 και πέτυχε την δεύτερη συνεχόμενη εκτός έδρας νίκη του, στην φετινή Ευρωλίγκα, πραγματοποιώντας μία εξαιρετική εμφάνιση."/>
  </head>
  <body>
    <article>
      <h1>Παναθηναϊκός: Εντυπωσιάζει εκτός έδρας και θυμίζει ομάδα Final Four!</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Newsroom</a></address>
      <h4>Ο Παναθηναϊκός έκανε ένα μεγάλο διπλό στο Μόναχο με 87-75 και πέτυχε την δεύτερη συνεχόμενη εκτός έδρας νίκη του, στην φετινή Ευρωλίγκα, πραγματοποιώντας μία εξαιρετική εμφάνιση.</h4>
      <p>
        <i>Του Στέφανου Τάτσιου/ info@eurohoops.net</i>
      </p>
      <p>Η ομάδα του Γιώργου Βόβορα, έπαιξε πάρα πολύ καλά σχεδόν και στα 40′ λεπτά του αγώνα στο Μόναχο και δεν δυσκολεύτηκε κυρίως στο τρίτο δεκάλεπτο, χάρη στο εκπληκτικό σερί 20-0 να “καθαρίσει” το ματς και στο φινάλε να πανηγυρίσει την μεγάλη νίκη.</p>
      <p>Με αυτό το διπλό ο Παναθηναϊκός στις 10 πρώτες αγωνιστικές της Ευρωλίγκα, έφτασε συνολικά τα 3 κερδίζοντας σε Μόναχο, Κάουνας και Αγία Πετρούπολη, πραγματοποιώντας ένα πολύ δυνατό εκτός έδρας ξεκίνημα στην διοργάνωση, που όμοιο του δεν έχει κάνει ξανά στην Ευρωλίγκα με τη νέα της δομή.</p>
      <p>Την πρώτη σεζόν (2016-17) που η διοργάνωση εξελίχθηκε σε “μαραθώνιο”, ο Παναθηναϊκός είχε 1 διπλό στα 10 πρώτα ματς και 2 στον πρώτο γύρο, ενώ την αγωνιστική περίοδο 2017-18, πέτυχε 2 διπλά στα 10 πρώτα ματς και 3 συνολικά στο φινάλε του πρώτου γύρου.</p>
      <p>Τέλος την περυσινή χρονιά (2018-19), το “τριφύλλι” πέτυχε μόλις 1 διπλό σε ολόκληρο τον πρώτο γύρο της Ευρωλίγκα και φέτος αποδεικνύει ότι η ψυχολογία που αγωνίζεται μακριά από το ΟΑΚΑ, έχει αλλάξει πλήρως και οι μεγάλες νίκες που μετράνε αρκετά στην “μάχη” των playoffs, έχουν αυξηθεί σε μεγάλο βαθμό!</p>
      <p>Πηγή <a href="https://www.eurohoops.net/el/trademarks-el/972380/panathinaikos-entiposiazi-ektos-edras-ke-thimizi-omada-final-four/">eurohoops.net</a></p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>