<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184945/%E0%A6%9A%E0%A6%9F%E0%A7%8D%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE%E0%A7%87-%E0%A7%A7%E0%A7%A6-%E0%A6%9C%E0%A6%99%E0%A7%8D%E0%A6%97%E0%A6%BF-%E0%A6%86%E0%A6%9F%E0%A6%95-%E0%A6%85%E0%A6%AD%E0%A6%BF%E0%A6%AF%E0%A6%BE%E0%A6%A8-%E0%A6%9A%E0%A6%B2%E0%A6%9B%E0%A7%87"/>
    <meta property="og:site_name" content="somoynews.tv"/>
    <meta property="article:published_time" content="2019-11-23T00:02:00+00:00"/>
    <meta property="og:title" content="চট্টগ্রামে ১০ জঙ্গি আটক, অভিযান চলছে"/>
    <meta property="og:description" content="নিষিদ্ধ সংগঠন হিজবুত তাহরীর চট্টগ্রাম শাখার প্রধানসহ দশজনকে আটক করেছে পুল"/>
  </head>
  <body>
    <article>
      <h1>চট্টগ্রামে ১০ জঙ্গি আটক, অভিযান চলছে</h1>
      <address><time datetime="2019-11-23T00:02:00+00:00">23 Nov 2019, 00:02</time> by <a rel="author">সময় সংবাদ</a></address>
      <p><b>নিষিদ্ধ সংগঠন হিজবুত তাহরীর চট্টগ্রাম শাখার প্রধানসহ দশজনকে আটক করেছে পুলিশ। অভিযান অব্যাহত রয়েছে। তবে নাম-পরিচয় এখনও প্রকাশ করেনি পুলিশ।</b><br/><br/>পুলিশ সূত্রে জানা গেছে, হিযবুতের আঞ্চলিক প্রধান চট্টগ্রামের একটি ইংরেজি মাধ্যম স্কুলের শিক্ষক। শুক্রবার (২২ নভেম্বর) সন্ধ্যার পর থেকে চট্টগ্রাম নগরীর বিভিন্নস্থানে জঙ্গিবিরোধী সাঁড়াশি অভিযানে ‘বেশ কয়েকজনকে’ গ্রেফতার করার কথা জানিয়েছে পুলিশ।<br/><br/>চট্টগ্রাম মহানগর পুলিশের দক্ষিণ জোনের অতিরিক্ত উপ কমিশনার শাহ আবদুর রউফ জানান, শুক্রবার দুপুর থেকে রাত পর্যন্ত চট্টগ্রামের কোতোয়ালি, চকবাজার ও বাকলিয়া এলাকায় অভিযান চালিয়ে তাদের গ্রেফতার করা হয়।<br/><br/>তিনি আরও বলেন, ‘৫টি টিম পাঁচভাগে ভাগ হয়ে অভিযান চালাচ্ছে। হিযবুত তাহরীরের আঞ্চলিক প্রধানকে আটক করা হয়েছে। আরও কয়েকজন আটক আছে। ল্যাপটপ, মোবাইল, জিহাদি বই ও লিফলেট উদ্ধার করা হয়েছে।’</p>
    </article>
  </body>
</html>