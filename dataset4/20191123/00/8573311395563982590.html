<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/mondo/2019/11/23/matt-dillon-vanity-fair-stories-intervista-video-foto"/>
    <meta property="og:site_name" content="VANITY FAIR"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Matt Dillon: «Con gli occhi dei bambini»"/>
    <meta property="og:description" content="L'attore e regista sul palco di Vanity Fair Stories ha raccontato gli inizi, i registi che l'hanno diretto e i disegni di una vita. Dagli anni '80 a oggi, imparando quel che resta: «Lanciarsi senza paura»"/>
  </head>
  <body>
    <article>
      <h1>Matt Dillon: «Con gli occhi dei bambini»</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.vanityfair.it/author/ssaltalamacchia" target="_blank">Stefania Saltalamacchia</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/23195704/dillon-llll-950x684.jpg"/>
        </figure>
        <figure>
          <img src="https://images.vanityfair.it/gallery/116965/Big/ad256131-d002-4088-afbf-a6a317e0ccff.JPG"/>
          <figcaption>
            <b>Matt Dillon</b>
          </figcaption>
        </figure>
        <figure>
          <img src="https://images.vanityfair.it/gallery/116965/Big/fb81f543-0822-4f60-859b-3452e8d5cb06.JPG"/>
          <figcaption>
            <b>Matt Dillon</b>
          </figcaption>
        </figure>
        <figure>
          <img src="https://images.vanityfair.it/gallery/116965/Big/e7171563-901c-4770-b948-46982c576ea9.JPG"/>
          <figcaption>
            <b>Matt Dillon</b>
          </figcaption>
        </figure>
        <figure>
          <img src="https://images.vanityfair.it/gallery/116965/Big/e33abd24-cee8-4780-8433-106f11133b03.JPG"/>
          <figcaption>
            <b>Matt Dillon</b>
          </figcaption>
        </figure>
        <figure>
          <img src="https://images.vanityfair.it/gallery/116965/Big/e5383004-94a5-453d-ad69-1f28ad475792.JPG"/>
          <figcaption>
            <b>Matt Dillon</b>
          </figcaption>
        </figure>
        <figure>
          <img src="https://images.vanityfair.it/gallery/116965/Big/1620af20-b7c1-4678-8910-b3ee7e20b24c.JPG"/>
          <figcaption>
            <b>Matt Dillon</b>
          </figcaption>
        </figure>
        <figure>
          <img src="https://images.vanityfair.it/gallery/116965/Big/383422f4-596b-453a-903a-77ea544fa839.JPG"/>
          <figcaption>
            <b>Matt Dillon</b>
          </figcaption>
        </figure>
        <figcaption>Matt Dillon</figcaption>
      </slideshow>
      <p>
        <b>L'attore e regista sul palco di Vanity Fair Stories ha raccontato gli inizi, i registi che l'hanno diretto e i disegni di una vita. Dagli anni '80 a oggi, imparando quel che resta: «Lanciarsi senza paura»</b>
      </p>
      <p><b>Matt Dillon</b> ha deciso di volere diventare attore a 15 anni per il «potere dei personaggi». Da lì, racconta sul palco di Vanity Fair Stories, non si è più fermato. Da <i>I ragazzi della 56esima strada</i> a <i>Tutti passi per Mary</i>,<i> La casa di Jack e American Blue Jeans </i>e<i> Crash: contatto fisico.</i> Cinquantacinque anni di cui più della metà sul set. Diretto da <b>Francis Ford Coppola</b> («Coppola per noi era un Dio, niente di meno che un Dio in terra. Fin dall’inizio ci ha incoraggiato a correre dei rischi, a improvvisare, a lanciarci»), <b>Gus van Sant</b> («Ha sempre avuto una grandissima attenzione per i personaggi»), <b>Lars von Trier</b> («Il motivo per cui ho voluto girare <i>La casa di Jack</i> è stato per lavorare con lui e non per interpretare uno dei più cattivi di sempre.</p>
      <p>Con lui mai fatto nemmeno una prova»).</p>
      <p>Il passaggio nel diventare regista, e il documentario sul compositore e cantante cubano <b>Francisco Fellové</b>, detto anche “El gran Fellové” scomparso nel 2013 «Se qualcuno ha intenzione di fare un documentario è la cosa più difficile che esista. Mettere in scena una vita non è affatto semplice», ha aggiunto. L’altra passione di Matt Dillon è <b>disegnare:</b> «Disegno le mie idee da sempre. Disegno da tutta una vita. Spesso mi dicono “fai il pittore” ma a me piace disegnare». Ha cominciato quand’era bambino: «Mia madre di recente mi ha fatto vedere dei disegni che avevo fatto a 7 anni,<b> c’era un disegno epico, di una battaglia, enorme</b>, ora non avrei il coraggio di farlo. Da piccolo, invece, mi ero lanciato senza paura. Ed è quello che auguro a tutti, bisognerebbe cercare di mantenere quello sguardo fresco, quella freschezza che si ha solo da bambini».</p>
      <p><b>Cosa resta del sex symbol degli anni ’80? «Non sono cambiato per niente», scherza</b>. «Diciamo che invecchiando si ha il privilegio di accumulare esperienza, dall’altra parte oggi rivedo quello che ho fatto da ragazzino e mi dico “lo farei in modo diverso”. Ma invecchiare un po’ vuol dire anche gestire meglio la complessità delle cose». <b>Se Matt Dillon oggi avesse 20 anni, nell’epoca dei social e dello storytelling?</b> «Direi che ciò che conta sono sempre le storie e i personaggi che le raccontano. Può cambiare il modo di raccontarle, ma sono sempre le storie a rimanere al centro».</p>
      <p>Main Partner: ŠKODA<br/>Con il contributo di: Tendercapital Productions, Edison,<br/>Thanks to: Berlucchi, Campari.<br/>Beauty Partner: Guerlain, Perris Monte Carlo.<br/>Iniziative speciali: Motorola, Vitale Barberis Canonico, Zalando, 24Bottles<br/>Institutional Sponsor:  A+E Networks Italia con History, canale 407 di Sky; Rai Cinema; Sky; Taodue Film; Warner Bros. Entertainment Italia;<br/>Media Partner: Yes Milano; RTL 102.5; Urban Vision<br/>Technical Partner:  Verso, che ha realizzato l’app ufficiale di Vanity Fair Stories;<br/>Si ringrazia anche Medusa</p>
      <related>
        <h4>LEGGI ANCHE</h4>
        <a href="https://www.vanityfair.it/people/italia/2019/11/23/corrado-guzzanti-parodia-me-stesso-iniziato-vanity-fair-stories-foto"/>
        <a href="https://www.vanityfair.it/people/italia/2019/11/23/vanity-fair-stories-cesare-cremonini-la-storia-piu-bella-da-raccontare-la-mia"/>
        <a href="https://www.vanityfair.it/people/italia/2019/11/23/pierfrancesco-favino-a-60-anni-saro-un-figo-pazzesco"/>
        <a href="https://www.vanityfair.it/music/storie-music/2019/11/23/luciano-ligabue-intervista-vanity-fair-stories"/>
      </related>
    </article>
  </body>
</html>