<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699747/%DB%8C%DA%A9-%D9%81%D8%B1%D9%85%D8%A7%D9%86%D8%AF%D9%87-%D8%B3%D9%BE%D8%A7%D9%87-%D8%AC%D9%88%D8%A7%D8%A8-%D8%AE%D9%88%D9%86-%DA%A9%D8%B4%D8%AA%D9%87%E2%80%8C%D8%B4%D8%AF%DA%AF%D8%A7%D9%86-%D8%B1%D8%A7-%DA%86%D9%87-%DA%A9%D8%B3%DB%8C-%D8%A8%D8%A7%DB%8C%D8%AF-%D8%A8%D8%AF%D9%87%D8%AF-%D8%A8%D8%B3%DB%8C%D8%A7%D8%B1%DB%8C-%D8%A8%D8%B1%D8%A7%DB%8C-%D8%AF%D8%B1%DB%8C%D8%A7%D9%81%D8%AA-%DA%A9%D9%85%DA%A9-%D8%A8%D9%87-%D8%B3%D9%BE%D8%A7%D9%87-%D9%85%D8%B1%D8%A7%D8%AC%D8%B9%D9%87-%DA%A9%D8%B1%D8%AF%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="یک فرمانده سپاه: جواب خون کشته‌شدگان را چه کسی باید بدهد؟ /بسیاری برای دریافت کمک به سپاه مراجعه کردند"/>
    <meta property="og:description" content="فرمانده سپاه ناحیه مرکزی شهرستان رشت با اشاره به مشکلات موجود در کشور گفت: مردم گله‌مند هستند اما در نا آرامی های اخیر سپاه و بسیج اجازه ندادند در رشت اغتشاش شود."/>
  </head>
  <body>
    <article>
      <h1>یک فرمانده سپاه: جواب خون کشته‌شدگان را چه کسی باید بدهد؟ /بسیاری برای دریافت کمک به سپاه مراجعه کردند</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/2/1039839_639.jpg"/>
      </figure>
      <p>فرمانده سپاه ناحیه مرکزی شهرستان رشت با اشاره به مشکلات موجود در کشور گفت: مردم گله‌مند هستند اما در نا آرامی های اخیر سپاه و بسیج اجازه ندادند در رشت اغتشاش شود.</p>
      <p>به گزارش پایگاه اطلاع رسانی دیارمیرزا، سرهنگ جمشید اصحابی فرمانده سپاه ناحیه مرکزی شهرستان رشت در نشست خبری با بیان اینکه مراجعه کننده به سپاه برای دریافت کمک زیاد شده است، گفت: جمعیت خیرین کریم اهل بیت سپاه شهرستان رشت نیز در این هفته راه اندازی خواهد شد.</p>
      <p>اصحابی با اشاره به مشکلات موجود در کشور گفت: مردم گله‌مند هستند اما در نا آرامی های اخیر سپاه و بسیج اجازه ندادند در رشت اغتشاش شود و در همان روز اول همه چیز را کنترل کردند.</p>
      <p>وی با طرح این سوال که جواب خون کشته‌شدگان را چه کسی باید بدهد، افزود: دولت در شرایط فعلی باید بر بازار نظارت جدی داشته باشد.</p>
      <p>فرمانده سپاه ناحیه مرکزی شهرستان رشت با تاکید بر اینکه باید مطالبه‌گری درست را به مردم نشان دهیم، افزود: رهبر معظم انقلاب چند سال پیش در مورد چنین اتفاقاتی هشدار داده بودند و خدا را شکر می کنیم که توانسیم با یاری حق و بسیجیان انقلابی این فتنه را جمع و به زباله‌دان تاریخ بفرستیم.</p>
    </article>
  </body>
</html>