<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/me-thn-plath-ston-toixo-o-petroynias"/>
    <meta property="og:site_name" content="Documento"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Με την πλάτη στον τοίχο ο Πετρούνιας"/>
    <meta property="og:description" content="Ακόμα πιο δύσκολη έγινε η προσπάθεια του Λευτέρη Πετρούνια για πρόκριση στους Ολυμπιακούς Αγώνες του Τόκιο."/>
  </head>
  <body>
    <article>
      <h1>Με την πλάτη στον τοίχο ο Πετρούνιας</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Newsroom</a></address>
      <h4>Ακόμα πιο δύσκολη έγινε η προσπάθεια του Λευτέρη Πετρούνια για πρόκριση στους Ολυμπιακούς Αγώνες του Τόκιο.</h4>
      <p>Ο Έλληνας «άρχοντας των κρίκων» πήρε τη 2η θέση στο Παγκόσμιο Κύπελλο στο Κότμπους και πλέον χρειάζεται 3 νίκες στα τελευταία 3 μήτιγκ της σειράς, με όσο το δυνατόν μεγαλύτερη βαθμολογία, για να ελπίζει ότι θα προσπεράσει τον Κινέζο Γιανγκ Λιου στην προολυμπιακή κατάταξη.</p>
      <p>Ουσιαστικά, ο Πετρούνιας πλήρωσε την κακή έξοδο που έκανε και τον πυρετό που τον ταλαιπώρησε, αφού το υπόλοιπο πρόγραμμά του ήταν εξαιρετικό και θεωρητικά αρκετό για να του δώσει βαθμολογία υψηλότερη από το 15,133 του Λιου. Ο Πετρούνιας έλαβε 14,866 βαθμούς, αλλά έμεινε 2ος στον σημερινό αγώνα, πίσω από τον Κινέζο που ήδη συμπλήρωσε τις απαιτούμενες τρεις νίκες.</p>
      <p>Οι τελευταίοι τρεις αγώνες θα διεξαχθούν την άνοιξη, όταν ο Ολυμπιονίκης του Ρίο θα έχει ξεπεράσει πλήρως τον τραυματισμό που τον έστειλε στο χειρουργείο τον περασμένο Νοέμβριο. Ήδη, η σημερινή του εμφάνιση ήταν σαφώς βελτιωμένη από εκείνη του προηγούμενου μήνα στο Παγκόσμιο Πρωτάθλημα στη Στουτγάρδη (4ος).</p>
      <p>Ο Πετρούνιας, που πρόσφατα έγινε πατέρας, έμεινε σχεδόν έναν χρόνο εκτός δράσης. Ο επόμενος αγώνας θα γίνει τέλη Φεβρουαρίου στη Μελβούρνη, ενώ τα δύο τελευταία ραντεβού θα δοθούν στη Ντόχα και στο Μπακού τον Μάρτιο.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>