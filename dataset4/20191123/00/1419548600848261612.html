<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/5529hm"/>
    <meta property="og:site_name" content="News7 Tamil"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="முரசொலி விவகாரத்தில் திமுக நீதிமன்றத்தில் வழக்கு தொடருவதை  மனதார வரவேற்கிறேன்: அன்புமணி ராமதாஸ்"/>
    <meta property="og:description" content="முரசொலி விவகாரத்தில் திமுக நீதிமன்றத்தில் வழக்கு தொடருவதை  மனதார வரவேற்கிறேன்: அன்புமணி ராமதாஸ்"/>
  </head>
  <body>
    <article>
      <h1>முரசொலி விவகாரத்தில் திமுக நீதிமன்றத்தில் வழக்கு தொடருவதை  மனதார வரவேற்கிறேன்: அன்புமணி ராமதாஸ்</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">niruban</a></address>
      <p>
        <b>முரசொலி அலுவலகம் உள்ள நிலம் பஞ்சமி நிலமா என்ற விவகாரத்தில் திமுக நீதிமன்றத்தில் வழக்கு தொடருவதை  மனதார வரவேற்பதாக பாமக இளைஞரணி தலைவர் அன்புமணி ராமதாஸ் தெரிவித்துள்ளார். </b>
      </p>
      <p>சென்னை சேப்பாக்கதில் உள்ள அண்ணா அரங்கத்தில் பாமக இளைஞர் அணி கூட்டம் அதன் தலைவர் மற்றும் நாடாளுமன்ற உறுப்பினருமான அன்புமணி ராமதாஸ் தலைமையில் நடைபெற்றது. அப்போது செய்தியாளர்களிடம் பேசிய அவர் முரசொலி அலுவலகம் பஞ்சமி நிலமா இல்லையா என்பதை நீதிமன்றத்தில் திமுக, ஆவணங்களை தாக்கல் செய்வார்கள் என நம்புகிறோம். </p>
      <p>திமுக நீதிமன்றத்தை அணுகுவதை பாமக வரவேற்கிறது. மேலும் காங்கிரஸ் கட்சியின் மூத்த தலைவர் சோனியா காந்திக்கு NSG பாதுகாப்பு வழங்க பட வேண்டும், இந்த விவகாரத்தில் திமுக நாடாளுமன்ற உறுப்பினர் டி ஆர் பாலு விடுதலை புலிகளை கனக்கில் காட்டி பேசுகிறார், அதேபோன்று விடுதலை புலிகள் தலைவர் பிரபாகரன் தாயார் உடல் நிலை சரியில்லாமல் சென்னை வந்தபோது விமான நிலையத்தில் திருப்பு அனுப்பியதும் திமுக தான். ஒட்டுமொத்தமாக திமுக ஈழ தமிழர்கள் விவாகாரத்தில் துரோகம் செய்தது.</p>
      <p>மகாராஷ்டிரா மாநிலத்தில் இரவோடு இரவாக குடியரசு தலைவர் ஆட்சி திரும்பபெறபட்டு முதல்வர் மக்கள் முன்பு பதவியேற்காமல் தனியாக பதவியேற்றது விமர்சனத்துக்குள்ளாகியுள்ளது. இதை தவிர்த்திருக்கலாம், எனவும் சென்னை ஐ.ஐ.டி உட்பட பல ஐஐடி- ஐஐஎம் கல்வி நிறுவனங்களில் இட ஒதுக்கீடு முறையை பின்பற்றுவது கிடையாது அதில் ஒருவர் கூட பட்டியல் இனத்தை சார்ந்தவரோ அல்லது பழங்குடியினர் சமூகத்தை சாரந்தவரோ இல்லை என்பது தெரிகிறது இது சமூக நீதிக்கு எதிரானது, அதை மத்திய அரசு மாற்ற வேண்டும் என அன்புமணி ராமதாஸ் கூறியுள்ளார்.</p>
    </article>
  </body>
</html>