<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/misirda-kedi-heykelleri-ve-mumyalari-bulundu/1653805"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Mısır'da kedi heykelleri ve mumyaları bulundu"/>
    <meta property="og:description" content="Mısır'da yapılan arkeolojik kazılarda Firavunlar dönemine ait kedi heykelleri ve mumyaları bulundu."/>
  </head>
  <body>
    <article>
      <h1>Mısır'da kedi heykelleri ve mumyaları bulundu</h1>
      <h2>Mısır'da yapılan arkeolojik kazılarda Firavunlar dönemine ait kedi heykelleri ve mumyaları bulundu.</h2>
      <address><time datetime="2019-11-23T00:00:00+00:00">23 Nov 2019</time> by <a rel="author">Hussein Mahmoud Ragab Elkabany,Çağrı Koşak  </a></address>
      <h4>Kahire</h4>
      <p>Mısır Tarihi Eserler Bakanı Halid el-Anani, Giza kentindeki Sakkara kazı alanında düzenlediği basın toplantısında, Firavunlar dönemi müzesi oluşturacak büyüklükte bir keşif gerçekleştirdiklerini söyledi. </p>
      <p>Anani, kazılarda çeşitli boyutlarda ahşap ve bronzdan yapılmış 75 kedi heykeli ve içinde mumyalanmış kedilerin bulunduğu hiyeroglif yazılarıyla süslü 25 sandığın çıkarıldığını ifade etti.</p>
      <p>Bu sandıklarda 5 adet büyük kedi mumyasının bulunduğunu belirten Anani, ilk incelemelerde bu mumyalardan 2'sinin aslan yavrularına ait olması ihtimalinin ağırlık kazandığını bildirdi.</p>
      <p>Anani, bu mumyaların aslanlara ait olduğunun ispatlanması durumunda ilk kez "aslan mumyası" keşfedilmiş olacağına dikkati çekti.</p>
      <p>Anani, kazıda ayrıca Firavunlar döneminde kutsal kabul edilen Apis boğası, küçük timsahlar ve eski Firavun tanrılarına ait heykellerle altın masklar ve aslan iskeleti bulunduğunu kaydetti.</p>
      <p>Mısır'da yerli ve yabancı arkeologlar tarafından gerçekleştirilen kazılarda, binlerce yıllık tarihi eserler ortaya çıkarılıyor.</p>
      <related>
        <a href="https://www.aa.com.tr/tr/dunya/misirda-kedi-heykelleri-ve-mumyalari-bulundu/1653805"/>
        <a href="https://www.aa.com.tr/tr/dunya/abdden-misira-rusya-uyarisi/1651255"/>
        <a href="https://www.aa.com.tr/tr/dunya/sisi-yonetiminin-yolsuzluklarini-ifsa-eden-is-adami-muhalefet-cephesi-kuruyor/1650987"/>
        <a href="https://www.aa.com.tr/tr/dunya/misir-iki-turk-vatandasini-sinir-disi-etti/1643263"/>
        <a href="https://www.aa.com.tr/tr/dunya/turklerin-kedi-sevgisini-ornek-alip-kedi-kulubu-kurdular/1640680"/>
        <a href="https://www.aa.com.tr/tr/yasam/erdal-amcanin-emaneti-kedilere-mahalleli-sahip-cikti/1640148"/>
      </related>
    </article>
  </body>
</html>