<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200601"/>
    <meta property="og:site_name" content="মানবজমিন"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="সাতছড়িতে সেনাবহিনী ও র‌্যাবের অভিযান, ১৩ রাউন্ড আরপিজি সেলসহ বিস্ফোরক উদ্ধার"/>
    <meta property="og:description" content="হবিগঞ্জের চুনারুঘাটের সাতছড়ি সংরক্ষিত বনাঞ্চলে সেনাবহিনী ও র‌্যাব যৌথ অভিযান চালিয়ে ১৩ রাউন্ড আরপিজি সেলসহ বেশকিছু বিস্ফোরক উদ্ধার করেছে। বৃহস্পতিবার রাত থেকে আজ শনিবার দুপুর পর্যন্ত এ অভিযান চালানো হয়। র‌্যাব জানায়, সেনাবাহিনীর ২৪ পদাতিক ডিভিশন ও র‌্যাব-৭ বৃহস্পতিবার বিকালে হবিগঞ্জের সাতছড়ি সংরক্ষিত বনাঞ্চলে অভিযান শুরু করে। অভিযানে পরিত্যক্ত অবস্থায় ১৩ টি আরপিজি সেল, ১১টি ফিন ও ২৪টি টিউবসহ বিস্ফোরক উদ্ধার করা হয়। এগুলো পরিত্যক্ত অবস্থায় মাটির নিচে পোতা ছিলো। যৌথ বাহিনী গোপন সংবাদের ভিত্তিতে মাটি খুঁড়ে অস্ত্র ও বিস্ফোরকগুলো উদ্ধার করে। পরবর্তীতে সেনাবাহিনীর বিস্ফোরক বিশেষজ্ঞ দল উদ্ধারকৃত এসব গোলা ও বিস্ফোরক ধ্বংস করবে বলে জানায় র‌্যাব। র‌্যাব-৭ এর সিও লে. কর্ণেল মশিউর এসব তথ্য নিশ্চিত করেন। তবে অভিযানে মিডিয়াকর্মীদের সংবাদ সংগ্রহের জন্য ঘটনাস্থলে যাওয়ার অনুমতি দেয়নি যৌথ বাহিনী।উল্যেখ্য, এর আগে র‌্যাব একাধিকবার সাতছড়ি সংরক্ষিত বনাঞ্চলে অভিযান চালিয়ে বিপুল পরিমাণ ভারি অস্ত্র ও বিস্ফোরক উদ্ধার করে।"/>
  </head>
  <body>
    <article>
      <h1>সাতছড়িতে সেনাবহিনী ও র‌্যাবের অভিযান, ১৩ রাউন্ড আরপিজি সেলসহ বিস্ফোরক উদ্ধার</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">স্টাফ রিপোর্টার, হবিগঞ্জ থেকে</a></address>
      <p>হবিগঞ্জের চুনারুঘাটের সাতছড়ি সংরক্ষিত বনাঞ্চলে সেনাবহিনী ও র‌্যাব যৌথ অভিযান চালিয়ে ১৩ রাউন্ড আরপিজি সেলসহ বেশকিছু বিস্ফোরক উদ্ধার করেছে। বৃহস্পতিবার রাত থেকে আজ শনিবার দুপুর পর্যন্ত এ অভিযান চালানো হয়।</p>
      <p>র‌্যাব জানায়, সেনাবাহিনীর ২৪ পদাতিক ডিভিশন ও র‌্যাব-৭ বৃহস্পতিবার বিকালে হবিগঞ্জের সাতছড়ি সংরক্ষিত বনাঞ্চলে অভিযান শুরু করে। অভিযানে পরিত্যক্ত অবস্থায় ১৩ টি আরপিজি সেল, ১১টি ফিন ও ২৪টি টিউবসহ বিস্ফোরক উদ্ধার করা হয়। এগুলো পরিত্যক্ত অবস্থায় মাটির নিচে পোতা ছিলো। যৌথ বাহিনী গোপন সংবাদের ভিত্তিতে মাটি খুঁড়ে অস্ত্র ও বিস্ফোরকগুলো উদ্ধার করে।</p>
      <p>পরবর্তীতে সেনাবাহিনীর বিস্ফোরক বিশেষজ্ঞ দল উদ্ধারকৃত এসব গোলা ও বিস্ফোরক ধ্বংস করবে বলে জানায় র‌্যাব। র‌্যাব-৭ এর সিও লে. কর্ণেল মশিউর এসব তথ্য নিশ্চিত করেন।</p>
      <p>তবে অভিযানে মিডিয়াকর্মীদের সংবাদ সংগ্রহের জন্য ঘটনাস্থলে যাওয়ার অনুমতি দেয়নি যৌথ বাহিনী।</p>
      <p>উল্যেখ্য, এর আগে র‌্যাব একাধিকবার সাতছড়ি সংরক্ষিত বনাঞ্চলে অভিযান চালিয়ে বিপুল পরিমাণ ভারি অস্ত্র ও বিস্ফোরক উদ্ধার করে।</p>
      <p>এই বিভাগের সর্বাধিক পঠিত</p>
    </article>
  </body>
</html>