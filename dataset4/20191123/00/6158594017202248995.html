<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/celebrity/lucie-vondrackova-tomas-zonyga-vztah-marek-peksa.A191121_140111_dx-celebrity_ren"/>
    <meta property="og:site_name" content="Expres"/>
    <meta property="article:published_time" content="2019-11-23T00:01:00+00:00"/>
    <meta property="og:title" content="Lucie Vondráčková promluvila o panu Dokonalém. Jaký by měl být?"/>
    <meta property="og:description" content="S otcem svých synů Tomášem Plekancem se Lucie Vondráčková rozešla před více než rokem a od té doby je oficiálně sama. Po jejím boku se ale pravidelně objevují mladí pohlední muži, kteří u ní doma sice i přespávají, ona ale stále tvrdí, že nikoho nehledá. Jaký by měl být pan Dokonalý, který by ji dokázal okouzlit?"/>
  </head>
  <body>
    <article>
      <h1>Lucie Vondráčková promluvila o panu Dokonalém. Jaký by měl být?</h1>
      <address><time datetime="2019-11-23T00:01:00+00:00">23 Nov 2019, 00:01</time> by <a rel="author" href="https://www.expres.cz/novinari/karen-mchitarjan.N3610" target="_blank">Karen Mchitarjan</a></address>
      <p>
        <b>S otcem svých synů Tomášem Plekancem se Lucie Vondráčková rozešla před více než rokem a od té doby je oficiálně sama. Po jejím boku se ale pravidelně objevují mladí pohlední muži, kteří u ní doma sice i přespávají, ona ale stále tvrdí, že nikoho nehledá. Jaký by měl být pan Dokonalý, který by ji dokázal okouzlit?</b>
      </p>
      <p>Parkourista Tomáš Zonyga či hokejový brankář Marek Peksa. Tito dva pánové byli v posledních měsících spojováni se zpěvačkou <a href="https://www.expres.cz/hledej.aspx?slovo=Vondr%E1%E8kov%E1">Lucií Vondráčkovou</a>. Přestože oba pánové měli v jejím bytě strávit dost volného času, dvojnásobná maminka vztah ani s jedním z nich nikdy nepotvrdila.</p>
      <p>Nyní se ale rozpovídala o tom, jak by měl podle jejích představ vypadat pan Dokonalý.</p>
      <p><b><i>„Ono je opravdu jedno, jestli ten pan Dokonalý dělá takovou, nebo makovou práci, ale nejdůležitější je jiná věc: Ať ví, co chce, přitom sám sobě se dovede smát… Bez nadhledu, humoru a umění sebe sama shodit je všechno v životě o dost těžší. Nejhorší je, když se všechno bere moc vážně. To je pak život jako neosolená polívka,“</i></b> sdělila v rozhovoru pro magazín <i>Exkluziv</i> Vondráčková, která podle svých slov během hledání nového partnera bude brát ohled i na své dva syny.</p>
      <p><b><i>„Nejsem sama a nejdůležitější pro mě jsou moji kluci. Takže budu ve vztazích ještě opatrnější než dřív, což už snad ani nejde. Ale vyhnout se tenkýmu ledu? Dá se to vůbec? Myslím, že ne. Líbil se mi film s Michelle Pfeiffer a Georgem Clooneym One Perfect Day – rozvedená máma malýho kluka a rozvedený táta holčičky si k sobě najdou přes všechny peripetie cestu, ale před prvním polibkem z nich vypadne, že mají vlastně strašný strach. Jsou na tenkým ledě. V takovéhle chvíli to buď vzdáte a na lásku zanevřete, nebo prostě z tý skály skočíte a budete doufat, že máte padák a že se otevře. Zvlášť po větším emočním zklamání a karambolu se do takových zážitků člověk už moc nehrne. Ale zase pár šrámů v životě taky neuškodí,“ </i></b>vysvětlila Vondráčková, která již neodpověděla, zda ve filmu <i>One Perfect Day</i> nevidí paralelu mezi sebou a Markem Peksou. Zatímco ona má dva syny, on má z předešlého vztahu dceru.</p>
      <p>Právě ten měl v létě u Vondráčkové i se svou dcerkou strávit hned několik nocí.</p>
      <h3>
        <a href="https://www.expres.cz/celebrity/lucie-vondrackova-tomas-zonyga-vztah-marek-peksa.A191121_140111_dx-celebrity_ren/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/103/org/REN7edbc4_TIL_8202.JPG"/>
        </figure>
        <figure>
          <img src="https://1gr.cz/fotky/bulvar/19/103/org/REN7edbc6_TIL_8215.JPG"/>
        </figure>
        <figure>
          <img src="https://1gr.cz/fotky/bulvar/19/102/org/SAL7ebcf6_EXCZ25019_Divadlo_Spejbla_a.jpg"/>
        </figure>
        <figure>
          <img src="https://1gr.cz/fotky/bulvar/19/103/org/REN7edbd2_TIL_8572.JPG"/>
        </figure>
        <figure>
          <img src="https://1gr.cz/fotky/bulvar/19/083/org/STE7d8ac1__vo_7561.jpg"/>
        </figure>
        <figure>
          <img src="https://1gr.cz/fotky/bulvar/19/102/org/SAL7ebcf1_EXCZ25015_Divadlo_Spejbla_a.jpg"/>
        </figure>
        <figure>
          <img src="https://1gr.cz/fotky/bulvar/19/084/org/SAL7db74e_63550863752985_1313529232043282248_n.jpg"/>
        </figure>
        <figure>
          <img src="https://1gr.cz/fotky/bulvar/19/084/org/SAL7db703_02517703390643_7123007313005613795_n.jpg"/>
        </figure>
        <figure>
          <img src="https://1gr.cz/fotky/bulvar/19/083/org/REN7d8b1f__VO_7619.JPG"/>
        </figure>
        <figure>
          <img src="https://1gr.cz/fotky/bulvar/19/083/org/REN7d8b27_TIL_1682.JPG"/>
        </figure>
        <figure>
          <img src="https://1gr.cz/fotky/bulvar/19/083/org/STE7d8abf_til_1624.jpg"/>
        </figure>
        <figure>
          <img src="https://1gr.cz/fotky/bulvar/19/093/org/BK7e3fce_vondrackova_plekanec_dohoda_NOTEXT.jpg"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/video/radim-flendr-lucie-vondrackova-marek-peksa-stanice-svet.A191029_115517_dx-video_borek"/>
        <a href="https://www.expres.cz/celebrity/lucie-vondrackova-kanada-nachlazeni-fanousci-recepty-lecba.A191114_133834_dx-celebrity_vlt"/>
        <a href="https://www.expres.cz/celebrity/lucie-vondrackova-stanice-svet-pisen-hitparada-radim-flender.A191107_111326_dx-celebrity_vlt"/>
        <a href="https://www.expres.cz/celebrity/lucie-vondrackova-marek-peksa-model-slava.A191023_105354_dx-celebrity_ren"/>
        <a href="https://www.example.com/"/>
        <a href="https://www.expres.cz/celebrity/lucie-vondrackova-cesko-kanada-film-perfect-kiss.A191031_114644_dx-celebrity_vlt"/>
        <a href="https://www.expres.cz/celebrity/luci-vondrackova-pavel-salitros-stanice-svet-krest-videoklipu.A191022_104813_dx-celebrity_ren"/>
      </related>
    </article>
  </body>
</html>