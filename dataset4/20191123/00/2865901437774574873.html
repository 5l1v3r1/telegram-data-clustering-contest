<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/iskra-zaustavljena-sutjeska-sama-na-vrhu/343264"/>
    <meta property="og:site_name" content="MozzartSport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Iskra zaustavljena, Sutjeska sama na vrhu"/>
    <meta property="og:description" content="Budućnost dobila gradski derbi"/>
  </head>
  <body>
    <article>
      <h1>Iskra zaustavljena, Sutjeska sama na vrhu</h1>
      <h2>Budućnost dobila gradski derbi</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>Nastavlja se prava klackalica u trci u troje u crnogorskom šampionatu. U svakom kolu bar jedan od tri najbolja tima ne pobedi, pa nije bilo drugačije ni u ovom, 16. po redu.</p>
      <p>Ovog puta do tri boda nije došla Iskra. Ekipa iz Danilovgrada je gostovala Komu, bila je nadomak trijumfa, ali je u 86. minutu domaćin izjednačio pogotkom <b>Vujovića</b>, kojim je došao do remija -1:1.</p>
      <p>Sutjeska je iskoristila ovaj kiks komšija iz Danilovgrada i ubedljivom pobedom nad Petrovcem i to u gostima odvojila se na vrhu tabele – 4:0.</p>
      <p>Aktuelni crnogorski šampion je lomio rivala do 38. minuta, a kada je <b>Kojašević</b> srušio bedem domaćina, pokuljala je lavina golova. <b>Ćetković </b>je do kraja prvog dela duplirao prednost, dok su u nastavku pogađali i <b>Marković i</b> ponovo <b>Kojašević</b>.</p>
      <p>Naredno kolo donosi veliki derbi između Sutjeske i Budućnosti u Nikšiću, pa će ova ubedljiva pobeda dosta značiti šampionu za samopouzdanje.</p>
      <p>A, Budućnost je slavila u gradskom derbiju protiv Titograda – 2:1. <b>Stojiljković</b> i <b>Vučić</b> su doneli trijumf Plavima, koji se još konsoliduju posle velikih promena kako u rukovodstvu kluba, tako i u stručnom štabu.</p>
      <p>Budućnost ima utakmicu manje, tako da i dalje drži sve u svojim rukama kada je borba za prvo mesto u pitanju.</p>
      <p>
        <b>CRNA GORA – 16. KOLO</b>
      </p>
      <p>Subota<br/>Kom – Iskra  1:1 (0:1)<br/>/Vujović 86 – Petrović ag 35/</p>
      <p>Petrovac – Sutjeska  0:4 (0:2)<br/>/Kojašević 38, 96 Ćetković 44, Marković 53p/</p>
      <p>Zeta – Grbalj  2:0 (1:0)<br/>/Krstović 14, 94/</p>
      <p>Podgorica – Rudar  3:0 (1:0)<br/>/Vujnović 12, Jovanović 58, Vujović 81p/</p>
      <p>Budućnost – OFK Titograd  2:1 (1:0)<br/>/Stojiljković 20, Vučić 58 – Merdović 72/</p>
      <figure>
        <img src="https://mozzartsport.com/upload/CKEditor/23.11.2019/crnna%20gorra.JPG"/>
      </figure>
      <figure>
        <img src="https://mozzartsport.com/upload/CKEditor/23.11.2019/31.png"/>
      </figure>
    </article>
  </body>
</html>