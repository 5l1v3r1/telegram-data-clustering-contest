<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200588"/>
    <meta property="og:site_name" content="মানবজমিন"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="স্ত্রীর যৌন সম্পর্কের ভিডিও আদালতে, বিচ্ছেদের অনুমতি"/>
    <meta property="og:description" content="প্রেমিকের সঙ্গে স্ত্রীর যৌন সম্পর্কের ডিভিডি আদালতে পেশ করলেন ব্যাঙ্গালোরের এক পুরুষ। স্ত্রীর এমন সম্পর্কের কারণে তিনি বিবাহ বিচ্ছেদ চেয়ে আবেদন করেছেন আদালতে। ওই ভিডিও দেখার পর আদালত তাকে বিচ্ছেদের অনুমোদন দিয়েছে। এ খবর দিয়েছে অনলাইন টাইমস অব ইন্ডিয়া। এতে বলা হয়, ১৯৯১ সালের ৭ই জুলাই বিবাহ বন্ধনে আবদ্ধ হন ওই দম্পতি। তাদের রয়েছে দুটি মেয়ে সন্তান। রিপোর্টে ওই দম্পতি বা তাদের সন্তানের নাম প্রকাশ করা হয় নি। ২০০৮ সালের ৪ঠা জুন থেকে ৯ই জুন পর্যন্ত ওই ব্যক্তি ব্যাঙ্গালোরে যান জরুরি কাজে। এ সময় তিনি নিজের বেডরুমে একটি ডিজিটাল ভিডিও রেকর্ডার স্থাপন করে যান। তার অনুপস্থিতিতে তার স্ত্রী এক প্রেমিকের সঙ্গে শারীরিক সম্পর্ক স্থাপন করেন ওই বেডরুমে। তা ভিডিওতে রেকর্ড হয়ে যায়। বাড়ি ফিরে তিনি রেকর্ড চেক করে এসব দৃশ্য দেখতে পান। ফলে তিনি ব্যাভিচার ও নিষ্ঠুরতার কারণে বল্লারি’তে অবস্থিত পারিবারিক আদালতে বিচ্ছেদ চেয়ে আবেদন করেন। যদিও আদালত নিষ্ঠুরতার জন্য বিচ্ছেদ আবেদন প্রত্যাখ্যান করেন, তবে প্রমাণ হিসেবে ভিডিও’কে আমলে নেন আদালত এবং তাকে বিচ্ছেদের অনুমোদন দেন। কিন্তু ২০১৩ সালের ৩০ শে জুলাই আদালতের এই বিচ্ছেদের অনুমোদনকে চ্যালেঞ্জ করেন।…"/>
  </head>
  <body>
    <article>
      <h1>স্ত্রীর যৌন সম্পর্কের ভিডিও আদালতে, বিচ্ছেদের অনুমতি</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">মানবজমিন ডেস্ক</a></address>
      <p>প্রেমিকের সঙ্গে স্ত্রীর যৌন সম্পর্কের ডিভিডি আদালতে পেশ করলেন ব্যাঙ্গালোরের এক পুরুষ। স্ত্রীর এমন সম্পর্কের কারণে তিনি বিবাহ বিচ্ছেদ চেয়ে আবেদন করেছেন আদালতে। ওই ভিডিও দেখার পর আদালত তাকে বিচ্ছেদের অনুমোদন দিয়েছে। এ খবর দিয়েছে অনলাইন টাইমস অব ইন্ডিয়া। এতে বলা হয়, ১৯৯১ সালের ৭ই জুলাই বিবাহ বন্ধনে আবদ্ধ হন ওই দম্পতি। তাদের রয়েছে দুটি মেয়ে সন্তান। রিপোর্টে ওই দম্পতি বা তাদের সন্তানের নাম প্রকাশ করা হয় নি। ২০০৮ সালের ৪ঠা জুন থেকে ৯ই জুন পর্যন্ত ওই ব্যক্তি ব্যাঙ্গালোরে যান জরুরি কাজে।</p>
      <p>এ সময় তিনি নিজের বেডরুমে একটি ডিজিটাল ভিডিও রেকর্ডার স্থাপন করে যান। তার অনুপস্থিতিতে তার স্ত্রী এক প্রেমিকের সঙ্গে শারীরিক সম্পর্ক স্থাপন করেন ওই বেডরুমে। তা ভিডিওতে রেকর্ড হয়ে যায়। বাড়ি ফিরে তিনি রেকর্ড চেক করে এসব দৃশ্য দেখতে পান। ফলে তিনি ব্যাভিচার ও নিষ্ঠুরতার কারণে বল্লারি’তে অবস্থিত পারিবারিক আদালতে বিচ্ছেদ চেয়ে আবেদন করেন। যদিও আদালত নিষ্ঠুরতার জন্য বিচ্ছেদ আবেদন প্রত্যাখ্যান করেন, তবে প্রমাণ হিসেবে ভিডিও’কে আমলে নেন আদালত এবং তাকে বিচ্ছেদের অনুমোদন দেন।</p>
      <p>কিন্তু ২০১৩ সালের ৩০ শে জুলাই আদালতের এই বিচ্ছেদের অনুমোদনকে চ্যালেঞ্জ করেন। এতে তিনি দাবি করেন, তার স্বামী পর্নোগ্রাফিক ছবি তৈরি করেন। তাই তিনিই তাকে ওই রকম ছবিতে অভিনয়ে বাধ্য করেছিলেন। এমন দাবি তুলে ধরে তিনি বিচ্ছেদের রায় প্রত্যাহার করার আবেদন করেন। এ বিষয়ে বিচারপতি অলোক আরাধে এবং পিজিএম পাতিলের সমন্বয়ে গঠিত একটি ডিভিশন বেঞ্চ মত দেয় যে, ওই দম্পতির দুই কন্যা রয়েছে। তারাই তথ্যপ্রমাণ দিয়েছে। তারাই বলেছে, ২০০৮ সালের ৪ঠা জুন থেকে ৯ই জুন পর্যন্ত তাদের পিতা বাড়ি ছিলেন না। তাহলে তিনি কিভাবে নিজের স্ত্রীকে পর্নো ছবিতে অভিনয়ে বাধ্য করেছেন।  </p>
      <p>এই বিভাগের সর্বাধিক পঠিত</p>
    </article>
  </body>
</html>