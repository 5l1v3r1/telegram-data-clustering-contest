<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alon.hu/aktualis/2019/11/elindult-az-idei-karacsonyi-ciposdoboz-adomanygyujtes"/>
    <meta property="og:site_name" content="ALON"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Elindult az idei karácsonyi cipősdoboz adománygyűjtés"/>
    <meta property="og:description" content="Az adakozók december 11-ig tölthetik meg a cipősdobozokat gyerekjátékokkal, iskolaszerrel, írószerrel, édességgel, tisztálkodószerrel, könyvekkel és sportszerrel."/>
  </head>
  <body>
    <article>
      <h1>Elindult az idei karácsonyi cipősdoboz adománygyűjtés</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>
        <b>Az adakozók december 11-ig tölthetik meg a cipősdobozokat gyerekjátékokkal, iskolaszerrel, írószerrel, édességgel, tisztálkodószerrel, könyvekkel és sportszerrel.</b>
      </p>
      <p><b>Elindult a Három királyfi, három királylány mozgalom által szervezett Angyalváró-Cipősdoboz adománygyűjtés</b>, amelynek keretében 500 cipősdoboznyi karácsonyi ajándékot gyűjtenek össze a <b>Böjte Csaba ferences szerzetes</b> által nevelt gyerekeknek.</p>
      <p>A mozgalom az MTI-hez eljuttatott közleményében azt írta, hogy <b>az adakozók december 11-ig tölthetik meg a cipősdobozokat gyerekjátékokkal, iskolaszerrel, írószerrel, édességgel, tisztálkodószerrel, könyvekkel és sportszerrel.</b></p>
      <p>Az összegyűlt ajándékokat a gyerekek Parajdon az Angyalváró rendezvényen kapják meg, ahol a szervezők zenés műsorral és játékokkal is készülnek nekik - tették hozzá.</p>
      <p>Ismertették: <b>tavaly több mint 400 ajándékcsomag gyűlt össze.</b></p>
      <p>A Három Királyfi, Három Királylány Alapítvány a számlaszámára is várja az adományokat, további információ <a href="http://www.haromkiralyfi.hu/angyalvaro-2019">ezen az oldalon</a> érhető el.</p>
    </article>
  </body>
</html>