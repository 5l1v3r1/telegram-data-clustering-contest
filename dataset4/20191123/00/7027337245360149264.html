<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699773/%D8%AA%D9%88%D9%82%DB%8C%D9%81-%D9%BE%DA%98%D9%88-%D9%BE%D8%A7%D8%B1%D8%B3-%D8%A8%D8%A7-77-%D9%85%DB%8C%D9%84%DB%8C%D9%88%D9%86-%D8%AA%D9%88%D9%85%D8%A7%D9%86-%D8%AE%D9%84%D8%A7%D9%81%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="توقیف پژو پارس با 77 میلیون تومان خلافی"/>
    <meta property="og:description" content="رئیس پلیس راه ایلام از توقیف سواری پژو پارس با خلافی۷۷۴ میلیون ریال در محور ششدار خبر داد."/>
  </head>
  <body>
    <article>
      <h1>توقیف پژو پارس با 77 میلیون تومان خلافی</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">عصر ايران</a></address>
      <p>رئیس پلیس راه ایلام از توقیف سواری پژو پارس با خلافی۷۷۴ میلیون ریال در محور ششدار خبر داد.</p>
      <p>به گزارش مهر، سرهنگ رضا همتی زاده اظهار داشت: ماموران پلیس راه در محور ششدار در اجرای طرح برخورد با خودروهای متخلف، حین کنترل خودروها در سطح شهر یک دستگاه سواری پژو پارس را برای ارتکاب تخلف رانندگی متوقف کردند.</p>
      <p>وی تصریح کرد: خودروی مذکور پس از اعمال قانون مدارک و سوابق آن در سامانه هوشمند پلیس مورد استعلام قرار گرفت که در بررسی به عمل آمده مشخص شد دارای خلافی ۷۷۴ میلیون ریالی خلافی ثبت شده است.</p>
      <p>رئیس پلیس راه استان ایلام خاطرنشان کرد: براساس ماده ۸ قانون رسیدگی به تخلفات رانندگی در صورتی که مبلغ جریمه خودرویی به ۱۰ میلیون ریال برسد پلیس راهنمایی و رانندگی مراتب را به مالک خودرو اعلام و چنانچه ظرف مدت یک ماه از تاریخ ابلاغ، مالک خودرو نسبت به پرداخت جریمه اقدام نکند، خودرو توقیف و از تردد آن جلوگیری و در صورت مشاهده توقیف می‌شود.</p>
      <p>همتی زاده با بیان اینکه برابر قانون پلیس از ادامه حرکت خودروهای بالای یک‌میلیون تومان خلافی جلوگیری می کند، خاطرنشان کرد: توصیه می‌شود رانندگان استعلام لازم را از طریق سامانه پیامکی ۱۲۰۱۱۰۱۲۰۲۰۲۰ با ارسال VIN پشت کارت خودرو خود یا مراجعه سایت راهور ۱۲۰، مبلغ جریمه خودروی خود را دریافت کنند و نسبت به پرداخت آن اقدام تا در هنگام تردد در معابر مشکلی نداشته باشند.</p>
    </article>
  </body>
</html>