<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/juventus/2019/11/23-63657744/juve_il_pacchetto_ronaldo_quella_smania_ha_pro_e_contro/"/>
    <meta property="og:site_name" content="Tuttosport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Juve, è il pacchetto Ronaldo: quella smania ha pro e contro"/>
    <meta property="og:description" content="La vera forza di Cristiano Ronaldo, quella che gli permette di superare i limiti e abbattere i record, è la voglia, anzi la smania di primeggiare. La si percepisce fiammeggiare dentro di lui, esce dagli sguardi, dallo spasmodico impegno che mette in ogni partita e - assicurano i compagni - in ogni esercitazione di ogni allenamento. Senza quell’ossessione Ronaldo sarebbe un ottimo giocatore, non il giocatore che può legittimamente proclamarsi come il più grande. Il rovescio della medaglia è che quella smania lo porta a esagerare."/>
  </head>
  <body>
    <article>
      <h1>Juve, è il pacchetto Ronaldo: quella smania ha pro e contro</h1>
      <address><time datetime="2019-11-23T00:00:00+00:00">23 Nov 2019</time> by <a rel="author"> Guido Vaciago</a></address>
      <p>La vera forza di Cristiano <a href="https://www.tuttosport.com/news/calcio/serie-a/juventus/2019/11/22-63652621/juve_cristiano_ronaldo_tornero_presto_/"><b>Ronaldo</b></a>, quella che gli permette di superare i limiti e abbattere i record, è la voglia, anzi la smania di primeggiare. La si percepisce fiammeggiare dentro di lui, esce dagli sguardi, dallo spasmodico impegno che mette in ogni partita e - assicurano i compagni - in ogni esercitazione di ogni allenamento. Senza quell’ossessione Ronaldo sarebbe un ottimo giocatore, non il giocatore che può legittimamente proclamarsi come il più grande. Il rovescio della medaglia è che quella smania lo porta a esagerare.</p>
      <figure>
        <video src="http://media.tuttosport.com/videos/2019/11/22/cms_20191122_2211-juveronaldo-escluso-dal-match-contro-latalanta-corrmp41574443627.mp4"/>
        <figcaption>Juve, Ronaldo escluso dal match contro l'Atalanta</figcaption>
      </figure>
      <h3>Ronaldo in nazionale</h3>
      <p>Non c’era nessun bisogno, per esempio, che CR7 andasse in Nazionale: il Portogallo si sarebbe qualificato all’Europeo anche senza la sua tripletta nel 6-0 alla Lituania (squadra che non si salverebbe in B) e il gol all’89’ nel 2-0 contro il Lussemburgo, ma Ronaldo voleva fortissimamente giocare e voleva fortissimamente segnare. Per la- sciare la firma sulla qualificazione e per avvicinare il record mondiale di gol in Nazionale. Qualcuno potrebbe pensare che non saper distinguere fra gol che contano e gol effimeri sia un limite. Per Cristia- no rappresenta la forza che spinge il suo motore psicofisico. E’ il pacchetto CR7, prendere o lasciare. Ed è sempre meglio prendere</p>
      <related>
        <a href="https://www.tuttosport.com/calcio/serie-a/juventus/"/>
        <a href="https://www.tuttosport.com/news/calcio/serie-a/juventus/2019/11/22-63652621/juve_cristiano_ronaldo_tornero_presto_/"/>
        <a href="https://www.tuttosport.com/archivio/calcio/serie-a/juventus"/>
        <a href="https://www.tuttosport.com/news/calcio/calcio-estero/dal-mondo/2019/11/22-63654422/morata_uomo_dell_anno_gq_tutto_l_orgoglio_di_alice_per_il_marito_ex_juve/?related_news"/>
        <a href="https://www.tuttosport.com/news/calcio/serie-a/juventus/2019/11/22-63652621/juve_cristiano_ronaldo_tornero_presto_/?related_news"/>
        <a href="https://www.tuttosport.com/news/calcio/serie-a/juventus/2019/11/22-63651549/juve_riecco_chiellini_torna_in_campo_dopo_linfortunio/?related_news"/>
        <a href="https://www.tuttosport.com/news/calcio/serie-a/juventus/2019/11/22-63648698/ronaldo_non_convocato_la_lista_di_sarri_per_atalanta-juve/?related_news"/>
      </related>
    </article>
  </body>
</html>