<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/alegeri-prezidentiale-2019-tur-2-diaspora-vot-326978.html"/>
    <meta property="og:site_name" content="Observator"/>
    <meta property="article:published_time" content="2019-11-23T00:27:00+00:00"/>
    <meta property="og:title" content="Alegeri prezidențiale 2019, turul 2. A doua zi de vot în diaspora"/>
    <meta property="og:description" content="Cea de-a doua zi de vot pentru alegerile prezidențiale, în al doilea tur, se desfășoară în diaspora. Românii trebuie să aleagă între Klaus Iohannis și Viorica Dăncilă."/>
  </head>
  <body>
    <article>
      <h1>Alegeri prezidențiale 2019, turul 2. A doua zi de vot în diaspora</h1>
      <address><time datetime="2019-11-23T00:27:00+00:00">23 Nov 2019, 00:27</time> by <a rel="author">Redactia Observator</a></address>
      <p>
        <b>
          <b>Cea de-a doua zi de vot pentru alegerile prezidențiale, în al doilea tur, se desfășoară în diaspora. Românii trebuie să aleagă între Klaus Iohannis și Viorica Dăncilă.</b>
        </b>
      </p>
      <p>Cea de-a doua zi de vot în străinătate se desfășoară pe durata a 14 ore, cu 5 ore mai mult față de ziua precedentă. Astfel, secțiile de vot se deschid la ora locală 7.00, în toate țările, și se închid la ora 21.00. Vineri, votul s-a desfășurat între orele locale 12.00 – 21.00.</p>
      <p>Conform diferențelor de fus orar, primii care votează sunt românii din Noua Zeelandă, iar cei de pe Coasta de Vest a Statelor Unite ajung cel mai târziu la vot.</p>
      <p><a href="https://observator.tv/politic/alegeri-prezidentiale-2019-vot-diaspora-turul-doi-326774.html">Prima zi de vot</a> a înregistrat o creștere a numărului alegătorilor în diaspora față de primul tur de scrutin. Astfel, până la ora 24.00, vineri, 94.334 de alegători au votat la secțiile de vot, iar 17.503 au votat prin corespondență. În total, 111.837 români și-au dat votul în diaspora în prima zi.</p>
      <p>În primul tur, la cele 835 de secții de vot din străinătate au votat în prima zi 77.344 de alegători.</p>
    </article>
  </body>
</html>