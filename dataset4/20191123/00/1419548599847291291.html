<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/sxmr5x"/>
    <meta property="og:site_name" content="News7 Tamil"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="ரஜினி மற்றும் கமலை மறைமுகமாக விமர்சித்த சுப்பிரமணியன் சுவாமி...!"/>
    <meta property="og:description" content="ரஜினி மற்றும் கமலை மறைமுகமாக விமர்சித்த சுப்பிரமணியன் சுவாமி...!"/>
  </head>
  <body>
    <article>
      <h1>ரஜினி மற்றும் கமலை மறைமுகமாக விமர்சித்த சுப்பிரமணியன் சுவாமி...!</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">shanmugapriya</a></address>
      <p>
        <b>சினிமா கூத்தாடிகள் தமிழகத்திற்கு எதுவும் செய்ய போவதில்லை என பாஜக மூத்த தலைவர் சுப்பிரமணியன் சுவாமி, நடிகர்கள் ரஜினிகாந்த், கமல்ஹாசனை மறைமுகமாக விமர்சித்துள்ளார்.</b>
      </p>
      <p>இதுகுறித்து சென்னை விமான நிலையத்தில் செய்தியாளர்களிடம் பேசிய அவர், திரைப்படம் வெளிவரும்போது நடிகர்கள் விளம்பரத்திற்காக பேசுவார்கள் என குறிப்பிட்டுள்ளார். </p>
      <p>அரசியலுக்கு வருவேன் என பலமுறை நடிகர் ரஜினிகாந்த் தெரிவித்ததையும், ஆனால் இதுவரை அவர் அரசியலுக்கு வரவில்லை எனவும் சுட்டிக்காட்டினார். சிறையில் உள்ள சசிகலா இன்னும் ஒன்றரை ஆண்டுக்குள் விடுதலையாகி விடுவார் என தெரிவித்தார்.</p>
      <p>மேலும், கட்சியை நல்ல முறையில் நடத்தும் திறமை சசிகலாவுக்கு உள்ளது எனவும் அவர் வெளியே வந்தவுடன் அதிமுகவினர் அவரிடம் தான் செல்வார்கள் என எதிர்பார்ப்பதாகவும் குறிப்பிட்டார்.<br/> </p>
    </article>
  </body>
</html>