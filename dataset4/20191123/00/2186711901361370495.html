<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pik.ua/news/url/na-hersonschini-startuvala-persha-faza-projektu-meditsina-u-smartfoni"/>
    <meta property="og:site_name" content="ПІК"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="На Херсонщині стартувала перша фаза проєкту «Медицина у смартфоні»"/>
    <meta property="og:description" content="Меморандум щодо впровадження в медичних закладах Херсонщини автоматизації ведення обліку медичних послуг та управління медичною інформацією було підписано головою облдержадміністрації Юрієм Гусєвим та представником компанії «Advanter Health» Ярославом Сєрим 9 серпня."/>
  </head>
  <body>
    <article>
      <h1>На Херсонщині стартувала перша фаза проєкту «Медицина у смартфоні»</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>Меморандум щодо впровадження в медичних закладах Херсонщини автоматизації ведення обліку медичних послуг та управління медичною інформацією було підписано головою облдержадміністрації Юрієм Гусєвим та представником компанії «Advanter Health» Ярославом Сєрим 9 серпня.</p>
      <p>22 листопада, в облдержадміністрації презентували проєкт «Медицина у смартфоні» та розповіли про його роботу та задачі.</p>
      <p>«Медицина у смартфоні» забезпечить безперервний розвиток медичних інформаційних систем, підвищить рівень доступності та якості медичного обслуговування жителів області та «чутливості» системи охорони здоров’я до потреб населення. Система забезпечить аналітичними даними керівництво лікарень та владу, що допоможе приймати рішення щодо фінансування лікарень, спираючись на конкретні дані про роботу структур з пацієнтами. Таким чином, тільки якісна, систематизована робота з населенням, детальна інформація про роботу кожного лікаря та відділення допоможе медичним закладам отримувати належне фінансування.</p>
      <p>За словами керівника проєкту Ярослава Сєрого, в Херсонській області побудована базова модель екосистеми для того, щоб Національна служба здоров'я України отримувала на 100% достовірні дані для реалізації програми медичних гарантій на другому і третьому рівні медицини за новою моделлю фінансування з 1 квітня 2020 року.</p>
      <related>
        <h4>Новини по темі</h4>
        <a href="https://pik.ua/news/url/na-hersonschini-ne-vistachaje-15-miljoniv-griven-na-insulin"/>
        <a href="https://pik.ua/news/url/medichna-reforma-na-hersonschini-ozvucheno-vidsotok-zakljuchenih-deklaratsij-z-likarjami"/>
        <a href="https://pik.ua/news/url/u-hersoni-prezentuvali-oblasnu-programu-borotbi-z-onkologichnimi-zahvorjuvannjami"/>
      </related>
    </article>
  </body>
</html>