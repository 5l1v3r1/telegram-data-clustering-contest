<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/juventus/2019/11/23-63713000/cristiano_ronaldo_complimenti_alla_juve_gran_carattere_bravi_ragazzi_/"/>
    <meta property="og:site_name" content="Tuttosport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Cristiano Ronaldo, complimenti alla Juve: “Gran carattere. Bravi ragazzi!”"/>
    <meta property="og:description" content="Il fuoriclasse portoghese ha esultato sui social con i compagni di squadra dopo il 3-1 contro l’Atalanta. Emre Can: “Non è finita finché non è finita”"/>
  </head>
  <body>
    <article>
      <h1>Cristiano Ronaldo, complimenti alla Juve: “Gran carattere. Bravi ragazzi!”</h1>
      <h2>Il fuoriclasse portoghese ha esultato sui social con i compagni di squadra dopo il 3-1 contro l’Atalanta. Emre Can: “Non è finita finché non è finita”</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p><b>TORINO</b> - “<i>Gran carattere, bravi ragazzi</i>". <a href="https://www.tuttosport.com/news/calcio/serie-a/juventus/2019/11/23-63698212/juve_sarri_non_sembrava_serie_a_ronaldo_spero_di_recuperarlo_per_l_atletico_/?a=2"><b>Cristiano Ronaldo</b></a> esulta così, sul proprio profilo Instagram, dopo la vittoria della <a href="https://www.tuttosport.com/news/calcio/serie-a/2019/11/23-63690282/serie_a_atalanta-juve_1-3_higuain_e_dybala_firmano_la_rimonta_gosens_non_basta/?a=2"><b>Juve</b> sull’<b>Atalanta</b></a> a Bergamo. Il fuoriclasse portoghese non è stato convocato per un problema al ginocchio ma ha voluto dimostrare sui social la propria vicinanza ai compagni di squadra. Tutto rientrato, quindi, dopo le polemiche di poco prima della sosta, quando in Juve-Milan CR7 non aveva preso bene il cambio di <b>Sarri</b>, che lo aveva richiamato in panchina al 55', per far entrare Paulo Dybala, poi decisivo.</p>
      <figure>
        <a href="https://www.tuttosport.com/foto/calcio/serie-a/2019/11/23-63694213/juve_doppietta_higuain_che_esultanza_contro_l_atalanta/">
          <img src="https://cdn.tuttosport.com/images/2019/11/23/173134328-783331d7-f069-4630-ac87-f731b010bc15.jpg"/>
        </a>
        <figcaption>Juve, doppietta Higuain: che esultanza contro l'Atalanta<br/><a href="https://www.tuttosport.com/foto/calcio/serie-a/2019/11/23-63694213/juve_doppietta_higuain_che_esultanza_contro_l_atalanta/">Guarda la gallery</a></figcaption>
      </figure>
      <h3>Festa Juve sui social</h3>
      <p>Per la vittoria pesante di oggi ha festeggiato sui social anche il capitano bianconero,<b> Leonardo Bonucci</b>, che come didascalia a una sua foto ha scritto: "<i>Il carattere di una grande squadra. Vittoria importantissima</i>". Gli ha fatto eco, sempre su Instagram, <b>Miralem Pjanic</b>, che ha sottolineato l'importanza dei tre punti ottenuti al Gewiss Stadium: "<i>Forse a qualcuno non è chiaro ma chi lotta per la vetta negli ultimi anni a Bergamo viene a giocare scontri diretti. Tre punti pesantissimi, non solo perché zuppi d'acqua</i>". Messaggi positivi anche dagli altri protagonisti. Da <b>Dybala</b> (“<i>Ancora una volta fino alla fine</i>”) a <b>Ramsey</b> (“<i>Tre punti importanti dopo la pausa</i>”) passando per <b>Cuadrado</b> (“<i>Grande rimonta</i>”) e Emre Can (“<i>Non è finita finché non è finita</i>”).</p>
      <figure>
        <video src="http://media.tuttosport.com/omnisport/2019/11/23/231119_PERFORM_SARRI_Vittoria_1574531751412_1065.mp4"/>
        <figcaption>Sarri: "Vittoria preziosa a Bergamo è dura..."</figcaption>
      </figure>
      <related>
        <a href="https://www.tuttosport.com/news/calcio/serie-a/2019/11/23-63690282/serie_a_atalanta-juve_1-3_higuain_e_dybala_firmano_la_rimonta_gosens_non_basta/?a=2"/>
        <a href="https://www.tuttosport.com/news/calcio/serie-a/juventus/2019/11/23-63698212/juve_sarri_non_sembrava_serie_a_ronaldo_spero_di_recuperarlo_per_l_atletico_/?a=2"/>
        <a href="https://www.tuttosport.com/archivio/calcio/serie-a/juventus"/>
        <a href="https://www.tuttosport.com/news/calcio/serie-a/juventus/2019/11/23-63698212/juve_sarri_non_sembrava_serie_a_ronaldo_spero_di_recuperarlo_per_l_atletico_/?related_news"/>
        <a href="https://www.tuttosport.com/news/calcio/serie-a/juventus/2019/11/23-63694886/juve_higuain_grande_prova_di_maturita_tre_punti_fondamentali_/?related_news"/>
        <a href="https://www.tuttosport.com/news/calcio/serie-a/2019/11/23-63690282/serie_a_atalanta-juve_1-3_higuain_e_dybala_firmano_la_rimonta_gosens_non_basta/?related_news"/>
        <a href="https://www.tuttosport.com/news/calcio/serie-a/2019/11/23-63692658/batistuta_utilizzo_del_var_ridicolo_/?related_news"/>
      </related>
    </article>
  </body>
</html>