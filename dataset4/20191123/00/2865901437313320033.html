<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/news/343206/sport:/title:dragan-sakota-novi-trener-crvene-zvezde"/>
    <meta property="og:site_name" content="MozzartSport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Dragan Šakota novi trener Crvene zvezde"/>
    <meta property="og:description" content="Iskusni strateg ponovo na Malom Kalemegdau"/>
  </head>
  <body>
    <article>
      <h1>Dragan Šakota novi trener Crvene zvezde</h1>
      <h2>Iskusni strateg ponovo na Malom Kalemegdau</h2>
      <address><time datetime="2019-11-23T00:00:00+00:00">23 Nov 2019</time> by <a rel="author">Nikola Stojković</a></address>
      <p>Crvena zvezda ima novog šefa struke. U pitanju je iskusni košarkaški strateg <b>Dragan Šakota</b>, koji se posle 12 godina vratio na Mali Kalemegdan. <b>Šakota</b> je danas predstavljen na konferenciji za štampu crveno-belih i potpisao ugovor na godinu dana, uz opciju produžetka saradnje. Na trenerskoj funkciji nasledio je <b>Andriju Gavrilovića</b>, koji je bio prelazno rešenje posle odlaska <b>Milana Tomića</b>.</p>
      <p><b>Šakota </b>(67) je u Crvenoj zvezdi bio od 2005. do 2007. godine, a 2006. godine je osvojio Kup Radivoja Koraća pobedom nad Hemofarmom u finalu.<br/><b>"Želim da imamo dobru saradnju, mislim da smo i u prošllosti dobro sarađivali. Crvena zvezda je srpski predstavnik u Evroligi i s te strane, kao institucija koja postoji u svim sportovimma i armijom navijača, bilo je lako da se odlučite da dođete u tavu sredinu. Od prvog kontakta do danas nije bilo nekih nedoumica, pričali smo o tome koliko je obilan posao ova sezona sa još 70 utakmica. Došao sam da osvajam trofeje, da ostavimo što bolji utisak u Evroligi sa što više pobeda, bez opterećenja da se pravi spektakularan rezultat. Neće mi biti teško da se adaptiram na novu sredinu. Dugo sam u Evropi, dugo sam prisutan u košarci, organizacija je na nivou najvećih evropskih klubova</b>“, poručio je <b>Šakota</b>.</p>
      <p>Promena u stručnom štabu neće biti, već će aktuelni pomoći novom šefu struke da se upozna sa ekipom.<br/><b>"Priključujem se stručnom štabu da mi pomogne da uđemo u ovaj ritam koji nikada pre nije bio. Svi u stručnom štabu znaju bolje Zvezdu od mene. Treba zajedno da radimo da Zvezda radi bolje. Svi su obučeni da rade u Crvenoj zvezdi i to je jako važno, što više trenera, to bolje"</b>.</p>
      <p>Analiza igračkog kadra će tek uslediti, posle čega će biti donete odluke o eventulnom angažovanju novih igrača.<br/><b>"Sastav koji je napravljen je sasvim dobar, ali ne mogu da predviđam šta će biti, dok ne uđete u rad. U utakmicama sam video dosta pozitivnih stvari, ali drugo je kada se uđe u rad na treninzima. Kada dovodite igrača vi vidite ono što je na terenu, ne kako se radi na treninzima. Dozvlite mi da vidim kakva je situacija u timu, ekipa je dobro selektirana, videčemo da li je ovaj broj igrača dovoljan da izdrži sezonu sa još 70 utakmica. Ekipa je dobro selektirana, videćemo da li će biti promena. One su ponekad neophodne, ali nikada ih niko ne želi</b>", poručio je Šakota.</p>
      <p>Iskusni stručnjak je najveći deo svoje karijere proveo u Grčkoj, gde je vodio PAOK, Apolon, Peristeri, Irakles, Aris, Olimpijakos i AEK. Na klupi atinskog AEK-a bio je u tri navrata, a poslednji put u sezoni 2017/2018.</p>
      <p><b>Šakota</b> je preuzeo crveno-bele u prilično nezgodnom trenutku. Srpski šampion nije započeo sezonu u skladu sa očekivanjima, a situacija se nije drastično promenila ni nakon odlaska <b>Milana Tomića</b>. Crveno-beli su nedavnom pobedom u Kaunasu stigli tek do trećeg slavlja u Evroligi, dok u ABA ligi imaju skor od četiri pobede i tri poraza.</p>
      <figure>
        <img src="https://mozzartsport.com/upload/CKEditor/23.11.2019/12.%20KBC%20Zvezdara.png"/>
      </figure>
      <p> </p>
    </article>
  </body>
</html>