<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/2019/11/23-63660997/diretta_milan-napoli_ore_18_come_vederla_in_tv_e_probabili_formazioni/"/>
    <meta property="og:site_name" content="Tuttosport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Diretta Milan-Napoli ore 18: come vederla in tv e probabili formazioni"/>
    <meta property="og:description" content="I rossoneri di Pioli e la squadra di Ancelotti hanno bisogno di punti e lotteranno per la vittoria. Momento difficile, infatti, per entrambe, ma a San Siro c'è voglia di svolta"/>
  </head>
  <body>
    <article>
      <h1>Diretta Milan-Napoli ore 18: come vederla in tv e probabili formazioni</h1>
      <h2>I rossoneri di Pioli e la squadra di Ancelotti hanno bisogno di punti e lotteranno per la vittoria. Momento difficile, infatti, per entrambe, ma a San Siro c'è voglia di svolta</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p><b>MILANO - </b>Si gioca a<b> San Siro</b> il secondo match della 13esima giornata di <a href="https://www.tuttosport.com/calcio/serie-a/"><b>Serie A</b></a> che vede sfidarsi <a href="https://www.tuttosport.com/live/matchcentre/squadra.html?season=2019&amp;competition=21&amp;team=120"><b>Milan</b></a> e <a href="https://www.tuttosport.com/live/matchcentre/squadra.html?season=2019&amp;competition=21&amp;team=459"><b>Napoli</b></a>. Due squadre che non vivono un periodo positivo, dunque, che sono alla ricerca di punti fondamentali in questo turno del massimo campionato italiano. Dopo la sosta per le nazionali, infatti, c'è bisogno della vittoria per gli azzurri di <b>Ancelotti</b> che devono prepararsi al meglio per la dura trasferta di Anfield contro il <b>Liverpool</b> in <a href="https://www.tuttosport.com/calcio/champions-league/"><b>Champions</b></a>. Allo stesso modo, i rossoneri con<b> Pioli</b> sembrano aver svoltato dal punto di vista del gioco e dell'organizzazione di squadra, ma i punti ancora latitano e il calendario difficile non aiuta di certo l'allenatore rossonero. I tre punti in palio in questo match, dunque, sono fondamentali ed entrambe le squadre vogliono vincere per cambiare la propria stagione.</p>
      <p>
        <a href="https://www.tuttosport.com/live/matchcentre/incontro.html?season=2019&amp;competition=21&amp;match=2021177">
          <b>Segui in diretta Milan-Napoli sul nostro sito</b>
        </a>
      </p>
      <h3>Come vederla in tv</h3>
      <p>La sfida di San Siro tra Milan e Napoli, in programma oggi alle ore 18 a Milano, sarà visibile in esclusiva solo per gli abbonati Sky sui canali Sky Sport 251 e Sky Sport Serie A. Il match sarà visibile anche in streaming attraverso Skygo e NowTv.</p>
      <h3>Milan-Napoli, probabili formazioni</h3>
      <p><b>Pioli</b> deve fare a meno di <b>Calhanoglu</b> e <b>Bennacer</b> squalificati: al loro posto dovrebbero scendere in campo Biglia in mezzo e <b>Bonaventura</b> nel tridente con Piatek e <b>Suso</b>. Dall'altra parte, <b>Ancelotti</b> ha tanti dubbi, ma davanti potrebbe esserci spazio per<b> Insigne e Lozano</b>, con Callejon e Fabian Ruiz sulle fasce di centrocampo.</p>
      <p><b>MILAN (4-3-3): </b>G.Donnarumma; Conti, Musacchio, Romagnoli, Hernandez; Paquetà, Biglia, Krunic; Suso, Piatek, Bonaventura. <b>ALL.: </b>Pioli.</p>
      <p><b>A DISP.: </b>Reina, Ant.Donnarumma, Calabria, Gabbia, Caldara, Rebic, Kessie, Leao. </p>
      <p><b>NAPOLI (4-4-1-1): </b>Meret; Di Lorenzo, Manolas, Koulibaly, Luperto; Callejon, Elmas, Fabian Ruiz, Zielinski; Insigne; Lozano. <b>ALL.: </b>Ancelotti.</p>
      <p><b>A DISP.: </b>Ospina, Karnezis, Hysaj, Maksimovic, Zielinski, Gaetano, Allan, Younes, Llorente.</p>
      <p><b>ARBITRO: </b>Orsato di Schio.</p>
      <p>
        <code>[[smiling:106262]]</code>
      </p>
      <related>
        <a href="https://www.tuttosport.com/news/calcio/serie-a/2019/11/23-63660118/tutte_le_probabili_formazioni_della_13_giornata_di_serie_a/"/>
        <a href="https://www.tuttosport.com/news/calcio/calciomercato/2019/11/22-63654898/galliani_ibrahimovic_al_milan_un_bene_per_il_calcio_italiano_/"/>
        <a href="https://www.tuttosport.com/archivio/calcio/serie-a"/>
        <a href="https://www.tuttosport.com/news/calcio/serie-a/2019/11/23-63660118/tutte_le_probabili_formazioni_della_13_giornata_di_serie_a/?related_news"/>
        <a href="https://www.tuttosport.com/news/altri-sport/2019/11/22-63650374/malago_l_italia_pensa_alle_olimpiadi_del_2032_micciche_grave_perdita_/?related_news"/>
        <a href="https://www.tuttosport.com/news/calcio/serie-a/2019/11/22-63632218/gasperini-sarri_i_rivoluzionari/?related_news"/>
        <a href="https://www.tuttosport.com/news/calcio/serie-a/2019/11/21-63601951/serie_a_arbitri_atalanta-juve_a_rocchi_maresca_per_torino-inter/?related_news"/>
      </related>
    </article>
  </body>
</html>