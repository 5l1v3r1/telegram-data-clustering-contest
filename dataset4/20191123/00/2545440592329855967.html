<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/kiran-7-munzur-vadisi-operasyonu-2-bin-250-personelin-katilimiyla-baslatildi/1653395"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="'Kıran-7 Munzur Vadisi Operasyonu' 2 bin 250 personelin katılımıyla başlatıldı"/>
    <meta property="og:description" content="İçişleri Bakanlığı, Tunceli'de jandarma ve polis özel harekat unsurlarından oluşan 2250 personelle &quot;Kıran-7 Munzur Vadisi&quot; operasyonunu başlattı."/>
  </head>
  <body>
    <article>
      <h1>'Kıran-7 Munzur Vadisi Operasyonu' 2 bin 250 personelin katılımıyla başlatıldı</h1>
      <h2>İçişleri Bakanlığı, Tunceli'de jandarma ve polis özel harekat unsurlarından oluşan 2250 personelle "Kıran-7 Munzur Vadisi" operasyonunu başlattı.</h2>
      <address><time datetime="2019-11-23T00:00:00+00:00">23 Nov 2019</time> by <a rel="author">Orhan Onur Gemici  </a></address>
      <h4>Ankara</h4>
      <p><b>İçişleri Bakanlığı</b>ndan yapılan açıklamaya göre, Tunceli Jandarma Bölge Komutanlığınca başlatılan "<b>Kıran-7 Munzur Vadisi Operasyonu</b>" ile bölücü terör örgütünün kış üslenmesine girmesinin engellenmesi ve bölgede barındığı belirlenen teröristlerin etkisiz hale getirilmesi hedefleniyor.</p>
      <p>Operasyonda, Tunceli Jandarma Bölge Komutanlığında görevli jandarma komando, jandarma özel harekat ile polis özel harekat timlerinden oluşan 2 bin 250 personel görev alıyor.</p>
      <p>Öte yandan, Bakanlık tarafından operasyona ilişkin jandarma ve polisin helikopterle bölgeye intikali ve arama tarama faaliyetine ilişkin görüntüler paylaşıldı.</p>
      <h3>"Kararlı şekilde başarıyla devam ediyor"</h3>
      <p>Tunceli Valiliğinden yapılan açıklamada, ilde, bölücü terör örgütünün kış üslenmesine girmesini engellemek ve bölgede barındığı değerlendirilen teröristleri etkisiz hale getirmek maksadıyla Jandarma Bölge Komutanlığınca "Kıran-7 Munzur Vadisi Operasyonu"nun başlatıldığı belirtildi.</p>
      <p>Operasyonda, Tunceli Jandarma Bölge Komutanlığında görevli jandarma komando, jandarma özel harekat ve polis özel harekat timlerinden oluşan 2 bin 250 personelden oluşan 150 operasyonel timin görev aldığı kaydedilen açıklamada, "Yurt içinde terörün tamamen ortadan kaldırılmasına yönelik yürütülen Kıran operasyonları, kararlı bir şekilde başarı ile devam ediyor." ifadesi kullanıldı.</p>
      <related>
        <a href="https://www.aa.com.tr/tr/turkiye/kiran-7-munzur-vadisi-operasyonu-2-bin-250-personelin-katilimiyla-baslatildi/1653395"/>
        <a href="https://www.aa.com.tr/tr/turkiye/icisleri-bakanligina-iliskin-yeni-duzenlemeler-teklifi-komisyonda-kabul-edildi/1652219"/>
        <a href="https://www.aa.com.tr/tr/politika/icisleri-bakani-soylu-su-anda-fetoye-buyuk-bir-operasyon-hazirliyoruz/1651349"/>
        <a href="https://www.aa.com.tr/tr/turkiye/15-yabanci-terorist-savasci-ulkelerine-gonderildi/1650428"/>
        <a href="https://www.aa.com.tr/tr/turkiye/icisleri-bakanligi-hollanda-uyruklu-2-yabanci-terorist-savasci-sinir-disi-edildi/1650270"/>
        <a href="https://www.aa.com.tr/tr/turkiye/gri-kategoride-aranan-terorist-diyarbakirda-yakalandi/1649874"/>
      </related>
    </article>
  </body>
</html>