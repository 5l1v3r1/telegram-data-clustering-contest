<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10743--navrat-do-prace-martinezova-bude-po-pliskove-koucovat-krajanku"/>
    <meta property="og:site_name" content="Tenisový svět"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Návrat do práce. Martinézová bude po Plíškové koučovat krajanku"/>
    <meta property="og:description" content="Bývalá trenérka Karolíny Plíškové již není bez práce. Španělka Conchita Martínezová se ještě v tomto měsíci dočkala nového angažmá, v závěru listopadu se dohodla na spolupráci s krajankou Garbine Muguruzaovou."/>
  </head>
  <body>
    <article>
      <h1>Návrat do práce. Martinézová bude po Plíškové koučovat krajanku</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>
        <b>Bývalá trenérka Karolíny Plíškové již není bez práce. Španělka Conchita Martínezová se ještě v tomto měsíci dočkala nového angažmá, v závěru listopadu se dohodla na spolupráci s krajankou Garbine Muguruzaovou.</b>
      </p>
      <p>K tenisovému rozpadu došlo v úvodní polovině měsíce, <a href="https://www.tenisovysvet.cz/article/detail/../../../article/detail/10640--pliskova-po-roce-a-ctvrt-ukoncila-spolupraci-s-conchitou-martinezovou">Karolína Plíšková s Conchitou Martínezovou</a> spolupracovala rok a čtvrt. Zatímco Češka novou posilu nezveřejnila, zkušená trenérka se již může vrhnout do práce. Během sobotního dne byla ohlášena spolupráce s bývalou světovou jedničkou Garbine Muguruzaovou.</p>
      <p>Španělky se potkaly během působení ve Fed Cupu a také na osobní úrovni. Během sezóny 2017 Martínezová dovedla Muguruzaovou k wimbledonské trofeji, v březnu následujícího ročníku se ale jejich cesty rozešly. Současná pětatřicátá hráčka žebříčku upřednostila Sama Sumyka.</p>
      <figure>
        <iframe data-src="https://twitter.com/GarbiMuguruza/status/1198179295128109056?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Sumyk ale letos u španělské hráčky skončil po neúspěšném Wimbledonu, na kterém Muguruzaová vypadla v úvodním kole. Šestadvacetiletá hráčka následně pracovala se současnou trenérkou španělského fedcupového týmu Anabel Medinou Garriguesovou, což s příchodem Conchity Martínezové už neplatí.</p>
      <p>V letošní sezóně Garbine Muguruzaová triumfovala v Monterrey. Na turnaji v Indian Wells dokráčela mezi osmičku nejlepších tenistek, postoupila do osmifinále Australian Open. Od zmíněného WImbledonu neustála další tři zápasy, následně vyhrála jediný duel ze tří.</p>
      <p>Změní se to s příchodem Martínezové?</p>
      <footer>Radek Štohl, foto: Twitter: Garbiñe Muguruza</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10640--pliskova-po-roce-a-ctvrt-ukoncila-spolupraci-s-conchitou-martinezovou"/>
      </related>
    </article>
  </body>
</html>