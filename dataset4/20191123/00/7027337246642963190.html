<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699768/%D8%AF%D8%B3%D8%AA%DA%AF%DB%8C%D8%B1%DB%8C-%D8%B9%D8%A7%D9%85%D9%84-%D8%A7%D9%86%D8%AA%D8%B4%D8%A7%D8%B1-%D8%AA%D8%B5%D8%A7%D9%88%DB%8C%D8%B1-%D8%AE%D8%A7%D9%86%D9%88%D8%A7%D8%AF%DA%AF%DB%8C-%D8%AF%D8%B1-%D8%A7%DB%8C%D9%84%D8%A7%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="دستگیری عامل انتشار تصاویر خانوادگی در ایلام"/>
    <meta property="og:description" content="رئیس پلیس فتا استان ایلام از دستگیری عامل انتشار تصاویر خانوادگی در ایلام خبر داد."/>
  </head>
  <body>
    <article>
      <h1>دستگیری عامل انتشار تصاویر خانوادگی در ایلام</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/2/1039869_316.jpg"/>
      </figure>
      <p>رئیس پلیس فتا استان ایلام از دستگیری عامل انتشار تصاویر خانوادگی در ایلام خبر داد.</p>
      <p>به گزارش تسنیم، سرهنگ علی جمالی عصر امروز در جمع خبرنگاران از دستگیری عامل انتشار تصاویری خانوادگی در ایلام خبر و اظهار داشت: با مراجعه یکی از شهروندان خانم به این پلیس و طرح شکایت با این موضوع که تصاویر خصوصی و خانوادگی وی در شبکه اجتماعی اینستاگرام منتشر شده است، پرونده‌ای در این پلیس تشکیل شد.</p>
      <p>رئیس پلیس فتا ایلام، با اشاره به اینکه پس از اخذ اظهارات شاکی و جمع آوری مستندات لازم، شناسایی عامل یا عاملین احتمالی در دستور کار کارشناسان پلیس فتا استان قرار گرفت، بیان داشت : با انجام اقدامات فنی و تخصصی متهم که خانمی جوان بود شناسایی و دستگیر و پس از مواجهه با مستندات موجود به جرم ارتکابی خود اعتراف کرد.</p>
      <p>بیشتر بخوانید<br/>ایلام| تبلیغات در فضای مجازی و محافل عمومی ممنوع است</p>
      <p>نمایشگاه مطبوعات و خبرگزاری‌های مازندران| بایدها و نبایدهای فضای مجازی توسط بسیج رسانه مازندران تبیین می‌شود</p>
      <p>فضای مجازی استان مرکزی ساماندهی می‌شود</p>
      <p>وی خاطرنشان کرد: متهم در تحقیقات به عمل آمده عنوان کرد: چند سال پیش قصد ازدواج با مردی داشتم و به دلایلی وصلت ما انجام نشد، اخیراً وقتی متوجه شدم که نامزد سابق من قصد ازدواج مجدد با دختر دیگری دارد، به همین خاطر تلاش کردم از نامزد جدیدش انتقام بگیرم و برای تخریب و برهم زدن مراسم و زندگی ایشان، به تصاویر خصوصی و خانوادگی نامزد جدید وی دسترسی پیدا کردم و با ایجاد صفحه‌ای ناشناس در اینستاگرام اقدام به انتشار تصاویر وی نمودم.</p>
      <p>این مقام مسئول در ادامه از تحویل متهم به مراجع قضایی جهت سیر مراحل قانونی پرونده اش خبر داد و به کاربران توصیه کرد: در حفظ و نگهداری تصاویر خصوصی و خانوادگی خود دقت کنند و آگاه باشند که انتشار تصاویر خصوصی در شبکه‌های اجتماعی زمینه را برای سوء استفاده افراد فرصت طلب فراهم می‌کند.</p>
      <p>سرهنگ جمالی از شهروندان خواست تا در صورت مشاهده جرایم مشابه یا سایر جرایم رایانه‌ای موضوع را سریعاً از طریق وب‌سایت پلیس فتا به آدرس www.cyberpolice.ir بخش گزارش‌های مردمی به همکاران ما اطلاع دهند.</p>
    </article>
  </body>
</html>