<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/kerala/news-kerala-23-11-2019/836246"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-23T00:53:38+00:00"/>
    <meta property="og:title" content="എല്ലാ വിദ്യാലയങ്ങളിലും 30നകം പിടിഎ ചേരണം ; ചെരുപ്പ്‌ വിലക്കരുത്‌ :സി രവീന്ദ്രനാഥ്"/>
    <meta property="og:description" content="സംസ്ഥാനത്തെ എല്ലാ വിദ്യാലയങ്ങളിലും തദ്ദേശഭരണ ജനപ്രതിനിധികളെ ..."/>
  </head>
  <body>
    <article>
      <h1>എല്ലാ വിദ്യാലയങ്ങളിലും 30നകം പിടിഎ ചേരണം ; ചെരുപ്പ്‌ വിലക്കരുത്‌ :സി രവീന്ദ്രനാഥ്</h1>
      <address><time datetime="2019-11-23T00:53:38+00:00">23 Nov 2019, 00:53</time> by <a rel="author">വെബ് ഡെസ്‌ക്‌</a></address>
      <p>തിരുവനന്തപുരം</p>
      <p>സംസ്ഥാനത്തെ എല്ലാ വിദ്യാലയങ്ങളിലും തദ്ദേശഭരണ ജനപ്രതിനിധികളെ പങ്കെടുപ്പിച്ച് അടിയന്തര പിടിഎ യോഗം ചേരണമെന്ന് മന്ത്രി സി രവീന്ദ്രനാഥ്. സ്‌കൂളുകളിൽ ജനകീയ ക്യാമ്പയിനിലൂടെ പരിസരം ശുചീകരിക്കണമെന്നും മന്ത്രി നിർദേശം നൽകി. സുൽത്താൻ ബത്തേരിയിൽ വിദ്യാർഥി പാമ്പുകടിയേറ്റ് മരിച്ചതുമായി ബന്ധപ്പെട്ട്‌ സംബന്ധിച്ച് നടത്തിയ ഉന്നതതല യോഗത്തിലാണ് മന്ത്രിയുടെ നിർദേശം. സംഭവത്തിൽ ഉന്നതതല അന്വേഷണം നടത്താൻ ഡയറക്ടറെ ചുമതലപ്പെടുത്തി. പ്രഥമശുശ്രൂഷ അധ്യാപകപരിശീലനത്തിന്റെ ഭാഗമാക്കാനും നിർദേശിച്ചു.</p>
      <p><b>മറ്റ്‌ നിർദേശങ്ങൾ:</b><br/>പാഴ്‌ച്ചെടികളും പടർപ്പുകളും വെട്ടിമാറ്റണം. <br/>ക്ലാസ്‌ മുറി, മതിൽ, ടോയ്‌ലറ്റ്‌ തുടങ്ങിയ സ്ഥലങ്ങളിൽ ദ്വാരങ്ങളോ വിള്ളലുകളോ ഉണ്ടെങ്കിൽ ഡിസംബർ അഞ്ചിനുമുമ്പായി സിമന്റിട്ട്‌ അടയ്‌ക്കണം.</p>
      <p>സ്‌കൂൾപരിസരത്ത്‌ പാഴ്‌വസ്‌തുക്കൾ കൂട്ടിയിട്ടിട്ടുണ്ടെങ്കിൽ നീക്കണം.</p>
      <p>വിദ്യാർഥികൾക്ക്‌ ചെരുപ്പ്‌ ഉപയോഗിക്കുന്നതിനുള്ള വിലക്ക്‌ പാടില്ല.</p>
      <p>കുട്ടികൾ പറയുന്ന ചെറിയ അസ്വസ്ഥതകൾക്കുപോലും ശ്രദ്ധകൊടുത്ത്‌ ജാഗ്രതയോടെ അടിയന്തരനടപടി സ്വീകരിക്കണം. <br/>ക്ലാസ്‌ കഴിഞ്ഞാൽ മുറികളുടെ വാതിലും ജനലും പൂട്ടി ഭദ്രമാക്കണം.</p>
      <p>നിർദേശങ്ങൾ പൂർണമായും നടപ്പാക്കി ഡിസംബർ 10ന്‌ മുമ്പായി വിദ്യാഭ്യാസ ഉപഡയറക്ടർമാർ പൊതുവിദ്യാഭ്യാസ ഡയറക്ടർക്ക്‌ റിപ്പോർട്ട്‌ നൽകണം. യോഗത്തിൽ പൊതുവിദ്യാഭ്യാസ സെക്രട്ടറി, ഡയറക്ടർ എന്നിവരും പങ്കെടുത്തു.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news/kerala/wayanad-package-for-schools/836309"/>
        <a href="https://www.deshabhimani.com/news/kerala/shehla-sherin-s-death-education-minister/836303"/>
        <a href="https://www.deshabhimani.com/news/kerala/news-kerala-22-11-2019/835992"/>
        <a href="https://www.deshabhimani.com/news/kerala/news-kerala-21-11-2019/835682"/>
        <a href="https://www.deshabhimani.com/news/kerala/befi-state-conference/836314"/>
        <a href="https://www.deshabhimani.com/news/kerala/p-g-samskriti-kendram-thiruvananthapuram/836307"/>
        <a href="https://www.deshabhimani.com/news/kerala/ncp-maharashtra-issue-t-p-peethambaran-s-statement/836306"/>
      </related>
    </article>
  </body>
</html>