<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/actualitate/sarbatorestedobrogea141-simbol-al-jertfei-pentru-neam-flacara-spiritul-dobrogean-prezenta-sambata-la-evenimentul-organizat-de-ziua-de-constanta-705838.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Simbol al jertfei pentru neam, Flacăra „Spiritul Dobrogean“, prezentă, sâmbătă, la evenimentul organizat de ZIUA de Constanţa dedicat Zilei Dobrogei (video)"/>
    <meta property="og:description" content="Flacara Spiritul Dobrogean , aprinsa in data de 14.11.2019 in cadrul ceremonialului militar religios desfasurat la Monumentul Independentei de la Tulcea, a fost transmisa, ieri, de la Colegiul National ..."/>
  </head>
  <body>
    <article>
      <h6 class="kicker">#sărbătoreşteDobrogea141</h6>
      <h1>Simbol al jertfei pentru neam, Flacăra „Spiritul Dobrogean“, prezentă, sâmbătă, la evenimentul organizat de ZIUA de Constanţa dedicat Zilei Dobrogei (video) </h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Nicoleta BACIU, Claudia CORBU</a></address>
      <p>
        <a href="https://www.ziuaconstanta.ro/stiri/actualitate/sarbatorestedobrogea141-simbol-al-jertfei-pentru-neam-flacara-spiritul-dobrogean-prezenta-sambata-la-evenimentul-organizat-de-ziua-de-constanta-705838.html?imagini=1#scroll">🖼️ Galerie foto (1)</a>
      </p>
      <p>
        <a href="https://www.ziuaconstanta.ro/stiri/actualitate/sarbatorestedobrogea141-simbol-al-jertfei-pentru-neam-flacara-spiritul-dobrogean-prezenta-sambata-la-evenimentul-organizat-de-ziua-de-constanta-705838.html?video=1#scroll">📽️ Video (2)</a>
      </p>
      <p>Flacăra „Spiritul Dobrogean”, aprinsă în data de 14.11.2019 în cadrul ceremonialului militar religios desfăşurat la Monumentul Independenţei de la Tulcea, a fost transmisă, ieri, de la Colegiul Naţional de Arte “Regina Maria” Muzeului de Istorie Naţională şi Arheologie Constanţa.<br/> <br/>Astăzi, 23 noiembrie, flacăra Spiritul Dobrogean va ajunge la Prefectura judeţului Constanţa, unde va avea loc evenimentul organizat de ZIUA de Constanţa, <b><a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-sub-semnul-lui-dionisie-exiguul-ziua-dobrogei-la-a-treia-editie-cu-o-tema-in-premiera-dobrogea-704847.html">#sărbătoreşteDobrogea141</a>,</b>  sub semnul lui Dionisie Exiguul. La finalul evenimentului, flacăra Spiritul Dobrogean va fi stinsă, pentru a fi reaprinsă anul viitor.<br/> <br/>La Colegiul Naţional de Arte „Regina Maria”, flacăra „Spiritul Dobrogean” a ars pe perioada premierii Concursului de eseuri „Dobrogea de azi, privind spre viitor”, lansat în 23.10.2019 către copii din şcolile gimnaziale şi liceele constănţene. Flacăra „Spiritul Dobrogean” a ajuns în 15.11.2019 la Constanţa, la Sala Remus Opreanu, a străjuit  Colegiul Prefectural Festiv Comun, fiind preluată de către elevii Colegiului Naţional „Mircea cel Bătrân“, şi a călătorit prin 14 instituţii de învăţământ din Constanţa, până în 23 noiembrie.<br/> <br/>„O flacără către tine”, deviza periplului liceal, a fost prilej ca tinerii să conştientizeze importanţa acestor zile şi a apartenenţei lor la o străveche regiune istorică, a entuziasmului cu care trupele române au fost aşteptate în Dobrogea. Traseul Spiritului Dobrogean a fost următorul: Colegiul Naţional Mircea cel Bătrân; Colegiul Naţional Pedagogic Constantin Brătescu; Liceul Teoretic Traian; Colegiul Naţional Mihai Eminescu; Liceul Tehnologic C.A. Rosetti; Liceul Teoretic Ovidius;  Liceul cu Program Sportiv Nicolae Rotaru; Liceul Tehnologic de Electrotehnică şi Telecomunicaţii; Liceul Teoretic George Emil Palade; Liceul Tehnologic Tomis; Liceul Teoretic Decebal; Liceul Economic Virgil Madgearu; Liceul Teoretic George Călinescu; Colegiul Naţional de Arte Regina Maria.<br/> <br/>Spiritul Dobrogean este o iniţiativă a Instituţiei Prefectului - Judeţul Constanţa şi Direcţiei Judeţene pentru Sport şi Tineret. În periplu, flacăra a fost însoţită permanent de un reprezentant al Instituţiei Prefectului, al Direcţiei Judeţene pentru Sport şi Tineret şi de echipe ale Inspectoratului Judeţean de Jandarmi, care au apreciat iniţiativa şi au dorit să participe, pentru a întregi solemnitatea momentelor.<br/> </p>
      <figure>
        <iframe src="https://www.youtube.com/embed/BmGR_3sEZmI" width="855" height="480" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/F--wV4WLUkU" width="855" height="480" data-service="Youtube" scrolling="no"/>
      </figure>
      <p><b>Citeşte şi: </b><br/> <br/><a href="https://www.ziuaconstanta.ro/stiri/actualitate/live-text-flacara-spiritul-dobrogean-simbol-al-jertfei-festivitatea-de-premiere-a-concursului-dobrogea-de-azi-privind-spre-viitor-la-colegiul-de-arte-705779.html">LIVE TEXT Flacăra Spiritul Dobrogean, simbol al jertfei. Festivitatea de premiere a concursului „Dobrogea de azi, privind spre viitor“, la Colegiul de Arte „Regina Maria“ (galerie foto)</a><br/><br/><a href="https://www.ziuaconstanta.ro/stiri/ziua-dobrogei/arc-peste-timp-dupa-141-de-ani-prefectura-constanta-si-prefectura-tulcea-au-pecetluit-printr-un-protocol-sarbatorirea-anuala-a-zilei-dobrogei-document-705744.html">Arc peste timp După 141 de ani, Prefectura Constanţa şi Prefectura Tulcea au pecetluit printr-un protocol sărbătorirea anuală a Zilei Dobrogei (document)</a><br/><br/><a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-sub-semnul-lui-dionisie-exiguul-ziua-dobrogei-la-a-treia-editie-cu-o-tema-in-premiera-dobrogea-704847.html">ZIUA de Constanţa #sărbătoreşteDobrogea141, sub semnul lui Dionisie Exiguul „Ziua Dobrogei“, la a treia ediţie, cu o temă în premieră - „Dobrogea în documente diplomatice româneşti. 1878-1884“</a><br/><br/><a href="https://www.ziuaconstanta.ro/stiri/actualitate/live-text-colegiu-prefectural-festiv-comun-reprezentanti-din-toata-regiunea-sarbatoresc-ziua-dobrogei-705223.html">LIVE TEXT Colegiu Prefectural Festiv Comun. Reprezentanţi din toată regiunea sărbătoresc Ziua Dobrogei (galerie foto)</a><br/><br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/invatamant/festivitatea-de-premiere-gazduita-de-colegiul-national-de-arte-regina-maria-zece-elevi-din-constanta-finalistii-concursului-dobrogea-de-azi-privind-705848.html"/>
        <a href="https://www.ziuaconstanta.ro/stiri/actualitate/live-text-flacara-spiritul-dobrogean-simbol-al-jertfei-festivitatea-de-premiere-a-concursului-dobrogea-de-azi-privind-spre-viitor-la-colegiul-de-arte-705779.html"/>
      </related>
    </article>
  </body>
</html>