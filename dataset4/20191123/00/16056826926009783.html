<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200713"/>
    <meta property="og:site_name" content="মানবজমিন"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="ফের বাড়লো স্বর্ণের দাম"/>
    <meta property="og:description" content="স্বর্ণের দাম আবার বাড়ছে। ভরিতে বাড়ছে ১ হাজার ১৬৬ টাকা। ভালো মানের বা ২২ ক্যারেট স্বর্ণের দাম হবে ৫৮ হাজার ২৮ টাকা ভরি। রোববার থেকে সারা দেশে বাড়তি দাম কার্যকর হবে। বাংলাদেশ জুয়েলার্স সমিতি এক সংবাদ বিজ্ঞপ্তিতে সোনার দাম বৃদ্ধির বিষয়টি জানিয়েছে। জুলাই ও আগস্ট মাসে ৫ দফায় সোনার দাম ৫০ হাজার ১৫৫ টাকা থেকে বেড়ে ৫৮ হাজার ২৮ টাকা হয়। গত ১১ই সেপ্টেম্বর প্রতি ভরি স্বর্ণের দাম কমে ৫৬ হাজার ৮৬২ টাকা হয়েছিল। ফলে আড়াই মাসের মাথায় আবার বাড়ছে স্বর্ণের দাম। দেশীয় মুদ্রার বিপরীতে ডলারের মূল্য বৃদ্ধি পাওয়ায় স্থানীয় বুলিয়ন মার্কেটেও স্বর্ণের দাম বেড়েছে বলে জানিয়েছে সংগঠনটি। দর বৃদ্ধি পাওয়ায় রোববার থেকে প্রতি ভরি (১১.৬৬৪ গ্রাম) ২২ ক্যারেট স্বর্ণ ৫৮ হাজার ২৮ টাকা, ২১ ক্যারেট ৫৫ হাজার ৬৯৬ টাকা এবং ১৮ ক্যারেট স্বর্ণের ভরি বিক্রি হবে ৫০ হাজার ৬৮০ টাকায়। তবে সনাতন পদ্ধতির স্বর্ণের দাম একই থাকছে, প্রতি ভরি ২৯ হাজার ১৬০ টাকা। একইভাবে রুপার দাম অপরিবর্তিত থাকবে, ভরি ৯৩৩ টাকা।শনিবার পর্যন্ত প্রতি ভরি ২২ ক্যারেট স্বর্ণ ৫৬ হাজার ৮৬২ টাকা, ২১ ক্যারেট ৫৪ হাজার ৫২৯ টাকা, ১৮ ক্যারেট ৪৯ হাজার ৫১৪ টাকায় টাকায় বিক্রি হয়েছে। রোববার থেকে ২২, ২১ ও…"/>
  </head>
  <body>
    <article>
      <h1>ফের বাড়লো স্বর্ণের দাম</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">অর্থনৈতিক রিপোর্টার</a></address>
      <p>স্বর্ণের দাম আবার বাড়ছে। ভরিতে বাড়ছে ১ হাজার ১৬৬ টাকা। ভালো মানের বা ২২ ক্যারেট স্বর্ণের দাম হবে ৫৮ হাজার ২৮ টাকা ভরি। রোববার থেকে সারা দেশে বাড়তি দাম কার্যকর হবে। বাংলাদেশ জুয়েলার্স সমিতি এক সংবাদ বিজ্ঞপ্তিতে সোনার দাম বৃদ্ধির বিষয়টি জানিয়েছে।</p>
      <p>জুলাই ও আগস্ট মাসে ৫ দফায় সোনার দাম ৫০ হাজার ১৫৫ টাকা থেকে বেড়ে ৫৮ হাজার ২৮ টাকা হয়। গত ১১ই সেপ্টেম্বর প্রতি ভরি স্বর্ণের দাম কমে ৫৬ হাজার ৮৬২ টাকা হয়েছিল। ফলে আড়াই মাসের মাথায় আবার বাড়ছে স্বর্ণের দাম।</p>
      <p>দেশীয় মুদ্রার বিপরীতে ডলারের মূল্য বৃদ্ধি পাওয়ায় স্থানীয় বুলিয়ন মার্কেটেও স্বর্ণের দাম বেড়েছে বলে জানিয়েছে সংগঠনটি।</p>
      <p>দর বৃদ্ধি পাওয়ায় রোববার থেকে প্রতি ভরি (১১.৬৬৪ গ্রাম) ২২ ক্যারেট স্বর্ণ ৫৮ হাজার ২৮ টাকা, ২১ ক্যারেট ৫৫ হাজার ৬৯৬ টাকা এবং ১৮ ক্যারেট স্বর্ণের ভরি বিক্রি হবে ৫০ হাজার ৬৮০ টাকায়। তবে সনাতন পদ্ধতির স্বর্ণের দাম একই থাকছে, প্রতি ভরি ২৯ হাজার ১৬০ টাকা। একইভাবে রুপার দাম অপরিবর্তিত থাকবে, ভরি ৯৩৩ টাকা।</p>
      <p>শনিবার পর্যন্ত প্রতি ভরি ২২ ক্যারেট স্বর্ণ ৫৬ হাজার ৮৬২ টাকা, ২১ ক্যারেট ৫৪ হাজার ৫২৯ টাকা, ১৮ ক্যারেট ৪৯ হাজার ৫১৪ টাকায় টাকায় বিক্রি হয়েছে। রোববার থেকে ২২, ২১ ও ১৮ ক্যারেট স্বর্ণের ভরিতে ১ হাজার ১৬৬ টাকা বাড়ছে।</p>
      <p>আন্তর্জাতিক বাজারে গত কয়েক মাস ধরেই স্বর্ণের দর বেশ ওঠা নামার মধ্যে রয়েছে। অন্যদিকে ডলার দুর্বল হচ্ছে। এতে বিভিন্ন দেশের কেন্দ্রীয় ব্যাংক রিজার্ভের সবচেয়ে নিরাপদ মাধ্যম হিসেবে ডলারের বদলে স্বর্ণ বেছে নিয়েছে। এ ছাড়া সাধারণ বিনিয়োগকারীরাও স্বর্ণ কিনে রাখছেন। এসব কারণে আন্তর্জাতিক বাজারে স্বর্ণের দাম বাড়তি। বর্তমানে বিশ্ববাজারে প্রতি আউন্স (৩১.১০৩৪৭৬৮ গ্রাম) স্বর্ণ ১ হাজার ৪৬৩ ডলারে বিক্রি হলেও গত ৩১ অক্টোবর ছিল ১ হাজার ৫১১ ডলার। যদিও অভ্যন্তরীণ কারণেই দেশের বাজারে স্বর্ণের দাম বৃদ্ধি করেছে বাংলাদেশ জুয়েলার্স সমিতি।</p>
      <p>এই বিভাগের সর্বাধিক পঠিত</p>
    </article>
  </body>
</html>