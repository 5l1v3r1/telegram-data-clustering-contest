<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/milojevic-prvo-poluvreme-sjajno-to-je-recept/343245"/>
    <meta property="og:site_name" content="MozzartSport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Milojević: Prvo poluvreme sjajno, to je recept"/>
    <meta property="og:description" content="Trener Crvene zvezde zadovoljan posle trijumfa u Nišu..."/>
  </head>
  <body>
    <article>
      <h1>Milojević: Prvo poluvreme sjajno, to je recept</h1>
      <h2>Trener Crvene zvezde zadovoljan posle trijumfa u Nišu...</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>Crvena zvezda je savladala Radnički rezultatom 2:0 u okviru 17. kola Superlige Srbije i tako napravila dobru uvertiru pred meč sa Bajernom u Ligi šampiona. Nisu crveno-beli odigrali na istom nivou čitav meč, ali i ono što su pokazali bilo je dovoljno za trijumf na Čairu.</p>
      <figure>
        <img src="https://mozzartsport.com/upload/CKEditor/Baneri/BANERI%2022.11.2019/770x200-FKCZ.png"/>
      </figure>
      <p><b>Vladan Milojević</b> na prvom mestu pohvalio atmosferu u Nišu...<br/><b>"Moram da istaknem da je bio sjajan ambijent. Uvek je teško igrati pred publikom u Nišu, ali znali smo šta nas očekuje i dobro se pripremili za današnju utakmicu. Ovo je bio pravi derbi. Radnički ima dobru ekipu i iskusnog trenera. Uspeli smo da kontrolišemo utakmicu i da od samog starta pokažemo ono što smo i želeli. Prvo poluvreme je bilo sjajno i recept za ono kako treba da igramo i u budućnosti. Postigli smo gol na vreme, dogovorili se na poluvremenu da nastavimo u istom ritmu i na kraju smo zasluženo trijumfovali</b>".</p>
      <p>Šef stručnog štaba srpskog prvaka pohvalio je i povratnike u ekipu, <b>Marka Gobeljića</b> i <b>Aleksu Vukanovića</b>,koji su imali probleme sa povredama tokom prethodnog perioda.<br/><b>"Drago mi je što su danas dobro odigrali i pokazali da su na pravi način izašli iz povrede. Čestitam mojim igračima na dobroj igri, a Radničkom želim da nastave da pružaju ovakve partije i da ponove rezultat od prošle godine kada su izborili kvalifikacije za Ligu Evrope"</b>, završio je <b>Milojević</b>.</p>
      <figure>
        <img src="https://mozzartsport.com/upload/CKEditor/Baneri/BANERI%2022.11.2019/35.-Donacija-televizora.png"/>
      </figure>
      <p>
        <i><b>Foto</b>: crvenazvezdafk.com</i>
      </p>
    </article>
  </body>
</html>