<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/xoligoyntianh-lhsteia-xwris-na-anoixei-roythoyni-arpaxan-apo-aerodromio-xryso-axias-40-ekat-dol-video"/>
    <meta property="og:site_name" content="Documento"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Χολιγουντιανή ληστεία: Χωρίς να ανοίξει ρουθούνι, άρπαξαν από αεροδρόμιο χρυσό αξίας 40 εκατ. δολ. (Video)"/>
    <meta property="og:description" content="Σε λιγότερο από 3 λεπτά, μια πολύ καλά οργανωμένη συμμορία από οκτώ κακοποιούς μεταμφιεσμένους σε αστυνομικούς ήταν αρκετά για να αρπάξουν χρυσό και άλλα πολύτιμα μέταλλα αξίας 40 εκατ. δολαρίων από το αεροδρόμιο του Σάο Πάολο σε μια... σοφιστικέ ληστεία που καταγράφηκε από κλειστό κύκλωμα τηλεόρασης."/>
  </head>
  <body>
    <article>
      <h1>Χολιγουντιανή ληστεία: Χωρίς να ανοίξει ρουθούνι, άρπαξαν από αεροδρόμιο χρυσό αξίας 40 εκατ. δολ. (Video)</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Newsroom</a></address>
      <h4>Σε λιγότερο από 3 λεπτά, μια πολύ καλά οργανωμένη συμμορία από οκτώ κακοποιούς μεταμφιεσμένους σε αστυνομικούς ήταν αρκετά για να αρπάξουν χρυσό και άλλα πολύτιμα μέταλλα αξίας 40 εκατ. δολαρίων από το αεροδρόμιο του Σάο Πάολο σε μια... σοφιστικέ ληστεία που καταγράφηκε από κλειστό κύκλωμα τηλεόρασης.</h4>
      <p>Χωρίς να υπάρξει ανάγκη να ρίξουν ούτε μία πιστολιά, οι 8 ληστές κατάφεραν να φέρουν σε πέρας την τρίτη από άποψη λείας μεγαλύτερη ληστεία στη Βραζιλία, ξεπερνώντας σε φαντασία ακόμα και τα πιο τρελά σενάρια του Χόλιγουντ. </p>
      <p>Η συμμορία των 8 έφτασε για τη "δουλειά" στον εμπορευματικό σταθμό του αεροδρομίου του Σάο Πάολο, που στη Βραζιλία καταγράφει την μεγαλύτερα από όλα τα τα άλλα αεροδρόμια εμπορική κίνηση, οδηγώντας ένα μαύρο φορτηγό, που θύμιζε όχημα της ομοσπονδιακής αστυνομίας της χώρας. </p>
      <p>Τέσσερις μασκοφορεμένοι άνδρες ήρθαν αντιμέτωποι με τους υπαλλήλους του αεροδρομίου και τους εξανάγκασαν να τους δώσουν τα 750 κιλά χρυσού και άλλων πολύτιμων μετάλλων αξίας περίπου 40 εκατ. δολαρίων και με προορισμό την Ζυρίχη της Ελβετίας, αλλά και τη Νέα Υόρκη. Τα πολύτιμο φορτίο το φόρτωσαν φυσικά στο δικό τους όχημα και αφού πήραν μαζί τους και δύο ομήρους -αφέθηκαν ελεύθεροι λίγο αργότερα- έγιναν "καπνός". </p>
      <p>Το ερώτημα είναι εάν η βραζιλιάνικη αστυνομία καταφέρει να τους εντοπίσει άμεσα...</p>
      <figure>
        <iframe src="https://www.youtube.com/embed/SnAiQmfeoY0" width="459" height="344" data-service="Youtube" scrolling="no"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>