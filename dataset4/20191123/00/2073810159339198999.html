<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/vittoria-puccini-verissimo-fabrizio-matrimonio-news-449190"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Vittoria Puccini felice con Fabrizio: “Matrimonio? Oggi non lo escludo”"/>
    <meta property="og:description" content="Vittoria Puccini a Verissimo non esclude il matrimonio con il compagno Fabrizio Lucci Ospite di Silvia Toffanin a Verissimo, Vittoria Puccini si è lasciata andare a qualche confidenza sulla sua vita privata. Una vita privata vissuta nel massimo del riserbo e della privacy ma con tanta gioia e serenità. Da tempo l’attrice lanciata da Elisa […]"/>
  </head>
  <body>
    <article>
      <h1>Vittoria Puccini felice con Fabrizio: “Matrimonio? Oggi non lo escludo”</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2019/11/vittoria-puccini-verissimo-2019.jpg"/>
      </figure>
      <h3>Vittoria Puccini a Verissimo non esclude il matrimonio con il compagno Fabrizio Lucci</h3>
      <p>Ospite di Silvia Toffanin a Verissimo, Vittoria Puccini si è lasciata andare a qualche confidenza sulla sua vita privata. Una vita privata vissuta nel massimo del riserbo e della privacy ma con tanta gioia e serenità. Da tempo l’attrice lanciata da Elisa di Rivombrosa è <b>serena accanto a Fabrizio Lucci, il direttore della fotografia</b> conosciuto sul set della fiction Rai Anna Karenina. I due vivono insieme ad Elena, la figlia che Vittoria ha avuto 13 anni fa dall’ex compagno e collega Alessandro Preziosi. Con il quale – va precisato – la Puccini ha mantenuto un ottimo rapporto, soprattutto per il bene della piccola, che sta per entrare nell’età dell’adolescenza.</p>
      <h3>Vittoria Puccini e Alessandro Preziosi oggi sono in ottimi rapporti</h3>
      <p><i>“<b>Alessandro è un padre super presente.</b> Cresciamo insieme nostra figlia, che è stata fortemente voluta nonostante la mia giovane età. Ma ho sempre avuto un forte istinto materno e sono contenta perché io e Elena siamo cresciute insieme. Lei è una ragazzina molto serena, con la quale ho un ottimo dialogo. Lo stesso che ho sempre avuto con i miei genitori”,</i> ha confidato Vittoria Puccini a Verissimo.</p>
      <h3>Vittoria Puccini non esclude il matrimonio con Fabrizio Lucci</h3>
      <p>E sulla <a href="https://www.gossipetv.com/vittoria-puccini-amore-porta-il-nome-di-fabrizio-lucci-153935">relazione con Fabrizio Lucci</a>, la 38enne ha ammesso:<i> “Sono molto innamorata, molto felice. Non ho mai pensato al matrimonio a differenza della maternità ma oggi non lo escludo. <b>Lascio le porte aperte, sono disponibile a cambiare idea</b>. Sono fatalista, lascio fare alla vita. Se un giorno avremo voglia di farlo lo faremo senza troppi programmi”.</i></p>
    </article>
  </body>
</html>