<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vogue.ua/ua/article/beauty/byuti-gid/hot-muzey-kosmetiki-v-nyu-yorke-novyy-cvet-kim-kardashyan-i-strizhka-gven-stefani.html"/>
    <meta property="og:site_name" content="Vogue UA"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Головні б'юті-новини тижня: від відкриття Музею косметики до нової зачіски Гвен Стефані"/>
    <meta property="og:description" content="Розповідаємо про найгарячіші новини тижня: Кайлі Дженнер продала свій бренд, Кім Кардаш'ян змінила колір волосся, а Гвен Стефані тепер з'являється на публіці з платиновим бобом і прямою гривкою."/>
  </head>
  <body>
    <article>
      <h1>Головні б'юті-новини тижня: від відкриття Музею косметики до нової зачіски Гвен Стефані</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>
        <b>Розповідаємо про найгарячіші новини тижня: Кайлі Дженнер продала свій бренд, у Нью-Йорку відкривається Музей косметики, Кім Кардаш'ян знову змінила колір волосся (і він розкішний), а Гвен Стефані тепер з'являється на публіці з платиновим бобом і прямою гривкою.</b>
      </p>
      <hr/>
      <aside>Музей косметики</aside>
      <hr/>
      <p>У травні 2020 року в Нью-Йорку, в районі Мітпекінг, відкриється Музей косметики, в якому буде досліджена історія макіяжу і його вплив на суспільство. Обіцяють експозиції, які розповідатимуть про історію макіяжу. Нагадаємо, книжку "Історія макіяжу" візажистка Ліза Елдрідж написала 2015 року. Перша виставка називатиметься «Рожеві джунґлі: макіяж 50-х в Америці» та розповість про б'юті-тренди того часу і жінок, які визначили погляд на макіяж: Мерилін Монро, Грету Гарбо, Одрі Гепберн. Сьогодні їх би називали інфлюенсерами. </p>
      <figure>
        <img src="https://vogue.ua/media/cache/resolve/inline_990x/uploads/article-inline/73d/de7/a08/5dd7a08de773d.jpeg"/>
        <figcaption>«Мерилін Монро», Енді Воргол</figcaption>
      </figure>
      <p>Виконавчий директор і співзасновниця музею, Дорін Блох каже в інтерв'ю WWD, що 50-і обрали для запуску не випадково: саме тоді фактично зародилася індустрія такою, якою ми її знаємо тепер. З'явилися іменні бренди косметики, засновані Елізабет Арден, Геленою Рубінштейн, Максом Фактором і Саллі Гансен, а в макіяжі з'явилися тренди: cat eye і образ з акцентом на губи. До співпраці Музей запрошує професіоналів індустрії: знамениту художницю з макіяжу Рейчел Гудвін, <a href="http://vogue.ua/ua/article/beauty/guby/chitat-po-gubam-ukrainskiy-vizazhist-kotorogo-znaet-ves-mir.html">візажистку українського походження, яку знає весь світ, Владу Гаггерті</a>. Контриб'юторами першої виставки стануть марки Erno Laszlo і Alcone.</p>
      <hr/>
      <aside>Кайлі Дженнер продала Kylie Cosmetics</aside>
      <hr/>
      <p>Контрольний пакет акцій Kylie Cosmetics, вартість якого оцінюють у $1,2 млрд., Кайлі Дженнер продала компанії Coty Inc. У портфелі останньої – Max Factor, Bourjois, Wella, g.h.d. OPI. Сума угоди склала $600 млн. Бренд перейменують у Kylie Beauty. Інфлюенсер і модель залишиться обличчям бренду і просуватиме його за допомогою особистих соцмереж, аудиторія яких налічує майже 300 мільйонів осіб. Днями <a href="http://vogue.ua/ua/article/beauty/makeup/luchshiy-moy-podarochek-kayli-dzhenner-v-rozhdestvenskoy-semke-kylie-cosmetics.html">Кайлі Дженнер представила різдвяну колекцію макіяжу</a> і присвячений їй кампейн, в якому, зрозуміло, знялася сама.</p>
      <figure>
        <img src="https://vogue.ua/media/cache/resolve/inline_990x/uploads/article-inline/1fe/79a/a88/5dd7a8879a1fe.jpeg"/>
        <figcaption>Різдвяна рекламна кампанія Kylie Cosmetics</figcaption>
      </figure>
      <hr/>
      <aside>Нова зачіска Гвен Стефані</aside>
      <hr/>
      <p>Вибухова білявка Гвен Стефані змінила зачіску. Щоправда, тимчасово. Стиліст волосся Роберт Ветика запропонував співачці приміряти платинову перуку з зламаними локонами і гривкою. Це створило приємний контраст зі звичним образом Гвен.</p>
      <figure>
        <img src="https://vogue.ua/media/cache/resolve/inline_990x/uploads/article-inline/c59/0d5/ad1/5dd7ad10d5c59.jpeg"/>
        <figcaption>Гвен Стефані</figcaption>
      </figure>
      <figure>
        <img src="https://vogue.ua/media/cache/resolve/inline_990x/uploads/article-inline/6ae/72e/ad3/5dd7ad372e6ae.jpeg"/>
        <figcaption>Гвен Стефані в перуці</figcaption>
      </figure>
      <hr/>
      <aside>Шоколадний відтінок волосся Кім Кардаш'ян</aside>
      <hr/>
      <p>Кім Кардаш'ян освіжила колір волосся. Він все ще коричневий, але тепер з глибоким шоколадним підтоном. Волосся Кім сяє, наче глазур на шоколадному торті. Автором трансформації став стиліст-знаменитість Кріс Епплтон.</p>
      <figure>
        <img src="https://vogue.ua/media/cache/resolve/inline_990x/uploads/article-inline/e0e/0ad/ae2/5dd7ae20ade0e.jpeg"/>
        <figcaption>Новий колір волосся Кім Кардаш'ян<cite>@chrisappleton1</cite></figcaption>
      </figure>
      <related>
        <h4>Читайте також:</h4>
        <a href="https://vogue.ua/ua/article/fashion/persona/5-prichin-pochemu-kim-kardashyan-zasluzhivaet-uvazheniya.html"/>
        <a href="https://vogue.ua/ua/article/beauty/makeup/luchshiy-moy-podarochek-kayli-dzhenner-v-rozhdestvenskoy-semke-kylie-cosmetics.html"/>
        <a href="https://vogue.ua/ua/article/culture/knigi/5-byuti-knig-kotorymi-stoit-popolnit-domashnyuyu-biblioteku.html"/>
      </related>
    </article>
  </body>
</html>