<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/android/articoli/n513105/call-of-duty-mobile-controller-zombie-arrivo/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Call of Duty: Mobile, supporto controller e modalità Zombie disponibili"/>
    <meta property="og:description" content="Come da anticipazioni, Activision ha rilasciato il primo grande aggiornamento di Call of Duty: Mobile, introducendo diverse novità come la modalità Zombie, nuove modalità a tempo limitato ed una nuova mappa. Ritorna infine al supporto ai controller, come richiesto a gran voce dalla folta comunity di utenti che avevano avuto modo di provare la feature durante il periodo di beta testing. L'aggiornamento è già disponibile su Android e iOS, link al download disponibili in fondo all'articolo."/>
  </head>
  <body>
    <article>
      <h1>Call of Duty: Mobile, supporto controller e modalità Zombie disponibili</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Adamo Genco</a></address>
      <blockquote>
        <b>Aggiornamento 23/11</b>
      </blockquote>
      <p>Come da anticipazioni, <b>Activision ha rilasciato il primo grande aggiornamento di Call of Duty: Mobile</b>, introducendo diverse novità come la<b> modalità Zombie, nuove modalità a tempo limitato ed una nuova mappa</b>. Ritorna infine al <b>supporto ai controller</b>, come richiesto a gran voce dalla folta comunity di utenti che avevano avuto modo di provare la feature durante il periodo di beta testing. L'aggiornamento è già disponibile su Android e iOS, link al download disponibili in fondo all'articolo.</p>
      <h3>Novità</h3>
      <p>E' disponibile l'aggiornamento Stagione 2!</p>
      <ul>
        <li>Nuove ricompense a tema invernale per le partite classificate</li>
        <li>Nuove ricompense Premium e gratuite con il Battle Pass!</li>
        <li>Aggiunto il supporto per i controller!</li>
        <li>La modalità Zombi è disponibile con due diverse modalità di gioco</li>
        <li>Nuova mappa: Summit</li>
        <li>Modalità a tempo limitato Un colpo un morto, Età della pietra e Caccia agli oggetti</li>
        <li>Mappa Incursione a tema natalizio disponibile per un periodo limitato</li>
        <li>Miglioramenti Battle royale</li>
        <li>Località inedite e migliorate</li>
        <li>Correzioni di bug e ottimizzazioni di vario tipo</li>
      </ul>
      <figure>
        <img src="https://hd.tudocdn.net/884490?w=1000&amp;fit=clip"/>
      </figure>
      <p>Come da rumor di qualche giorno fa, arriva finalmente l'ufficialità che <b>Call of Duty Mobile riceverà tra poche ore un aggiornamento </b>piuttosto importante su iOS e Android, grazie al quale <b>ritornerà il richiestissimo supporto ai controller</b> (presente nella beta), assieme alla nuova modalità Zombie.</p>
      <p>A darne conferma l'account ufficiale di Call of Duty Mobile su Reddit, che in un post riporta molti dettagli tra cui l'ora di rilascio, impostata per le 21:00 PST (le 6:00 di sabato in Italia). L'aggiornamento includerà nuove mappe e, come confermato anche su Twitter ieri, la modalità Zombie.</p>
      <figure>
        <iframe data-src="https://twitter.com/PlayCODMobile/status/1197555181413470208?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Activision è stata quindi di parola, ascoltando i feedback degli utenti che hanno richiesto a gran voce il ritorno del supporto ai controller su iOS e Android. Si parla anche di un <b>nuovo Battle Pass che sarà disponibile dal 25 novembre</b>, ma ormai manca davvero poco al rilascio dell'aggiornamento e nelle prossime ore ne sapremo di più. Ricordiamo infine, che Call od Duty Mobile ha goduto di un grande successo su tutte le piattaforme disponibili, <a href="https://www.hdblog.it/smartphone/articoli/n512431/call-of-duty-mobile-148-milioni-download/">di parla di oltre 148 milioni di download solamente nel primo mese</a>.</p>
      <ul>
        <li><a href="https://play.google.com/store/apps/details?id=com.activision.callofduty.shooter">Call of Duty Mobile</a> | <b>Android</b> | Google Play Store, <b>Gratis</b></li>
        <li><a href="https://apps.apple.com/IT/app/call-of-duty-mobile/id1287282214">Call of Duty Mobile</a> | <b>iOS</b> | iTunes App Store, <b>Gratis</b></li>
      </ul>
      <p>Il top gamma con il miglior rapporto qualità/prezzo? <a href="https://www.hdblog.it/prezzi/Asus-ZenFone-6_i3998/">Asus ZenFone 6</a>, in offerta oggi da <a href="https://www.hdblog.it/clickgo/?id=3998&amp;pid=tc90AI01W1M00780&amp;nid=4141990879&amp;area=4&amp;prz=499&amp;hash=a0b90b06b11ab6fc12324319d1bd8972">ASUS eShop a <b>499 euro</b></a> oppure da <a href="https://www.hdblog.it/clickgo/?id=3998&amp;pid=do306458402&amp;nid=455512531&amp;area=4&amp;prz=559&amp;hash=b7f9e0111fcc6fd3ae51a0bb6748cec8">Unieuro a <b>559 euro</b></a>.</p>
      <p>
        <a href="https://www.reddit.com/r/CallOfDutyMobile/comments/dzm5zj/it_is_nearly_time_to_begin_the_horde_is_coming/f88jrb5/">FONTE</a>
      </p>
    </article>
  </body>
</html>