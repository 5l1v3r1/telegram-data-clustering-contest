<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/invatamant/festivitatea-de-premiere-gazduita-de-colegiul-national-de-arte-regina-maria-zece-elevi-din-constanta-finalistii-concursului-dobrogea-de-azi-privind-705848.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Zece elevi din Constanţa, finaliştii concursului „Dobrogea de azi, privind spre viitor“ (galerie foto)"/>
    <meta property="og:description" content="Vineri dimineata, la Colegiul National de Arte Regina Maria Constanta a avut loc festivitatea de premiere a concursului de eseuri Dobrogea de azi, privind spre viitor . La Colegiul National de Arte ..."/>
  </head>
  <body>
    <article>
      <h6 class="kicker">Festivitatea de premiere, găzduită de Colegiul Naţional de Arte „Regina Maria“</h6>
      <h1>Zece elevi din Constanţa, finaliştii concursului „Dobrogea de azi, privind spre viitor“ (galerie foto) </h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Nicoleta BACIU</a></address>
      <p>
        <a href="https://www.ziuaconstanta.ro/stiri/invatamant/festivitatea-de-premiere-gazduita-de-colegiul-national-de-arte-regina-maria-zece-elevi-din-constanta-finalistii-concursului-dobrogea-de-azi-privind-705848.html?imagini=1#scroll">🖼️ Galerie foto (14)</a>
      </p>
      <p>Vineri dimineaţă, la Colegiul Naţional de Arte „Regina Maria“ Constanţa a avut loc festivitatea de premiere a concursului de eseuri „Dobrogea de azi, privind spre viitor“. La Colegiul Naţional de Arte „Regina Maria”, pe perioada premierii Concursului de eseuri „Dobrogea de azi, privind spre viitor”, lansat în 23.10.2019 către copii din şcolile gimnaziale şi liceele constănţene, a ars flacăra „Spiritul Dobrogean”. Tot vineri, flacăra „Spiritul Dobrogean”, aprinsă în data de 14.11.2019 în cadrul ceremonialului militar religios desfăşurat la Monumentul Independenţei de la Tulcea, a fost transmisă de la Colegiul Naţional de Arte „Regina Maria” Muzeului de Istorie Naţională şi Arheologie Constanţa. Sâmbătă, flacăra Spiritul Dobrogean va ajunge la Prefectura judeţului Constanţa, unde va avea loc evenimentul organizat de ZIUA de Constanţa, <b><a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-sub-semnul-lui-dionisie-exiguul-ziua-dobrogei-la-a-treia-editie-cu-o-tema-in-premiera-dobrogea-704847.html">#sărbătoreşteDobrogea141</a>,</b> sub semnul lui Dionisie Exiguul.<br/> <br/>La eveniment au fost prezenţi prefectul Judeţului Constanţa, <b>Dumitru Jeacă</b>, preşedintele Consiliului Judeţean Constanţa, <b>Marius Horia Țutuianu</b>, <b>Ionuţ Done </b>- subprefectul judeţului Constanţa, <b>Alina Codreanu -</b> inspector şcolar general adjunct, <b>Șenol Ali</b> - subprefect al judeţului Constanţa, colonel <b>Daniel Popa</b> - inspector şef ISU „Dobrogea“, <b>Nicolae Artion,</b> preşedintele Comunităţii ruşilor-lipoveni Constanţa, elevi, profesori.<br/> <br/>Evenimentul a debutat cu intonarea Imnului României de către corul Colegiului Naţional de Arte „Regina Maria“, prof. Inga Postolache. Precizăm că sâmbătă are loc un eveniment similar în Tulcea, unde câştigătorii concursului de eseuri sunt premiaţi de Instituţia Prefectului - Judeţul Tulcea şi Consiliul Judeţean Tulcea.<br/> <br/>„Avem copii extrem de talentaţi, iar concursul de eseuri „Dobrogea de azi, privind spre viitor”, organizat cu ocazia Zilei Dobrogei, a demonstrat clar acest lucru. Au fost lucrări valoroase, din care a reieşit mândria celor tineri că sunt dobrogeni. Astăzi (n.r. - ieri) am premiat 10 eseuri, însă îi felicit pe toţi cei care s-au înscris la concurs şi au încercat să ne arate, prin prisma lor, de ce este Dobrogea unică în lume. Consiliul Judeţean Constanţa va edita, într-o carte, toate eseurile câştigătoare. Cred că astfel de acţiuni sunt benefice atât pentru a stimula imaginaţia şi creativitatea tinerilor noştri, cât şi pentru noi, generaţia mai în etate, care retrăieşte emoţiile anilor de şcoală“, a declarat preşedintele CJC Horia Țuţuianu.<br/> <br/>Unul din evenimentele centrale ale iniţiativei comune a Instituţiei Prefectului - Judeţul Constanţa şi a Instituţiei Prefectului - Judeţul Tulcea în seria „Sărbătorim Dobrogea“ a fost concursul de eseuri "Dobrogea de azi, privind spre viitor", lansat în oglindă în ambele judeţe în data de 23.10.2019 în parteneriat cu inspectoratele şcolare judeţene Constanţa şi Tulcea. În judeţul nostru, acestei iniţiative i s-a alăturat şi Consiliul Judeţean Constanţa, care, prin hotărârea Consiliului Judeţean din data de 05.11.2019, a aprobat participarea la eveniment şi premierea câştigătorilor.<br/>Eseurile câştigătoare din cele două judeţe vor fi editate şi publicate intr-o broşură de reprezentare a regiunii Dobrogea, cu sprijinul Centrului Cultural Teodor Burada.<br/> </p>
      <h3>Festivitate presărată cu momente artistice</h3>
      <p> <br/>Ansamblul de Clarinete al Colegiului Naţional de Arte „Regina Maria“, îndrumat de profesor Stelică Oprea, a interpretat - Dansul nr. 5 de Brahms şi Corul vânătorilor de  Weber. Elevele Colegiului Naţional de Arte „Regina Maria“ Ilie Barangă Andra Maria şi Lucan Denisa din clasa a XI, canto, îndrumate de doamnele profesoare Laura Eftimie şi Lucia Stoica, corepetitor, profesor Sabina Oprea, au interpretat o prelucrare folclorică – „Mociriţa“. Filip Irisa, din clasa a VI-a, îndrumată de profesor Sabina Oprea, a interpretat la pian Sonata opus 10 nr.2, partea I de Beethoven. Omocea Alexandru, vioară, şi Niţă Aram, pian, din clasa a X-a, îndrumaţi de  profesor Livia Tiţa Bibu, au interpretat „Dans macabru“ de Saint Saens.<br/> </p>
      <h3>Lista premianţilor</h3>
      <p> <br/><b>Menţiuni</b> au obţinut: Emona Covăsneanu de la Școala Gimnazială „Spectrum“ Constanţa, prof. Achim Filiz; Sorin Roşioru - Școala Gimnazială nr. 29 „Mihai Viteazu“, Mihăilescu Bogdan Silviu de la Liceul Teoretic „Anghel Salignyׅ“ Cernavodă şi Spânu Tiana Ioana de la Colegiul Naţional „Mihai Eminescu“.<br/> <br/><b>Locul III</b> i-a revenit lui Călin Anabel de la Școala Gimnazială „Adrian Ghencea“ din Săcele, profesor Mădălina Raicu; Ghiurcănaş Radu de la Colegiul Naţional Militar „Al. I. Cuza“ Constanţa.<br/> <br/><b>Locul II </b>a fost adjudecat de: Ilie David Cristian de la Școala Gimnazială „Constantin Bâncuşi“, Medgidia, prof. Adrian Ilie; Prună Ștefania de la Liceul Tehnologic de Electrotehnică şi Teşecomunicaţii Constanţa.<br/> <br/><b>Locul I </b>a revenit Dianei Georgiana Dorneanu de la Colegiul Naţional „Mihai Eminescu“, Amaliei Zugravu de la Liceul Teoretic „Mihail Kogălniceanu“, prof. Achim Filiz.<br/> </p>
      <h3>Şcolile din judeţul Constanţa care au contribuit la călătoria Spiritului Dobrogean, premiate</h3>
      <p> <br/>Prefectul Judeţului Constanţa, Dumitru Jeacă, va acorda diplome de excelenţă unităţilor de învăţământ din judeţul Constanţa care au contribuit la călătoria Spiritului Dobrogean prin şcolile constănţene: Colegiul Naţional Mircea cel Bătrân; Colegiul Naţional Pedagogic Constantin Brătescu; Liceul Teoretic Traian; Colegiul Naţional Mihai Eminescu; Liceul Tehnologic C.A. Rosetti; Liceul Teoretic Ovidius; Liceul cu Program Sportiv Nicolae Rotaru; Liceul Tehnologic de Electrotehnică şi Telecomunicatii, Liceul Teoretic George Emil Palade; Liceul Tehnologic Tomis; Liceul Teoretic Decebal; Liceul Economic Virgil Madgearu; Liceul Teoretic George Călinescu; Colegiul Naţional de Arte Regina Maria.<br/> </p>
      <h3>Despre flacăra Spiritul Dobrogean</h3>
      <p> <br/>În data de 14 noiembrie 2019 în cadrul ceremonialului militar religios desfăşurat la Monumentul Independenţei de la Tulcea a fost aprinsă flacăra Spiritul Dobrogean, care este simbol al jertfei pentru neam, al unităţii şi al independenţei. Flacăra ajunsă la Constanţa în data de 15 noiembrie, la şedinţa festivă a Colegiului Prefectural, a fost preluată de către elevii Colegiului Naţional „Mircea cel Bătrân“ şi a călătorit prin 14 instituţii de învăţământ din Constanţa. „O flacără către tine“, deviza periplului liceal, a fost prilej ca tinerii să conştientizeze importanţa acestei zile, a apartenenţei lor la o străveche regiune istorică, a entuziasmului cu care trupele române au fost aşteptate în Dobrogea.<br/> <br/><b>Citeşte şi: </b><br/> <br/><a href="https://www.ziuaconstanta.ro/stiri/actualitate/live-text-flacara-spiritul-dobrogean-simbol-al-jertfei-festivitatea-de-premiere-a-concursului-dobrogea-de-azi-privind-spre-viitor-la-colegiul-de-arte-705779.html">LIVE TEXT Flacăra Spiritul Dobrogean, simbol al jertfei. Festivitatea de premiere a concursului „Dobrogea de azi, privind spre viitor“, la Colegiul de Arte „Regina Maria“ (galerie foto)</a><br/><br/><a href="https://www.ziuaconstanta.ro/stiri/actualitate/live-text-flacara-spiritul-dobrogean-simbol-al-jertfei-festivitatea-de-premiere-a-concursului-dobrogea-de-azi-privind-spre-viitor-la-colegiul-de-arte-705779.html">LIVE TEXT Flacăra Spiritul Dobrogean, simbol al jertfei. Festivitatea de premiere a concursului „Dobrogea de azi, privind spre viitor“, la Colegiul de Arte „Regina Maria“ (galerie foto)</a><br/><br/><a href="https://www.ziuaconstanta.ro/stiri/ziua-dobrogei/arc-peste-timp-dupa-141-de-ani-prefectura-constanta-si-prefectura-tulcea-au-pecetluit-printr-un-protocol-sarbatorirea-anuala-a-zilei-dobrogei-document-705744.html">Arc peste timp După 141 de ani, Prefectura Constanţa şi Prefectura Tulcea au pecetluit printr-un protocol sărbătorirea anuală a Zilei Dobrogei (document)</a><br/><br/> <br/><a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-sub-semnul-lui-dionisie-exiguul-ziua-dobrogei-la-a-treia-editie-cu-o-tema-in-premiera-dobrogea-704847.html">ZIUA de Constanţa #sărbătoreşteDobrogea141, sub semnul lui Dionisie Exiguul „Ziua Dobrogei“, la a treia ediţie, cu o temă în premieră - „Dobrogea în documente diplomatice româneşti. 1878-1884“</a><br/><br/><br/><a href="https://www.ziuaconstanta.ro/stiri/actualitate/live-text-colegiu-prefectural-festiv-comun-reprezentanti-din-toata-regiunea-sarbatoresc-ziua-dobrogei-705223.html">LIVE TEXT Colegiu Prefectural Festiv Comun. Reprezentanţi din toată regiunea sărbătoresc Ziua Dobrogei (galerie foto)</a><br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/actualitate/sarbatorestedobrogea141-simbol-al-jertfei-pentru-neam-flacara-spiritul-dobrogean-prezenta-sambata-la-evenimentul-organizat-de-ziua-de-constanta-705838.html"/>
        <a href="https://www.ziuaconstanta.ro/stiri/actualitate/live-text-flacara-spiritul-dobrogean-simbol-al-jertfei-festivitatea-de-premiere-a-concursului-dobrogea-de-azi-privind-spre-viitor-la-colegiul-de-arte-705779.html"/>
        <a href="https://www.ziuaconstanta.ro/stiri/actualitate/parcul-de-la-casa-de-cultura-poarta-de-acum-numele-parcul-regina-maria-704559.html"/>
        <a href="https://www.ziuaconstanta.ro/stiri/eveniment/eveniment-rutier-grav-in-constanta-pe-bulevardul-alexandru-lapusneanu-704114.html"/>
        <a href="https://www.ziuaconstanta.ro/stiri/cultura/lansare-editoriala-de-exceptie-la-colegiul-de-arte-din-constanta-celebra-soprana-marina-krilovici-eroina-cartii-scrise-de-alice-nastase-buciuta-702008.html"/>
        <a href="https://www.ziuaconstanta.ro/informatii/locuri-speciale-de-munca/post-vacant-la-colegiul-national-de-arte-regina-maria-din-constanta-701739.html"/>
        <a href="https://www.ziuaconstanta.ro/informatii/locuri-speciale-de-munca/posturi-vacante-la-colegiul-national-de-arte-regina-maria-din-constanta-697702.html"/>
        <a href="https://www.ziuaconstanta.ro/stiri/invatamant/la-initiativa-asociatiei-nihil-sine-arte-curs-de-maiestrie-muzicala-si-pianistica-la-colegiul-regina-maria-696816.html"/>
        <a href="https://www.ziuaconstanta.ro/stiri/invatamant/faza-nationala-a-concursului-educatie-pentru-sanatate-gazduita-de-colegiul-national-de-arte-regina-maria-693280.html"/>
        <a href="https://www.ziuaconstanta.ro/stiri/invatamant/sa-cunoastem-si-sa-recunoastem-valorile-expozitia-elevei-rodica-cristiana-marin-metamorfoza-la-cumpana-un-palmares-bogat-si-multe-aprecieri-galerie-692522.html"/>
        <a href="https://www.ziuaconstanta.ro/stiri/invatamant/rezultate-deosebite-ale-elevilor-participanti-la-olimpiada-nationala-de-specialitate-691224.html"/>
        <a href="https://www.ziuaconstanta.ro/stiri/cultura/invitatie-lansata-de-asociatia-casa-marii-negre-black-sea-house-concert-extraordinar-confluenze-musicali-romania-italia-689395.html"/>
        <a href="https://www.ziuaconstanta.ro/stiri/invatamant/eveniment-organizat-de-ministerul-educatiei-nationale-si-ministerul-afacerilor-interne-la-constanta-688446.html"/>
        <a href="https://www.ziuaconstanta.ro/stiri/sport/program-de-gimnastica-aerobica-al-elevilor-colegiului-national-de-arte-regina-maria-de-ziua-mondiala-a-sanatatii-688334.html"/>
        <a href="https://www.ziuaconstanta.ro/stiri/invatamant/provocarile-enel-in-domeniul-invatarii-inteligente-palmaresul-colegiului-de-arte-in-cadrul-programului-educational-play-energy-687779.html"/>
      </related>
    </article>
  </body>
</html>