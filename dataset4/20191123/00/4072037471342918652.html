<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/administratie-locala/sarbatorestedobrogea141-fizicianul-geavit-musa-are-un-loc-de-onoare-in-istoria-stiintei-705841.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Fizicianul Geavit Musa are un loc de onoare în istoria științei"/>
    <meta property="og:description" content="Motto Cunoasterea este puntea care ne conecteaza cu toti cei care au trait vreodata inaintea noastra. De la civilizatie la civilizatie si de la viata la viata, contribuim cu povestile ..."/>
  </head>
  <body>
    <article>
      <h6 class="kicker">#sărbătoreșteDobrogea141</h6>
      <h1>Fizicianul Geavit Musa are un loc de onoare în istoria științei </h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Victor CIUPINĂ</a></address>
      <p>
        <a href="https://www.ziuaconstanta.ro/stiri/administratie-locala/sarbatorestedobrogea141-fizicianul-geavit-musa-are-un-loc-de-onoare-in-istoria-stiintei-705841.html?imagini=1#scroll">🖼️ Galerie foto (2)</a>
      </p>
      <p><b><i>Motto:</i></b><i> „Cunoaș</i><i>terea este puntea care ne conectează cu to</i><i>ț</i><i>i cei care au trăit vreodată înaintea noastră. De la </i><i>civilizație la civilizație și de la viaț</i><i>ă la via</i><i>ț</i><i>ă, contribuim cu pove</i><i>ș</i><i>tile individuale care devin istoria noastră colectivă.</i><br/><i>Indiferent cât de bine păstrăm informa</i><i>țiile despre trecut, cuvintele din aceste povestiri nu sunt decât «informaț</i><i>ii» până la momentul în care le dăm un în</i><i>ț</i><i>eles. Modul în care aplicăm ceea ce </i><i>știm despre trecutul nostru devine înțelepciunea prezentului”.</i> <b>(Gregg Braden)</b><br/> <br/><br/> <br/><i>Anul acesta, în cadrul celei de-a treia ediț</i><i>ii „Ziua Dobrogei“, organizată de ZIUA de Constan</i><i>ța </i><i>sâmbătă, </i><i>23 noiembrie, cu tema „Dobrogea în documente diplomatice românești. 1878-1884”, vor fi conferite, post-mortem, distincția „Meritul Dobrogean“, însoț</i><i>ită de medalia „Dionisie Exiguul“, unui număr de cinci personalită</i><i>ți care au marcat definitoriu devenirea pr</i><i>ovinciei dintre Dunăre </i><i>și Mare:</i><br/>- <i>arheolog, cercetător, </i><a href="https://www.ziuaconstanta.ro/stiri/ziua-dobrogei/sarbatorestedobrogea141-petre-diaconu-spiritul-pacuiului-omagiat-de-ziua-dobrogei-704927.html"><b><i>Petre Diaconu</i></b></a><i> (</i>6 octombrie 1924<b> - </b>3 aprilie 2007<i>)</i><br/>- <i>colonel </i><a href="https://www.ziuaconstanta.ro/stiri/ziua-dobrogei/sarbatorestedobrogea141-marin-ionescu-dobrogianu-intelectual-de-varf-al-urbei-constantene-omagiat-de-ziua-dobrogei-705010.html"><b><i>Marin Ionescu Dobrogianu</i></b></a><i> (</i>1866 - 1938)<i>- militar și istoric </i><br/>- <i>fizician dobrogean, membru corespondent al Academiei Române - </i><a href="https://www.ziuaconstanta.ro/stiri/ziua-dobrogei/sarbatorestedobrogea141-dr-musa-geavit-profesor-si-parinte-coordonator-si-coleg-un-fizician-emerit-si-un-mare-cercetator-galerie-foto-705190.html"><b><i>Musa Geavit</i></b></a><i><a href="https://www.ziuaconstanta.ro/stiri/ziua-dobrogei/sarbatorestedobrogea141-dr-musa-geavit-profesor-si-parinte-coordonator-si-coleg-un-fizician-emerit-si-un-mare-cercetator-galerie-foto-705190.html"> </a>(</i><a href="https://ro.wikipedia.org/wiki/23_decembrie">23 decembrie</a> <a href="https://ro.wikipedia.org/wiki/1931">1931</a> - 5 iulie 2010)<br/>- <i>prozator, poet, memorialist și critic literar - </i><a href="https://www.ziuaconstanta.ro/stiri/ziua-dobrogei/sarbatorestedobrogea141-pericle-martinescu-scriitorul-dobrogei-705189.html"><b><i>Pericle Martinescu</i></b></a> <i>(11 februarie 1911 - 24 decembrie 2005)</i> <br/>- <i>publicistul </i><a href="https://www.ziuaconstanta.ro/stiri/ziua-dobrogei/sarbatorestedobrogea141-constantin-sarry-cel-mai-de-seama-ziarist-dobrogean-omagiat-de-ziua-de-constanta-documente-705292.html"><b><i>Constantin Sarry</i></b></a><i> (8 mai 1878 - 4 octombrie </i>1960) <i>- director timp de patru decenii al ziarului „Dobrogea Jună”.</i><br/> <br/><i>În cele ce urmează, puteţi afla mai multe despre activitatea ştiinţifică a fizicianului </i><b><i>Geavit Musa</i></b><i>, parcurgând o evocare realizată de prof. univ. dr. </i><b><i>Vic</i></b><b><i>tor Ciupină. </i></b><br/> <br/>Sensul devenirii spirituale a unei comunități este dat de demnitatea cu care își cinstește înaintașii. Aceasta este tainica lucrare prin care rămânem în permanență contemporani cu valorile neamului, pilduitoare exemple pentru tinerii de azi și de oricând.<br/> <br/>Aici, în arealul dobrogean, tradițiile cu încărcătură aparte, aduc permanent în prim plan realizările unor personalități de înaltă ținută profesională și morală. Este o datorie de onoare să evocăm dintre aceste personalități – fii ai Dobrogei,  pe fizicianul Geavit Musa.<br/> <br/>Născut la 23 decembrie 1931, în Palazu Mare, județul Constanța, într-o familie de intelectuali, studiază la Facultatea de Matematică-Fizică a Universității din București, după absolvire fiind repartizat la ,,Institutul  de Fizică Atomică’’ de la Măgurele în laboratorul condus de A. Gelberg.  In cadrul colectivului condus de George Comșa, tînărul cercetător Geavit Musa concepe, în anul 1956, Pompa de vid ultra-înalt de 10<sup>-10</sup> torr (practic vid cosmic). Prin această realizare, România devine a treia țară din lume privind performanțele în domeniul cercetării în tehnica vidului, iar pompa de vid ultra-înalt a fost denumită la acea vreme ,,pompa Comșa–Musa”, așa cum rezultă din tratatul lui Manfred von Ardenee.<br/> <br/>Contribuții deosebit de importante a adus Geavit Musa în fizica plasmei și aplicațiilor acesteia în tehnică, domeniu căruia i-a ramas fidel până la sfârșitul vieții. Astfel, pot fi enumerate cel puţin 35 de tehnologii de depunere a straturilor subțiri metalice sau dielectrice, care se bucură de un larg  interes. În mod special, menționăm inițierea de către Geavit Musa a Metodei Arcului Termoionic în Vid, dezvoltat la Institutul Național pentru Laseri, Plasmă și Fizica Radiației de la Măgurele și la Universitatea Ovidius din Constanța. Lista trebuie completată cu cele 25 de produse finite realizate, dintre care 19 sunt omologate, legate de tehnica vidului, plasmei, și proprietăți optice ale unor sisteme.<br/> <br/>Vasta activitate desfășurată în domeniul fizicii experimentale a făcut posibilă descoperirea de către Geavit Musa a unui nou efect in Optică, denumit efectul „M”.<br/> <br/>Începând cu anul 1980, Geavit Musa desfășoară, pe lângă activitatea de cercetare, și o bogată activitate didactică, fiind Profesor Asociat la Facultatea de fizică a Universității din București. A activat de asemenea, în perioada 2000–2010, la Universitatea Ovidius din Constanța, precum și la Universitatea <i>Osman Gazi</i> din Eskisehir (Turcia).<br/> <br/>Rezultatele cercetărilor au fost concretizate în peste 400 de lucrări științifice, din care peste 130 au apărut în reviste internaționale ISI. Aceste rezultate se bucură de o largă recunoaștere internațională, fiind citate în peste 800 de lucrări în literatura de specialitate. Pe baza rezultatelor științifice obținute, a fost invitat să lucreze în laboratoare de cercetare de prestigiu din SUA și Europa,  multe dintre cercetări  realizându-se în cadrul unor colaborări cu instituții de cercetare și universități din Franța, Germania, Japonia și SUA.<br/> <br/>A participat la Conferințe internaționale importante și a contribuit la organizarea atât în țară cât și în străinătate a unor Conferințe cu largă participare internațională. Geavit Musa a fost ales Membru Corespondent al Academiei Române. A fost de asemenea Director General al Institutului de Fizică Atomică (IFA) în perioada 19 Aprilie. 1997 – 19 martie 1998.<br/> <br/>A încetat din viață la data de 5 iulie 2010, la București. Opera sa îi conferă un loc de onoare în istoria științei și o statornică cinstire din partea generațiilor contemporane și a celor care vor urma.<br/> <br/><b>Sursa foto:</b> Fotografie pusă la dispoziția redacției de familia profesorului Geavit Musa<br/> <br/><b><i>Despre prof.univ.dr. Victor Ciupină</i></b><br/> <br/><b><i>Născut la 7 septembrie 1941, în Chirpăr, judeţul Sibiu, Victor Ciupină a studiat la Facultatea de Fizică, Universitatea Babeş-Bolyai, Cluj Napoca, specializarea electroradiofizică (1959-1964); a obţinut doctoratul în domeniul fizica solidului, specializarea semiconductori (1980), la Universitatea Bucureşti. A publicat peste 300 de lucrări </i></b><b><i>și este membru al m</i></b><b><i>ai multor Academii a Oamenilor de Ştiinţă din întreaga lume. A fost rector al Universităţii „Ovidius” din Constan</i></b><b><i>ța, în perioada 2004-2012.</i></b><br/> <br/><b>Citește și:</b><br/> <br/><a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-sub-semnul-lui-dionisie-exiguul-ziua-dobrogei-la-a-treia-editie-cu-o-tema-in-premiera-dobrogea-704847.html">ZIUA de Constanţa #sărbătoreşteDobrogea141, sub semnul lui Dionisie Exiguul „Ziua Dobrogei“, la a treia ediţie, cu o temă în premieră - „Dobrogea în documente diplomatice româneşti. 1878-1884“</a><br/> <br/><a href="https://www.ziuaconstanta.ro/stiri/ziua-dobrogei/sarbatorestedobrogea141-dr-musa-geavit-profesor-si-parinte-coordonator-si-coleg-un-fizician-emerit-si-un-mare-cercetator-galerie-foto-705190.html">#sărbătoreșteDobrogea141 Dr. Musa Geavit - profesor şi părinte, coordonator şi coleg, un fizician emerit şi un mare cercetător (galerie foto)</a><br/> </p>
      <p>
        <a href="https://www.ziuaconstanta.ro/stiri/ziua-dobrogei/sarbatorestedobrogea141-geavit-musa-fizician-de-exceptie-model-de-profesionalism-si-onestitate-705098.html">#sărbătoreşteDobrogea141 Geavit Musa - fizician de excepţie, model de profesionalism şi onestitate</a>
      </p>
      <p> <br/> <br/> <br/> <br/> <br/> <br/> <br/> <br/> <br/> <br/> <br/> <br/> <br/> <br/> <br/> <br/> <br/> <br/> <br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/ziua-dobrogei/sarbatorestedobrogea141-geavit-musa-si-a-inscris-numele-in-istoria-culturii-si-stiintei-din-romania-705574.html"/>
        <a href="https://www.ziuaconstanta.ro/stiri/ziua-dobrogei/sarbatorestedobrogea141-dr-musa-geavit-profesor-si-parinte-coordonator-si-coleg-un-fizician-emerit-si-un-mare-cercetator-galerie-foto-705190.html"/>
        <a href="https://www.ziuaconstanta.ro/stiri/ziua-dobrogei/sarbatorestedobrogea141-geavit-musa-fizician-de-exceptie-model-de-profesionalism-si-onestitate-705098.html"/>
        <a href="https://www.ziuaconstanta.ro/stiri/ziua-dobrogei/dobrogeaacademica-mediocritate-si-excelenta-iv-in-memoriam-academician-geavit-musa-document-695099.html"/>
        <a href="https://www.ziuaconstanta.ro/stiri/ziua-dobrogei/citestedobrogea-86-de-ani-de-la-nasterea-marelui-fizician-dobrogean-geavit-musa-647253.html"/>
        <a href="https://www.ziuaconstanta.ro/diverse/stiri-calde/udttmr-a-organizat-un-eveniment-in-memoria-lui-musa-geavit-568826.html"/>
        <a href="https://www.ziuaconstanta.ro/diverse/stiri-calde/a-murit-profesorul-universitar-doctor-musa-geavit-57808-291912.html"/>
      </related>
    </article>
  </body>
</html>