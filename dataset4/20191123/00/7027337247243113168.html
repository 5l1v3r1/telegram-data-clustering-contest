<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699643/%D8%B9%D8%B6%D9%88-%DA%A9%D9%85%DB%8C%D8%B3%DB%8C%D9%88%D9%86-%D8%A8%D8%B1%D9%86%D8%A7%D9%85%D9%87-%D9%88-%D8%A8%D9%88%D8%AF%D8%AC%D9%87-%D8%B7%D8%A8%D9%82-%D9%82%D8%A7%D9%86%D9%88%D9%86-%D8%A7%D8%B3%D8%A7%D8%B3%DB%8C-%D8%AF%D9%88%D9%84%D8%AA-%D9%85%D8%AC%D8%A7%D8%B2-%D9%86%DB%8C%D8%B3%D8%AA-%D8%AF%D8%B1%D8%A2%D9%85%D8%AF%DB%8C-%D8%B1%D8%A7-%D8%A8%D8%AF%D9%88%D9%86-%D9%85%D8%B5%D9%88%D8%A8%D9%87-%D9%85%D8%AC%D9%84%D8%B3-%D8%AE%D8%B1%D8%AC-%DA%A9%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="عضو کمیسیون برنامه و بودجه: طبق قانون اساسی دولت مجاز نیست درآمدی را بدون مصوبه مجلس خرج کند"/>
    <meta property="og:description" content="دولت می توانست پلکانی و سنواتی نسبت به اصلاح قیمت سوخت اقدام کند."/>
  </head>
  <body>
    <article>
      <h1>عضو کمیسیون برنامه و بودجه: طبق قانون اساسی دولت مجاز نیست درآمدی را بدون مصوبه مجلس خرج کند</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">عصر ايران</a></address>
      <p>
        <b>دولت می توانست پلکانی و سنواتی نسبت به اصلاح قیمت سوخت اقدام کند.</b>
      </p>
      <figure>
        <img src="https://cdn.asriran.com/files/fa/news/1398/9/2/1039607_763.jpg"/>
      </figure>
      <p><a href="https://rc.majlis.ir/fa/parliament_member/show/813818"><b>غلامعلی جعفرزاده </b></a>نماینده مجلس  در مورد تصمیم سران قوا درباره اصلاح قیمت سوخت گفت: دولت راه‌های زیادی برای اصلاح قیمت سوخت داشت، می توانست پلکانی و سنواتی نسبت به اصلاح قیمت سوخت اقدام کند و قانون نیز این اجازه را به دولت داد اما با افزایش یکباره قیمت بنزین بی تدبیری کرد.</p>
      <p>عضو کمیسیون برنامه و بودجه در گفت‌وگو با عصرایران ادامه داد: با همه انتقاداتی که به دولت قبل داریم اما آنها 4 ماه بروی افکار عمومی کار کردند. 4 ماه فرمانداران را درتهران آموزش داند و اینها با حضور درمساجد محله‌های مختلف دربین مردم حضور پیدا کردند و با آنها راجع به افزایش قیمت سوخت و هدفمندی یارانه ها صحبت کردند.</p>
      <p>نماینده رشت در  مجلس با بیان اینکه این تصمیم دولت عجولانه و شتاب زده بود،تصریح کرد: مقام معظم رهبری فرمودند و ما نیز از این  تصمیم سران قوا حمایت می کنیم ولی این تصمیم نشان داد که اگر جایی خرد جمعی نباشد و مخصوصا کسانی که  فاصله عمودی زیادی با مردم دارند ومشکل تهیه ارزاق را ندارند برای مردم تصمیم بگیرند تصمیمشان عجولانه و بدون تدبیر خواهد بود.</p>
      <p>این نماینده مجلس خاطر نشان کرد : دولت می توانست پلکانی و با شیب ملایم افزایش قیمت سوخت را اجرایی کند افزایش 300 درصدی قیمت سوخت آن هم در این شرایط چه پیامی به جامعه دارد؟ دولت می توانست از سال 92 اصلاح قیمت حامل های انرژی را اجرایی کند اما این کار را انجام نداد، در حال حاضر مشکل قانونی که وجود دارد و کسی هم به آن توجه نکرده است این است که دولت برای هزینه ای که قرار است با افزایش قیمت سوخت تحت عنوان <a href="https://www.asriran.com/fa/news/699622/%DA%A9%D9%85%DA%A9-%D8%AD%D9%85%D8%A7%DB%8C%D8%AA%DB%8C-20-%D9%85%DB%8C%D9%84%DB%8C%D9%88%D9%86-%D9%86%D9%81%D8%B1-%D8%AF%DB%8C%DA%AF%D8%B1-%D8%A7%D9%85%D8%B4%D8%A8-%D9%88%D8%A7%D8%B1%DB%8C%D8%B2-%D9%85%DB%8C%E2%80%8C%D8%B4%D9%88%D8%AF"><b>یارانه</b></a> به مردم پرداخت  کند را به تصویب مجلس نرسانده است. طبق قانون اساسی دولت مجاز نیست درآمدی را بدون مصوبه مجلس خرج کند.</p>
      <p>وی  درر پاسخ به این سوال که در حال حاضر ،این پراخت ها غیرر قانونی است گفت: وقتی رهبری تایید کرده اند حکم حکومتی می شود اما این تصمیم دوات به تصویب مجلس نرسیده است و روسای سه قوه نمی توانند بگویند  بدون مصوبه  مجلس این پول کجا خرج شود چراکه تصمیم گیر در این زمینه مجلس است.</p>
    </article>
  </body>
</html>