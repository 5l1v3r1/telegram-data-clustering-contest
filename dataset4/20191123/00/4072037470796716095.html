<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/constanteanul-suparat/constanteanul-suparat-imobil-de-opt-etaje-in-statiunea-mamaia-motiv-de-nemultumire-705836.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Imobil de opt etaje în staţiunea Mamaia, motiv de nemulțumire"/>
    <meta property="og:description" content="Reprezentantii USR Constanta sustin ca municipalitatea face echipa cu investitorii in proiecte imobiliare paguboase si dau exemplul parteneriatului intre autoritati si societatea Orient Construct ..."/>
  </head>
  <body>
    <article>
      <h6 class="kicker">Constănţeanul supărat</h6>
      <h1>Imobil de opt etaje în staţiunea Mamaia, motiv de nemulțumire</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Lavinia SICLITARU</a></address>
      <p>
        <a href="https://www.ziuaconstanta.ro/stiri/constanteanul-suparat/constanteanul-suparat-imobil-de-opt-etaje-in-statiunea-mamaia-motiv-de-nemultumire-705836.html?imagini=1#scroll">🖼️ Galerie foto (1)</a>
      </p>
      <p>Reprezentanţii USR Constanţa susţin că municipalitatea face echipă cu investitorii în proiecte imobiliare păguboase şi dau exemplul „parteneriatului” între autorităţi şi societatea Orient Construct Decor, care construieşte un imobil de 8 etaje în staţiunea Mamaia.<br/> <br/>Este vorba despre o hotărâre de Consiliu Local Municipal prin care a fost îndreptată o eroare materială şi, astfel, susţin reprezentaţii USR, a fost modificat PUZ-ul în interesul beneficiarului.<br/> <br/>Mai departe, toţi copacii de pe o suprafaţă de 834 mp au fost tăiaţi, iar ulterior a fost iniţiat un schimb de terenuri între Primăria Constanţa şi Orient Construct Decor. Astfel, celor 834 mp iniţiali deţinuţi de societate li s-au adăugat alţi 164 mp.<br/> <br/>„Ulterior, municipalitatea a emis un certificat de urbanism pentru ridicarea unui imobil P+8 şi o autorizaţie de construcţie, beneficiarul documentelor fiind societatea Orient Construct Decor SRL”, mai afirmă USR Constanţa.<br/> <br/>Este vorba despre autorizaţia de construire nr.  2095, care constă în următoarele: „Construire imobil P+5-8e locuinţe colective şi organizare de şantier“.<br/> <br/>Reamintim că Primăria Constanţa a emis pe data de 10 octombrie 2018 şi un act de urbanism societăţii Orient Construct Decor SRL, în vederea construirii unui imobil de opt etaje pe bulevardul Mamaia nr. 392, zona Dolce Vita. Este vorba despre certificatul de urbanism nr. 3642, care constă în „Construire imobil P+5-8e locuinţe colective, organizare de şantier. Notă: edificarea imobilului se va realiza pe terenul în suprafaţă de 834 mp (număr cadastral vechi 225938), teren construibil, cu respectarea zonei edificabile conform planşă reglementări zona A, anexă la HCL nr. 121/24.05.2013“.<br/> </p>
      <h3>Orient Construct Decor SRL, în datele Registrului Comerţului  </h3>
      <p> <br/>Înfiinţată în anul 2015, firma are sediul social în municipiul Constanţa. Capitalul social subscris, de 250.000 de lei, integral vărsat, este compus din 25.000 de părţi sociale. Valoarea unei părţi sociale este de 10 lei. Orient Construct Decor SRL este controlată de Dinamic Decor SRL, cu 34% din capitalul social, <b>Alina-Simona</b> Turcu, cu 10% din capitalul social, <b>Eugenia Georgescu</b> - 5% din capitalul social, <b>Dorinel Turcu -</b> 51% din capitalul social. Administratori în firma care se ocupă de lucrări de construcţie a clădirilor rezidenţiale şi nerezidenţiale sunt: Alina-Simona Turcu, Eugenia Georgescu, Dorinel Turcu. Societatea are puncte de lucru în zona parcare hotel Doina, staţiunea Mamaia (zona A, subzona 2), municipiul Constanţa, bulevardul Mamaia nr. 392.</p>
      <h3> <br/>Despre Dinamic Decor SRL</h3>
      <p> <br/>Cu sediul social în municipiul Constanţa, firma a fost fondată în 2016. Capitalul social subscris, de 10.000 lei, integral vărsat, este compus din 1.000 de părţi sociale. Valoarea unei părţi sociale este de 10 lei. Dinamic Decor SRL este controlată de<br/>China Construction Development Limited, cu sediul în China, Kong Kong, cu 95% din capitalul social, şi <b>Panciu Alina-Mihaela</b>, cu 5% din capitalul social. Administratorul firmei, care se ocupă de lucrări de finisare, este Panciu Alina-Mihaela. În anul fiscal 2016, societatea cu 3 salariaţi a avut o cifră de afaceri de zero lei şi o pierdere de 3.568 lei. Situaţia financiară pe anul 2017 arată astfel: 3 salariaţi, cifră de afaceri de 60.111 lei şi o pierdere de 93.355 lei.<br/> <br/><b>Sursa foto:</b> Facebook / USR Constanța<br/> </p>
      <p>
        <b>Citeşte şi:</b>
      </p>
      <p><a href="https://www.ziuaconstanta.ro/stiri/imobiliare/un-nou-act-de-urbanism-emis-de-primaria-constanta-pentru-orient-construct-decor-srl-705456.html">Un nou act de urbanism, emis de Primăria Constanţa pentru Orient Construct Decor SRL</a><br/> <br/><a href="https://www.ziuaconstanta.ro/stiri/imobiliare/bloc-de-opt-etaje-pe-bulevardul-mamaia-orient-construct-decor-srl-a-obtinut-un-act-de-urbanism-de-la-municipalitate-702350.html"><u>Bloc de opt etaje pe bulevardul Mamaia. Orient Construct Decor SRL a obţinut </u><u>un act de urbanism de la municipalitate</u></a><br/> <br/><a href="https://www.ziuaconstanta.ro/stiri/imobiliare/ce-raspuns-a-primit-orient-construct-decor-srl-de-la-apm-constanta-este-vizata-o-investitie-imobiliara-in-mamaia-694041.html">Ce răspuns a primit Orient Construct Decor SRL de la APM Constanţa. Este vizată o investiţie imobiliară în Mamaia</a></p>
      <p>
        <a href="https://www.ziuaconstanta.ro/stiri/politic/primaria-constanta-si-orient-construct-decor-un-duo-de-milioane-sau-cum-sa-construiesti-un-imobil-de-opt-etaje-in-mamaia-in-patru-pasi-675392.html">Primăria Constanţa şi Orient Construct Decor, un duo de milioane sau cum să construieşti un imobil de opt etaje în Mamaia în patru paşi!</a>
      </p>
      <p>
        <a href="https://www.ziuaconstanta.ro/stiri/imobiliare/orient-construct-decor-srl-act-de-urbanism-de-la-primaria-constanta-firma-va-ridica-o-cladire-de-opt-etaje-in-mamaia-673961.html">
          <u>Orient Construct Decor SRL, act de urbanism de la Primăria Constanţa. Firma va ridica o clădire de opt etaje în Mamaia</u>
        </a>
        <br/>
        <br/>
        <a href="https://www.ziuaconstanta.ro/stiri/administratie-locala/fagadau-m-am-saturat-sa-tot-raspund-la-mizeriile-de-genul-primarul-distruge-spatiul-verde-mergeti-va-rog-la-instanta-vreau-un-pug-serios-675206.html">
          <u>Făgădău - „M-am săturat să tot răspund la mizeriile de genul «primarul distruge spaţiul verde»! Mergeţi, vă rog, la instanţă! Vreau un PUG serios, nu îl putem face peste noapte!“</u>
        </a>
      </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/constanteanul-suparat/constanteanul-suparat-stelian-ion-il-acuza-pe-decebal-fagadau-ca-isi-face-campanie-electorala-pe-banii-constantenilor-705674.html"/>
        <a href="https://www.ziuaconstanta.ro/stiri/administratie-locala/abordarea-mobilitatii-in-zona-centrala-a-constantei-nu-rezolva-problemele-de-trafic-50-000-de-euro-pentru-construirea-unui-metru-patrat-de-carosabil-705464.html"/>
        <a href="https://www.ziuaconstanta.ro/stiri/politic/plus-vrea-sa-candideze-tot-pe-spatele-usr-si-la-alegerile-locale-din-2020-barna-vorbeste-despre-acorduri-punctuale-cu-pnl-si-candidati-unici-705390.html"/>
        <a href="https://www.ziuaconstanta.ro/stiri/actualitate/presedintele-psd-viorica-dancila-spune-ca-psd-nu-a-distribuit-fake-news-uri-705290.html"/>
        <a href="https://www.ziuaconstanta.ro/stiri/actualitate/stelian-ion-usr-in-2020-constanta-va-scapa-definitiv-de-psd-705192.html"/>
        <a href="https://www.ziuaconstanta.ro/informatii/alegeri-prezidentiale/bec-alegeri-prezidentiale-2019-rezultate-finale-vot-705160.html"/>
        <a href="https://www.ziuaconstanta.ro/stiri/politic/live-text-conferinta-de-presa-la-sediul-usr-constanta-comunicari-importante-galerie-foto-705134.html"/>
        <a href="https://www.ziuaconstanta.ro/stiri/politic/alianta-usr-plus-il-sustine-pe-iohannis-in-turul-doi-deputatul-stelian-ion-dezamagit-de-ratarea-lui-barna-s-au-facut-greseli-704911.html"/>
        <a href="https://www.ziuaconstanta.ro/stiri/deschidere-editie/rezultate-finale-cate-voturi-au-primit-iohannis-dancila-si-barna-in-fiecare-localitate-din-judetul-constanta-document-704930.html"/>
        <a href="https://www.ziuaconstanta.ro/informatii/alegeri-prezidentiale/rezultatele-finale-ale-primului-tur-al-prezidentialelor-la-constanta-oficial-de-la-biroul-electoral-judetean-704874.html"/>
        <a href="https://www.ziuaconstanta.ro/informatii/alegeri-prezidentiale/iohannis-castiga-detasat-psd-pe-locul-3-in-municipiu-au-inceput-sa-vina-rezultatele-de-la-sectiile-de-votare-din-judetul-constanta-704844.html"/>
        <a href="https://www.ziuaconstanta.ro/informatii/alegeri-prezidentiale/dan-barna-este-optimist-rezultatele-finale-vor-face-diferenta-704826.html"/>
        <a href="https://www.ziuaconstanta.ro/stiri/actualitate/remus-negoi-presedintele-usr-judetul-constanta-speram-ca-turul-doi-sa-fie-intre-klaus-iohannis-si-dan-barna-galerie-foto-704817.html"/>
        <a href="https://www.ziuaconstanta.ro/stiri/actualitate/exit-poll-alegeri-prezidentiale-2019-primele-cifre-oficiale-cum-au-votat-romanii-704809.html"/>
        <a href="https://www.ziuaconstanta.ro/informatii/alegeri-prezidentiale/stelian-ion-deputat-usr-pe-10-noiembrie-votez-dan-barna-pentru-un-tur2farapsd-704545.html"/>
      </related>
    </article>
  </body>
</html>