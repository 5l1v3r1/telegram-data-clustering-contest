<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/nathalie-caldonazzo-andrea-sogna-chiarimento-zoe-finita-449178"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Nathalie Caldonazzo, l’ex Andrea: “Voglio chiarire con lei, con Zoe è finita”"/>
    <meta property="og:description" content="Andrea Ippoliti parla di Nathalie Caldonazzo dopo Temptation Island Vip Andrea Ippoliti vuole tornare ad avere un rapporto con Nathalie Caldonazzo, la fidanzata persa all’ultima edizione di Temptation Island Vip. I due si sono mollati nel reality show di Alessia Marcuzzi e Ippoliti ha cominciato a frequentare una tentatrice del programma, la giovane Zoe. Una […]"/>
  </head>
  <body>
    <article>
      <h1>Nathalie Caldonazzo, l’ex Andrea: “Voglio chiarire con lei, con Zoe è finita”</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2019/08/nathalie-caldonazzo-andrea-ippoliti.jpg"/>
      </figure>
      <h3>Andrea Ippoliti parla di Nathalie Caldonazzo dopo Temptation Island Vip</h3>
      <p>Andrea Ippoliti vuole tornare ad avere un rapporto con Nathalie Caldonazzo, la fidanzata persa all’ultima edizione di Temptation Island Vip. I due si sono mollati nel reality show di Alessia Marcuzzi e Ippoliti ha cominciato a frequentare una tentatrice del programma, la giovane Zoe. Una liaison nata – come ha ammesso lo stesso Andrea – per ripicca, tanto che <b>oggi il 46enne e la 20enne non si sentono più.</b> Il consulente commerciale lo ha confessato al settimanale Di Più, che ha pubblicato una lettera dell’uomo indirizzata all’ex moglie Daniela. Quest’ultima <a href="http://gossipetv.com/temptation-island-vip-ex-moglie-andrea-ippoliti-445359">ha più volte accusato – nelle ultime settimane – l’ex marito,</a> dal quale ha avuto tre figli. Andrea nella sua missiva si è scusato per le assenze e le mancanze e si è detto pronto a ricominciare, a dare una seconda chance alla sua famiglia ma soprattutto alla <a href="https://www.gossipetv.com/temptation-island-vip-nathalie-caldonazzo-andrea-ippoliti-matrimonio-433431">Caldonazzo, conosciuta tre anni fa nel circolo sportivo frequentato da entrambi.</a></p>
      <h3>Le ultime dichiarazioni di Andrea Ippoliti su Nathalie Caldonazzo</h3>
      <p><i>“Durante il reality con Zoe sono andato troppo oltre. Ero arrabbiato perché Nathalie aveva avuto atteggiamenti troppo confidenziali con i suoi tentatori screditando il nostro rapporto e sminuendomi. Ho perso la testa e sono finito tra le braccia di Zoe, che mi ha distratto in un momento di confusione e tristezza”</i>, ha ammesso Andrea Ippoliti. <i>“Questo non è stato giusto per <b>Nathalie, perché non meritava di essere trattata così</b>, che ho amato profondamente. Non è stato giusto per Zoe, perché ammetto di averla frequentata in parte per ripicca”</i>, ha aggiunto l’uomo, che spera ora di potersi chiarire con la Caldonazzo.</p>
      <figure>
        <embed-post data-src="https://www.instagram.com/p/B5NjE9ApIJ0" data-service="Instagram"/>
      </figure>
      <h3>Andrea Ippoliti sogna un chiarimento con Nathalie Caldonazzo</h3>
      <p><i>“Con Nathalie ora non mi sento più, non vuole più saperne di me, ma spero un giorno di chiarire, perché una donna che merita tutto il mio rispetto”,</i> ha ribadito Andrea Ippoliti. <i>“Anche Zoe non la frequento più, siamo usciti insieme per un periodo, ma ho capito che dentro di me deve prima andare via la figura di Nathalie. Inoltre, siamo troppo distanti per via dell’età”</i>, ha puntualizzato. Versione confermata dall’ex tentatrice di Temptation Island che a Novella 2000 ha confidato: <b><i>“Mi sono resa conto che non valeva la pena buttare il tempo così”.</i></b></p>
    </article>
  </body>
</html>