<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699727/%D8%B3%D8%AE%D9%86%D8%A7%D9%86-%D8%AC%D8%AF%DB%8C%D8%AF-%D9%88%D8%B2%DB%8C%D8%B1-%D8%AE%D8%A7%D8%B1%D8%AC%D9%87-%D8%A2%D9%85%D8%B1%DB%8C%DA%A9%D8%A7-%D8%AF%D8%B1%D8%A8%D8%A7%D8%B1%D9%87-%D8%A7%DB%8C%D8%B1%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="سخنان جدید وزیر خارجه آمریکا درباره ایران"/>
    <meta property="og:description" content="وزیر امور خارجه آمریکا بار دیگر در سخنانی جدید درباره ایران موضع گیری داشت."/>
  </head>
  <body>
    <article>
      <h1>سخنان جدید وزیر خارجه آمریکا درباره ایران</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/2/1039821_615.jpg"/>
      </figure>
      <p>وزیر امور خارجه آمریکا بار دیگر در سخنانی جدید درباره ایران موضع گیری داشت.</p>
      <p>به گزراش ایسنا، مایک پمپئو، وزیر امور خارجه آمریکا در گفت‌وگو با شبکه اینترنشنال گفت: ما برای مردم ایران آرزوی یک زندگی سعادتمند داریم، ما امیدواریم آن‌ها بتوانند اقتصادی موفق و زندگی خوبی کنار خانواده‌شان داشته باشند.</p>
      <p>وزیر امور خارجه آمریکا همچنین درباره این که آیا با توجه به سیاست «فشار حداکثری» آمریکا در برابر ایران و اصلاح قیمت بنزین در ایران، آیا انتظار بروز ناآرامی در ایران را داشته یا نه، گفت: ما باید این نکته را به یاد داشته باشیم که چالش‌هایی که ایران در اقتصادش با آن رو به رو بوده، نتیجه تحریم‌های آمریکا نیست و نتیجه سو مدیریت در داخل بوده است. اقتصاد ایران در حال حاضر بیمار است و به همین دلیل شما شاهد تظاهرات اعتراضی در سراسر کشور بودید. این اعتراض‌ها هیچ ربطی به هیچ کس در خارج از ایران ندارد که قصد به راه انداختن آن را داشته باشند و ما از آن پشتیبانی می‌کنیم.</p>
      <p>پمپئو بار دیگر در مداخله‌ای آشکار در امور داخلی ایران گفت: از همه مردم ایران می‌خواهیم با استفاده از رسانه‌های اجتماعی با ما تماس بگیرند و با مردم آمریکا در مورد نقض این حقوق توسط حکومت اطلاع بدهند. ما تلاش داشته‌ایم تا ارتباط مردم ایران با اینترنت را حفظ کنیم.</p>
      <p>او در ادامه با اشاره به تحریم محمدجواد آذری جهرمی، وزیر ارتباطات ایران گفت: همان‌طور که امروز وزیر ارتباطات را تحریم‌ کردیم. تحریم‌هایی وضع می‌کنیم که برای حکومت ایران هزینه‌هایی سنگین داشته باشد و کار را برای آن‌ها دشوار کند.</p>
      <p>پمپئو همچنین گفت که آمریکا امیدوار است ایران از برنامه هسته‌ای خود و آن‌چه تامین مالی حزب‌الله خواند، دست بکشد. </p>
    </article>
  </body>
</html>