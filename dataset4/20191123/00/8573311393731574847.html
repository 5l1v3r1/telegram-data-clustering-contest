<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/mondo/2019/11/23/andrea-di-york-lascia-lufficio-buckingham-palace-cosa-fara-da-privato"/>
    <meta property="og:site_name" content="VANITY FAIR"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Andrea di York lascia l'ufficio a Buckingham Palace: cosa farà da «privato»?"/>
    <meta property="og:description" content="Il duca di York, il figlio prediletto della Regina, lascia il suo ufficio a Buckingham Palace dopo il coinvolgimento nello scandalo Epstein. Cosa farà senza impegni reali?"/>
  </head>
  <body>
    <article>
      <h1>Andrea di York lascia l'ufficio a Buckingham Palace: cosa farà da «privato»?</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.vanityfair.it/author/cpizzimenti" target="_blank">Chiara Pizzimenti</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/23114758/prince-andrew-landscape-950x684.jpg"/>
        </figure>
        <figure>
          <img src="https://images.vanityfair.it/gallery/91321/Big/bc62446b-c37e-445d-9c26-b798f9598385.jpg"/>
          <figcaption>
            <b>Sarah Ferguson e Andrea di York, un rapporto speciale</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/91321/Big/786f3e73-6e97-4487-a4e7-1c63c3fe1375.jpg"/>
          <figcaption>
            <b>Sarah Ferguson e Andrea di York, un rapporto speciale</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/91321/Big/07c484bc-ab69-493d-b473-147ac30a667e.jpg"/>
          <figcaption>
            <b>Sarah Ferguson e Andrea di York, un rapporto speciale</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/91321/Big/9691dbc5-3675-42bc-8e04-c270f9a3c6c8.jpg"/>
          <figcaption>
            <b>Sarah Ferguson e Andrea di York, un rapporto speciale</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/91321/Big/47ae5fab-4741-456a-b498-ebb736431f5b.jpg"/>
          <figcaption>
            <b>Sarah Ferguson e Andrea di York, un rapporto speciale</b>
            <cite>Getty Images</cite>
          </figcaption>
        </figure>
        <figcaption>Sarah Ferguson e Andrea di York, un rapporto speciale</figcaption>
      </slideshow>
      <p>
        <b>Il duca di York, il figlio prediletto della Regina, lascia il suo ufficio a Buckingham Palace dopo il coinvolgimento nello scandalo Epstein. Cosa farà senza impegni reali?</b>
      </p>
      <p>Il <b>Duca di York</b> fa le valigie. Il principe Andrea lascia l’ufficio privato che aveva a <b>Buckingham Palace</b>. È un altro segno del<a href="https://www.vanityfair.it/people/mondo/2019/11/21/andrea-di-york-si-ritira-dalla-vita-pubblica-passo-indietro-foto-gossip-notizie"> passo indietro che è stato obbligato a fare dopo il suo coinvolgimento nel caso di Jeffrey Epstein</a>.</p>
      <p>Se ufficialmente il Duca di York ha chiesto di essere esonerato dagli appuntamenti pubblici è evidente che la decisione viene dall’alto, da sua madre la <b>regina</b>. Svuotare l’ufficio è quello che fanno i licenziati e questo sta accadendo secondo quanto riporta il<i> Times of London</i>. Avrebbe perso il suo posto anche la segretaria privata del principe, Amanda Thirsk, quella che lo avrebbe convinto a concedere la disastrosa intervista alla BBC, che ha portato alle dimissioni forzate del principe.</p>
      <p>Il duca di York è stato invece visto a cavallo con la madre nel parco del castello di <b>Windsor</b>. <a href="https://www.vanityfair.it/people/mondo/2019/11/21/regina-elisabetta-licenziare-figlio-andrea-york-foto-gossip">Sempre figlio della regina rimane anche senza impegni ufficiali in famiglia</a>, compreso quello cancellato di corsa: il viaggio in Bahrain con la sua associazione Pitch@Palace che ora sta cercando il modo di seguire pur senza un ruolo all’interno della famiglia reale di cui però resta membro.</p>
      <p>Il principe Andrea non perde il suo posto nella linea di<b> successione al trono</b>, dopo il fratello Carlo, i nipoti William e Harry e i loro figli, e non perde il suo ruolo come militare. Diventa però un membro della famiglia reale che non lavora per la famiglia reale. Lo sono i figli della principessa <b>Anna</b>, ma lo sono per scelta, non per obbligo, come le sue figlie Beatrice e Eugenie che pure seguono cause umanitarie.</p>
      <p>La storia e le serie tv come <i>The Crown</i> dimostrano che vincono i rappresentanti della <b>monarchia</b> che non si mescolano con attività economiche (Pitch@Palace non è beneficenza, ma un sistema di promozione per attività imprenditoriali) e con il mondo dello spettacolo e della finanza. Vince chi è sottotono e Andrea non lo è mai stato.</p>
      <related>
        <h4>LEGGI ANCHE</h4>
        <a href="https://www.vanityfair.it/people/mondo/2019/11/21/regina-elisabetta-licenziare-figlio-andrea-york-foto-gossip"/>
        <a href="https://www.vanityfair.it/people/mondo/2019/11/21/andrea-di-york-si-ritira-dalla-vita-pubblica-passo-indietro-foto-gossip-notizie"/>
        <a href="https://www.vanityfair.it/people/mondo/2019/11/20/andrea-di-york-scandalo-figlio-prediletto-regina-foto-gossip"/>
      </related>
    </article>
  </body>
</html>