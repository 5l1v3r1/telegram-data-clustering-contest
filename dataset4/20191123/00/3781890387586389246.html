<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/743100"/>
    <meta property="og:site_name" content="เดลินิวส์"/>
    <meta property="article:published_time" content="2019-11-23T00:25:00+00:00"/>
    <meta property="og:title" content="'เอ็มมี่'สุดสงสัยถาม'ธีร์' เตรียมตั้งโต๊ะแถลงข่าวเพื่อ..!"/>
    <meta property="og:description" content="'เอ็มมี่-อมลวรรณ' โพสต์ไอจีสุดสงสัย 'ธีร์-ภูมิธนะวัชร์' อดีตดาราหนุ่มที่เคยช่วยเหลือ ติดต่อทนายจะแถลงข่าวปมดราม่ากับตนเพื่ออะไร ด้านชาวเน็ตแห่กดไลค์ให้กำลังใจเพียบ"/>
  </head>
  <body>
    <article>
      <h1>'เอ็มมี่'สุดสงสัยถาม'ธีร์' เตรียมตั้งโต๊ะแถลงข่าวเพื่อ..!</h1>
      <address>
        <time datetime="2019-11-23T00:25:00+00:00">23 Nov 2019, 00:25</time>
      </address>
      <p>
        <b>"เอ็มมี่-อมลวรรณ" โพสต์ไอจีสุดสงสัย "ธีร์-ภูมิธนะวัชร์" อดีตดาราหนุ่มที่เคยช่วยเหลือ ติดต่อทนายจะแถลงข่าวปมดราม่ากับตนเพื่ออะไร ด้านชาวเน็ตแห่กดไลค์ให้กำลังใจเพียบ</b>
      </p>
      <p>สงสัยจะกลายเป็นมหากาพย์ดราม่าแน่นอนเสียแล้ว สำหรับกรณีที่สาว เอ็มมี่-อมลวรรณ นางแบบคนสวยสุดเซ็กซี่ที่ได้ออกมาโพสต์ข้อความขอความช่วยเหลือกับ ธีร์-ภูมิธนะวัชร์ อดีตนักแสดงหนุ่มที่ป่วยหนักด้วยวัณโรคทับตับและต่อมน้ำเหลือง จนร่างกายซูบผอมเหลือแต่กระดูก ซึ่งก่อนหน้านี้สาวเอ็มมี่เองได้เคยช่วยเหลือหนุ่มธีร์เอาไว้ แต่ล่าสุดสาวเอ็มมี่ถูกตัดสินคดีฉ้อโกงตั้งวงแชร์ผ่านไลน์มีมูลค่าความเสียหาย 28 ล้านบาท แต่หาเงินประกันตัวไม่ทันเลยต้องขอความช่วยเหลือจากหนุ่มธีร์ แต่อีกฝ่ายไม่ยอมช่วยเหลือใดๆเลย ตามที่เสนอข่าวไปแล้วนั้น<br/><br/>ความคืบหน้าล่าสุดสาวเอ็มมี่ได้โพสต์ข้อความจากเฟซบุ๊กของทนายชื่อดังคนหนึ่งที่มีข้อความว่า "เรื่องคุณธีร์&amp;เอ็มมี่ คุณธีร์ไม่ได้เงียบนะครับ วันเวลาแถลงข่าวจะแจ้งอีกที เป็นที่ปรึกษาครับ" ลงในอินสตาแกรมส่วนตัว พร้อมแคปชั่นว่า "โอ้โห...นี่พี่ถึงกับต้องติดต่อทนายให้โพสต์แบบนี้เลยเหรอคะ วันประกันตัวเอ็มมี่ นักข่าวทุกสำนัก ทุกสื่อ โทรหา ตัดสายพี่ๆนักข่าวทุกคน ทุกสื่อ แต่จะแถลงข่าว เพื่อ?" <br/><br/>พอสาวเอ็มมี่ลงรูปไปก็มีชาวเน็ตเข้ามากดไลค์ พร้อมคอมเมนต์ให้กำลังใจให้สู้ๆ งานนี้ก็คงต้องติดตามกันให้ดีว่าหนุ่มธีร์จะออกมาแถลงข่าวถึงประเด็นนี้ว่าอย่างไร <br/><br/><b>ขอขอบคุณภาพประกอบจากอินสตาแกรม @mmyamalawan</b></p>
    </article>
  </body>
</html>