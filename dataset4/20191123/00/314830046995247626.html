<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939216/%D9%81%D8%B9%D8%A7%D9%84%DB%8C%D8%AA-%DB%B5%DB%B0%DB%B0-%D8%AA%DB%8C%D9%85-%D9%86%D8%B8%D8%A7%D8%B1%D8%AA%DB%8C-%D8%AF%D8%B1-%D8%A8%D8%A7%D8%B2%D8%A7%D8%B1-%DA%A9%D8%A7%D9%84%D8%A7"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="فعالیت ۵۰۰ تیم نظارتی در بازار کالا"/>
    <meta property="og:description" content="وزیر دادگستری:​ تیم‌های نظارتی در کل کشور حضوری فعال دارند و تعداد آن‌ها به بیش از ۵۰۰ تیم رسیده است.به گزارش خبرگزاری صدا و سیما به نقل از وزارت دادگستری، سید علیرضا آوائی با بیان اینکه باید از گرانی کالا ناشی از افزایش قیمت بنزین جلوگیری شود، اظهار کرد: بعد از افزایش قیمت بنزین نشست‌های متعددی با ستاد تنظیم بازار برگزار شده است تا از افزایش قیمت کالا جلوگیری شود."/>
  </head>
  <body>
    <article>
      <h1>فعالیت ۵۰۰ تیم نظارتی در بازار کالا</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>وزیر دادگستری:​ تیم‌های نظارتی در کل کشور حضوری فعال دارند و تعداد آن‌ها به بیش از ۵۰۰ تیم رسیده است.<br/><br/>به گزارش خبرگزاری صدا و سیما به نقل از وزارت دادگستری، سید علیرضا آوائی با بیان اینکه باید از گرانی کالا ناشی از افزایش قیمت بنزین جلوگیری شود، اظهار کرد: بعد از افزایش قیمت بنزین نشست‌های متعددی با ستاد تنظیم بازار برگزار شده است تا از افزایش قیمت کالا جلوگیری شود.</p>
      <p>وی افزود: تعزیرات نقش پررنگ و حضور مستمری در بازار دارد تا از افزایش قیمت کالا جلوگیری کند.</p>
      <p>وزیر دادگستری با تأکید بر تلاش برای کاهش زیان به مردم بعد از افزایش قیمت بنزین گفت: باید کاری کنیم فواید این طرح به مردم برسد و از زیان رسیدن به مردم، جلوگیری شود.</p>
      <p>آوائی با اذعان به اینکه تعزیرات نباید هیجانی در خصوص افزایش قیمت بنزین برخورد کند، افزود: نباید کاری کنیم که خدای‌نکرده ظلمی به مردم شود یا اگر گزارشی به دست تعزیرات رسید، باید بعد از بررسی‌های لازم در آن خصوص تصمیم‌گیری شود به همین دلیل موارد، مورد به مورد در ستاد تنظیم بازار بررسی می‌شود.</p>
    </article>
  </body>
</html>