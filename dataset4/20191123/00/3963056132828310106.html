<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/mind_the_gap/violenza_donne_orfani_femminicidi_fooni_ministro_gualtieri_sbloccati_12_milioni-4881672.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Femminicidi, Gualtieri: «Sbloccati i 12 milioni per gli orfani»"/>
    <meta property="og:description" content="Sbloccati i 12 milioni per gli orfani dei femminicidi. Il ministro dell'Economia Gualtieri annuncia su Twitter che è pronto il decreto ministeriale per attivare il fondo.  «I..."/>
  </head>
  <body>
    <article>
      <h1>Femminicidi, Gualtieri: «Sbloccati i 12 milioni per gli orfani»</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>Sbloccati i 12 milioni per gli orfani dei <b><a href="http://www.ilmessaggero.ti/ricerca/femminicid">femminicidi</a></b>. Il ministro dell'Economia <b><a href="http://www.ilmessaggero.it/ricerca/gualtieri">Gualtieri</a></b> annuncia su Twitter che è pronto il decreto ministeriale per attivare il fondo.  «I soldi - scrive il ministro Roberto Gualtieri - non restituiscono l'affetto mancato ma con 12 milioni da lunedì finanzieremo borse di studio, spese mediche, formazione e inserimento al lavoro».</p>
      <p>Già qualche settimana fa il premier Conte aveva assicurato che i fondi - fermi da un anno e mezzo per la mancanza dei decreti attuativi - sarebbe stati al più presto sbloccati. Adesso l'intervento del ministro dell'Economia alla vigilia della giornata internazionale contro la violenza alle donne. </p>
      <p>
        <a href="https://www.ilmessaggero.it/mind_the_gap/news/violenza_donne_femminicidi_aumento_dati_eures-4872931.html">Femminicidi, record nel 2018: 142 donne uccise. Più denunce per violenza sessuale e stalking</a>
      </p>
      <p>Le risorse in favore degli orfani di femminicidio sono state introdotte innanzitutto con la legge di bilancio per il 2018. Gli stanziamenti sono stati quindi incrementati con la legge ad hoc a tutela degli orfani per crimini domestici dell'11 gennaio 2018 e poi con la legge di bilancio per il 2019. Infine la legge “Codice rosso” del 19 luglio di quest'anno ha previsto un ulteriore aumento, estendendo l'ambito di applicazione anche alle famiglie affidatarie. Oltre alle risorse già stanziate per il 2018, pari a 6,5 milioni di euro, sono stati quindi appostati in bilancio circa 12,4 milioni di euro per il 2019, 14,5 milioni di euro per il 2020 e a regime 12 milioni di euro all'anno.</p>
      <p>«Bravo il ministro Gualtieri che ha mantenuto l'impegno assunto da subito dal nostro governo di rimediare ad un ritardo non più procrastinabile. La lotta alla violenza contro le donne e il sostegno per loro e i loro figli è una priorità per tutti noi», commenta in un tweet il ministro per le Pari Opportunità e la Famiglia <b><a href="http://www.ilmessaggero.it/ricerca/elena-bonetti">Elena Bonetti</a></b>.</p>
      <footer>Ultimo aggiornamento: 18:01<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/mind_the_gap/femminicidi_2019_italia_non_una_di_meno_vittime_storie_risarcimenti_famiglie_news_oggi-4881479.html"/>
        <a href="https://www.ilmessaggero.it/mind_the_gap/violenza_donne_ministro_bonetti_30_milioni_centri_anti_violenza-4832869.html"/>
        <a href="https://www.ilmessaggero.it/mind_the_gap/femminicidi_conte_sblocca_fondi_orfani_commissione_inchiesta-4832657.html"/>
        <a href="https://www.ilmessaggero.it/mind_the_gap/femminicidi_2019_vittime_risarcimenti_indennizzi_cassazione_sara_di_pietrantonio-4820657.html"/>
        <a href="https://www.ilmessaggero.it/mind_the_gap/bambina_sola_femminicidio_nereto_teramo_risarcimento_beffa-4798952.html"/>
        <a href="https://www.ilmessaggero.it/mind_the_gap/femminicidi_indennizzi_figli_vittime_aumento-4562758.html"/>
      </related>
    </article>
  </body>
</html>