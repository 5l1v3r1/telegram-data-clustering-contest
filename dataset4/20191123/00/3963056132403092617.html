<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/italia/ancona_ragazza_irlandese_morta_in_mare-4881500.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Ancona, trovata ragazza morta in mare: è un'irlandese di 30 anni"/>
    <meta property="og:description" content="Il corpo senza vita di una ragazza 30enne di origine irlandese è stato trovato in mare verso le 4.20 nei pressi del cantiere navale Palumbo Superyachts - Isa di Ancona nella zona che, a nord..."/>
  </head>
  <body>
    <article>
      <h1>Ancona, trovata ragazza morta in mare: è un'irlandese di 30 anni</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>Il corpo senza vita di una ragazza 30enne di origine irlandese è stato trovato in mare verso le 4.20 nei pressi del cantiere navale Palumbo Superyachts - Isa di <b>Ancona </b>nella zona che, a nord del porto storico, precede quello turistico. Il cadavere è stato notato da alcune persone ed è stato poi ripescato dai sommozzatori dei vigili del fuoco. Non si conoscono ancora le cause della morte e sul posto è atteso il pubblico ministero che verosimilmente disporrà gli accertamenti del caso. Sono intervenuti anche i pompieri di Ancona centrale e distaccamento porto, oltre ai sanitari della Croce gialla, automedica del 118 e alla capitaneria di porto.</p>
      <footer>© RIPRODUZIONE RISERVATA</footer>
    </article>
  </body>
</html>