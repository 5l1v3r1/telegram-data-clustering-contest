<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/futbol/goztepe-super-ligde-aytemiz-alanyasporun-konugu-olacak/1653349"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Göztepe, Süper Lig'de Aytemiz Alanyaspor'un konuğu olacak"/>
    <meta property="og:description" content="Göztepe ekipte sakatlığı bulunan Andre Poko ile cezalı Alpaslan Öztürk yarın forma giyemeyecek."/>
  </head>
  <body>
    <article>
      <h1>Göztepe, Süper Lig'de Aytemiz Alanyaspor'un konuğu olacak</h1>
      <h2>Göztepe ekipte sakatlığı bulunan Andre Poko ile cezalı Alpaslan Öztürk yarın forma giyemeyecek.</h2>
      <address><time datetime="2019-11-23T00:00:00+00:00">23 Nov 2019</time> by <a rel="author">Ali Korkmaz  </a></address>
      <h4>İzmir</h4>
      <p><b>Süper Lig</b>'de yarın <b>Aytemiz Alanyaspor</b>'a konuk olacak <b>Göztepe</b>'de sakatlığı devam eden Andre Poko ile cezalı Alpaslan Öztürk müsabakada forma giyemeyecek.</p>
      <p>Lige verilen aradan önce BtcTurk Yeni Malatyaspor'la 1-1 berabere kalan sarı-kırmızılı ekip, 13 puanla girdiği 12. haftada Aytemiz Alanyaspor'a konuk olacak. Bahçeşehir Okulları Stadı'nda yarın saat 16.30'da başlayacak Aytemiz Alanyaspor-Göztepe maçında hakem Volkan Bayarslan düdük çalacak.</p>
      <p>Göztepe'de sakatlığı devam eden Andre Poko'nun yanı sıra 11. haftada maç bitiminde kırmızı kartla cezalandırılan Alpaslan Öztürk görev yapamayacak.</p>
      <p>Sarı-kırmızılı ekipte ikinci maçına çıkacak teknik direktör İlhan Palut ilk galibiyetini almak için mücadele edecek.</p>
      <p>Rakibiyle Süper Lig'de 5. maçına çıkacak Göztepe, daha önceki 4 müsabakada 1 galibiyet, 2 beraberlik ve 1 yenilgi aldı. Deplasmanda Aytemiz Alanyaspor karşısında galibiyeti bulunmayan sarı-kırmızılı ekip, Alanya'da çıktığı 2 müsabakada sahadan 1 beraberlik ve 1 mağlubiyetle ayrıldı.</p>
      <related>
        <a href="https://www.aa.com.tr/tr/futbol/goztepe-super-ligde-aytemiz-alanyasporun-konugu-olacak/1653349"/>
        <a href="https://www.aa.com.tr/tr/futbol/goztepenin-yeni-stadinda-koltuklarin-montajina-baslandi/1650170"/>
        <a href="https://www.aa.com.tr/tr/futbol/trabzonspor-super-ligde-2-hafta-sonra-kazandi/1640954"/>
        <a href="https://www.aa.com.tr/tr/futbol/izmirde-beraberlik/1640829"/>
      </related>
    </article>
  </body>
</html>