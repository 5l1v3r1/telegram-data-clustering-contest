<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/kalla-bekrefter-har-fatt-seg-kjaereste/71852513"/>
    <meta property="og:site_name" content="Dagbladet.no"/>
    <meta property="article:published_time" content="2019-11-23T00:54:36+00:00"/>
    <meta property="og:title" content="Kalla bekrefter: Har fått seg kjæreste"/>
    <meta property="og:description" content="Fredrik Karström er langrennsstjernas nye flamme."/>
  </head>
  <body>
    <article>
      <h1>Kalla bekrefter: Har fått seg kjæreste</h1>
      <h2>Fredrik Karström er langrennsstjernas nye flamme.</h2>
      <address><time datetime="2019-11-23T00:54:36+00:00">23 Nov 2019, 00:54</time> by <a rel="author">Marthe Ihle</a></address>
      <p>Charlotte Kalla (32) <a href="https://www.dagbladet.no/sport/anna-og-jeg-var-de-eneste-single-pa-laget-sa-hva-skulle-vi-gjore/60838378">var lenge sammen med</a> den svenske langrennskollegaen Anders Svanebo, før paret gikk hver til sitt i 2016.</p>
      <p>
        <b>Nå bekrefter den svenske langrennsyndlingen at hun har funnet lykken igjen.</b>
      </p>
      <p>Overfor <a href="https://www.expressen.se/sport/langdskidor/maklaren-fredrik-30-ar-kallas-nya-pojkvan/">Expressen</a> bekrefter hun at eiendomsmegleren Fredrik Karström er hennes nye kjæreste.</p>
      <p>- Vi har det bra sammen, men noe særlig mer om privatlivet mitt, vil jeg ikke si, sier Kalla.</p>
      <h3>Superstjerne</h3>
      <p>Charlotte Kalla er en av tidenes svenske skiløpere. Ingen svensker har tatt flere medaljer i OL- og VM-sammenheng, og 32-åringen har en unik posisjon i svensk langrennssport.</p>
      <p>
        <b>Etter fjorårssesongen innrømmet hun at det ikke bare hadde vært lett, og innrømmet at det til tider har vært tungt. Blant annet var hun <a href="https://www.dagbladet.no/sport/kallas-morke-tanker---har-vaert-droyt/70945615">innom tanken om å legge opp</a> etter fjorårssesongen.</b>
      </p>
      <p>- Når det har vært på det tyngste, når jeg har vært så langt unna der jeg vil være, da har det ikke vært kjempegøy å kjempe om en 15.-plass. Når jeg er i den formen, er det ikke direkte inspirerende å tenke på neste sesong. For jeg vet at det ikke bare er å si «Jeg satser en sesong til». Jeg vet jo hva som kreves, sa Kalla.</p>
      <h3>God sesongåpning</h3>
      <p>Svenskene har som nordmennene nasjonal sesongåpning denne helga, i Gällivare.</p>
      <p>
        <b>Kalla innledet sesongen med en andreplass på favorittdistansen 10 kilometer fri teknikk.</b>
      </p>
      <p>Hun ble slått av supertalentet Frida Karlsson.</p>
      <p>- Jeg er fornøyd med gjennomføringen, og jeg vet at Frida er en løper med enorm kapasitet. Hun er sterk. Det er bare å gratulere, sier Kalla.</p>
      <p>Neste sesong starter verdenscupen i finske Ruka.</p>
    </article>
  </body>
</html>