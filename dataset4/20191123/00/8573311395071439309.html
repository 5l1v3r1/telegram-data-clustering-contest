<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/benessere/dieta-e-alimentazione/2019/11/23/aperitivo-cosa-mangiare-per-stare-light"/>
    <meta property="og:site_name" content="VANITY FAIR"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Aperitivo, cosa mangiare per stare light"/>
    <meta property="og:description" content="Come destreggiarsi tra patatine, pizzette e olive? Cosa scegliere al buffet per arrivare a Natale con la stessa taglia"/>
  </head>
  <body>
    <article>
      <h1>Aperitivo, cosa mangiare per stare light</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.vanityfair.it/author/arosati" target="_blank">Alice Rosati</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/15094322/divorce2-sarah-jessica-parker-1-950x684.jpg"/>
        </figure>
        <figure>
          <img src="https://images.vanityfair.it/gallery/116641/Big/decddbc4-257b-426d-9ec7-a6e6cbbb2720.jpg"/>
          <figcaption><b>Aperitivo, cosa bere</b><br/>Evitate cocktail troppo elaborati e zuccherini. Un buon calice di vino rosso rimane la scelta più salutare anche in termini di calorie. Ne ha circa 120, contro le 215 del Moscow Muule. Lo Spritz ne ha 80 e il Negroni 180. <cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116641/Big/7a26ebb4-9ae0-4525-b807-9100333a91fc.jpg"/>
          <figcaption><b>I pistacchi della California al curry</b><br/>Per l'«aperichristmas», American Pistachio Growers e Lidia Forlivesi, food blogger di Nonsolofood, hanno messo a punto un kit per realizzare un aperitivo fai-da-te a base di Moscow Mule e pistacchi della California, snack molto più salutare di pizzette e patatine. Una porzione di 28 grammi (circa 50 pistacchi), con solo 160 calorie, contiene un mix di proteine, fibre e grassi buoni che genera una sensazione di sazietà e aiuta a tenere a bada la fame. <b>La versione al curry: </b>in una ciotola mescolate 1 cucchiaio di curry, il succo di 1/2 lime, 4 macinate di pepe, 1 cucchiaio di sciroppo d’acero, 1 cucchiaio di olio extra vergine di oliva. Poi Aggiungete 100 g di pistacchi americani e mescolate con le mani. Infine, versate i pistacchi in una teglia ricoperta da carta da forno e cuocete a 160° forno statico per circa 15 minuti o fino a doratura. </figcaption>
        </figure>
        <figure>
          <img src="https://images.vanityfair.it/gallery/116641/Big/ee7c4d35-e0c1-48d3-8031-a4b55e586f97.jpg"/>
          <figcaption><b>Hummus</b><br/>Fonte di proteine vegetali, l'hummus piace a tutti e si accompagna bene con sedano e carote. <cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116641/Big/72da9114-5661-4550-b804-a0796713a01e.jpg"/>
          <figcaption><b>Chips di verdure</b><br/>Di patate dolci (che hanno un indice glicemico più basso delle patate normali) oppure di zucca o zucchine: sono l'alternativa healthy alle patatine. <cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116641/Big/4500e8a8-5d0a-41c8-95c5-51d33792fe35.png"/>
          <figcaption><b>Aperitivo, cosa mangiare per stare light</b><br/>Le cips di zucchine della food blogger @deliciouslyella<cite>Screenshot @Instagram</cite></figcaption>
        </figure>
        <figure>
          <img src="https://images.vanityfair.it/gallery/116641/Big/893b2c1e-8d50-4b10-aa4d-9b48a6891800.png"/>
          <figcaption><b>Aperitivo, cosa mangiare per stare light</b><br/>Abbinate il caviale a delle chips di verdura, dal daikon al cetriolo alle patate dolci, come @thedelicious. </figcaption>
        </figure>
        <figure>
          <img src="https://images.vanityfair.it/gallery/116641/Big/c1933afe-c927-4db2-ba63-41a5aeab3592.png"/>
          <figcaption><b>Aperitivo, cosa mangiare per stare light</b><br/>Zucchini fritti al posto delle patatine fritte. @livegreenhealthy<cite>Screenshot @Instagram</cite></figcaption>
        </figure>
        <figure>
          <img src="https://images.vanityfair.it/gallery/116641/Big/6d7c3a84-4120-48ce-b6b5-808dc668b8f2.jpg"/>
          <figcaption><b>Crema di avocado</b><br/>Da spalmare sulle verdure o gallette di riso. <cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116641/Big/fe66e0b7-6d12-491f-a1a0-4921ec7fb7b0.jpg"/>
          <figcaption><b>Le alghe</b><br/>Le barrette di alghe , ricche di proteine e fibre, sono l'alternativa leggerissima ai cracker. Vendono anche la versione speziata, molto saporita.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116641/Big/440652d8-61aa-4547-a515-c7ea227746f2.jpg"/>
          <figcaption><b>Grissini: cedere o resistere</b><br/>Sono il classico snack per spezzare la fame o per "spiluccare prima di cena". Ecco, per non litigare con la bilancia, vanno mangiati in sostituzione del pane o di altri carboidrati non come aggiunta. Meglio se integrali. La quantità? 70 grammi è la dose da non superare. <cite>Getty Images</cite></figcaption>
        </figure>
        <figcaption>Aperitivo, cosa mangiare per stare light</figcaption>
      </slideshow>
      <p>
        <b>Come destreggiarsi tra patatine, pizzette e olive? Cosa scegliere al buffet per arrivare a Natale con la stessa taglia</b>
      </p>
      <p>Insieme alle paillettes, anche l’<b>aperitivo</b> gode di molta popolarità quando inizia la stagione delle Feste, e la domanda rimane sempre la stessa: come godersi questo momento di condivisione senza pesare eccessivamente non tanto sul portafogli, ma sulla bilancia?</p>
      <p>Novembre e dicembre, tra l’altro, sono i mesi più insidiosi anche dal punto di vista metabolico: l’organismo richiama in modo naturale il grasso ed è per questo che siamo più inclini a desiderare cibi «comfort» dall’alto tasso calorico e molto appaganti.</p>
      <p>La soluzione è puntare sulla giusta quantità di <b>proteine</b>, che riescono a tenere a bada la fame, oppure su snack con grassi buoni come avocado e frutta secca, senza lasciarsi spaventare dalle calorie. Del resto, seguire una dieta contando le calorie è un concetto superato da tempo. Si guadano i nutrienti nel loro insieme e come vengono assimilati.</p>
      <p>Nella <b>gallery</b> le ispirazioni per preparare un aperitivo a casa o per destreggiarsi  tra pizza e patatine facendo scelte healthy.</p>
      <related>
        <h4>LEGGI ANCHE</h4>
        <a href="https://www.vanityfair.it/benessere/dieta-e-alimentazione/2019/11/13/cambio-di-stagione-perche-abbiamo-sempre-fame"/>
        <a href="https://www.vanityfair.it/benessere/dieta-e-alimentazione/2019/11/05/cambiare-peso-da-un-giorno-a-altro-motivi"/>
      </related>
    </article>
  </body>
</html>