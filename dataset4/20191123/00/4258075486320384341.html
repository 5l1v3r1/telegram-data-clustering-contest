<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/horoscope/articles/chant-this-mantra-to-get-rid-of-problems-dgtl-1.1073897"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-23T00:05:11+00:00"/>
    <meta property="og:title" content="যে কোনও কাজে হাতেনাতে ফল পেতে এই দেবতাকে স্মরণ করুন ও এই মন্ত্র জপ করুন"/>
    <meta property="og:description" content="জীবনকে সুন্দর ও প্রাণবন্ত করার জন্য মানুষ কত কী করে। সারা দিনের কিছুটা সময় যদি ভগবানের স্মরণ করা হয়, তা হলে মন সুন্দর হয়ে ওঠে। আমরা সারাদিনের মধ্যে কিছুটা সময় যদি ভগবানের জন্য ব্যয় করি, তা হলে এর ফলে পূণ্য অর্জন করা যাবে অনেকটাই। সকাল বেলা নিয়ম করে যদি পুজো করা যায়, তা হলে সারা দিন খুব ভাল কাটে। জীবনে সমস্যা নেই, এই রকম মানুষ প্রায় নেই বললেই চলে।"/>
  </head>
  <body>
    <article>
      <h1>যে কোনও কাজে হাতেনাতে ফল পেতে এই দেবতাকে স্মরণ করুন ও এই মন্ত্র জপ করুন</h1>
      <address><time datetime="2019-11-23T00:05:11+00:00">23 Nov 2019, 00:05</time> by <a rel="author">নিজস্ব সংবাদদাতা</a></address>
      <figure>
        <img src="https://t.t2online.co.in/unsafe/smart/https://images.anandabazar.com/polopoly_fs/1.1073898.1574395207!/image/image.jpg"/>
      </figure>
      <p>জীবনকে সুন্দর ও প্রাণবন্ত করার জন্য মানুষ কত কী করে। সারা দিনের কিছুটা সময় যদি ভগবানের স্মরণ করা হয়, তা হলে মন সুন্দর হয়ে ওঠে। আমরা সারাদিনের মধ্যে কিছুটা সময় যদি ভগবানের জন্য ব্যয় করি, তা হলে এর ফলে পূণ্য অর্জন করা যাবে অনেকটাই। সকাল বেলা নিয়ম করে যদি পুজো করা যায়, তা হলে সারা দিন খুব ভাল কাটে। জীবনে সমস্যা নেই, এই রকম মানুষ প্রায় নেই বললেই চলে। পারিবারিক সমস্যা, কর্ম জীবনে সমস্যা, দাম্পত্য সমস্যা, সন্তানদের নিয়ে সমস্যা, এ রকম নানা সমস্যায় মানুষ অতিষ্ট। এই সব সমস্যার কিছুটা হলেও সমাধান করা যায়, যদি দিনের শুরু পুজো পাঠ করা যায়।</p>
      <p>জীবনে সকল প্রকার সমস্যার সমাধানের জন্য সূর্যদেবের আরাধনা করতে হবে। সকালে ঘুম থেকে উঠেই সূর্যদেবকে দর্শন করতে হবে। শাস্ত্রে যে পঞ্চ দেবতার কথা রয়েছে সূর্যদেব তার মধ্যে অন্যতম। সূর্যদেবের পুজো করলে হাতেনাতে ফল পাওয়া যায়।</p>
      <p><b>আরও পড়ুন</b>: <b><a href="https://www.anandabazar.com/horoscope/articles/what-do-fingers-of-a-man-tell-about-his-love-life-dgtl-1.1071890">পুরুষের হাতের আঙুল ও নারীর প্রতি ভালবাসা</a></b></p>
      <p>সূর্যদেবতাকে সন্তুষ্ট করার জন্য কিছু নিয়ম নীচে দেওয়া হল—</p>
      <p>১) সূর্যদেবতা সাতটি ঘোড়ায় টানা রথে আরোহণ করছে, এ রকম ছবি ঘরের পূর্ব দিকের দেওয়ালে রাখতে হবে। প্রতিদিন সকালে ঘুম থেকে উঠে হাত জোড় করে প্রণাম করলে সব বাধা থেকে মুক্তি পাওয়া যায়।</p>
      <p>২) একটি তামার পাত্রে লাল চন্দন, লাল ফুল ও আতপ চাল মেশান। তারপর সূর্যদেবের উদ্দেশে পূর্ব দিকে মুখ করে অর্ঘ্য প্রদান করুন। একই সঙ্গে সূর্য মন্ত্র জপ করুন। এর ফলে মনের সকল মনোবাঞ্ছা পূর্ণ হবে।</p>
    </article>
  </body>
</html>