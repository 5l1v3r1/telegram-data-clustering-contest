<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/alimentazione/l_artusi_parla_giapponese_tradotto_lo_storico_manuale_di_cucina-4880140.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="L'Artusi parla giapponese, tradotto lo storico manuale di cucina"/>
    <meta property="og:description" content="&quot;La scienza in cucina e l'arte di mangiar bene&quot;, lo storico manuale di cucina scritto dal forlimpopolese Pellegrino Artusi, tradotto in innumerevoli lingue è ora disponibile..."/>
  </head>
  <body>
    <article>
      <h1>L'Artusi parla giapponese, tradotto lo storico manuale di cucina</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>"La scienza in cucina e l'arte di mangiar bene", lo storico manuale di cucina scritto dal forlimpopolese Pellegrino Artusi, tradotto in innumerevoli lingue è ora disponibile anche giapponese. Questo grazie a un progetto voluto dalla professoressa Hiroko Kudo, sostenuto da Casa Artusi, dalla regione Emilia-Romagna e dal ministero degli Affari esteri e della cooperazione internazionale.</p>
      <p>La presentazione dell'uscita del manuale pubblicato dalla casa editrice Heibonsha Limited è avvenuta in Giappone in occasione della IV settimana della Cucina Italiana nel mondo, progetto di promozione finanziato dalla Regione dal titolo “Artusi parla Giapponese”. «La scienza in cucina e l'arte di mangiar bene in giapponese - spiega la presidente di Casa Artusi, Laila Tentoni - è un'impresa titanica, l'ulteriore conferma di quanto il manuale artusiano sia un caso editoriale unico, e possa rappresentare, a pochi mesi dal bicentenario della nascita del padre della cucina domestica italiana, il miglior ambasciatore della straordinaria ricchezza culturale ed enogastronomica del nostro territorio».</p>
      <footer>© RIPRODUZIONE RISERVATA</footer>
    </article>
  </body>
</html>