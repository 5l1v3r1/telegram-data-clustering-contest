<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrovaartha.com/news/41272/most-wanted-criminals-arrested-in-kottayam"/>
    <meta property="og:site_name" content="Metro Vaartha"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="നിരവധി മോഷണ കേസുകളിലെ പ്രതികള്‍ കഞ്ചാവുമായി കോട്ടയത്ത് പിടിയില്‍"/>
    <meta property="og:description" content="കോട്ടയം: മലപ്പുറത്തെ നിരവധി മോഷണ കേസുകളിലെ പ്രതികള്‍ കഞ്ചാവുമായി കോട്ടയത്ത് പിടിയില്‍. ശനിയാഴ്ച മൂന്ന് മണിയോടെ പുളിമൂട് ജങ്ഷനില്‍ സംശയാസ്പദമായ സാഹചര്യത്തില്‍ കണ്ട മൂന്ന് യുവാക്കളെ എക്സൈസ് ചോദ്യം ചെയ്തപ്പോഴാണ് ഞെട്ടിപ്പിക്കുന്ന വിവരങ്ങള്‍ പുറത്തു വന്നത്. "/>
  </head>
  <body>
    <article>
      <h1>നിരവധി മോഷണ കേസുകളിലെ പ്രതികള്‍ കഞ്ചാവുമായി കോട്ടയത്ത് പിടിയില്‍ </h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>ശനിയാഴ്ച മൂന്ന് മണിയോടെ പുളിമൂട് ജങ്ഷനില്‍ സംശയാസ്പദമായ സാഹചര്യത്തില്‍ കണ്ട മൂന്ന് യുവാക്കളെ എക്സൈസ് ചോദ്യം ചെയ്തപ്പോഴാണ് ഞെട്ടിപ്പിക്കുന്ന വിവരങ്ങള്‍ പുറത്തു വന്നത്.</p>
      <p>കോട്ടയം: മലപ്പുറത്തെ നിരവധി മോഷണ കേസുകളിലെ പ്രതികള്‍ കഞ്ചാവുമായി കോട്ടയത്ത് പിടിയില്‍. ശനിയാഴ്ച മൂന്ന് മണിയോടെ പുളിമൂട് ജങ്ഷനില്‍ സംശയാസ്പദമായ സാഹചര്യത്തില്‍ കണ്ട മൂന്ന് യുവാക്കളെ എക്സൈസ് ചോദ്യം ചെയ്തപ്പോഴാണ് ഞെട്ടിപ്പിക്കുന്ന വിവരങ്ങള്‍ പുറത്തു വന്നത്. </p>
      <p>ഇവരുടെ പക്കല്‍ നിന്ന് 100 ഗ്രാം കഞ്ചാവ് കണ്ടെത്തി. തുടര്‍ന്ന് ഇവരെ ചോദ്യം ചെയ്തപ്പോള്‍ മലപ്പുറം, എറണാകുളം ജില്ലകളില്‍ നിന്ന് 26 ബൈക്കുകള്‍ മോഷ്ടിച്ചിട്ടുണ്ടെന്ന് സമ്മതിച്ചു. വ്യാഴാഴ്ച മലപ്പുറത്ത് നിന്ന് ഇവര്‍ വയോധികയുടെ രണ്ടര പവന്‍ മാല മോഷ്ടിച്ചു. തുടര്‍ന്ന് മലപ്പുറത്തെ സ്വകാര്യ പണമിടപാട് സ്ഥാപനത്തില്‍ 20000 രൂപയ്ക്ക് സ്വര്‍ണം പണയം വച്ചു. ആ പണവും മോഷ്ടിച്ച ബൈക്കുമായി ഇവര്‍ കോട്ടയത്ത് എത്തി.</p>
      <p>തുടര്‍ന്ന് നഗരത്തില്‍ ലോഡ്ജില്‍ മുറി എടുക്കുകയായിരുന്നു. മലപ്പുറത്ത് നിന്ന് സ്വര്‍ണം മോഷ്ടിച്ച് 65000 രൂപയ്ക്ക് പണയം വച്ചിരുന്നതായി പ്രതികള്‍ പറഞ്ഞു. ഇവര്‍ ആഡംബര ജീവതത്തിനാണ് ഈ പണം ഉപയോഗിച്ചിരുന്നതെന്ന് എക്സൈസ് ഉദ്യോഗസ്ഥർ വ്യക്തമാക്കി.</p>
    </article>
  </body>
</html>