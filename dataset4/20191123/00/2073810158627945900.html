<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/veronica-perseo-vince-tali-e-quali-lady-gaga-video-449148"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Veronica Perseo vince Tali e Quali con Lady Gaga: video e classifica completa"/>
    <meta property="og:description" content="Chi ha vinto la puntata speciale di Tale e Quale Show? Veronica Perseo con l’imitazione di Lady Gaga Veronica Perseo si è aggiudicata la vittoria della puntata di Tali e Quali, inedito format del famoso Tale e Quale Show di Carlo Conti. La 24enne – studentessa al Conservatorio di Cagliari – ha sbaragliato la concorrenza […]"/>
  </head>
  <body>
    <article>
      <h1>Veronica Perseo vince Tali e Quali con Lady Gaga: video e classifica completa</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2019/11/veronica-perseo-lady-gaga-tali-e-quali.jpg"/>
      </figure>
      <h3>Chi ha vinto la puntata speciale di Tale e Quale Show? Veronica Perseo con l’imitazione di Lady Gaga</h3>
      <p>Veronica Perseo si è aggiudicata la vittoria della puntata di Tali e Quali, inedito format del famoso Tale e Quale Show di Carlo Conti. <b>La 24enne – studentessa al Conservatorio di Cagliari –</b> ha sbaragliato la concorrenza indossando i panni di Lady Gaga. Sulle note di Shallow – famosa colonna sonora di A star is born, film che ha lanciato la carriera di lady Germanotta a Hollywood – la Perseo ha convinto davvero tutti, dai giurati al pubblico in studio senza dimenticare quello a casa, che sui social network è letteralmente impazzito per la ragazza. Che è riuscita a battere il favorito Adonà Mamo alias Maria Callas. Veronica ha totalizzato 98 punti, ben sei in più rispetto al secondo classificato.</p>
      <h3>Il video dell’esibizione di Veronica Perseo a Tali e Quali</h3>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Ftaleequaleshow%2Fvideos%2F593768331454607%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
      <h3>Classifica completa della puntata di Tali e Quali</h3>
      <p>1. Veronica Perseo – Lady Gaga</p>
      <p>2. Adonà Mamo – Maria Callas</p>
      <p>3. Claudio Sacco – Marco Masini</p>
      <p>4. Armando Cesarano – Renato Zero</p>
      <p>5. Cristian Pighi – Francesco Renga</p>
      <p>6. Rita Palange – Gianna Nannini</p>
      <p>7. Stella Grillo – Barbra Streisand</p>
      <p>8. Alberto Pastorelli – Riccardo Cocciante</p>
      <p>9. Valentina Caturelli – Alexia</p>
      <p>10. Fabio Cacace – Bee Gees</p>
      <p>11. Letizia Olivieri – Amy Winehouse</p>
      <p>12. <a href="https://www.gossipetv.com/leonardo-blanchard-nuovo-fidanzato-shaila-gatta-449143">Leonardo Blanchard</a> – Giuliano Sangiorgi</p>
      <h3>Tali e Quali potrebbe tornare in onda il prossimo anno</h3>
      <p>La <a href="https://www.gossipetv.com/tali-e-quali-con-i-nip-conquista-il-pubblico-la-scelta-di-carlo-conti-per-il-2020-449130">puntata di Tali e Quali</a> non è stato altro che un esperimento di Carlo Conti e del suo gruppo di lavoro. <i>“Stiamo testando il format”</i>, ha detto il conduttore Rai in diretta. Un esperimento che, almeno sui social network, è stato molto apprezzato, tanto che non è escluso un ritorno nell’autunno 2020.</p>
    </article>
  </body>
</html>