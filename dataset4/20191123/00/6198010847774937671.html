<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/ascolti-tali-e-quali-chi-ha-vinto-tra-carlo-conti-e-gianni-morandi/"/>
    <meta property="og:site_name" content="LaNostraTv"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Ascolti Tali e Quali: chi ha vinto tra Carlo Conti e Gianni Morandi"/>
    <meta property="og:description" content="Tali e Quali, ascolti di ieri: Carlo Conti stravince contro l'ultima puntata de L'isola di Pietro 3 È andata in onda ieri, venerdì 22 novembre, una"/>
  </head>
  <body>
    <article>
      <h1>Ascolti Tali e Quali: chi ha vinto tra Carlo Conti e Gianni Morandi</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.lanostratv.it/author/andreafilocomo/" target="_blank">Andrea Filocomo</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_carlo_conti_gianni_morandi.jpg"/>
      </figure>
      <h3>Tali e Quali, ascolti di ieri: Carlo Conti stravince contro l’ultima puntata de L’isola di Pietro 3</h3>
      <p>È andata in onda ieri, <b>venerdì 22 novembre</b>, una puntata speciale di Tale e Quale Show condotto da <b>Carlo Conti</b>, che per l’occasione si è trasformato in <b>Tali e Quali</b>, ovvero una gara con imitatori non professionisti e non vip. Lo show ha realizzato i seguenti <b>ascolti</b>: 4.352.000 telespettatori e il 20.7% di share vincendo la serata e battendo <b>l’ultima puntata de L’isola di Pietro 3 con Gianni Morandi </b>su Canale 5. Insomma, dopo aver battuto Morandi con la versione classica dello show, ieri Carlo Conti è riuscito a vincere anche con un esperimento particolare, senza vip e con una formula completamente nuova. Dato il risultato altissimo e i commenti super positivi provenienti dai social, Carlo farà un pensierino su questo format e lo riproporrà anche nelle prossime edizioni? Ieri, tra le altre cose, abbiamo visto una giuria scoppiettante, composta dai soliti giurati di Tale e Quale e Antonella Clerici, Gigi D’Alessio, Vanessa Incontrada e Marco Masini.</p>
      <h3>L’isola di Pietro 3, ascolti ultima puntata: Gianni Morandi chiude al 14% di share</h3>
      <p>È andata in onda ieri su Canale 5 <b>l’ultima puntata de L’isola di Pietro 3 con Gianni Morandi</b> che ha totalizzato i seguenti <b>ascolti</b>: 3.077.000 telespettatori e il 14.3% di share. Come abbiamo detto sopra, <b>Carlo Conti ha battuto Gianni Morandi</b> ancora una volta, ma quest’ultimo se l’è cavata egregiamente, visto l’andamento delle altre fiction dell’ammiraglia Mediaset. Ci sarà una quarta stagione? C’è chi dice che si farà. Gianni Morandi accetterà? Ma cos’è successo ieri sera a <b>Tali e Quali</b> con Carlo Conti? Tra le tante cose successe nel programma di <b>Rai1</b> abbiamo visto un Vincenzo Salemme <b><a href="https://www.lanostratv.it/2019/11/tali-e-quali-vincenzo-salemme-commosso-ho-visto-la-sua-sofferenza/">commosso per un’esibizione</a></b>. Insomma, Carlo Conti anche stavolta ha fatto boom e ha raggiunto ottimi ascolti. È sempre più raro, infatti, raggiungere il 20% (a parte i grandi eventi e Tu si que vales, ndr).</p>
      <h3>Ascolti Tali e Quali, L’isola di Pietro 3 e gli altri programmi in onda ieri, venerdì 22 novembre</h3>
      <p>Non solo <b>Tali e Quali</b> e l’ultima puntata de <b>L’isola di Pietro 3</b> ieri, <b>venerdì 22 novembre</b>. Vediamo gli <b>ascolti</b> degli altri programmi in prima serata. Benissimo <b>Quarto Grado</b> su Rete4 che ha totalizzato 1.269.000 telespettatori e il 6.9% di share. Ottimo Fratelli di Crozza su Nove a 1.307.000 telespettatori e il 5.5% di share. Su Italia1 Batman Begins ha raggiunto 1.200.000 telespettatori e il 5.6% di share. Su Rai3 il film La vita possibile ha totalizzato 1.046.000 telespettatori e il 4.4% di share. Su Rai2 il telefilm NCIS Los Angeles, invece, è stato seguito da 986 mila telespettatori e il 4.1% di share. Bene <b>Propaganda Live</b> su La7 a 917 mila telespettatori e il 5% di share.</p>
    </article>
  </body>
</html>