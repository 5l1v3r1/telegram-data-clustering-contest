<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699739/%D8%B4%D8%A7%D8%AF%D9%85%D8%A7%D9%86%DB%8C-%D8%A8%D8%B1%D8%A7%DB%8C-%DB%8C%DA%A9-%D8%AC%D8%AF%D8%A7%DB%8C%DB%8C-%D8%AC%D8%B2%DB%8C%D8%B1%D9%87-%D8%A8%D9%88%DA%AF%D8%A7%D9%86%D9%81%DB%8C%D9%84-%D9%85%D8%B3%D8%AA%D9%82%D9%84-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="شادمانی برای یک جدایی/ جزیره بوگانفیل مستقل می‌شود"/>
    <meta property="og:description" content="پس از ثبت رای 207 هزار &quot;بونگانفیلی&quot; این جزیره کوچک &quot;ملانزایی&quot; به جدیدترین کشور جهان تبدیل خواهد شد."/>
  </head>
  <body>
    <article>
      <h1>شادمانی برای یک جدایی/ جزیره بوگانفیل مستقل می‌شود</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">عصر ايران</a></address>
      <p>
        <b>پس از ثبت رای 207 هزار "بونگانفیلی" این جزیره کوچک "ملانزایی" به جدیدترین کشور جهان تبدیل خواهد شد.</b>
      </p>
      <p>مردم جزیره‌ کوچک "بوگانفیل" در کشور "پاپوا گینه نو" در همه‌پرسی استقلال یا خودمختاری شرکت کردند.  </p>
      <p>به گزارش عصر ایران، کشور پاپوا گینه نو در شمال شرقی استرالیا قرار دارد.</p>
      <p><a href="https://www.afp.com/en">خبرگزاری فرانسه </a>در گزارشی به همه پرسی این منطقه برای استقلال از پاپوا گینه نو پرداخت. در این گزارش می‌خوانیم:</p>
      <p>رای دهندگان خوشحال و در جزیره "بوگانفیل" اقیانوس آرام در حال خواندن آواز برای جدایی از "پاپوا گینه نو" و استقلال خودشان به پای صندوق‌های رای رفتند.</p>
      <p> از ابتدای سپیده دم بیش از 1000 نفر در شهر اصلی "بوکا"  با اشتیاق منتظر انداختن رای خود درون صندوق‌ها بودند. برخی از آنها با لباس‌های سنتی و مزین به گیاه و علف در شهر حرکت کرده، بر سازهای سنتی خود می‌کوبند، در چوب‌های بامبو می‌دمند، پرچم استقلال خود را می‌گردانند و با هم آواز می‌خوانند.</p>
      <p> خانم "اولیثا مکلا" 54 ساله در این باره می‌گوید: من بسیار خوشحال هستم. گروه بامبو باید بنوازند تا من رقص‌ کنان رای بدهم.</p>
      <p>پس از ثبت رای 207 هزار "بوگانفیلی" این جزیره کوچک "ملانزایی" به جدیدترین کشور جهان تبدیل خواهد شد.</p>
      <p>مجموعه جزایر ملانزایی جزایری مرجانی در غرب گینه نو هستند که در مجموع ۴۵ کیلومتر مربع وسعت دارند و بخشی از استان خلیج کشور پاپوا گینه نو به شمار می‌آیند.</p>
      <p>خوشحالی و رقص مردم "بوگانفیل" یکی از جزایر "پاپوا گینه نو" در صفوف انتخابات استقلال/ عکس: خیرگزاری فرانسه</p>
      <figure>
        <img src="https://cdn.asriran.com/files/fa/news/1398/9/2/1039828_780.jpg"/>
      </figure>
      <p>این رای‌گیری برای استقلال کامل یا خودمختاری بیشتر از "پاپوا گینه نو" به عنوان یک کشور 8 میلیون نفری در شمال شرقی استرالیاست.</p>
      <p>قرارداد اولیه همه‌پرسی کنونی در پی صلح‌نامه سال 2001 و پس از یک دهه جنگ بی‌رحمانه بین شورشیان "بوگانفیلی" و نیروهای امنیتی پاپوا گینه نو  (PNG) و مزدوران خارجی امضا شد. این درگیری‌ها باعث کشتار بیش از 20 هزار نفر و آواره شدن هزاران نفر شده است.</p>
      <p>موقعیت بوگانفیل- شرق  "پاپوا گینه نو"  و شمال شرقی استرالیا / عکس: news.com</p>
      <figure>
        <img src="https://cdn.asriran.com/files/fa/news/1398/9/2/1039846_852.jpg"/>
      </figure>
      <p> برخی از این مردم باران‌های شدید روزهای قبل از رای‌گیری را به "غسل تعمید" تشبیه کردند. این مردم  همچنان به وضوح درد جنگ داخلی را به یاد می‌آورند. غسل تعمید مراسمی دینی- آئینی در دین مسیحیت است که برای نوزادان این دین گرفته می‌شود.</p>
      <p>"جسیکا اوتا" که همچنان از بروز اختلافات داخلی در سال‌های قبل در این منطقه خشمگین است در این باره گفت: مردم زیادی در این راه جنگیدند.</p>
      <p>وی افزود: اگر استقلال  زودتر به دست می‌آمد تعداد زیادی از مردم جان خود را بیهوده از دست نمی‌دادند.</p>
      <p>نتایج این انتخابات در 15 دسامبر منتشر خواهد شد و انتظار می‌رود هواداران استقلال کامل به راحتی پیروز شوند.  خبرگزاری فرانسه در باره این موضوع نوشت: اگرچه بدون نظارت و صحت انتخابات  نتایج همواره  شگفت‌انگیز  هستند.</p>
      <p>شرکت مردم در انتخابات استقلال "بوگافیل" از پاپوا گینه نو/ عکس: خبرگزاری فرانسه</p>
      <figure>
        <img src="https://cdn.asriran.com/files/fa/news/1398/9/2/1039829_446.jpg"/>
      </figure>
      <p>به گزارش این خبرگزاری، اگر مردم به استقلال جزیره خود رای دهند تصمیم نهایی پس از تصویب در پارلمان پاپوا گینه نو عملیاتی می‌شود. با این حال نگرانی از تصمیم پارلمان در تحریک جنبش‌های استقلال طلبانه در قبایل این بخش وجود دارد. رد پذیرش استقلال باعث بازگشت نزاع‌های پیشین و تحلیل روند صلح خواهد شد.</p>
      <p>"جان مومیس" رئیس‌ بخش منطقه‌ای "بوگانفیل" خطاب به رای‌دهندگان هیجان زده اعلام کرد که این همه‌پرسی تنها در یک مرحله و در روندی طولانی شکل خواهد گرفت. او از رای دهندگان خواست تا برای دریافت نتایج صبور باشند.</p>
      <p>وی در این باره گفت: نباید عجله کرد، ما باید از نتیجه دلخواه مطمئن باشیم. او افزود: ممکن است برای کسب نتیجه نهایی حدود 5 سال صبر کنیم.</p>
      <p> </p>
      <figure>
        <img src="https://cdn.asriran.com/files/fa/news/1398/9/2/1039830_304.jpg"/>
      </figure>
      <p>آماده‌سازی برای رای‌گیری در سراسر این جزیره  صلح‌آمیز بود. در هفته‌های گذشته دشمنان قسم خورده در مراسم آشتی اشک‌آور شرکت کردند. جایی که تیرهای کمان  به عنوان نماد پایان دشمنی غلاف شد.</p>
      <p>نیوزلند رهبری یک گروه از نیروهای پلیس را برای برگزاری بهتر انتخابات برعهده دارد.</p>
    </article>
  </body>
</html>