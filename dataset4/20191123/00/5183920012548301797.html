<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kontrakty.ua/article/146511"/>
    <meta property="og:site_name" content="Контракты.UA"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Відкритий Герусом імпорт російської електроенергії загрожує зупиненням роботи шахт"/>
    <meta property="og:description" content="Імпорт електроенергії з Росії, що розпочався через «поправку Геруса» та зайняв 15% вітчизняного ринку електроенергії, загрожує згортанням української теплової генерації та, як наслідок, зупиненням роботи шахт. Про це заявив голова НПГУ «Волиньвугілля» Сергій Макаров.  "/>
  </head>
  <body>
    <article>
      <h1>Відкритий Герусом імпорт російської електроенергії загрожує зупиненням роботи шахт</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>Імпорт електроенергії з Росії, що розпочався через «поправку Геруса» та зайняв 15% вітчизняного ринку електроенергії, загрожує згортанням української теплової генерації та, як наслідок, зупиненням роботи шахт. Про це заявив голова НПГУ «Волиньвугілля» Сергій Макаров.  </p>
      <p>Макаров зазначив, що зростання імпорту дешевої електроенергії з Росії може призвести до згортання теплової генерації. Як наслідок, вона перестане закуповувати вітчизняне вугілля, що загрожує кризою у вугледобувній галузі.</p>
      <p>«Є такий факт. Є така небезпека. Хоть вони кажуть, що це порядку 1%, але без нього можна обійтися», - сказав Макаров.</p>
      <p>Він також зазначив, що шахтарі обурені закупівлею електроенергії у країни-агресора та занепокоєні перспективою залишитись без роботи та джерела доходів.</p>
      <p>Нагадаємо, раніше голова незалежної профспілки гірників Донбасу Микола Волинко звернувся до президента Володимира Зеленського, прем’єра, секретаря РНБО та голови НКРЕКП з закликом зупинити імпорт електроенергії з РФ, наголосивши, що необмежений імпорт струму з Росії та Білорусі нищить вітчизняну теплову генерацію та вугледобувну галузь.</p>
      <p>Його заклик підтримала також профспілка працівників енергетики та електротехнічної промисловості України, яка у своєму зверненні до керівників країни зазначила, що імпорт електроенергії з Росії та Білорусі спровокував кризову ситуацію в енергогазулі та загрожує виникненням соціальної напруги через звільнення близько сотні тисяч працівників галузі.</p>
      <p>Нагадаємо, Президент України Володимир Зеленський повідомив, що не знав, що відкритий через «поправку Геруса» імпорт електроенергії відбувається з РФ, та обіцяв розібратися в цій проблемі.</p>
      <related>
        <a href="http://kontrakty.ua/article/146482"/>
        <a href="http://kontrakty.ua/article/146464"/>
        <a href="http://kontrakty.ua/article/146484"/>
      </related>
    </article>
  </body>
</html>