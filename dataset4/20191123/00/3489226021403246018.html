<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/ta-agria-zwa-mpainobgainoyn-sthn-egnatia-odo-trakarisma-ntalikas-me-agriogoyroyno"/>
    <meta property="og:site_name" content="Documento"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Τα άγρια ζώα... μπαινοβγαίνουν στην Εγνατία Οδό - Τρακάρισμα νταλίκας με αγριογούρουνο"/>
    <meta property="og:description" content="Δεν είναι η πρώτη φορά που αγριογούρουνο καταφέρνει να &quot;εισβάλει&quot; στην κατά τα άλλα &quot;κλειστή&quot; και προστατευμένη από συρματόπλεγμα Εγνατία Οδός, καθώς πριν από μία περίπου εβδομάδα, άλλος οδηγός ΙΧ στάθηκε τυχερός που απέφυγε το τρακάρισμα με το άγριο ζώο. "/>
  </head>
  <body>
    <article>
      <h1>Τα άγρια ζώα... μπαινοβγαίνουν στην Εγνατία Οδό - Τρακάρισμα νταλίκας με αγριογούρουνο</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Newsroom</a></address>
      <h4>Δεν είναι η πρώτη φορά που αγριογούρουνο καταφέρνει να "εισβάλει" στην κατά τα άλλα "κλειστή" και προστατευμένη από συρματόπλεγμα Εγνατία Οδός, καθώς πριν από μία περίπου εβδομάδα, άλλος οδηγός ΙΧ στάθηκε τυχερός που απέφυγε το τρακάρισμα με το άγριο ζώο. </h4>
      <p>Αυτή τη φορά όμως τα πράγματα πήγαν διαφορετικά για οδηγό φορτηγού, ο οποίος το βράδυ της Παρασκευής είχε την ατυχία να πέσει πάνω σε άλλο αγριογούρουνο που κατάφερε να "τρυπώσει" στον μεγάλο αυτοκινητόδρομο. </p>
      <p>Ήταν λίγο πριν τις δέκα το βράδυ. Το όχημα είχε περάσει την σήραγγα του Δρίσκου με κατεύθυνση προς το Μέτσοβο.</p>
      <p>Λίγο πριν την έξοδο Περιστερίου το φορτηγό έπεσε πάνω στο αγριογούρουνο που έκανε την βόλτα του στον αυτοκινητόδρομο.</p>
      <p>Η σύγκρουση ήταν σφοδρή και είχε ως αποτέλεσμα το θάνατο του ζώου.</p>
      <p>Στο σημείο έσπευσε η τροχαία ενώ κλήθηκε η Κτηνιατρική Υπηρεσία και η Θηροφυλακή για την λήψη των απαραίτητων μέτρων όπως η απομάκρυνση του ζώου από το οδόστρωμα και ο ενταφιασμός.</p>
      <p>Το φορτηγό έπαθε αρκετές υλικές ζημιές και όπως σημειώνουν οι γνωρίζοντας αν στη θέση του ήταν ένα ΙΧ τότε η κατάληξη του ατυχήματος μπορούσε να ήταν διαφορετική.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>