<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/pence-aynul-esed-ussundeki-abdli-askerleri-ziyaret-etti-/1653746"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Pence, Aynu'l Esed Üssü'ndeki ABD'li askerleri ziyaret etti"/>
    <meta property="og:description" content="ABD Başkan Yardımcısı Pence, İran'ın Irak üzerinde kötü etkisinin olduğunu belirterek, bağımsız ve egemen bir Irak görmek istediklerini söyledi."/>
  </head>
  <body>
    <article>
      <h1>Pence, Aynu'l Esed Üssü'ndeki ABD'li askerleri ziyaret etti</h1>
      <h2>ABD Başkan Yardımcısı Pence, İran'ın Irak üzerinde kötü etkisinin olduğunu belirterek, bağımsız ve egemen bir Irak görmek istediklerini söyledi.</h2>
      <address><time datetime="2019-11-23T00:00:00+00:00">23 Nov 2019</time> by <a rel="author">İdris Okuducu  </a></address>
      <h4>İstanbul</h4>
      <p>ABD Başkan Yardımcısı Mike Pence, Irak'ın batısındaki Aynu'l Esed Üssü'nde ABD'li askerleri ziyaret ettikten sonra gazetecilere açıklamalarda bulundu. </p>
      <p>Irak Başbakanı Adil Abdulmehdi ile gerçekleştirdiği telefon görüşmesinin içeriği hakkında bilgi paylaşımında bulunan Pence, "Başbakan Abdulmehdi ile Irak'ta son birkaç haftadır devam eden protestoları konuştuk. Bana şiddetten uzak durulması için çalıştıklarını söyledi. İran'daki gösterileri de ele aldık." ifadelerini kullandı.</p>
      <p>Abdulmehdi'nin, kendisine Irak'ta demokratik sürecin bir parçası olarak barışçıl gösteriler düzenleyen göstericilere saygı duyulup korunacağı sözünü verdiğini belirten Pence, "Ben de kendisini, göstericilerin reform taleplerine kulak vermesi konusunda teşvik ettim." dedi.</p>
      <p>İran'ın Irak üzerinde kötü bir etkisinin olduğunu dile getiren Pence, bu konuda şunları kaydetti:</p>
      <p>"Başkan Trump'ın Irak'taki taahhüdü, bağımsız ve egemen bir Irak'tır. İran'ın Irak'taki kötü etkisini göz önünde bulunduruyoruz. Başkan Trump, bu konuda çok net ve Başbakan Abdulmehdi ile de bunu konuştuk. Irak halkı için arzuladığımız, Irak'ın İran'ın kötü eskisinden kurtulduğunu görmektir."</p>
      <related>
        <a href="https://www.aa.com.tr/tr/dunya/pence-aynul-esed-ussundeki-abdli-askerleri-ziyaret-etti-/1653746"/>
        <a href="https://www.aa.com.tr/tr/dunya/pence-surpriz-irak-ziyaretinde-bagdat-yetkilileriyle-gorusmedi-/1653698"/>
        <a href="https://www.aa.com.tr/tr/dunya/irak-ta-sunni-koalisyon-meclis-oturumlarina-katilmayacak-/1653642"/>
        <a href="https://www.aa.com.tr/tr/dunya/bagdattaki-hukumet-karsiti-gosterilerde-4-kisi-oldu/1652963"/>
        <a href="https://www.aa.com.tr/tr/analiz/sizdirilan-iran-istihbarat-belgeleri-ne-anlama-geliyor/1651819"/>
        <a href="https://www.aa.com.tr/tr/dunya/ikby-basbakani-barzani-turkiyenin-sincardaki-hedefi-pkk/1650991"/>
      </related>
    </article>
  </body>
</html>