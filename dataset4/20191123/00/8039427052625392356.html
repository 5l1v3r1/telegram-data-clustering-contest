<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961884"/>
    <meta property="og:site_name" content="Andhrajyothy"/>
    <meta property="article:published_time" content="2019-11-23T00:36:32+00:00"/>
    <meta property="og:title" content="భలే హాట్‌.. ఉప్పల్‌ భగాయత్‌"/>
    <meta property="og:description" content="ADVT"/>
  </head>
  <body>
    <article>
      <h1>భలే హాట్‌.. ఉప్పల్‌ భగాయత్‌</h1>
      <address>
        <time datetime="2019-11-23T00:36:32+00:00">23 Nov 2019, 00:36</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b> మరో మారు ఈ-వేలం ప్రక్రియ.. 124 ప్లాట్ల వేలం</b>
        </li>
      </ul>
      <p>
        <b>అభివృద్ధి పశ్చిమానున్న సైబరాబాద్‌కే పరిమితం కాకుండా తూర్పున సైతం విస్తరింపజేసేందుకు హెచ్‌ఎండీఏ చర్యలను ఆరంభించింది. భూసమీకరణ పథకంలో హెచ్‌ఎండీఏ ప్రతిష్టాత్మకంగా చేపట్టిన ఉప్పల్‌ భగాయత్‌ లేఔట్‌ ఈ వేలంపై సర్వత్రా ఆసక్తి నెలకొంది. 6 నెలల క్రితం ఇదే ప్రాంతంలోని మల్టీ పర్ప్‌సజోన్‌ లోని ప్లాట్లను విక్రయించారు. దీనికి విశేషమైన స్పందన రావటంతో మరో సారి వేలానికి హెచ్‌ఎండీఏ సిద్ధమయింది.</b>
      </p>
      <p> </p>
      <p>ఉప్పల్‌ మండలంలోని ఉప్పల్‌ భగాయత్‌ గ్రామంలో గల హెచ్‌ఎండీఏ లేఔట్‌ మెట్రోకు, విమానాశ్రయానికి, ఔటర్‌రింగ్‌ రోడ్డుకు, వరంగల్‌-హైదరాబాద్‌ రహదారికి సమీపంలో ఉంటుంది. దీనితో ఈ లేఅవుట్‌కు మంచి డిమాండ్‌ వచ్చింది. గతంలో ఈ భూములన్నీ వివాదాల్లో ఉండేవి. ఈ వివాదాల పరిష్కారానికి హెచ్‌ఎండీఓ తన వంతు ప్రయత్నాలు చేసి- రైతుల దగ్గర నుంచి భూములు సేకరించింది. భూములు ఇచ్చిన వారందరికీ ప్లాట్లను కేటాయించింది. ఆరు నెలల క్రితం వేసిన ఈ వేలంలో వేల మంది పాల్గొన్నారు. హెచ్‌ఎండీఏ అధికారులు నిర్ణయించిన అప్‌సెట్‌ ధర కంటే రెట్టింపు స్థాయిలో ధరలు పలికాయి. అతి తక్కువ ధర చదరపు గజానికి రూ. 36,600 అయితే.. అతి ఎక్కువ ధర చదరపు గజానికి రూ. 73,900 వరకూ పలికింది.</p>
      <p> మొత్తం ప్లాట్లలో గజానికి సగటు ధర రూ. రూ.51,516 వరకూ వచ్చింది. మొత్తం 67 ప్లాట్లను విక్రయిస్తే- హెచ్‌ఎండీఏకు రూ.677.84కోట్ల ఆదాయం వచ్చింది. ఈ వేలం తర్వాత హైదరాబాద్‌ తూర్పు ప్రాంతంలో రియల్‌ ఎస్టేట్‌ రంగం ఊపందుకుంది. ప్రభుత్వం కూడా ఈ ప్రాంతానికి ప్రత్యేకమైన ప్రాధాన్యం ఇచ్చి అభివృద్ధి చర్యలు చేపట్టింది. మౌలిక సదుపాయాల రూపకల్పతో పాటుగా మినీ శిల్పారామం వంటి ఆకర్షణలు కూడా ప్రజలకు అందుబాటులోకి వచ్చాయి. దీనితో తాజా వేలానికి మంచి డిమాండ్‌ ఏర్పడింది. </p>
      <p>ఈ సారి..</p>
      <p>ఈ సారి- డిసెంబర్‌ 14 నుంచి 16 తేదీ వరకూ మూడు రోజుల పాటు 124 ప్లాట్లను వేలం వేస్తారు. ఈ-వేలంలో పాల్గొనేవారుhttp://www.mstcecommerce.-comలో తమ వివరాలను నమోదు చేసుకొని రూ.1180లు చెల్లించాల్సి ఉంటుంది.</p>
      <p> </p>
      <p>
        <b>దరవత్‌ (ఈఎండీ)</b>
      </p>
      <p>
        <b>చదరపు గజాలు ధరావత్‌ సొమ్ము..</b>
      </p>
      <p>500లోపు చదరపు గజాలకు రూ. 8లక్షలు</p>
      <p>500-1000చదరపు గజాలకు రూ. 15లక్షలు</p>
      <p>1000-2000 చదరపు గజాలకు రూ. 25లక్షలు</p>
      <p>2వేలకు ఆపైనా చదరపు గజాలకు రూ. 50లక్షలు</p>
      <p> </p>
      <p>
        <b>ఎన్ని ప్లాట్లు..</b>
      </p>
      <p>కమర్షియల్‌ 9ప్లాట్లు</p>
      <p>మల్టీపర్ప్‌సజోన్‌ 15 ప్లాట్లు</p>
      <p>రెసిడెన్షియల్‌ జోన్‌ 100ప్లాట్లు</p>
    </article>
  </body>
</html>