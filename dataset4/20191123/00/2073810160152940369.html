<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/nina-zilli-lucio-dalla-una-storia-da-cantare-449248"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Nina Zilli ricorda Lucio Dalla a Una storia da cantare: pubblico furioso"/>
    <meta property="og:description" content="Nina Zilli a Una storia da cantare dedicata a Lucio Dalla: l’esibizione non convince il pubblico Pioggia di critiche per Nina Zilli a Una storia da cantare, il nuovo show del sabato sera di Rai Uno. La puntata del 23 novembre è stata dedicata a Lucio Dalla e l’esibizione della Zilli di Attenti al lupo […]"/>
  </head>
  <body>
    <article>
      <h1>Nina Zilli ricorda Lucio Dalla a Una storia da cantare: pubblico furioso</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2019/11/nina-zilli-a-una-storia-da-cantare.jpg"/>
      </figure>
      <h3>Nina Zilli a Una storia da cantare dedicata a Lucio Dalla: l’esibizione non convince il pubblico</h3>
      <p>Pioggia di critiche per Nina Zilli a Una storia da cantare, il nuovo show del sabato sera di Rai Uno. La puntata del 23 novembre è stata dedicata a Lucio Dalla e <b>l’esibizione della Zilli di Attenti al lupo non ha convinto il pubblico</b>. Durante la performance Nina ha dimenticato più di qualche strofa del famoso brano. Un errore troppo grande per i telespettatori, che sui social network si sono detti delusi e amareggiati per quanto accaduto. In più è stato contestato il fare allegro e vivace con il quale la 39enne ha invitato il pubblico ad alzare le mani in più di un’occasione. Un comportamento poco consono – a detta di qualcuno – per una serata del genere così importante ed emozionante.</p>
      <h3>Tante critiche a Una storia da cantare per Nina Zilli</h3>
      <p><i>“Una storia da cantare. Nina Zilli penosa. Prepararsi prima di un omaggio al grande Lucio?”</i>, ha scritto qualcuno su Twitter. <i>“Nina Zilli ha ammazzato Attenti al lupo. Nei karaoke la fanno meglio”,</i> ha ribadito qualcun altro. E poi ancora: <i>“Dunque, la Nina ha sbagliato le parole, non ha saputo nemmeno leggere il gobbo e per ben due volte ha detto “su le mani” come il karaoke dei villaggi vacanze”</i>. C’è poi chi ha messo a paragone la Zilli con Noemi, altra ospite della serata condotta da Enrico Ruggeri e Bianca Guaccero: <b><i>“Volevo dire a Nina Zilli che una canzone si studia come ha fatto Noemi, non come ha fatto lei”.</i></b></p>
      <figure>
        <iframe data-src="https://twitter.com/puledraroma/status/1198349697208991747?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Nina Zilli e il ricordo di Lucio Dalla in diretta su Rai Uno</h3>
      <p>Nonostante le critiche Nina Zilli ha voluto ricordare Lucio Dalla a Una storia da cantare. <b>L’artista ha incontrato personalmente il collega durante il Festival di Sanremo 2010</b>. <i>“Quello che mi ha detto lo tengo per me ma mi ha lasciato un grande insegnamento”,</i> ha ammesso la Zilli.</p>
    </article>
  </body>
</html>