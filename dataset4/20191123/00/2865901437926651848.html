<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/gemovic-u-86-vosa-druga-na-tabeli/343255"/>
    <meta property="og:site_name" content="MozzartSport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Gemović u 86, Voša druga na tabeli"/>
    <meta property="og:description" content="Napredak se dobro držao, ali…"/>
  </head>
  <body>
    <article>
      <h1>Gemović u 86, Voša druga na tabeli</h1>
      <h2>Napredak se dobro držao, ali…</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>Još jednom je Napredak potvrdio da ga najveći rivali u Superligi samo inspirišu i da najbolje partije pruža baš u najtežim okolnostima, ali u 17. kolu prvenstva nije imao snage da izdrži na Karađorđu. <b>Miodrag Gemović</b> je izabrao pravi trenutak da prekine golgeterski post i pogotkom u 86. minutu doneo je Vojvodini pobedu od 2:1 za uspon do deobe drugog mesta na tabeli. Bio je to <b>Gemovićev</b> prvi ligaški pogodak još od 11. avgusta i sudara sa Radnikom. Nije sad ni bitno, važno je samo da je tromesečna pauza okončana baš kad je Voši bilo najpotrebnije.</p>
      <p>Prethodno je<b> Bojan Matić</b> već u 10. minutu utakmice sa penala -  prethodno je <b>Miroslav</b> <b>Bjeloš</b> oborio <b>Aranđela Stojkovića</b> - doveo domaćina u vođstvo, bio je to njegov deveti gol u sezoni, ali ne bi to bila nikakva uteha za Lale da nije bilo <b>Gemovića</b>, pošto je potom precizan bio i <b>Đuro Zec</b>. I baš kad se pomislilo da će Napredak, nakon što je u prošlom kolu savladao Čukarički, ranije igrao nerešeno sa Partizanom i od Crvene izgubio tek posle gola primljenog u sudijskoj nadoknadi, uspeti da napakosti još jednom favorizovanom rivalu ukazao se<b> Gemović</b>. A kad on pogodi, Voša pobedi, tako je bilo i protiv Radnika, pa i u prvom kolu u sudaru sa Mačvom iz koje je 24-godišnji fudbaler i stigao u Novi Sad.</p>
      <p>Voša sada ima 36 bodova, koliko i Čukarički, dok je Partizan stepenik ispod.</p>
      <p><b>SRBIJA 1 - 17. KOLO</b>:</p>
      <p>
        <i>Petak</i>
      </p>
      <p>Partizan – Javor 6:2 (4:2)<br/>/Sadik 9, 37, 59, Ostojić 15, Miletić 40, Stevanović 78 – Petković 2, Krnić 45+2/</p>
      <p>
        <i>Subota</i>
      </p>
      <p>Čukarički - Rad 2:0 (1:0)<br/>/Stojanović 11, Tedić 90/</p>
      <p>Mladost - TSC 0:3 (0:2)<br/>/Lukić 13, 73, Milićević 41/</p>
      <p>Voždovac - Proleter 2:0 (0:0)<br/>/Zličić 56, Đorđevski 74/</p>
      <p>Radnički - Crvena zvezda 0:2 (0:1)<br/>/Ben 40, Vukanovič 77/</p>
      <p>Vojvodina - Napredak 2:1 (1:1)<br/>/Matić 10pen, Gemović 86 – Zec 28/</p>
      <figure>
        <img src="https://mozzartsport.com/upload/CKEditor/23.11.2019/SuperligaVOJVODINA.jpg"/>
      </figure>
      <figure>
        <img src="https://mozzartsport.com/upload/CKEditor/23.11.2019/6.jpg"/>
      </figure>
      <p>(FOTO: Star Sport)</p>
    </article>
  </body>
</html>