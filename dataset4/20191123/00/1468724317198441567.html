<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrovaartha.com/news/41229/maharashtra-inner-politics-in-ncp"/>
    <meta property="og:site_name" content="Metro Vaartha"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="മഹാരാഷ്ട്രയില്‍ അരങ്ങേറിയത് എല്ലാം മഹാ നാടകം"/>
    <meta property="og:description" content="മുംബൈ:രാഷ്ട്രപതി ഭരണം നിലനിൽക്കുന്ന മഹാരാഷ്ട്രയിൽ ബിജെപി അധികാരത്തിലെത്തിയത് മഹാ നാടകീയ നീക്കങ്ങളിലൂടെ. ദേവേന്ദ്ര ഫഡ്നാവിസ് രണ്ടാം തവണയും മുഖ്യമന്ത്രിയായി സത്യപ്രതിജ്ഞ ചെയ്യുന്നതിന് വെറും രണ്ട് മണിക്കൂറിന് മുൻപാണ് സംസ്ഥാനത്ത് നിലനിന്ന രാഷ്ട്രപതി ഭരണം പിൻവലിക്കുന്നത്."/>
  </head>
  <body>
    <article>
      <h1>മഹാരാഷ്ട്രയില്‍ അരങ്ങേറിയത് എല്ലാം മഹാ നാടകം </h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>നവംബർ 12 മുതൽ ഏർപ്പെടുത്തിയിരുന്ന രാഷ്ട്രപതി ഭരണം പിൻവലിച്ചതായി കേന്ദ്ര ആഭ്യന്തര സെക്രട്ടറി അജയ് കുമാർ ഭല്ല ശനിയാഴ്ച പുലർച്ചെയാണ് ഉത്തരവിറക്കിയത്. രാഷ്ട്രപതി ഭരണം പിന്‍വലിച്ചത് പുലര്‍ച്ചെ 5.47 ന്‌ പിൻവലിച്ചതോടെ കഴിഞ്ഞ മാസം നടന്ന തെരഞ്ഞെടുപ്പിന് ശേഷം മഹാരാഷ്ട്രയിൽ നിലനിന്നിരുന്ന രാഷ്ട്രീയ അനിശ്ചിതത്വത്തിന് തികച്ചും അപ്രതീക്ഷിതമായ സമാപനമായി. എട്ട് മണിയോടെയാണ് ദേവേന്ദ്ര ഫട്നവിസ് മുഖ്യമന്ത്രിയായി സത്യപ്രതിജ്ഞ ചെയ്യുന്നത്.</p>
      <p>മുംബൈ:രാഷ്ട്രപതി ഭരണം നിലനിൽക്കുന്ന മഹാരാഷ്ട്രയിൽ ബിജെപി അധികാരത്തിലെത്തിയത് മഹാ നാടകീയ നീക്കങ്ങളിലൂടെ. ദേവേന്ദ്ര ഫഡ്നാവിസ് രണ്ടാം തവണയും മുഖ്യമന്ത്രിയായി സത്യപ്രതിജ്ഞ ചെയ്യുന്നതിന് വെറും രണ്ട് മണിക്കൂറിന് മുൻപാണ് സംസ്ഥാനത്ത് നിലനിന്ന രാഷ്ട്രപതി ഭരണം പിൻവലിക്കുന്നത്.</p>
      <p>നവംബർ 12 മുതൽ ഏർപ്പെടുത്തിയിരുന്ന രാഷ്ട്രപതി ഭരണം പിൻവലിച്ചതായി കേന്ദ്ര ആഭ്യന്തര സെക്രട്ടറി അജയ് കുമാർ ഭല്ല ശനിയാഴ്ച പുലർച്ചെയാണ് ഉത്തരവിറക്കിയത്. രാഷ്ട്രപതി ഭരണം പിന്‍വലിച്ചത് പുലര്‍ച്ചെ 5.47 ന്‌ പിൻവലിച്ചതോടെ കഴിഞ്ഞ മാസം നടന്ന തെരഞ്ഞെടുപ്പിന് ശേഷം മഹാരാഷ്ട്രയിൽ നിലനിന്നിരുന്ന രാഷ്ട്രീയ അനിശ്ചിതത്വത്തിന് തികച്ചും അപ്രതീക്ഷിതമായ സമാപനമായി. എട്ട് മണിയോടെയാണ് ദേവേന്ദ്ര ഫട്നവിസ് മുഖ്യമന്ത്രിയായി സത്യപ്രതിജ്ഞ ചെയ്യുന്നത്.</p>
      <p>കഴിഞ്ഞ ശനിയാഴ്ച രാത്രി മുതൽ നടത്തി വന്ന തന്ത്രപരമായ നീക്കങ്ങളിലൂടെ ശിവസേന-കോൺഗ്രസ്-എൻസിപി ത്രികക്ഷിസഖ്യം മന്ത്രിസഭാ രൂപീകരണം ഏകദേശം ഉറപ്പിച്ചിരുന്നു. വെള്ളിയാഴ്ച ഉദ്ധവ് താക്കറെയെ നേതാവായി തെരഞ്ഞെടുക്കുകയും ചെയ്തതിന് തൊട്ടുപിന്നാലെയാണ് ശനിയാഴ്ച രാവിലെ മഹാരാഷ്ട്രയിൽ രാഷ്ട്രപതി ഭരണം പിൻവലിക്കുകയും അജിത് പവാറിന് ഉപമുഖ്യമന്ത്രി സ്ഥാനം നൽകി ദേവേന്ദ്ര ഫഡ്നാവിസ് മുഖ്യമന്ത്രിയായി സത്യപ്രതിജ്ഞ ചെയ്തത്.</p>
      <p>അർധരാത്രി അരങ്ങേറിയ അതിനാടകീയ വഴിത്തിരിവിലൂടെ ഉദ്ധവ് താക്കറെയുടെ മുഖ്യമന്ത്രി സ്ഥാനം അട്ടിമറിച്ച് ഫഡ്നാവിസ് ഭരണം തിരിച്ചു പിടിക്കുകയായിരുന്നു. ഇന്ന് പുലർച്ചെയാണ് ബിജെപി അജിത് പവാറുമായി ചർച്ച നടത്തി എൻസിപിയുടെ പിന്തുണ ഉറപ്പിച്ചത്. എന്നാൽ എൻസിപിയുടെ പിന്തുണയില്ല, അജിത് പവാർ വ്യക്തിപരമായാണ് തീരുമാനമെടുത്തതെന്നാണ് നേതാവ് ശരത് പവാർ‌ പറയുന്നത്. </p>
      <p> മഹാരാഷ്ട്രയ്ക്ക് സുസ്ഥിരമായ മന്ത്രിസഭയാണ് ആവശ്യമെന്നും ശിവസേനയുടെ ഭരണം ജനങ്ങൾ ആഗ്രഹിച്ചിരുന്നില്ലെന്നുമായിരുന്നു സത്യപ്രതിജ്ഞയ്ക്ക് ശേഷം ദേവേന്ദ്ര ഫഡ്നാവിസിന്‍റെ പ്രതികരണം. തെരഞ്ഞെടുപ്പിന് ശേഷം മന്ത്രിസഭാ രൂപീകരണത്തിന് നിരവധി പ്രതിബന്ധങ്ങളുണ്ടായിരുന്നെന്നും അതിനാൽ സുസ്ഥിര മന്ത്രിസഭ രൂപീകരിക്കാൻ തങ്ങൾ തീരുമാനിച്ചെന്നും അജിത് പവാർ പറയുന്നത്.</p>
      <p>അജിത് പവാർ ബിജെപിയ്ക്ക് പിന്തുണ പ്രഖ്യാപിച്ചതോടെ എൻസിപിയിലും പവാർ കുടുംബത്തിലും സംഘർഷം ഉടലെടുത്തിരിക്കുകയാണ്. </p>
    </article>
  </body>
</html>