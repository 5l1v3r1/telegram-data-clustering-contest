<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/fashion/abbigliamento/2019/11/23/195133-acquisti-natale-weekend"/>
    <meta property="og:site_name" content="VANITY FAIR"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Sabato Shopping: i consigli per il 23 novembre"/>
    <meta property="og:description" content="Il maglione festoso, i charm tintinnanti e la capsule da neo dandy. Sono solo alcuni tra i nostri suggerimenti di questo weekend"/>
  </head>
  <body>
    <article>
      <h1>Sabato Shopping: i consigli per il 23 novembre</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.vanityfair.it/author/sairoldi" target="_blank">Simona Airoldi</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/21150919/Philosophy-di-Lorenzo-Serafini_Holiday-Treat_Barbara-Palvin-1land-950x684.jpg"/>
        </figure>
        <figure>
          <img src="https://images.vanityfair.it/gallery/116823/Big/89e6e797-dc1c-44fc-936e-92e857441e0f.jpg"/>
          <figcaption><b>Philosophy di Lorenzo Serafini</b><br/>Una cascata di cuori, motivi zig zag jacquard, cristalli di neve e vezzosi volant rendono preziosa la capsule natalizia Holiday Treat di Philosophy di Lorenzo Serafini. Un trittico di maglioni in lana merinos da regalare e regalarsi, disponibili in tre varianti colore e anche nella versione mini per le piccole fashioniste.<br/><b>Costo:</b> 350 €</figcaption>
        </figure>
        <figure>
          <img src="https://images.vanityfair.it/gallery/116823/Big/3571f386-6f34-4e07-be80-6eb93d2d5139.jpg"/>
          <figcaption><b>Etnia Barcelona</b><br/>Si chiamano Ziggy Stardust e The Thin White Duke i modelli in edizione limitata che Etnia Barcelona ha disegnato come tributo a David Bowie. L'estetica avanguardista e teatrale dell'indimenticato Duca Bianco vengono infuse in occhiali da sole dalle forme over in acetato multicolor o metallo, che trascendono le tendenze e regalano audacia a chi li indossa.<br/><b>Costo: </b>209 €</figcaption>
        </figure>
        <figure>
          <img src="https://images.vanityfair.it/gallery/116823/Big/d9852b85-35d1-4189-bd4b-cc3924384906.jpg"/>
          <figcaption><b>Miss Sixty x Marilyn Monroe</b><br/>Ci sono icone che non passano mai di moda e possiedono un'allure che attrae anche quando non ci sono più. Una di questa è senza dubbio Marilyn Monroe, rimasta impressa nell'immaginario collettivo con la sua aria sexy e svagata. All'attrice americana Miss Sixty dedica una capsule collection stampigliandone il volto in stile pop art su maxi felpe, T-shirt e giacchini denim, da abbinare ad abiti da party girl dall'ispirazione Sixties che sarebbero piaciuti all'eterna diva di Hollywood.</figcaption>
        </figure>
        <figure>
          <img src="https://images.vanityfair.it/gallery/116823/Big/fa3061a5-5082-47cf-9814-c1f07a288726.jpg"/>
          <figcaption><b>O Bag</b><br/>Rivestimenti in tartan, pied de poule e altri tessuti della tradizione british rivestono i modelli più famosi delle O Bag componibili con manico in ecopelle e scocca in silicone super light. I bordi si possono cambiare a seconda del proprio look o del proprio umore. Superlike!<br/><b>Costo:</b> 140 €</figcaption>
        </figure>
        <figure>
          <img src="https://images.vanityfair.it/gallery/116823/Big/79150af8-2c52-46f8-8e68-1a9c065caba8.jpg"/>
          <figcaption><b>Dodo</b><br/>Un carico di ciondoli scintillanti e giocosi nel flash di collezione in edizione limitata dedicato alle feste da Dodo. Tra le new entry i pendenti in smalto e oro rosa a forma di Babbo Natale, Pacchetto Regalo e Palla di Natale, da far tintinnare al polso, alle dita e alle orecchie nelle versioni bracciale, anello e orecchini. Bling bling!<br/><b>Costo:</b> da 150 €</figcaption>
        </figure>
        <figure>
          <img src="https://images.vanityfair.it/gallery/116823/Big/f675a551-6a24-46cc-b01d-f8d333bae954.jpg"/>
          <figcaption><b>Riccardo Pozzoli for Brooks Brothers</b><br/>Chic, rilassato e con tocchi country: lo stile che Riccardo Pozzoli ha disegnato per la sua seconda capsule in colab con Brooks Brothers può riassumersi così. Il giovane imprenditore è considerato tra gli uomini meglio vestiti di questi ultimi anni e ama le classiche camicie button-down in cotone Oxford, i pullover tricot con patch in tweed sulle maniche e soprattutto la cifratura discreta sui capi che marchia con le sue iniziali.</figcaption>
        </figure>
        <figure>
          <img src="https://images.vanityfair.it/gallery/116823/Big/30fa8e15-27c1-4919-8791-f0cb03dd5ce2.jpg"/>
          <figcaption><b>A-Zero &amp; Hi-Macs</b><br/>Nuova vita agli scarti di lavorazione utilizzati nei settori dell'interior design e dell'architettura con il progetto che vede Hi -Macs, un materiale acrilico versatile e resistente, riproposto sotto forma di accessori inaspettati. Come gli anelli A-Zero di Franco Eccel, coloratissimi e originali, realizzati a mano in pezzi unici numerati. </figcaption>
        </figure>
        <figure>
          <img src="https://images.vanityfair.it/gallery/116823/Big/e7466d86-8bb5-4e75-94b7-4396e5c3044d.jpg"/>
          <figcaption><b>Apposta</b><br/>Clonare la propria camicia preferita che si è lisa per il troppo uso oppure costruirsene una completamente nuova, inseguendo l'ispirazione o il trend del momento. Il servizio di Apposta, piattaforma online di shirt making che offre milioni di combinazioni possibili, ha ampliato la sua gamma aggiungendo un focus sui tessuti più preziosi con filati di cachemire e lino, ma anche finissaggi no-iron e antimacchia.</figcaption>
        </figure>
        <figure>
          <img src="https://images.vanityfair.it/gallery/116823/Big/d229b08c-dbd2-4708-bfd4-7a44e6fc98de.jpg"/>
          <figcaption><b>Oliver People</b><br/>Da Los Ageles alla conquista di Milano, Oliver People apre il suo primo negozio monomarca meneghino in Corso Venezia 12 e lo fa con una boutique super design di 100 metri quadrati. Il brand di eyewear di lusso amato per le sue montature neo vintage, per l'occasione ha lanciato una limited edition esclusiva dell’iconico O’Malley Sun. </figcaption>
        </figure>
        <figure>
          <img src="https://images.vanityfair.it/gallery/116823/Big/d0dd4b13-f94f-442c-9afc-b607958257f0.jpg"/>
          <figcaption><b>Fisico</b><br/>In arrivo nei negozi proprio in questi giorni la collezione Resort di Fisico che vede oltre a una serie di beachwear pensata per chi per le feste volerà al caldo anche una release dedicata a capi più active, sempre rivisitata in versione glam. Come il giacchino black &amp; white tagliato a bomber con bordi elasticizzati e cascata di cristalli.<br/><b>Costo</b>: 945 €</figcaption>
        </figure>
        <figcaption>Le idee per lo Shopping di Sabato 23 novembre</figcaption>
      </slideshow>
      <p>
        <b>Il maglione festoso, i charm tintinnanti e la capsule da neo dandy. Sono solo alcuni tra i nostri suggerimenti di questo weekend</b>
      </p>
      <p>Abbiamo superato anche la metà di novembre e il countdown verso il Natale sta per iniziare ufficialmente. Nell’attesa febbrile con la corsa ai regali in agguato bisogna trovare anche il tempo di <b>arricchire il guardaroba con qualche pezzo nuovo e festoso</b>. Si rende necessaria una robusta <b>sessione di shopping</b> e <b>il weekend è il momento più adatto</b> per un tour tra centri commerciali e boutique. Eccoci qui, quindi, con la nostra rubrica creata appositamente per aiutarvi a scegliere e tenervi aggiornati sui must have in arrivo nei negozi e online.</p>
      <p>Fiduciosi che i nostri sforzi verranno apprezzati, vi segnaliamo le nuove proposte di questo periodo, e, anzi, ve ne regaliamo ben 10!<br/>Questa settimana tra capsule collection e collaborazioni speciali vi proponiamo <b>gli occhiali tributo, la felpa iconica e gli anelli architettonici</b>.<br/>Non saltate nemmeno una delle schede della nostra <b>gallery</b> e vedrete che troverete qualcosa che entrerà subito nella vostra wish list (o siete ancora tra quelli che scrivono la letterina?).</p>
      <related>
        <h4>LEGGI ANCHE</h4>
        <a href="https://www.vanityfair.it/fashion/abbigliamento/2019/11/16/sabato-shopping-consigli-del-16-novembre-acquisti-weekend"/>
      </related>
    </article>
  </body>
</html>