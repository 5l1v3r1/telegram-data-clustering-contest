<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/basketbol/thy-avrupa-liginde-anadolu-efes-zirve-yarisini-surdurdu/1653337"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="THY Avrupa Ligi'nde Anadolu Efes zirve yarışını sürdürdü"/>
    <meta property="og:description" content="THY Avrupa Liginde 10. hafta geride kalırken İspanya'nın Barcelona takımı averajla liderliğini sürdürdü."/>
  </head>
  <body>
    <article>
      <h1>THY Avrupa Ligi'nde Anadolu Efes zirve yarışını sürdürdü</h1>
      <h2>THY Avrupa Liginde 10. hafta geride kalırken İspanya'nın Barcelona takımı averajla liderliğini sürdürdü.</h2>
      <address><time datetime="2019-11-23T00:00:00+00:00">23 Nov 2019</time> by <a rel="author">Emrah Oktay  </a></address>
      <h4>İstanbul</h4>
      <p><b>THY Avrupa Ligi</b>'nde 10. hafta geride kalırken, <b>Anadolu Efes</b> zirve yarışını sürdürdü.</p>
      <p>Avrupa basketbolunun kulüpler düzeyindeki en prestijli organizasyonunda onuncu hafta maçları tamamlandı.</p>
      <p>Sezona iyi başlayan son finalistlerden Anadolu Efes, deplasmanda İtalya temsilcisi AX Armani Exchange Milan ile karşılaştı. Müsabakayı 81-76 kazanan lacivert-beyazlı ekip, 8. galibiyete ulaştı ve averajla 2. sıradaki yerini korudu.</p>
      <p>Avrupa Ligi'nde istediği performansı sergileyemeyen Fenerbahçe Beko, Fransa'nın ASVEL takımına konuk oldu. Sarı-lacivertli ekip, müsabakayı 88-72 kazanarak 3. galibiyetini elde etti. Fenerbahçe, bu galibiyetle 18 takımlı ligde averajla 16. sıraya yükseldi.</p>
      <p>Lider Barcelona ise sahasında İsrail temsilcisi Maccabi FOX'u 96-73 mağlup ederek liderliğini sürdürdü.</p>
      <h3>Haftanın sonuçları</h3>
      <p>THY Avrupa Ligi'nin 10. haftasında oynanan maçlarda alınan sonuçlar şöyle:</p>
      <p>Zalgiris (Litvanya) - Kızılyıldız mts (Sırbistan): 59-61</p>
      <p>ALBA Berlin (Almanya) - Olympiakos (Yunanistan): 80-99</p>
      <p>AX Armani Exchange Milan (İtalya) - Anadolu Efes: 76-81</p>
      <p>Valencia (İspanya) - Khimki (Rusya): 89-84</p>
      <p>Bayern Münih (Almanya) - Panathinaikos (Yunanistan): 75-87</p>
      <p>ASVEL (Fransa) - Fenerbahçe Beko: 72-88</p>
      <p>Barcelona (İspanya) - Maccabi FOX (İsrail): 96-73</p>
      <p>Baskonia (İspanya) - Zenit (Rusya): 70-60</p>
      <p>Real Madrid (İspanya) - CSKA Moskova (Rusya): 97-81</p>
      <related>
        <a href="https://www.aa.com.tr/tr/basketbol/thy-avrupa-liginde-anadolu-efes-zirve-yarisini-surdurdu/1653337"/>
        <a href="https://www.aa.com.tr/tr/dunyadan-spor/doncicin-tarihe-gectigi-macta-mavericksten-warriorsa-48-sayi-fark/1651493"/>
        <a href="https://www.aa.com.tr/tr/ekonomi/ergin-ataman-yillar-sonra-messina-ile-karsi-karsiya-gelmek-heyecan-verici/1650929"/>
        <a href="https://www.aa.com.tr/tr/basketbol/anadolu-efes-thy-avrupa-liginde-yarin-ax-armani-exchange-milana-konuk-olacak/1650551"/>
        <a href="https://www.aa.com.tr/tr/basketbol/de-colo-ile-westermann-barcelona-ve-asvel-maclarinda-yok/1649993"/>
        <a href="https://www.aa.com.tr/tr/basketbol/fenerbahce-beko-thy-avrupa-liginde-yarin-barcelonaya-konuk-olacak/1649380"/>
      </related>
    </article>
  </body>
</html>