<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/tv-show/2019/11/23/programmi-tv-stasera-23-novembre.html"/>
    <meta property="og:site_name" content="Sky TG24"/>
    <meta property="article:published_time" content="2019-11-23T00:01:00+00:00"/>
    <meta property="og:title" content="Programmi TV da non perdere stasera, sabato 23 novembre"/>
    <meta property="og:description" content="Guida ai programmi e alle serie tv che andranno in onda stasera, sabato 23 novembre, sui canali Sky"/>
  </head>
  <body>
    <article>
      <h1>Programmi TV da non perdere stasera, sabato 23 novembre</h1>
      <h2>Guida ai programmi e alle serie tv che andranno in onda stasera, sabato 23 novembre, sui canali Sky</h2>
      <address>
        <time datetime="2019-11-23T00:01:00+00:00">23 Nov 2019, 00:01</time>
      </address>
      <h3>Programmi TV in onda stasera</h3>
      <h4>X Factor 2019 - Live, ore 21:15 Sky Uno (canale 108) e su digitale terrestre al canale 455 (REPLICA)</h4>
      <p>Rivediamo la puntata di <a href="https://tg24.sky.it/spettacolo/tv-show/x-factor/2019/09/27/categorie-x-factor-2019.html">X Factor 2019</a> dedicata al quinto Live, in diretta dalla Candy Arena di Monza diventata X Factor Dome. Stasera i concorrenti presenteranno <a href="https://tg24.sky.it/spettacolo/tv-show/x-factor/2019/11/19/x-factor-inediti-concorrenti-.html">i loro inediti</a>. La sfida tra i giudici Mara Maionchi, Sfera Ebbasta, Malika Ayane e Samuel continua implacabile. Ospiti della puntata, Mahmood, Gemitaiz &amp; Madman.</p>
      <h4>House rules, ore 21:00 Foxlife</h4>
      <p>Su Fox life va in onda la quinta edizione del gaming show australiano dove sei coppie mettono in gioco la propria casa: ogni coppia affida la ristrutturazione della propria casa agli altri concorrenti. Ai vincenti l'estinzione del mutuo.</p>
      <h4>Pistorius: L’ultimo San Valentino, ore 21:05 Crime investigation</h4>
      <p>Oscar Pistorius, primo atleta senza arti inferiori a competere alle Olimpiadi e raggiunge fama mondiale. Il 14 febbraio del 2013 colpisce fatalmente la sua fidanzata, la modella Reeva Steenkamp: confessa alla polizia di aver sparato il colpo pensando fosse un ladro. È l’inizio di un processo che si concluderà con una condanna a 13 anni per omicidio volontario.</p>
      <h4>Ridendo e scherzando, ore 21:15 Sky Arte</h4>
      <p>Un documentario su Ettore Scola diretto dalle figlie Paola e Silvia. Un ritratto biografico, artistico e umano del grande cineasta.</p>
      <h4>Mountain Men: Gli ultimi pionieri, ore 21:00 Blaze</h4>
      <p>Su Blaze riprendono le avventure degli ultimi pionieri d'America, i<b> </b>Mountain Men, uomini coraggiosi, veri e propri guerrieri delle montagne che vivono isolati dalla civiltà. I protagonisti sono Tom Oar, Rich Lewis, Marty Meierotto e Kyle Bell, con le rispettive famiglie.</p>
      <h4>Torta di riso infinita, ore 21:00 Comedy Central</h4>
      <p>Fabrizio Casalino, Enrique Balbontin, Andrea Ceccon e Alessandro Bianchi sono i protagonisti del programma “Torta di riso infinita”. Sketch divertenti ambientati in una trattoria ligure.</p>
      <h4>Malattie imbarazzanti, ore 21:00 lei</h4>
      <p>Un’altra puntata della sesta stagione di “Malattie imbarazzanti”. Nella puntata di stasera, la dr. Dawn visita un uomo afflitto da una malattia cronica della pelle. Poi si occupa di una donna alla quale lo spasmo della vagina rende i rapporti sessuali insopportabili.</p>
      <h4>Come è fatto, ore 21:00 Discovery Channel</h4>
      <p>Su Discovery Channel, alle 21:00, “Come è fatto”, il programma che ci regala un punto di vista privilegiato su come sono creati gli oggetti che ci circondano. Ogni giorno usiamo migliaia di comunissimi oggetti, dando per scontato tutto il lavoro che sta dietro la loro produzione e ignorando che molti dei prodotti a nostra disposizione sono più complessi di quanto appaiano.</p>
      <h4>Inside Area 51, ore 21:00 National Geographic</h4>
      <p>Alcuni cospirazionisti sostengono che l'Area 51 contenga le prove dell'esistenza degli extraterrestri. Attraverso le interviste a diversi scienziati, piloti e ingegneri, è possibile scoprire la verità?</p>
      <h4>L’uomo sulla Luna: vero o falso, ore 21:05 Discovery science</h4>
      <p>Sono in molti a voler dimostrare se la teoria del complotto lunare sia attendibile o meno. Alcuni file confidenziali della CIA parlano di una guerra segreta per lo spazio tra l'America e i sovietici.</p>
      <h4>Gesù: sei giorni al calvario, ore 21:10 History</h4>
      <p>L'attore Hugh Bonneville racconta come una tempesta perfetta fatta di intrighi politici, lotte di potere e scontri si unirono causando l'evento che cambiò il mondo: la crocifissione di Gesù.</p>
      <h4>Africa: predatori letali, ore 21:10 Nat Geo Wild</h4>
      <p>Leopardi. Leoni. Iene. Scopriamo le vite e i segreti di questi animali che vivono nella natura più selvaggia dello Zambia. Il branco deve prendersi cura dei nuovi sei cuccioli. Uno di loro viene separato dal gruppo per essere fortificato.</p>
      <h3>Serie TV in onda stasera</h3>
      <h4>Watchmen (versione originale sottotitolata), ore 21:15 Sky Atlantic (REPLICA)</h4>
      <p>Su Sky Atlantic rivediamo, in versione originale sottotitolata, “<a href="https://tg24.sky.it/spettacolo/serie-tv/watchmen/fotogallery/2019/11/22/watchmen-serie-tv-foto-episodio-5.html">Watchmen</a>”, la serie targata HBO basata sull'omonimo fumetto della DC Comics. Con Regina King, <a href="https://tg24.sky.it/spettacolo/serie-tv/watchmen/2019/10/23/don-johnson-serie-tv.html">Don Johnson</a> e Jeremy Irons.</p>
      <h4>The Big Bang Theory, ore 21:00 Fox</h4>
      <p>Alle 21:00 su Fox rivediamo invece gli episodi della nona stagione di “Big Bang Theory”, la serie che racconta le avventure di un gruppo di geniali nerd. I quattro protagonisti trascorrono il loro tempo libero tra la lettura di fumetti, videogame, giochi di ruolo e la visione di film e serie TV a tema fantascienza e supereroi.</p>
      <h4>Blue Bloods, ore 21:05 Fox Crime</h4>
      <p>Su Fox Crime rivediamo la quinta stagione di “Blue Bloods”, la serie che segue le vicende della famiglia Reagan, da generazioni legata al New York City Police Department.</p>
      <h4>Chicago P.D., ore 21.15 Premium Crime</h4>
      <p>Su Premium Crime rivediamo gli episodi della sesta stagione di “Chicago P.D”, spin-off di “Chicago Fire”. La serie segue le vicende della polizia di Chicago, impegnata quotidianamente nella lotta contro il crimine.</p>
      <h4>The Detour - 1^ TV, ore 21:15 Premium Stories</h4>
      <p>Alle 21:15 su Premium Stories, vediamo gli episodi della quarta stagione di “The Detour”. La serie segue le vicende dei Parker, una famiglia composta da madre, padre e due bambini, in viaggio verso la Florida. Sulla strada, Nate, Robin, Delilah e Jared assistono a una serie di incidenti e disastri che riveleranno la vera natura dei personaggi.</p>
      <h4>The last ship, ore 21:15 Premium Action</h4>
      <p>Su Premium Action vediamo invece “The last ship”, la serie tv basata sull'omonimo romanzo di William Brinkley. Dopo che una pandemia globale ha ucciso quasi tutta la popolazione mondiale, l’equipaggio del USS Nathan James, un cacciatorpediniere lanciamissili della Marina degli Stati Uniti, cerca di evitare l’estinzione dell'umanità, cercando le cause del virus.</p>
      <h3>Programmi per bambini e ragazzi in onda stasera in TV</h3>
      <h4>A tutto reality: azione!, ore 20:50 DeA kids</h4>
      <p>13 concorrenti si sfidano dove tutto ebbe inizio, l'isola Wawanakwa, che è ora una discarica di rifiuti tossici.</p>
      <h4>Team Jay, ore 20:50 Nick jr</h4>
      <p>Su Nick jr vediamo la serie tv animata ispirata a Fy, la mascotte della Juventus. Una zebra dal cuore d’oro che passa le giornate con i suoi simpatici compagni d'avventura: Matteo, Cami, lo scoiattolo volante Wushu e Duke il criceto.</p>
      <h4>I Thunderman, ore 20:50 Nickelodeon</h4>
      <p>Alle 20:50 su Nickeolodeon, torna “I Thunderman”, la serie tv con protagonista una famiglia di supereroi con superpoteri che cerca di vivere una vita il più normale possibile nella città immaginaria di Hiddenville.</p>
      <h4>Lo straordinario mondo di Gumball, ore 20:55 Cartoon Network</h4>
      <p>Lo show, creato nei Cartoon Network Studios di Londra, narra le avventure del giovane Gumball, alle prese con la vita di tutti i giorni in compagnia della sua numerosa e bizzarra famiglia, tutt'altro che convenzionale.</p>
      <h4>Scooby-Doo! Fantasmi a Hollywood, ore 21:00 Boomerang</h4>
      <p>Un viaggio premio a Hollywood è per i nostri amici un'occasione per indagare su misteriosi fenomeni che affliggono i Brickton Studios.</p>
      <h4>PJ Masks - Super Pigiamini, ore 20:50 Disney Junior</h4>
      <p>La serie anglo-francese narra le avventure di tre bambini di 7 anni: Connor, Amaya e Greg, che di giorno vivono vite normali e di notte si trasformano in Gattoboy, Gufetta e Geco e affrontano vari supercriminali.</p>
      <p>
        <a href="https://tg24.sky.it/spettacolo/tv-show/2019/11/23/stasera-tv-film-23-novembre.html">Guarda anche i film in onda stasera in TV</a>
      </p>
    </article>
  </body>
</html>