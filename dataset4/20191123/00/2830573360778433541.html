<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/tennis/2019/11/23-63669198/coprifuoco_a_bogota_salta_l_esibizione_federer-zverev/"/>
    <meta property="og:site_name" content="Tuttosport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Coprifuoco a Bogotà, salta l'esibizione Federer-Zverev"/>
    <meta property="og:description" content="Lo svizzero e il tedesco avrebbero dovuto disputare un match amichevole in Colombia davanti a tanti tifosi nel tour sudamericano. Proprio il tennista elvetico annuncia l'annullamento su Twitter"/>
  </head>
  <body>
    <article>
      <h1>Coprifuoco a Bogotà, salta l'esibizione Federer-Zverev</h1>
      <h2>Lo svizzero e il tedesco avrebbero dovuto disputare un match amichevole in Colombia davanti a tanti tifosi nel tour sudamericano. Proprio il tennista elvetico annuncia l'annullamento su Twitter</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p><b>BOGOTÀ (Colombia) -</b> L'esibizione a <b>Bogotà</b> tra lo svizzero <b>Roger Federer,</b> <a href="https://www.tuttosport.com/live/tennis/classifiche_atp.shtml"><b>numero tre del mondo</b></a>, e il tedesco <b>Alexander Zverev</b>, in programma ieri sera, è stata annullata per il <b>coprifuoco</b> voluto dal governo colombiano come misura straordinaria a causa dei gravi scontri avvenuti negli ultimi giorni in seguito allo sciopero generale di giovedì. Un imprevisto che ha sostanzialmente cambiato il <b>tour sudamericano</b> del tennista elvetico che non ha mancato di esprimere la sua <b>delusione</b> e tristezza per questo annullamento con un tweet. <i>"Ho il cuore spezzato per il <b>popolo di Bogota'</b></i> - ha scritto <b>Federer</b> su Twitter - <i>A causa del coprifuoco di stasera, purtroppo non siamo riusciti a giocare questa partita che ho aspettato così a lungo. <b>Prometto a tutti</b> che Sasha e io torneremo in futuro per dare ai nostri fan colombiani la possibilità di vederci giocare. Ho tanti ricordi fantastici del mio tour del 2012 a Bogotà e non vedo l'ora che accada di nuovo"</i>. Dopo le violenze che continuano nella capitale colombiana contro il <b>presidente Ivan Duque</b> da giovedì scorso, proprio il presidente, alle 21 ora locale (le 3 in Italia), ha istituito il <b>coprifuoco</b> che non ha permesso il regolare svolgimento della gara.</p>
      <figure>
        <video src="http://media.tuttosport.com/omnisport/2019/11/10/10112019_IT_PERFORM_NOVAK_SINNER_RV_1573414746241_1065.mp4"/>
        <figcaption>Djokovic: "Sinner è la nuova stella del tennis"</figcaption>
      </figure>
      <related>
        <a href="https://www.tuttosport.com/news/tennis/2019/11/23-63659672/coppa_davis_la_spagna_di_nadal_batte_l_argentina_e_va_in_semifinale/"/>
        <a href="https://www.tuttosport.com/news/tennis/2019/11/22-63657933/coppa_davis_la_gran_bretagna_in_semifinale_battuta_la_germania/"/>
        <a href="https://www.tuttosport.com/archivio/tennis"/>
        <a href="https://www.tuttosport.com/news/tennis/2019/11/21-63607540/djokovic_e_nadal_atp_cup_e_coppa_davis_vanno_unite_/?related_news"/>
        <a href="https://www.tuttosport.com/news/tennis/2019/11/20-63594166/coppa_davis_fognini_supera_opelka_italia-usa_1-0/?related_news"/>
        <a href="https://www.tuttosport.com/news/tennis/2019/11/19-63563361/coppa_davis_il_canada_batte_gli_stati_uniti_e_vola_ai_quarti_l_italia_spera_ancora/?related_news"/>
        <a href="https://www.tuttosport.com/news/tennis/2019/11/17-63483942/atp_finals_tsitsipas_campione_thiem_cade_al_tie_break/?related_news"/>
      </related>
    </article>
  </body>
</html>