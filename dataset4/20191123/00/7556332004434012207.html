<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.quotidianosanita.it/lavoro-e-professioni/articolo.php?articolo_id=79065"/>
    <meta property="og:site_name" content="quotidianosanità.it"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Giovani medici. Enpam mette in campo nuovi servizi ad hoc per sostenerli"/>
    <meta property="og:description" content="- L’Enpam a fianco dei giovani medici: Alberto Oliveti conclude gli Stati generali dei Giovani Fnomceo Giovani medici intrappolati nell’imbuto formativo, prigionieri del collo di bottiglia tra laurea e specializzazione; camici grigi, sospesi per lustri in un limbo fatto di precariato e di chiamate ‘a gettone’; medici donna che aprono il loro studio di Medicina generale e contemporaneamente diventano mamme. Come gestire queste problematiche che ormai tutti i giovani medici si trovano ad affrontare all’inizio o durante la loro carriera? Ora viene loro in aiuto la Fondazione Enpam, l’ente previdenziale dei Medici e degli Odontoiatri, che ha strutturato ad hoc nuovi servizi, pensati proprio per sostenere i giovani professionisti.   A presentarli, Alberto Oliveti, presidente della Fondazione, chiamato a Matera per concludere la due giorni degli Stati Generali dei Giovani Medici e Odontoiatri della Fnomceo, la Federazione nazionale degli Ordini dei Medici Chirurghi e degli Odontoiatri. “Quando si pensa alla previdenza…"/>
  </head>
  <body>
    <article>
      <h1>Giovani medici. Enpam mette in campo nuovi servizi ad hoc per sostenerli</h1>
      <h2>
        <i>L’Enpam supporta la genitorialità, con 6000 euro garantiti alle colleghe in maternità anche in assenza di reddito professionale, più un assegno di 1500 alla nascita per le spese di nido e baby- sitter. Paga le assenze per infortunio e malattia ai liberi professionisti e ai medici convenzionati. Viene in aiuto con almeno 15mila euro in caso di inabilità alla professione. Queste alcune misure presentate dal presidente Alberto Oliveti nella sua relazione agli Stati Generali dei Giovani Medici e Odontoiatri Fnomceo a Matera. <a href="http://www.quotidianosanita.it/allegati/create_pdf.php?all=9002472.pdf">LA RELAZIONE</a></i>
      </h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>
        <pic src="http://www.quotidianosanita.it/lavoro-e-professioni/../../img_prima/front3406252.jpg" width="150" height="150"/>
      </p>
      <p>- L’Enpam a fianco dei giovani medici: Alberto Oliveti conclude gli Stati generali dei Giovani Fnomceo<br/><br/>Giovani medici intrappolati nell’imbuto formativo, prigionieri del collo di bottiglia tra laurea e specializzazione; camici grigi, sospesi per lustri in un limbo fatto di precariato e di chiamate ‘a gettone’; medici donna che aprono il loro studio di Medicina generale e contemporaneamente diventano mamme. Come gestire queste problematiche che ormai tutti i giovani medici si trovano ad affrontare all’inizio o durante la loro carriera? Ora viene loro in aiuto la Fondazione Enpam, l’ente previdenziale dei Medici e degli Odontoiatri, che ha strutturato ad hoc nuovi servizi, pensati proprio per sostenere i giovani professionisti.<br/> <br/>A presentarli,<b> Alberto Oliveti</b>, presidente della Fondazione, chiamato a Matera per concludere la due giorni degli Stati Generali dei Giovani Medici e Odontoiatri della Fnomceo, la Federazione nazionale degli Ordini dei Medici Chirurghi e degli Odontoiatri.<br/><br/>“Quando si pensa alla previdenza, la prima idea che viene in mente è quella dei pensionati – ha affermato -. Non è più così: quella dell’Enpam è una previdenza circolare, dove chi lavora sostiene le pensioni e chi non lavora più sostiene i giovani che si trovino in difficoltà”.</p>
      <p>E così, l’Enpam supporta la genitorialità, con 6000 euro garantiti alle colleghe in maternità anche in assenza di reddito professionale, più un assegno di 1500 alla nascita per le spese di nido e baby- sitter. Paga le assenze per infortunio e malattia ai liberi professionisti e ai medici convenzionati. Viene in aiuto con almeno 15mila euro in caso di inabilità alla professione: una garanzia che scatta da subito, con l’iscrizione all’Ordine, anche senza aver versato un euro di contributi.<br/><br/>“Alcuni eventi costituiscono una gioia, come la maternità; altri non vorremmo mai capitassero, come le malattie invalidanti o, argomento quanto mai purtroppo attuale, le calamità naturali, per le quali Enpam ha pensato a un fondo dedicato – ha concluso Oliveti -. In ogni caso, meglio essere preparati: con una rete di protezione si vive e si lavora più sereni”.  <br/><br/><br/><i><br/>Allegati:<br/></i><pic src="http://www.quotidianosanita.it/lavoro-e-professioni/../impaginazione_n/quadratino.png" width="10" height="10"/><a href="http://www.quotidianosanita.it/lavoro-e-professioni/../allegati/create_pdf.php?all=9002472.pdf"> La relazione del presidente Oliveti</a></p>
    </article>
  </body>
</html>