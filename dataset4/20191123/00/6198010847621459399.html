<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/tv-talk-nicolo-scalfi-svela-la-mia-storia-sfruttata-per-visibilita/"/>
    <meta property="og:site_name" content="LaNostraTv"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Tv Talk, Nicolò Scalfi svela: “La mia storia sfruttata per visibilità”"/>
    <meta property="og:description" content="Nicolò Scalfi a Tv Talk dopo Caduta Libera: &quot;La mia storia sfruttata per visibilità del programma&quot; Nuovo appuntamento oggi sabato 23 novembre con Tv Talk,"/>
  </head>
  <body>
    <article>
      <h1>Tv Talk, Nicolò Scalfi svela: “La mia storia sfruttata per visibilità”</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.lanostratv.it/author/marcosantoro/" target="_blank">Marco Santoro</a></address>
      <figure>
        <img src="https://i1.wp.com/www.lanostratv.it/wp-content/uploads/2019/11/foto_nicol%C3%B2_scalfi_caduta_libera_tv_talk.jpg"/>
      </figure>
      <h3>Nicolò Scalfi a Tv Talk dopo Caduta Libera: “La mia storia sfruttata per visibilità del programma”</h3>
      <p>Nuovo appuntamento oggi sabato 23 novembre con <b>Tv Talk</b>, il programma di Rai3 che analizza la televisione e i suoi personaggi, condotto da Massimo Bernardini. Ampio spazio è stato dedicato ai game show, con l’ospitata di Enrico Papi, e si è cercato di analizzare il ritorno dei grandi campioni, come <b>Nicolò Scalfi di Caduta Libera di Gerry Scotti</b>. Il suo percorso nel quiz di Canale 5 si è concluso nel migliore dei modi con la partecipazione al torneo dei campioni che l’ha incoronato campione assoluto. A Tv Talk, <b>Nicolò Scalfi</b> ha parlato anche della sua storia con la concorrente Valeria Filippetti, che per correttezza aveva scelto di ritirarsi dal gioco. <b>Nicolò Scalfi</b> ha rivolto un’accusa a Caduta Libera sostenendo:</p>
      <blockquote>“La mia storia con questa mia ex fidanzata è stata anche sfruttata per visibilità del programma”.</blockquote>
      <h3>Nicolò Scalfi aiutato da Gerry Scotti a Caduta Libera? Il campioncino replica alle accuse</h3>
      <p>Durante la sua intervista a <b>Tv Talk</b>, <b>Nicolò Scalfi di Caduta Libera</b> ha replicato alle accuse degli ultimi giorni. La scorsa settimana <b><a href="https://www.lanostratv.it/2019/11/caduta-libera-nicolo-scalfi-vince-76mila-euro-e-batte-i-campioni/">ha vinto il torneo dei campioni</a></b> ma ha diviso il web. In molti sospettano che la sua vittoria sia stata pilotata e che <b>Gerry Scotti</b> l’abbia aiutato. Sui social i telespettatori si sono divisi tra chi ha esultato e chi invece ha insinuato complotti. <b>Nicolò Scalfi</b> ha dichiarato che <b>Gerry Scotti</b>, che ha <b><a href="https://www.lanostratv.it/2019/11/caduta-libera-gerry-scotti-fa-una-rivelazione-su-nicolo-scalfi-e-chiude/">ha svelato un retroscena</a></b> sul campioncino, ha sempre cercato di aiutare tutti i concorrenti, magari se vede qualcuno in difficoltà cerca di aiutarlo un po’ di più:</p>
      <blockquote>“Se per esempio vede in difficoltà il concorrente, mentre il campione è più tranquillo, aiuta il primo”.</blockquote>
      <p>Inoltre, il ragazzo bresciano ha svelato un retroscena sui concorrenti di <b>Caduta Libera</b> ammettendo che il rapporto tra sfidante e campione era davvero bello perchè ci si conosce e di proteste ne avrà viste soltanto una su ottantotto puntate in cui ha partecipato ed è stato al centro della botola.</p>
      <h3>Nicolò Scalfi di Caduta Libera svela il suo grande sogno: “Vorrei partecipare a Pechino Express”</h3>
      <p>Smentita la partecipazione a L’<b>Isola dei Famosi, Nicolò Scalfi di Caduta Libera</b> ha dichiarato che vorrebbe partecipare a <b>Pechino Express</b>. Sul reality condotto da Alessia Marcuzzi, però, non si è tirato indietro: il 22enne, che sogna di diventare un grande giornalista sportivo e sta studiando per questo, ha dichiarato: “Se me lo proponessero ci farei un pensiero”. Insomma, per <b>Nicolò Scalfi</b> rimanere sulla cresta dell’onda non ci pensa nemmeno.</p>
    </article>
  </body>
</html>