<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/ida-e-riccardo-si-sono-lasciati-psicologo-lite-famiglia-problemi-intimi-449230"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Ida e Riccardo si sono lasciati, dramma in studio: psicologo, lacrime e gravi accuse"/>
    <meta property="og:description" content="Riccardo Guanieri e Ida Platano, dramma in studio: lei non vuole entrare Puntata difficilissima a Uomini e Donne per Ida Platano e Riccardo Guarnieri che a quanto pare sono arrivati a mettere l’ennesimo punto alla loro relazione. Sì, avete letto bene: Ida e Riccardo si sono lasciati e anche se non crediamo minimamente al fatto […]"/>
  </head>
  <body>
    <article>
      <h1>Ida e Riccardo si sono lasciati, dramma in studio: psicologo, lacrime e gravi accuse</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Mik</a></address>
      <figure>
        <img src="https://www.gossipetv.com/wp-content/uploads/2019/11/ida-e-riccardo-trono-over.jpg"/>
      </figure>
      <h3>Riccardo Guanieri e Ida Platano, dramma in studio: lei non vuole entrare</h3>
      <p><b>Puntata difficilissima a Uomini e Donne per Ida Platano e Riccardo Guarnieri</b> che a quanto pare sono arrivati a mettere l’ennesimo punto alla loro relazione. Sì, avete letto bene: <b>Ida e Riccardo si sono lasciati</b> e anche se non crediamo minimamente al fatto che non proveranno in qualche modo a riconciliarsi questo vi dà l’idea di come la <b>coppia</b> stia vivendo questo periodo. Le <b>anticipazioni</b> vengono direttamente dal <i>Vicolo delle News</i> che ovviamente non ha lesinato particolari. Veniamo subito al dunque perché ne sono successe di ogni, a partire dal fatto che all’inizio <b>Ida non è voluta entrare in studio nonostante la musica</b>. Il motivo? Stava piangendo dietro le quinte a causa di quanto accaduto con Riccardo.</p>
      <h3>Uomini e Donne, Ida e Riccardo: problemi intimi e questioni famigliari</h3>
      <p>Ciò che è successo non potete immaginarlo: Riccardo è stato a Brescia ma le cose non sono andate affatto bene, e in studio anche lui è scoppiato in lacrime e per un po’ non è riuscito neanche a parlare. Poi è entrata Ida che si è soffermata sui problemi di cui tutti siamo già a conoscenza: <a href="https://www.gossipetv.com/ida-e-riccardo-maria-manda-in-crisi-la-coppia-lui-destabilizzato-lei-si-consola-cosi-448427">il primo riguarda i rapporti intimi</a> e il secondo la famiglia di lui (la <b>Platano</b> ha fatto riferimento al fatto che la madre di Riccardo l’ha lasciata fuori quest’estate quando è scesa a Taranto per fare una sorpresa al figlio). Alla prima accusa di <b>Ida Riccardo</b> spiegherà che la mancanza di rapporti non dipende dalla poca attrazione ma dal fatto che vuole andare oltre (nel corso della puntata <b>Guarnieri</b> litigherà anche con <b>Roberta Di Padua</b> e sottolineerà che a differenza del rapporto che ha con Ida quello che ha avuto con lei è stato puramente fisico); alla seconda invece Riccardo risponderà che sarebbe meglio non parlare di terze persone e che non tollera il modo in cui lei parla della sua famiglia. E no, non è finita qui.</p>
      <h3>Ida dallo psicologo: le accuse a Riccardo, caos in studio</h3>
      <p>Stando a quanto riporta <i>Il Vicolo</i> infatti <b>pare che Ida vada dallo psicologo</b> e che abbia iniziato ad andarci proprio a casa sua. A questo punto sono partiti attacchi a non finire, compreso quello di Roberta a cui abbiamo fatto cenno, e Ida è arrivata a mettere anche in dubbio il fatto che la lettera fosse farina del suo sacco: cosa che rattristerà Riccardo. La Platano in tutto questo caos uscirà dallo studio e <b>alla fine confermerà a Maria che lei e Riccardo si sono lasciati</b>. Non ci crediamo, visti i trascorsi, ma la situazione al momento è questa.</p>
    </article>
  </body>
</html>