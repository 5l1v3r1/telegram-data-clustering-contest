<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/allerta-rossa-sulla-liguria-la-situazione-delle-strade-statali-213549.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Allerta rossa sulla Liguria, la situazione delle strade statali"/>
    <meta property="og:description" content="GENOVA - Prosegue la forte ondata di maltempo che sta interessando la Liguria in queste ore. Sulle strade statali si segnalano alcune limitazioni al transito a causa di allagamenti o per l’innalzamento dei corsi d’acqua."/>
  </head>
  <body>
    <article>
      <h6 class="kicker">Tutti gli aggiornamenti</h6>
      <h1>Allerta rossa sulla Liguria, la situazione delle strade statali</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <figure>
        <img src="https://www.primocanale.it/immagininews/thumbs/213549-420x236.jpg"/>
      </figure>
      <p><b>GENOVA - </b><b>Prosegue la forte ondata di maltempo che sta interessando la Liguria </b>in queste ore. Sulle strade statali si segnalano alcune limitazioni al transito a causa di allagamenti o per l’innalzamento dei corsi d’acqua.</p>
      <p><b>Il personale Anas (Gruppo FS Italiane) è presente su tutta la rete di competenza</b> per garantire la sicurezza della circolazione e ripristinare la transitabilità appena possibile, compatibilmente con l’evolversi delle condizioni meteo.</p>
      <p>Nel dettaglio, la strada statale 582 “del Colle di San Bernardo” è chiusa in entrambe le direzioni in località Cisano sul Neva (dal km 29.500 al km 16,800) in provincia di Savona, in via precauzionale per l’esondazione del fiume Neva.</p>
      <p>Sulla stessa strada si segnalano rallentamenti in località Zuccarello (km 24,290) per una frana.</p>
      <p>La strada statale 225 “della Fontanabuona” è chiusa in entrambe le direzioni in località Carasco (km 4,500) in provincia di Genova, in corrispondenza del ponte sul torrente Entella, per l’innalzamento del livello idrometrico.</p>
      <p>La strada statale 29 “del Colle di Cadibona” è chiusa in entrambe le direzioni a causa dell’esondazione del fiume Bormida tra i comuni di Dego e Piana Crixia (dal km 118 e al km 120) in provincia di Savona.</p>
      <p>La strada statale 1 “Via Aurelia” è chiusa in località Vado Ligure (km 581,200) a causa di un allagamento. Le deviazioni sono segnalate sul posto.</p>
      <p>Sempre sulla statale Aurelia si segnalano rallentamenti per allagamenti diffusi ad Alassio (SV) mentre il traffico è rallentato per frane ad Albisola Superiore (SV), Bordighera e Latte (IM).</p>
      <p>Rallentamenti per allagamento anche sulla strada statale 45 “di Val di Trebbia” si segnalano a Bargagli (GE)</p>
      <related>
        <a href="https://www.primocanale.it/notizie/allerta-rossa-a-genova-tutte-le-disposizioni-del-coc-213524.html"/>
        <a href="https://www.primocanale.it/notizie/pioggia-vento-e-mareggiata-il-maltempo-si-abbatte-sulla-liguria-allerta-rossa-sul-centro-e-ponente-213526.html"/>
        <a href="https://www.primocanale.it/notizie/atp-la-situazione-delle-corriere-durante-l-allerta-rossa-in-liguria-213533.html"/>
        <a href="https://www.primocanale.it/video/allerta-rossa-ad-alassio-protezione-civile-la-spiaggia-rischia-di-scomparire--113525.html"/>
        <a href="https://www.primocanale.it/video/allerta-meteo-nel-savonese-esonda-il-rio-casazza-a-borghetto-santo-spirito-113529.html"/>
        <a href="https://www.primocanale.it/video/allerta-rossa-il-golf-villa-carolina-allagato-113530.html"/>
        <a href="https://www.primocanale.it/video/allerta-rossa-la-situazione-del-fiume-entella-113531.html"/>
      </related>
    </article>
  </body>
</html>