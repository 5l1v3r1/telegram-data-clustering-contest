<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/tenis/vesti/srbiji-vajld-kard-za-finale-dejvis-kupa-2020/343246"/>
    <meta property="og:site_name" content="MozzartSport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Srbiji vajld-kard za finale Dejvis kupa 2020."/>
    <meta property="og:description" content="Nagrađeni i Francuzi"/>
  </head>
  <body>
    <article>
      <h1>Srbiji vajld-kard za finale Dejvis kupa 2020.</h1>
      <h2>Nagrađeni i Francuzi</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p> Međunarodna teniska Federacija i kompanija Kosmos Tenis objavili su da je Upravni odbor Dejvis kupa izabrao selekcije Francuske i Srbije kojima će dodeliti vajld-karte za Dejvis Kup by Rakuten Madrid finale u 2020. godini.</p>
      <p>Francuska i Srbija će se pridružiti polufinalistima iz takmičenja za 2019. godinu – Kanadi, Velikoj Britaniji, Rusiji i Španiji - kao  i pobednicima Dejvis Kup by Rakuten kvalifikacija 2020. koje će se održati od 6. do 7. marta 2020. Iz kvalifikacija dobićemo 12 reprezentacija.</p>
      <p>Žreb za kvalifikacije 2020.  će se održati u nedelju 24. novembra u 12 sati po srednjoevropskom vremenu u Kaha Mahiki u Madridu.</p>
      <p>Timovi koji će se takmičiti u kvalifikacijama 2020. su timovi plasirani između petog i 18. mesta ovogodišnjeg finala Dejvis kupa Svetske grupe i 12 pobednika plej-ofa Grupe I. Na nove rang liste Dejvis kupa određeni su nosioci na žrebanju za kvalifikacije 2020. godine: Hrvatska, Belgija, Argentina, SAD, Australija, Italija, Nemačka, Kazahstan, Češka, Austrija, Japan, Švedska.</p>
      <p> Njima će se žrebom dodeliti protivnici, 12 timova koji nisu nosioci: Belorusija, Brazil, Čile, Kolumbija, Ekvador, Mađarska, Republika Koreja, Holandija, Slovačka, Urugvaj, Uzbekistan, kao i pobednik susreta Pakistana i Indije koji se igra 29. i 30. novembra 2019.</p>
      <figure>
        <img src="https://mozzartsport.com/upload/CKEditor/23.11.2019/4.jpg"/>
      </figure>
      <p>(FOTO: Reuters)</p>
    </article>
  </body>
</html>