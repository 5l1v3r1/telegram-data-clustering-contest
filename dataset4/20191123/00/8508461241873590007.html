<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techbox.dennikn.sk/oclean-x-pro-je-prva-sonicka-zubna-kefka-s-umelou-inteligenciou/"/>
    <meta property="og:site_name" content="TECHBOX"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Oclean X Pro je prvá sonická zubná kefka s umelou inteligenciou"/>
    <meta property="og:description" content="Oclean X Pro je prvá sonická zubná kefka na svete s farebný dotykovým displejom a umelou inteligenciou. Projekt je prezentovaný na známej stránke Indiegogo."/>
  </head>
  <body>
    <article>
      <h1>Oclean X Pro je prvá sonická zubná kefka s umelou inteligenciou</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Juraj Recký</a></address>
      <p>
        <b>Americký úsmev už nemusí byť podmienený návštevou zubára. <a href="https://www.indiegogo.com/projects/oclean-x-pro-world-s-smartest-sonic-toothbrush?utm_content=campaigns_one_column2_title&amp;utm_source=sailthru&amp;utm_medium=email&amp;utm_campaign=bck-11202019emerging&amp;utm_term=#/">Projekt Oclean X Pro na Indiegogo</a> sľubuje smart starostlivosť o zuby.</b>
      </p>
      <p>Oclean X Pro má malý farebný dotykový 0,96-palcový displej, na ktorý poskytuje všetky potrebné informácie o čistení vašich zubov. Zobrazí, či ste zuby vyčistili rovnomerne, teda čistenie sleduje, dá vám návod ako zuby čistiť alebo si na ňom viete nastaviť intenzitu vibrácií. Vďaka sledovaniu čistenia vás vie kefka upozorniť na takzvané slepé zóny, teda miesta, ktoré pri čistení najviac zanedbávate.</p>
      <figure>
        <iframe src="https://www.youtube.com/embed/rwopQgdWZ6o" width="640" height="360" data-service="Youtube" scrolling="no"/>
      </figure>
      <p>Kefka je tiež vybavená funkciou automatického zníženia intenzity pohybu, keď zaznamená, že si zuby čistíte pridlho alebo veľmi intenzívne. Touto funkciou sa má predísť úrazu, krvácaniu a ďalším nepríjemnostiam spojenými s veľmi intenzívnym čistením zubov.</p>
      <figure>
        <img src="https://techbox.dennikn.sk/wp-content/uploads/2019/11/Oclean-x-pro-01.jpg"/>
        <figcaption>
          <cite>ZDROJ | Oclean X Pro</cite>
        </figcaption>
      </figure>
      <p>Štetinky kefky sa hýbu rýchlosťou 42 000 zdvihov za minútu, čo je podľa výrobcu o 13 000 % rýchlejšie než keby ste si zuby čistili ručne. Kefka ponúka štyri čistiace módy a to bielenie, mód pre citlivé zuby, klasické čistenie a masážny mód. Samotné štetinky majú desiatky programov, v ktorých nastavíte ich tuhosť a intenzitu čistenia. Nastaviť sa tiež dá ako dlho budete zuby čistiť, doba trvania rannej zubnej hygieny je od 2 minút, môžete si ju nastaviť podľa potreby a cieľov.</p>
      <figure>
        <img src="https://techbox.dennikn.sk/wp-content/uploads/2019/11/Oclean-x-pro-03.jpg"/>
        <figcaption>
          <cite>ZDROJ | Oclean X Pro</cite>
        </figcaption>
      </figure>
      <p>Čistiaca hlava má vysokú hustotu čistiaich mnohostranných štetín, ktoré sú samozrejme navrhnuté a zrezané tak, aby čo najlepšie čistili zuby a v menej dostuplných miestach.</p>
      <p>Podľa prezentácie na Indiegogo má sonická zubná kefka umelou inteligenciou kontrolovaný tlak, ktorý vytvára na zub počas čistenia. Hlava kefky je bezkotvová a anitbakteriálna, ponúka dlhú rúčku, ktorá má byť komfortná na držanie. V balení sú dva magnetické držiaky. Jeden umožní kefku zavesiť na stenu, druhý je klasický stojan.</p>
      <p>Oba držiaky dokážu 800 mAh batériu kefky nabíjať cez USB. Kontrolka batérie ukáže 100 % po dvoch hodinách nabíjania. Výrobca uvádza, že pri úrovni intenzity 18, čo je štandardnái intenzita, čistení zubov 2-krát z deň po dve minúty, batéria vydrží na jedno nabitie 30 dní. V balení je tiež cestovné puzdro.</p>
      <figure>
        <img src="https://techbox.dennikn.sk/wp-content/uploads/2019/11/Oclean-x-pro-05.jpg"/>
        <figcaption>
          <cite>ZDROJ | Oclean X Pro</cite>
        </figcaption>
      </figure>
      <p>Tajnou zbraňou kefky má byť 6-osí gyroskop, ktorý monituje pohyb kefky a okamžite vás informuje o správnosti vašej techniky čistenia zubov. Kefka dokonca ponúka akýsi hodnotiaci systém, aby ste získali motiváciu nie len zuby čistiť pravidelne, ale aj správne.</p>
      <p>Sledovať pomerne bohaté množstvo informácií o vašej dentálnej hygiene môžete aj pomocou aplikácie. Dotykový farebný displej na kefke pôsobí komfortne, no nie je nad ešte viac komfortný displej smartfónu. Aplikácia vám prezradí informácie o slepých zónach, ponúkne report o čistení zubov alebo personalizovaný plán čistenia (na základe pohlavia, veku, stavu zubov a osobných návykoch), v aplikácii môžete vytvoriť profily pre celú rodinu a nechýba ani sledovanie životnosti kefky. Aplikácia bude dostupná ako pre iOS, tak pre Android, a komunikovať so smartfónom bude cez Bluetooth 4.2.</p>
      <figure>
        <img src="https://techbox.dennikn.sk/wp-content/uploads/2019/11/Oclean-x-pro-04.jpg"/>
        <figcaption>
          <cite>ZDROJ | Oclean X Pro</cite>
        </figcaption>
      </figure>
      <p><a href="https://www.indiegogo.com/projects/oclean-x-pro-world-s-smartest-sonic-toothbrush?utm_content=campaigns_one_column2_title&amp;utm_source=sailthru&amp;utm_medium=email&amp;utm_campaign=bck-11202019emerging&amp;utm_term=#/">Oclean X Pro sonická zubná kefka</a> bude vp onuke v námorníckej modrej, jej rozmery sú 243,5 x 24,4 milimetrov a má váhu okolo 100 gramov. Odolnosť má certifikáciu IPX7 a operačný systém kefky je označovaný ako Oclean OS.</p>
      <footer>
        <b>Zdroj: </b>
        <a href="https://www.indiegogo.com/projects/oclean-x-pro-world-s-smartest-sonic-toothbrush?utm_content=campaigns_one_column2_title&amp;utm_source=sailthru&amp;utm_medium=email&amp;utm_campaign=bck-11202019emerging&amp;utm_term=#/">Indiegogo.com</a>
      </footer>
    </article>
  </body>
</html>