<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/lega-pro-serie-d/lega-pro/2019/11/23-63727592/serie_c_la_pro_vercelli_riacciuffa_il_renate_sul_2-2_blitz_esterno_del_carpi/"/>
    <meta property="og:site_name" content="Tuttosport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Serie C, la Pro Vercelli riacciuffa il Renate sul 2-2. Blitz esterno del Carpi"/>
    <meta property="og:description" content="Nerazzurri avanti 2-0, poi la reazione dei ragazzi di Gilardino. Vano lancia i biancorossi al secondo posto. Nel girone C non si ferma la Reggina, poker al Rende, vince anche la Ternana con la Viterbese. Lecce-Giana Erminio termina 1-1"/>
  </head>
  <body>
    <article>
      <h1>Serie C, la Pro Vercelli riacciuffa il Renate sul 2-2. Blitz esterno del Carpi</h1>
      <h2>Nerazzurri avanti 2-0, poi la reazione dei ragazzi di Gilardino. Vano lancia i biancorossi al secondo posto. Nel girone C non si ferma la Reggina, poker al Rende, vince anche la Ternana con la Viterbese. Lecce-Giana Erminio termina 1-1</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p><b>ROMA</b> - Cominciata la sedicesima giornata di <b>Serie C</b>, che si è aperta con cinque anticipi: due nei gironi A e C, uno nel B.</p>
      <p>
        <a href="https://www.tuttosport.com/calcio/lega-pro-serie-d/">
          <b>TUTTO SULLA SERIE C</b>
        </a>
      </p>
      <h3>Girone A</h3>
      <p>Il <b>Renate</b> secondo in classifica impatta a <b>Vercelli</b> contro la <b>Pro Vercelli</b>: in vantaggio di due gol con la doppietta di Galuppini, i nerazzurri gettano alle ortiche la vittoria concedendo alle bianche casacche di pareggiare con Comi e Masi. Né vinti, né vincitori a <b>Lecco</b>. Con la <b>Giana Erminio</b> termina 1-1: ospiti in vantaggio con Cortesi, poi D'Anna fissa il risultato in parità.</p>
      <p>
        <b>I RISULTATI</b>
      </p>
      <p>Pro Vercelli-Renate 2-2 <br/>Lecco-Giana Erminio 1-1</p>
      <h3>Girone B</h3>
      <p>Blitz esterno del <b>Carpi</b>, con i biancorossi che sbancano 2-1 casa della <b>Virtus</b> <b>Verona</b>: sblocca Jelenic per gli ospiti, pareggia l'autorete di Nobile, poi decide Vano.</p>
      <p>
        <b>I RISULTATI</b>
      </p>
      <p>Virtus Verona-Carpi 1-2</p>
      <h3>Girone C</h3>
      <p>La <b>Reggina</b> non sbaglia un colpo e vince ancora. Perentorio il 4-1 con cui la capolista supera il <b>Rende</b>: in rete Bellomo, il solito Corazza, Sounas e Rivas, per gli ospiti gol della bandiera di Nossa. La <b>Ternana</b> si aggiudica il "derby" del vicinato con la <b>Viterbese</b>. Le <i>Fere </i>vincono 2-1 all'ultimo minuto: vantaggio umbro con Ferrante, pari gialloblù con Volpe, poi Vantaggiato fa esplodere il Liberati all'ultimo secondo.</p>
      <p>
        <b>I RISULTATI</b>
      </p>
      <p>Reggina-Rende 4-1<br/>Terna-Viterbese 2-1</p>
      <related>
        <a href="https://www.tuttosport.com/calcio/lega-pro-serie-d/"/>
        <a href="https://www.tuttosport.com/live/matchcentre/risultati.html?competition=167"/>
        <a href="https://www.tuttosport.com/live/matchcentre/risultati.html?competition=357"/>
        <a href="https://www.tuttosport.com/live/matchcentre/risultati.html?competition=728"/>
        <a href="https://www.tuttosport.com/archivio/calcio/lega-pro-serie-d/lega-pro"/>
        <a href="https://www.tuttosport.com/news/calcio/lega-pro-serie-d/lega-pro/2019/11/21-63619384/serie_c_ufficializzati_i_recuperi_della_15_giornata_ecco_le_date/?related_news"/>
        <a href="https://www.tuttosport.com/news/calcio/primavera/2019/11/21-63612536/primavera_fiorentina_meli_gubbio_daro_il_massimo_per_convincere_torrente_/?related_news"/>
        <a href="https://www.tuttosport.com/news/calcio/lega-pro-serie-d/lega-pro/2019/11/21-63606317/sudtirol_bravo_rinnova_e_ufficiale/?related_news"/>
        <a href="https://www.tuttosport.com/news/calcio/lega-pro-serie-d/lega-pro/2019/11/19-63547080/rieti_curci_torna_a_essere_patron/?related_news"/>
      </related>
    </article>
  </body>
</html>