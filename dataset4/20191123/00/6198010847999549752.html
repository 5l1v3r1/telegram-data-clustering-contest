<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/uomini-e-donne-over-ida-torna-single-perche-e-finita-con-riccardo/"/>
    <meta property="og:site_name" content="LaNostraTv"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Uomini e Donne Over, Ida torna single: perché è finita con Riccardo"/>
    <meta property="og:description" content="Ida e Riccardo del Trono Over di Uomini e Donne si sono lasciati: ecco perchè Oggi c'è stata una nuova registrazione del Trono Over di Uomini e Donne. E"/>
  </head>
  <body>
    <article>
      <h1>Uomini e Donne Over, Ida torna single: perché è finita con Riccardo</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_ida_torna_single.jpg"/>
      </figure>
      <h3>Ida e Riccardo del Trono Over di Uomini e Donne si sono lasciati: ecco perchè</h3>
      <p>Oggi c’è stata una nuova <b>registrazione del Trono Over di Uomini e Donne</b>. E in base alle anticipazioni riportate dal portale <i>IlVicolodelleNews.it</i> le cose tra <b>Riccardo Guarnieri e Ida Platano</b> sono decisamente precipitate. Cos’è successo? Oggi in studio i due si sono nuovamente confrontati. E in questa occasione hanno mostrato di avere davvero diverse divergenze. Oltretutto la donna ha anche confessato di essere dovuta andare dallo psicologo perchè ha capito di non riuscire più a gestire in maniera lucida questa loro storia, soffrendo troppo. I due poi hanno continuato a discutere furiosamente, e in seguito hanno anche lasciato lo studio abbastanza turbati. Ma poco dopo <b>Ida e Riccardo</b>, dopo l’ennesima furiosa litigata nel dietro le quinte, sono rientrati per annunciare di aver deciso di dirsi definitivamente addio perchè hanno capito di non poter continuare in questo modo così distruttivo. Sarà stata davvero scritta la parola fine alla loro storia d’amore? Oppure ci saranno presto altri colpi di scena?</p>
      <h3>Anticipazioni Uomini e Donne Over: Valentina Autiero si scaglia contro Riccardo Guarnieri</h3>
      <p>La storica dama del dating show prodotto e condotto da Maria De Filippi, <b>Valentina Autiero</b>, dopo aver ascoltato attentamente il duro confronto tra <b>Riccardo Guarnieri e Ida Platano</b>, ha deciso di intervenire, non andandoci propriamente leggera. Difatti la donna, come segnalato dalle <b>anticipazioni di Uomini e Donne Over</b> riportate dal blog <i>Il Vicolo</i>, ha attaccato duramente il cavaliere tarantino per essere stato la presunta causa dell’instabilità di Ida Platano, che è stata costretta ad affidarsi a uno psicologo. In pratica Valentina ha dapprima consigliato a <b>Riccardo Guarnieri</b> di seguire l’esempio della sua ormai ex fidanzata, e poco dopo gli ha anche tirato l’orecchio perchè non sarebbe stato capace di dimostrarle niente a parte la famosa lettera in cui si è dichiarato. Ovviamente l’uomo, che giorni fa ha <b><a href="https://www.lanostratv.it/2019/11/uomini-e-donne-oggi-riccardo-guarnieri-insinua-un-dubbio-su-ida/">insinuato un dubbio su Ida</a></b>, asserendo di aver iniziato a pensare che starebbe cercando qualsiasi pretesto per chiudere, ha rispedito al mittente tali accuse, spiegando le sue ragioni. Ma questa sua spiegazione non ha convinto praticamente nessuno.</p>
      <h3>Juan Luis del Trono Over rifiuta il corteggiamento delle nuove dame: è amore vero con Gemma?</h3>
      <p>In quest’ultima <b>registrazione del Trono Over di Uomini e Donne</b>, come riportato dal <i>Vicolo</i>, ampio spazio è stato dedicato anche a <b>Juan Luis Ciano e Gemma Galgani</b>. E oggi lui, dopo il <b><a href="https://www.lanostratv.it/2019/11/trono-over-juan-luis-ciano-innamorato-di-gemma-il-gesto-sorprende/">gesto importante di ieri</a></b> per la dama, ne ha fatto un altro: sono arrivate 5 dame nuove per corteggiarlo, ma dopo averle ascoltate educatamente ha deciso di mandarle a casa perchè interessato a conoscere esclusivamente <b>Gemma Galgani</b>. Un gesto che ha mandato in brodo di giuggiole la dama torinese. Tra <b>Gemma e Juan Luis</b> sarà vero amore?</p>
    </article>
  </body>
</html>