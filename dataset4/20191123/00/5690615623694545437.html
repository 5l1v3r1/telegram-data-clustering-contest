<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837341-ukrayina-importuye-z-bilorusi-2-mlrd-kvt-elektroenergiyi-nastupnogo-roku"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T00:29:00+00:00"/>
    <meta property="og:title" content="Україна імпортує з Білорусі 2 млрд кВт електроенергії наступного року"/>
    <meta property="og:description" content="КИЇВ. 23 листопада. УНН. У 2020 році Україна планує імпортувати з Білорусі 2,1 млрд кВт електроенергії. Про це повідомляє УНН з посиланням на пресслужбу …"/>
  </head>
  <body>
    <article>
      <h1>Україна імпортує з Білорусі 2 млрд кВт електроенергії наступного року</h1>
      <address><time datetime="2019-11-23T00:29:00+00:00">23 Nov 2019, 00:29</time> by <a rel="author">Дар'я Панченко</a></address>
      <p><b>КИЇВ. 23 листопада. УНН.</b> У 2020 році Україна планує імпортувати з Білорусі 2,1 млрд кВт електроенергії. Про це повідомляє <b>УНН</b> з посиланням на пресслужбу Міністерства енергетики та захисту довкілля.</p>
      <p>"Прогнозується, що у 2020 році імпорт електроенергії з Білорусі в Україну дорівнюватиме 2,1 млрд кВт год. Такі дані сформовані відповідно до затвердженого Порядку формування прогнозного балансу електричної енергії ОЕС України на розрахунковий рік", - йдеться у повідомленні.</p>
      <p>Окрім того, обговорили питання будівництва нових електромереж між країнами.</p>
      <p>"У лютому має запрацювати Білоруська АЕС, може бути надлишок електроенергії, у якій ми зацікавлені. Звісно, варто враховувати і визначені об’єми міждержавного перетину в енергетиці", - сказав міністр енергетики та захисту довкілля України Олексій Оржель.</p>
      <p>Вказано, що наступне засідання засіданні Українсько-Білоруської групи із співробітництва в паливно-енергетичній сфері планується у першому півріччі 2020 року у Мінську.</p>
      <p>Нагадаємо, обсяги промвиробництва <a href="https://www.unn.com.ua/uk/news/1837295-obsyagi-promvirobnitstva-v-ukrayini-prodovzhuyut-padati">в Україні продовжують падати.</a></p>
    </article>
  </body>
</html>