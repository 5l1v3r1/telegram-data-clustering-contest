<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/una-storia-da-cantare-con-ruggeri-bianca-guaccero-svela-un-segreto/"/>
    <meta property="og:site_name" content="LaNostraTv"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Una Storia da Cantare con Ruggeri: Bianca Guaccero svela un segreto"/>
    <meta property="og:description" content="Bianca Guaccero torna con Enrico Ruggeri a Una Storia da Cantare e svela un segreto Tornano questa sera, in diretta dall'Auditorium Rai di Napoli, Bianca"/>
  </head>
  <body>
    <article>
      <h1>Una Storia da Cantare con Ruggeri: Bianca Guaccero svela un segreto</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.lanostratv.it/author/marcosantoro/" target="_blank">Marco Santoro</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_bianca_guaccero_una_storia_da_cantare.jpg"/>
      </figure>
      <h3>Bianca Guaccero torna con Enrico Ruggeri a Una Storia da Cantare e svela un segreto</h3>
      <p>Tornano questa sera, in diretta dall’Auditorium Rai di Napoli, <b>Bianca Guaccero ed Enrico Ruggeri</b> con la seconda serata di <b>Una Storia da Cantare</b> nel corso della quale sarà celebrata e raccontata la vita del leggendario cantautore bolognese Lucio Dalla. Ospite a <b>Tv Talk, Bianca Guaccero</b> non ha nascosto una certa emozione tornare nel programma, a distanza di un anno dal suo debutto a Detto Fatto. Nel corso dell’intervista la bravissima showgirl ha svelato un segreto sulla sua conduzione tirando in ballo anche <b>Detto Fatto</b>. Il percorso dell’intrattenimento puro l’ha iniziato l’anno scorso prendendo le redini del programma lasciato da Caterina Balivo e considera il factual show di Rai2 una università, poichè in diretta per nove mesi:</p>
      <blockquote>“Grazie a Detto Fatto riesco ad affrontare Una Storia da Cantare con serenità perchè prima avrei avuto un approccio diverso”.</blockquote>
      <h3>Bianca Guaccero e Ruggeri a Una Storia da Cantare. Enrico: “Programma particolare”</h3>
      <p>Il grande cantautore <b>Enrico Ruggeri</b> ha definito <b>Una Storia da Cantare</b> come un <i>“programma particolare”</i>, con una conduzione strana e questo potrebbe aver spiazzato qualcuno. Ospite a Tv Talk, Ruggeri ha dichiarato che è evidente che per ricordare un cantante lo si può fare in due modi: guardare le teche o mantenerlo vivo. A Una <b>Storia da Cantare</b>, insieme a <b>Bianca Guaccero</b>, si sta cercando di celebrare tre grandi mostri della musica italiana che hanno fatto la storia. La conduttrice di Detto Fatto, però, crede che sia sempre difficile avvicinarsi alla grandezza di questi personaggi anche se la cosa bella è stata, come visto nella prima puntata, che tutti gli ospiti erano emozionati e si sono approcciati con grande umiltà, definita da <b>Bianca Guaccero</b> come <i>“un valore aggiunto che significa rispetto nei loro confronti”.</i> Tanti gli ospiti che calcheranno il palco di <b>Una Storia da Cantare questa sera</b>, tra cui Renzo Arbore e Gigi Proietti, gli Stadio, Patty Pravo, Nina Zilli, Il Volo, Irene Grandi, Ghemon, i Tiromancino, Fabrizio Moro, Francesco Gabbani, Noemi, Serena Rossi, Stefano Fresi e in collegamento Ron e Gigi d’Alessio.</p>
      <h3>Bianca Guaccero ed Enrico Ruggeri: gli ascolti di Una Storia da Cantare saranno confermati?</h3>
      <p>Il viaggio nei nostri ricordi e delle nostre emozioni legate a determinate canzoni continuerà questa sera, sabato 23 novembre, a <b>Una Storia da Cantare</b>. Riusciranno <b>Bianca Guaccero ed Enrico Ruggeri</b> a confermare i numeri di una settimana fa? Gli <b>ascolti di Una Storia da Cantare</b> hanno fatto registrare all’esordio 4.147.000 telespettatori e il 21,1% di share, complice anche la <b><a href="https://www.lanostratv.it/2019/11/ornella-vanoni-gaffe-a-una-storia-da-cantare-non-si-vede-un-cazo/">gaffe di Ornella Vanoni</a></b> in diretta che è spiccata in tendenza su Twitter, tenendo testa a Tu Si Que Vales che sabato scorso ha sfiorato i quasi 5 milioni e mezzo di telespettatori e il 29,5% di share.</p>
    </article>
  </body>
</html>