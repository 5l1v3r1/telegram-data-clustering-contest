<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939286/%D8%A8%D8%B1%D8%AF-%D8%AE%D8%A7%D8%B1%D8%AC-%D8%AE%D8%A7%D9%86%D9%87-%D8%AA%D8%A7%D8%AA%D9%86%D9%87%D8%A7%D9%85-%D8%AF%D8%B1-%D8%A7%D9%88%D9%84%DB%8C%D9%86-%D8%A8%D8%A7%D8%B2%DB%8C-%D8%B3%D8%B1%D9%85%D8%B1%D8%A8%DB%8C%DA%AF%D8%B1%DB%8C-%D9%85%D9%88%D8%B1%DB%8C%D9%86%DB%8C%D9%88"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="برد خارج خانه تاتنهام در اولین بازی سرمربیگری مورینیو"/>
    <meta property="og:description" content="سفیدپوشان لندن در اولین بازی‌شان پس از اخراج مائوریسیو پوچتینو و روی کار آمدن ژوزه مورینیو موفق به کسب یک برد خارج از خانه شدند."/>
  </head>
  <body>
    <article>
      <h1>برد خارج خانه تاتنهام در اولین بازی سرمربیگری مورینیو</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>سفیدپوشان لندن در اولین بازی‌شان پس از اخراج مائوریسیو پوچتینو و روی کار آمدن ژوزه مورینیو موفق به کسب یک برد خارج از خانه شدند.</p>
      <p>به گزارش تابناک ورزشی، در اولین بازی از هفته سیزدهم لیگ برتر انگلیس، امروز (شنبه) تیم فوتبال تاتنهام در اولین بازی‌اش پس از برکناری مائوریسیو پوچتینو و ورود ژوزه مورینیو به عنوان جانشین او، موفق شد میزبان خود وستهام را با نتیجه ۳ بر ۲ شکست دهد.</p>
      <p>در این بازی هئونگ مین سون در دقیقه ۳۶، لوکاس مورا در دقیقه ۴۳ و هری کین در دقیقه ۴۹ گل‌های تاتنهام را به ثمر رساندند. گل نخست وستهام توسط میشاییل آنتونیو در دقیقه ۷۴ به ثبت رسید و آنجلو اوگبونا هم در دقیقه پنجم وقت‌های تلف شده نیمه دوم اختلاف را به یک گل کاهش داد، ضمن اینکه یک گل تیم میزبان در دقیقه ۸۹ توسط VAR مردود اعلام شد.</p>
      <p>با این پیروزی تاتنهام ۱۷ امتیاز شد و به رده ششم جدول صعود کرد. این اولین بازی ژوزه مورینیو از ماه دسامبر سال گذشته بود که از سرمربیگری منچستریونایتد اخراج شد.</p>
      <figure>
        <img src="https://www.tarafdari.com/sites/default/files/contents/user6984/news/ekd4uqmxkaapmsl.jpg"/>
      </figure>
    </article>
  </body>
</html>