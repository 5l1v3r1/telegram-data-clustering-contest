<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techbox.dennikn.sk/najmensim-chromebookom-na-svete-je-castaway/"/>
    <meta property="og:site_name" content="TECHBOX"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Najmenším Chromebookom na svete je castAway"/>
    <meta property="og:description" content="CastAway je púzdro na smartfón, ktoré má druhú obrazovku s výkonným Chromebookom. Novinka sa objavila v crowdfundingovej kampani na Indiegogo | TECHBOX.sk"/>
  </head>
  <body>
    <article>
      <h1>Najmenším Chromebookom na svete je castAway</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Richard Pliešovský</a></address>
      <p>CastAway je v skutočnosti púzdro na smartfón, ktoré má druhú obrazovku s výkonným Chromebookom. Novinka sa objavila v crowdfundingovej kampani na portáli Indiegogo.</p>
      <p>Druhý monitor bol v nedávnej minulosti luxusom, teraz je to už bežná vec. Pridať obrazovku k počítaču je ľahké, ale čo ak chcete ďalší displej pre váš smartfón?</p>
      <figure>
        <img src="https://techbox.dennikn.sk/wp-content/uploads/2019/11/CastAway-4.jpg"/>
        <figcaption>
          <cite>ZDROJ | CastAway</cite>
        </figcaption>
      </figure>
      <p>Púzdro castAway je zaujímavá idea, ktorá pridá k telefónu druhý ultratenký displej. Ďalšia obrazovka je v skutočnosti výkonný Chromebook, ktorý umožní multitasking aj mimo domu alebo práce. Používateľ môže pozerať filmy, surfovať na webe, uskutočňovať videohovor a popri tom si robiť poznámky.</p>
      <figure>
        <img src="https://techbox.dennikn.sk/wp-content/uploads/2019/11/CastAway-1.jpg"/>
        <figcaption>
          <cite>ZDROJ | CastAway</cite>
        </figcaption>
      </figure>
      <p>Puzdro má vstavaný tablet, ktorý pracuje na najnovšej verzii Chrome OS. Ten spolu so smartfónom využíva aplikáciu <i>MultiTask +</i>, ktorá spáruje obe zariadenia a dovolí im komunikovať prostredníctvom šifrovaného Wi-Fi kanála.</p>
      <figure>
        <iframe src="https://www.youtube.com/embed/UNMVRnl7cc4" width="640" height="360" data-service="Youtube" scrolling="no"/>
      </figure>
      <p>CastAway bude k dispozícii v troch veľkostiach.</p>
      <p><i>CastAway one/S</i> s 5,8“ obrazovkou je určený pre zariadenia Apple iPhone: 6, 6S, 7, 8, X, XS, XR, 11 Pro; Samsung Galaxy S7, S8, S9, S10, Note7; Pixel, Pixel XL, Pixel 2, PIxel 3, Pixel 3a a Pixel 4.</p>
      <related>
        <a href="https://techbox.dennikn.sk/lg-vylepsilo-puzdro-s-dvoma-displejmi-a-naplnilo-ho-smartfonom-lg-g8x-thinq/"/>
      </related>
      <p><i>CastAway one/L</i> so 6,3“ obrazovkou je pre zariadenia Apple iPhone: 6 Plus, 6S Plus, 7 Plus, 8 Plus, XS Max, 11 Pro Max; Samsung Galaxy S8+, S9+, S10+, Note8, Note9, Note10; Pixel 2 XL, 3 XL, 3a XL, 4 XL; OnePlus 6 a 6T.</p>
      <p><i>CastAway one/XL</i> so 6,9“ obrazovkou je pre Samsung Galaxy Note10+, OnePlus 7 Pro a 7T.</p>
      <p>Ak ste tu svoj smartfón nenašli, môžete napísať výrobcovi a zistiť, či podporuje aj vaše zariadenie. Zoznam podporovaných telefónov sa má priebežne aktualizovať.</p>
      <figure>
        <img src="https://techbox.dennikn.sk/wp-content/uploads/2019/11/CastAway-5.jpg"/>
        <figcaption>Používateľ si môže objednať aj Stylus EMR.<cite>ZDROJ | CastAway</cite></figcaption>
      </figure>
      <p>CastAway je kompatibilný s OS Android a iOS. Používa duálny 1,5 GHz procesor ARM Cortex-A72 so 4 GB RAM a 32 GB internou eMMC pamäťou. Grafické výpočty má na starosti GPU Mali-T864, konektivitu zabezpečuje Wi-Fi 5 a Bluetooth 4.1.</p>
      <p>Nechýba dvojica fotoaparátov (predný s 2 Mpx a zadný s 5 Mpx rozlíšením), stereo reproduktory, slot na microSD kartu a 3,5 mm audio konektor. Zariadenie sa nabíja cez USB-C 3.1 Gen1. Vstavaná li-polymérová batéria má kapacitu 35 Wh.</p>
      <figure>
        <img src="https://techbox.dennikn.sk/wp-content/uploads/2019/11/CastAway-6.jpg"/>
        <figcaption>
          <cite>ZDROJ | CastAway</cite>
        </figcaption>
      </figure>
      <p>Cena púzdra začína pre prvých zákazníkov na 117 eur (model S) s predpokladanou dobou dodania v máji na budúci rok. Dokovacia stanica pre castAway výjde na 71 eur.</p>
      <figure>
        <img src="https://techbox.dennikn.sk/wp-content/uploads/2019/11/CastAway-7.png"/>
        <figcaption>Dokovacia stanica bude k dispozícii v júni 2020.<cite>ZDROJ | CastAway</cite></figcaption>
      </figure>
      <p>
        <b>Čo poviete na takýto doplnok pre váš smartfón? Ide o šikovnú alternatívu k skladacím smartfónom, ktoré sú v súčasnosti poruchové a hlavne poriadne drahé. Zrejme nie som jediný, ktorého by potešil takýto vianočný darček.</b>
      </p>
      <footer>
        <b>Zdroj: </b>
        <a href="https://www.indiegogo.com/projects/a-second-screen-for-your-smartphone?utm_content=campaigns_one_column9_title&amp;utm_source=sailthru&amp;utm_medium=email&amp;utm_campaign=bck-11202019emerging&amp;utm_term=#/">Indiegogo</a>
      </footer>
    </article>
  </body>
</html>