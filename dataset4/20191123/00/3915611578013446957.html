<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svethardware.cz/na-internetu-se-nasla-volne-pristupna-databaze-1-2-mld-uctu/50696"/>
    <meta property="og:site_name" content="Svethardware.cz"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Na internetu se našla volně přístupná databáze 1,2 mld. účtů"/>
    <meta property="og:description" content="Další prohledávání internetu bezpečnostními výzkumníky ukázalo, že se tu volně povalovala databáze čítající více než 1,2 miliardy záznamů. Tentokrát k sobě vázala jména, telefonní čísla i účty na sociálních sítích."/>
  </head>
  <body>
    <article>
      <h1>Na internetu se našla volně přístupná databáze 1,2 mld. účtů</h1>
      <h2>Další prohledávání internetu bezpečnostními výzkumníky ukázalo, že se tu volně povalovala databáze čítající více než 1,2 miliardy záznamů. Tentokrát k sobě vázala jména, telefonní čísla i účty na sociálních sítích.</h2>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.svethardware.cz/milan-surkala/autor/" target="_blank">Milan Šurkala</a></address>
      <p>Nezabezpečené databáze s citlivými údaji se na internetu povalují až nepříjemně často. Na jednu z dalších upozornila společnost Night Lion Security a její CEO Vinny Troia. Ta se bez jakéhokoli zabezpečení volbě povalovala na Google Cloud a obsahovala stěží uvěřitelný počet <b>1,2 miliardy záznamů</b>. I když neobsahovala hesla, a to ani v zahashované podobě, byly zde jiné citlivé údaje zneužitelné především pro nejrůznější dezinformační nebo cílené marketingované kampaně.<br/> </p>
      <figure>
        <img src="https://www.svethardware.cz/na-internetu-se-nasla-volne-pristupna-databaze-1-2-mld-uctu/50696/img/people-data-labs-logo.jpg"/>
      </figure>
      <p> <br/>Vedle jmen a e-mailů tu totiž byla i telefonní čísla a údaje o přidružených účtech na sociálních sítích Facebook, Twitter, LinkedIn a Github. Velká většina těchto dat pocházela od společnosti People Data Labs, která agregovaná data prodává dalším zájemcům v rozsahu, který sami požadují. Vypadá to však, že někdo vzal nejen data z této služby, ale agregoval je i s daty z jiných zdrojů, čímž se databáze o něco zvětšila. Podle Night Lion Security tato databáze obsahuje data zhruba 70 % tzv. "decision makers" (lidí, kteří rozhodují např. o nákupu ve firmách, rodině,...) z USA, Velké Británie a Kanady.<br/> </p>
      <footer>Zdroj: <a href="https://www.techradar.com/news/google-cloud-server-left-a-billion-peoples-data-unsecured">techradar.com</a>, <a href="https://www.bloomberg.com/news/articles/2019-11-22/a-billion-people-s-data-left-unprotected-on-google-cloud-server">bloomberg.com</a></footer>
    </article>
  </body>
</html>