<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/bestepeye-giden-chpli-iddiasi-rahmi-turan-o-isim-muharrem-ince-1392272"/>
    <meta property="og:site_name" content="Karar.com"/>
    <meta property="article:published_time" content="2019-11-23T00:30:00+00:00"/>
    <meta property="og:title" content="Beştepe'ye giden CHP'li iddiası! Rahmi Turan: O isim Muharrem İnce"/>
    <meta property="og:description" content="Sözcü Gazetesi’nin iddiasına göre gazeteci Rahmi Turan Beştepe’de Cumhurbaşkanı Erdoğan’la görüşen ismi açıkladı. Turan, Sözcü Gazetesi’ne yaptığı açıklamada, “Kaynağımın bana söylediğine göre, Beştepe’de Erdoğan'la görüşen CHP'li isim Muharrem İnce'ymiş” dedi. Muharrem İnce ise"/>
  </head>
  <body>
    <article>
      <h1>Beştepe'ye giden CHP'li iddiası! Rahmi Turan: O isim Muharrem İnce</h1>
      <address>
        <time datetime="2019-11-23T00:30:00+00:00">23 Nov 2019, 00:30</time>
      </address>
      <p>
        <b>Sözcü Gazetesi’nin iddiasına göre gazeteci Rahmi Turan Beştepe’de Cumhurbaşkanı Erdoğan’la görüşen ismi açıkladı. Turan, Sözcü Gazetesi’ne yaptığı açıklamada, “Kaynağımın bana söylediğine göre, Beştepe’de Erdoğan'la görüşen CHP'li isim Muharrem İnce'ymiş” dedi. Muharrem İnce ise "Eğer ben Saray’a çıkmışsam Taksim meydanında harakiri yaparım, peki 80 yaşındaki gazeteci Rahmi Turan yapar mi?" yanıtını verdi.</b>
      </p>
      <p>Rahmi Turan'ın CHP'den bir ismin Cumhurbaşkanı Recep Tayyip Erdoğan'la Beştepe'de görüştüğü iddiasında yeni bir gelişme yaşandı. Turan, "Erdoğan'la görüşen o isim Muharrem İnce" deid.</p>
      <p>Deniz Bayramoğlu’nun moderatörlüğünü yaptığı Gündem Özel programının konuklarından Barış Yarkadaş, Muharrem İnce’nin  Sözcü’nün iddiası sonrası CNN TÜRK ekranlarına gönderdiği özel mesajı iletti.</p>
      <figure>
        <img src="https://static.karar.com/img/article_detail/19-11/23/c-1574320899-1574461837.jpg"/>
      </figure>
      <p>Sözcü yazarı Rahmi Turan</p>
      <p>
        <b>'O KİŞİ MUHARREM İNCE'</b>
      </p>
      <p>“Uzun bir süredir tedavim nedeniyle Londra'dayım. Yani ortadan kaybolduğum falan yok. Son 2 gündür tedavimin yoğunluğu nedeniyle Türkiye'de olan bitenle çok ilgilenemedim. Cumhurbaşkanı Erdoğan'ın sözlerini de şimdi sizden öğrendim… O zaman Saray'a yakın kaynağımın bana söylediği ismi sizin aracılığınızla açıklamak istiyorum.</p>
      <p>Kaynağımın bana söylediğine göre, Saray'da Erdoğan'la görüşen CHP'li isim Muharrem İnce'ymiş. Hatta kaynağım İnce'nin hangi araçla geldiğini, saat kaçta Saray'a girdiğini, kaçta çıktığını dakika dakika söyledi. Ben de gazetecilik refleksiyle aldığım bu önemli bilgiyi köşemde isim vermeden yazdım. Gelinen durum, bu ismi açıklamamı şart koştu. Ama önemli bir şeyi belirtmek istiyorum. Bu görüşme ve isimler, kaynağımın iddiası. Ben de bu önemli iddiayı Türkiye gündemine taşıdım. Bakalım taraflar şimdi ne diyecek…'</p>
      <p>
        <b>RAHMİ TURAN: KAYNAĞIMI AÇIKLAMAK ZORUNDA DEĞİLİM</b>
      </p>
      <p>Rahmi Turan CNN Türk canlı yayına telefonla bağlandı: “Bir gazeteci kaynağını açıklar mı? Kaynağımı açıklamak zorunda değilim. Ben açıklamam gerekeni açıkladım. Araştırılsın, bulunsun. Bu saatten sonrasına ben karışmıyorum.”</p>
      <figure>
        <iframe src="https://www.youtube.com/embed/LUwQwuH9vPM" width="685" height="384" data-service="Youtube" scrolling="no"/>
      </figure>
      <p>
        <b>CHP'DEN İLK TEPKİ MUHARREM İNCE'DEN</b>
      </p>
      <p>Rahmi Turan'ın, CHP'den bir ismin Cumhurbaşkanı Erdoğan'la Beştepe'de görüştüğü iddiasına ilk tepkiyi CHP'li Muharrem İnce vermişti.</p>
      <p>Nedim Şener, Rahmi Turan'ın açıklaması sonrası Muahrrem ile görüştüğünü ve kendisine şunu söylediğini aktardı: Eğer ben Saray’a çıkmışsam Taksim meydanında harakiri yaparım, peki 80 yaşındaki gazeteci Rahmi Turan yapar mi?</p>
      <p>
        <b>ERDOĞAN: BURADAN MEYDAN OKUYORUM</b>
      </p>
      <p>Erdoğan de bugün İzmir’de yaptığı açıklamada Kılıçdaroğlu'na rest çekerek “Bir CHP'li benim makamıma gelmiş. Genel Başkan olabilirim diye benimle müzakere etmiş. Çok açık net kameralar karşımızda. Böyle bir şey olduysa ben cumhurbaşkanlığımı ortaya koyuyorum, Bay Kemal de CHP'nin başından ayrılacak mı? O da kendisinin ortaya koysun. Buradan meydan okuyorum” karşılığını vermişti.</p>
      <p>
        <b>KILIÇDAROĞLU: ERDOĞAN PARTİYİ BÖLMEYE ÇALIŞIYOR</b>
      </p>
      <p>Sözcü Yazarı Rahmi Turan’ın iddiasıyla ilgili CHP lideri Kılıçdaroğlu, "Doğrudur inanırım" diyerek Cumhurbaşkanı Erdoğan’ı partiyi bölmeye çalışmakla suçlamıştı.</p>
      <related>
        <a href="https://www.karar.com/guncel-haberler/muharrem-incede-bestepe-iddiasina-yanit-genel-merkezdeki-bir-cetenin-isi-1392277"/>
      </related>
      <related>
        <a href="https://www.karar.com/guncel-haberler/kilicdaroglu-erdoganla-gorustugu-iddia-edilen-chpli-hakkinda-konustu-isim-vermek-istemiyorum-1390138"/>
      </related>
      <related>
        <a href="https://www.karar.com/guncel-haberler/rahmi-turan-gizemli-chpliyle-ilgili-iddiasina-surdurdu-kaynagim-endiselendi-ben-de-ona-soz-verdim-1390179"/>
      </related>
      <related>
        <a href="https://www.karar.com/guncel-haberler/ortak-akil-1390748"/>
      </related>
    </article>
  </body>
</html>