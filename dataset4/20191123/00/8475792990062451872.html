<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/orebro/tre-man-haktade-for-hundratals-bedragerier"/>
    <meta property="og:site_name" content="SVT Nyheter"/>
    <meta property="article:published_time" content="2019-11-23T00:10:28+00:00"/>
    <meta property="og:title" content="Tre män häktade för hundratals bedrägerier"/>
    <meta property="og:description" content="Tre män har häktats misstänkta för 199 grova bedrägerier och 242 försök till grova bedrägerier, rapporterar lokala medier i Örebro län."/>
  </head>
  <body>
    <article>
      <h1>Tre män häktade för hundratals bedrägerier</h1>
      <address><time datetime="2019-11-23T00:10:28+00:00">23 Nov 2019, 00:10</time> by <a rel="author">TT</a></address>
      <p>
        <b>Tre män har häktats misstänkta för 199 grova bedrägerier och 242 försök till grova bedrägerier, rapporterar lokala medier i Örebro län.</b>
      </p>
      <p>Männen, som är i åldrarna 26, 27 och 30, misstänks för att ha ringt upp äldre och lurat dem att logga in på internetbanken och lämna ifrån sig sina bankuppgifter, för att i sin tur komma åt de äldres pengar.</p>
      <p>Bedrägerierna har skett i Örebro och Linköping under 2019. Sammanlagt har 400 personer drabbats, rapporterar <a href="https://sverigesradio.se/sida/artikel.aspx?programid=159&amp;artikel=7350164">P4 Örebro</a>.</p>
      <p>-Vi är i ett initialt skede av den här utredningen. Nu genomför vi ett omfattande kartläggningsarbete som kommer att pågå under den närmaste tiden. Det handlar om ett klassiskt polisiärt utredningsarbete, säger Börjesson till <a href="https://www.na.se/logga-in/polisen-har-gatt-upp-i-stabslage-minst-200-grova-bedragerier-mot-aldre-upptackta-sarskild-handelse-for-att-komma-at-problemen">Nerikes Allehanda</a>.</p>
      <related>
        <h4>Relaterat</h4>
        <a href="https://www.svt.se/nyheter/lokalt/vastmanland/sex-personer-atalas-misstankta-for-en-serie-aldringsbrott-huvudman-fran-vasteras"/>
      </related>
    </article>
  </body>
</html>