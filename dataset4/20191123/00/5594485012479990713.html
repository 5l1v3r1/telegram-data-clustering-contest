<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/davat-pilentsa-na-indoneziyskite-detsa-vmesto-tableti-i-smartfoni_news710891.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-23T00:25:00+00:00"/>
    <meta property="og:title" content="Дават пиленца на индонезийските деца вместо таблети и смартфони"/>
    <meta property="og:description" content="Прави се, за да ги откъснат от екраните на мобилните им устройства"/>
  </head>
  <body>
    <article>
      <h1>Дават пиленца на индонезийските деца вместо таблети и смартфони</h1>
      <h2>Прави се, за да ги откъснат от екраните на мобилните им устройства</h2>
      <address>
        <time datetime="2019-11-23T00:25:00+00:00">23 Nov 2019, 00:25</time>
      </address>
      <p>https://blitz.bg/svyat/davat-pilentsa-na-indoneziyskite-detsa-vmesto-tableti-i-smartfoni_news710891.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574461484-bttt.jpg"/>
      </figure>
      <p><b>Кметът на индонезийския град Бандунг, столица на провинция Западна Ява, стартира кампания по раздаване на пиленца на местните деца, за да ги откъснат от екраните на мобилните им устройства, пише ДПА.</b><br/><br/>В рамките на необичайна инициатива бяха раздадени 2000 пиленца на ученици от основни и средни училища. Малките крехки пернати бяха поставени в клетки, носещи надпис "Погрижи се за мен!".<br/><br/>Пухкавите животинки не само ще откъснат малчуганите от екраните, според замисъла на градската управа. Децата ще трябва да ги хранят преди и след училище, което ще има дисциплиниращ ефект върху тях. От друга страна пиленцата ще стимулират естествената любов на индонезийчетата към животните, след като им бъдат поверени.<br/><br/>Изследване от 2019 година установи, че индонезийците прекарват средно по три часа дневно<br/>в интернет. А около 10 процента от анкетираните посвещавали над 10 часа дневно на мрежата.</p>
    </article>
  </body>
</html>