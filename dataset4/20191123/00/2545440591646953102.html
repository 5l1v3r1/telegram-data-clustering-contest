<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/sudan-hukumeti-besir-rejimiyle-baglantili-24-kurulusun-mal-varligini-dondurdu/1653291"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Sudan hükümeti Beşir rejimiyle bağlantılı 24 kuruluşun mal varlığını dondurdu"/>
    <meta property="og:description" content="Sudan'da hükümet, eski Cumhurbaşkanı Ömer el-Beşir'le bağlantılı 24 kuruluşun yurt içi ve dışındaki mal varlıklarının dondurulması kararını verdi."/>
  </head>
  <body>
    <article>
      <h1>Sudan hükümeti Beşir rejimiyle bağlantılı 24 kuruluşun mal varlığını dondurdu</h1>
      <h2>Sudan'da hükümet, eski Cumhurbaşkanı Ömer el-Beşir'le bağlantılı 24 kuruluşun yurt içi ve dışındaki mal varlıklarının dondurulması kararını verdi.</h2>
      <address><time datetime="2019-11-23T00:00:00+00:00">23 Nov 2019</time> by <a rel="author">Ömer Erdem  </a></address>
      <h4>Hartum</h4>
      <p><b>Sudan</b>'da hükümete bağlı Sudan İnsani Yardım Komisyonundan yapılan yazılı açıklamayla cuma günü yayımlanan kararnamenin gereğinin yapılması istendi.</p>
      <p>Kararname ile hükümete ait olanların yanı sıra bağımsız Sanad İnsani Yardım Kuruluşu, Ulusal Gençlik Birliği, Kadın Birliği, Sudanlı Öğrenciler Birliği, Hasan Ahmed el-Beşir Yardım Derneği, Salikin Derneği, Salah Wanasi Kanser Araştırmaları Merkezi gibi 24 kuruluşun <b>mal varlıklarının dondurulması</b> kararlaştırıldı.</p>
      <p>Sudan'da 21 Ağustos'ta, 39 ay sürecek asker sivil ortak geçici yönetimi başlamıştı.</p>
      <p>Ülkede 19 Aralık 2018'de hayat pahalılığı nedeniyle başlayan gösterilerin rejim karşıtlığına dönüşmesi üzerine, ordunun 11 Nisan'daki müdahalesiyle 30 yıllık Ömer el-Beşir dönemi sona ermişti.</p>
      <related>
        <a href="https://www.aa.com.tr/tr/dunya/sudan-hukumeti-besir-rejimiyle-baglantili-24-kurulusun-mal-varligini-dondurdu/1653291"/>
        <a href="https://www.aa.com.tr/tr/dunya/genclere-cevre-bilinci-asilamak-icin-evinin-bahcesini-yagmur-ormanina-cevirdi/1651619"/>
        <a href="https://www.aa.com.tr/tr/dunya/sudanda-mahkeme-besir-hakkindaki-kararini-14-aralikta-aciklayacak/1647641"/>
        <a href="https://www.aa.com.tr/tr/dunya/turkiyenin-sudana-yardimi-devam-ediyor/1646704"/>
        <a href="https://www.aa.com.tr/tr/dunya/sudanin-dogusunda-vazgecilmez-bir-kahve-tutkusu-cebene-/1639178"/>
      </related>
    </article>
  </body>
</html>