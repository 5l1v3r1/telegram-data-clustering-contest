<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alon.hu/gazdasag/2019/11/a-hellopay-200-millio-forint-versenyhivatali-birsagot-kapott"/>
    <meta property="og:site_name" content="ALON"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Jogsértő az elvárt 10 százalékos borravaló"/>
    <meta property="og:description" content="A cég, amelyik alkalmazta 200 millió bírságot kapott"/>
  </head>
  <body>
    <article>
      <h1>Jogsértő az elvárt 10 százalékos borravaló</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>
        <b>A cég, amelyik alkalmazta 200 millió bírságot kapott</b>
      </p>
      <p><b>A Gazdasági Versenyhivatal (GVH) 200 millió forintra bírságolta a főleg fesztiválokon, vásárokon és vendéglátóhelyeken elérhető, készpénzmentes fizetési szolgáltatót, a HelloPay Zrt.-t, mivel jogsértőnek találta, hogy a társaság a termináljain alapbeállításként alkalmazta a 10 százalékos borravalót.</b> A GVH közleménye</p>
      <h3>megengedhetetlen pszichés nyomásnak nevezi, hogy a 10 százalék mindig hozzáadódik a fizetendő összeghez, ha a vásárló azt nem módosítja.</h3>
      <p>Az indoklás szerint a fogyasztói döntés korlátozása az elvárásként megjelenő borravaló, hiszen annak fizetéséről ilyenkor a gép dönt. A zaj, a tömeg, az időnyomás és a kommunikációs nehézségek miatt mindez a fesztiválokon és a vendéglátóhelyeken kiváltképp igaz - tették hozzá.</p>
      <p>A bírság mértékét növelte, hogy a szolgáltatás újszerű, a gyakorlat pedig széles fogyasztói kört érinthetett éveken keresztül. Enyhítő körülményként értékelték ugyanakkor, hogy a HelloPay Zrt. intézkedett a kifogásolt gyakorlat módosításáról, és tájékoztatásokat tett közzé a termináljai működéséről. Utóbbiak hatékonysága ugyanakkor nem ismeretes - olvasható a közleményben.</p>
    </article>
  </body>
</html>