<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699628/170-%D9%87%D8%B2%D8%A7%D8%B1-%D9%88%D8%A7%D8%AD%D8%AF-%D9%85%D8%B3%DA%A9%D9%88%D9%86%DB%8C-%D8%A8%D8%B1%D8%A7%DB%8C-%D9%81%D8%B1%D9%87%D9%86%DA%AF%DB%8C%D8%A7%D9%86-%D8%B3%D8%A7%D8%AE%D8%AA%D9%87-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="170 هزار واحد مسکونی برای فرهنگیان ساخته می‌شود"/>
    <meta property="og:description" content="معاون برنامه‌ریزی و توسعه منابع وزیر آموزش و پرورش، گفت: با امضای تفاهم‌نامه همکاری در حوزه مسکن بین وزارت راه و شهرسازی و آموزش و پروش ۱۷۰ هزار واحد مسکونی در سراسر کشور برای فرهنگیان ساخته می‌شود."/>
  </head>
  <body>
    <article>
      <h1>170 هزار واحد مسکونی برای فرهنگیان ساخته می‌شود</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">عصر ايران</a></address>
      <p>معاون برنامه‌ریزی و توسعه منابع وزیر آموزش و پرورش، گفت: با امضای تفاهم‌نامه همکاری در حوزه مسکن بین وزارت راه و شهرسازی و آموزش و پروش ۱۷۰ هزار واحد مسکونی در سراسر کشور برای فرهنگیان ساخته می‌شود.</p>
      <p>«علی اللهیار ترکمن» ‌امروز (شنبه) در حاشیه مراسم امضای تفاهم‌نامه همکاری در حوزه مسکن بین وزارت راه و شهرسازی و وزارت آموزش و پرورش که در ساختمان «دادمان» وزارت راه برگزار شد، افزود:‌ ۱۵۰ هزار واحد مسکونی شهری و ۲۰ هزار واحد مسکونی روستایی ذیل این تفاهم‌نامه برای فرهنگیان فاقد مسکن ساخته می‌شود.</p>
      <p>وی توضیح داد که این تفاهم‌نامه در راستای قانون تامین مسکن فرهنگیان انجام می‌شود که بر اساس آن در سراسر کشور برای فرهنگیان خانه ساخته خواهد شد.</p>
      <p>اللهیار ترکمن گفت:‌ از امروز کارگروهی مشترک بین وزارت راه و شهرسازی و آموزش و پرورش تشکیل خواهد شد که بر روند اجرای این تفاهم نامه نظارت خواهد داشت.</p>
      <p>وی بیان داشت:‌ این تفاهم‌نامه در سه سال اجرایی خواهد شد و تا سال ۱۴۰۱ همه هزار و ۷۰۰ واحد مسکونی برای فرهنگیان ساخته می‌شود.</p>
      <p>این مقام مسئول اضافه کرد: طرح یاد شده برای همه کارکنان وزارت آموزش و پرورش اجرایی می شود.</p>
    </article>
  </body>
</html>