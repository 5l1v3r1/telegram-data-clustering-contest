<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699667/%D8%AC%D8%A7%D8%B0%D8%A8%D9%87%E2%80%8C%D9%87%D8%A7%DB%8C-%D8%A7%D9%88%D8%B2%D8%A7%DA%A9%D8%A7-%D8%AF%D9%88%D9%85%DB%8C%D9%86-%D8%B4%D9%87%D8%B1-%D8%A8%D8%B2%D8%B1%DA%AF-%DA%98%D8%A7%D9%BE%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="جاذبه‌های اوزاکا؛ دومین شهر بزرگ ژاپن"/>
    <meta property="og:description" content="مردم در مراکز کازپلی در لباس شخصیت‌های فانتزی محبوب‌شان، با هم خوش و بش می‌کنند و عکس یادگاری می‌گیرند. بودن در این فضا احساس جالب و متفاوتی هم به شما می‌دهد."/>
  </head>
  <body>
    <article>
      <h1>جاذبه‌های اوزاکا؛ دومین شهر بزرگ ژاپن</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">عصر ايران</a></address>
      <p>
        <b>مردم در مراکز کازپلی در لباس شخصیت‌های فانتزی محبوب‌شان، با هم خوش و بش می‌کنند و عکس یادگاری می‌گیرند. بودن در این فضا احساس جالب و متفاوتی هم به شما می‌دهد.</b>
      </p>
      <figure>
        <img src="https://cdn.asriran.com/files/fa/news/1398/9/2/1039645_236.jpg"/>
      </figure>
      <p>کاپیتان هیرومی راهنمای سفر به ژاپن شرح می‌دهد که کشتی‌اش تمام روزهای سال در حرکت است،‌ و هر مسیر رفت و برگشتش بین ۱ تا ۲ ساعت طول می‌کشد.</p>
      <p>به گزارش یورونیوز، او می‌گوید: «اوزاکا چهر‌ه‌ها و مناظر متفاوتی دارد. وقتی از روی رودخانه این شهر را تماشا کنید می‌توانید سیمای کلّی آن را ببینید. تمامی محله‌های شهر از این نقطه به خوبی دیده می‌شود.»</p>
      <p>اوزاکا دومین شهر بزرگ ژاپن، تلفیق کاملی است از سنت و نوآوری که در سفر به ژاپن نباید تماشای آن را از دست داد. مسیرهای گردشگری زیادی در شهر هست، اما بهترینش مسیری است که در آن می‌توانید معماری مُدرن اوزاکا و پل‌های آن را ببینید و همچنین محله‌های پر جنب و جوش شهر نظیر دوتومبوری را نیز تماشا کنید.</p>
      <p>ما در دو نقطهٔ کاملا متفاوت توقفی داریم تا شاهد جادوی این شهر پُرهیاهو باشیم. نخستین ایستگاه ما محلهٔ «نیپون‌باشی» است، جایی برای مشتاقان پویانمایی، بازی‌های ویدئویی، مانگا و کازپِلِی. کازپلی یا «شمایل‌پوشی» عبارت است از ظاهر شدن در لباس و شمایل شخصیت‌های فیلم، پویانمایی، یا داستان مصور.</p>
      <p>مردم در مراکز کازپلی در لباس شخصیت‌های فانتزی محبوب‌شان، با هم خوش و بش می‌کنند و عکس یادگاری می‌گیرند. بودن در این فضا احساس جالب و متفاوتی هم به شما می‌دهد.</p>
      <p>و در آخر هم برای جمع‌بندی راهی تراس آسمان‌خراش اومدا می‌شویم،‌ جایی که منظرهٔ خیره‌کننده‌ای از این شهر زیبا را زیر پایمان می‌بیینیم.</p>
      <figure>
        <img src="https://cdn.asriran.com/files/fa/news/1398/9/2/1039646_725.jpg"/>
      </figure>
    </article>
  </body>
</html>