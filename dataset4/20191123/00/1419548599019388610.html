<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/m67v2p"/>
    <meta property="og:site_name" content="News7 Tamil"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="ஒரே ஆண்டில் 5 மாவட்டங்களை உருவாக்கி தமிழக அரசு சாதனை படைத்துள்ளது: ஆர்.பி.உதயகுமார்"/>
    <meta property="og:description" content="ஒரே ஆண்டில் 5 மாவட்டங்களை உருவாக்கி தமிழக அரசு சாதனை படைத்துள்ளது: ஆர்.பி.உதயகுமார்"/>
  </head>
  <body>
    <article>
      <h1>ஒரே ஆண்டில் 5 மாவட்டங்களை உருவாக்கி தமிழக அரசு சாதனை படைத்துள்ளது: ஆர்.பி.உதயகுமார்</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">niruban</a></address>
      <p>
        <b>மக்களுக்கான அடிப்படை வசதிகள் விரைந்து கிடைக்கும் வகையில் புதியதாக 5 மாவட்டங்கள் உருவாக்கப்பட்டிருப்பதாக வருவாய் துறை அமைச்சர் ஆர்.பி.உதயகுமார் தெரிவித்துள்ளார்.</b>
      </p>
      <p>வேலூர் மாவட்டத்தை மூன்றாக பிரித்து தமிழக முதலமைச்சர் உத்தரவிட்டிருந்தார். அதனடிப்படையில் வரும் 28ஆம் தேதி தமிழக முதலமைச்சர் ராணிப்பேட்டையில் ராணிப்பேட்டை புதிய மாவட்டத்தை துவக்கி வைக்க உள்ளார். அதனையொட்டி இன்று வருவாய்த் துறை அமைச்சர் ஆர் பி உதயகுமார் பத்திரப்பதிவு மற்றும் வணிகத்துறை அமைச்சர் கே சி வீரமணி மற்றும் வருவாய் துறை ஆணையர் டாக்டர் ராதாகிருஷ்ணன், உள்பட அரசு உயரதிகாரிகள் ராணிப்பேட்டையில் அமைய உள்ள மாவட்ட ஆட்சியர் அலுவலகம் மற்றும் அரசுத்துறை அலுவலர்கள் அமைய உள்ள இடத்தை பார்வையிட்டனர். அதன் பின்னர் தமிழக முதலமைச்சர் கலந்து கொள்ளும் விழாவுக்கான ஏற்பாடுகளையும் விழா அமைய உள்ள இடத்தினையும் பார்வையிட்டனர். பின்னர் அரசு அதிகாரிகளுடன் அமைச்சர்கள் ஆலோசனை நடத்தினர். பின்னர் செய்தியாளர்களிடம் பேசிய அமைச்சர் உதயகுமார் , தமிழகத்தில் ஒரே ஆண்டில் 5 மாவட்டம் 5 கோட்டம் 5 வட்டங்களையும் உருவாக்கி தமிழக அரசு சாதனை படைத்துள்ளது.</p>
      <p>தென்காசி மாவட்டம் நேற்று உருவாக்கப்பட்டது அந்த மாவட்டத்தில் 100 கோடி மதிப்பில் 5000 பயனாளிகளுக்கு நலத்திட்ட உதவிகள் வழங்கப்பட்டன, வரும் 26ம் தேதி கள்ளக்குறிச்சியில் புதிதாக மாவட்டத்தை தமிழக முதலமைச்சர் அறிவிக்க உள்ளார் அதனைத் தொடர்ந்து திருப்பத்தூர் ராணிப்பேட்டை ஆகிய புதிய மாவட்டங்களின் தமிழக முதலமைச்சர் துவக்கி வைக்க உள்ளார். முதலமைச்சர் கலந்து கொள்ள உள்ள இந்த விழாவில் நலத்திட்ட உதவிகள் வழங்கும் அவர் புதிய திட்டங்களை துவக்கி வைக்க உள்ளார் என்று அமைச்சர் கூறினார்.</p>
    </article>
  </body>
</html>