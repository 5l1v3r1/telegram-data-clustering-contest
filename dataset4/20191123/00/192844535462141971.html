<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/auto/73037/"/>
    <meta property="og:site_name" content="Sanook"/>
    <meta property="article:published_time" content="2019-11-23T00:07:00+00:00"/>
    <meta property="og:title" content="สิ้นสุดการรอคอย! Tesla Cybertruck กระบะไฟฟ้า 100% เผยโฉมแล้ว"/>
    <meta property="og:description" content="หลังจากได้แต่ฟังข่าวคราวความเคลื่อนไหวตั้งแต่เริ่มประกาศว่าจะสร้างแน่ๆ จนกระทั่งล่าสุดถึงขั้นตอนสุดท้ายก่อนเผยโฉมคันจริง ล่าสุด อีลอน มัสก์ ก็เปิดตัวรถกระบะไฟฟ้ารุ่นแรกของ Tesla ในชื่อว่า Tesla Cybertruck อย่างเป็นทางการเสียที"/>
  </head>
  <body>
    <article>
      <h1>สิ้นสุดการรอคอย! Tesla Cybertruck กระบะไฟฟ้า 100% เผยโฉมแล้ว</h1>
      <address><time datetime="2019-11-23T00:07:00+00:00">23 Nov 2019, 00:07</time> by <a rel="author">Chanon B.</a></address>
      <p>
        <b>หลังจากได้แต่ฟังข่าวคราวความเคลื่อนไหวตั้งแต่เริ่มประกาศว่าจะสร้างแน่ๆ จนกระทั่งล่าสุดถึงขั้นตอนสุดท้ายก่อนเผยโฉมคันจริง ล่าสุด อีลอน มัสก์ ก็เปิดตัวรถกระบะไฟฟ้ารุ่นแรกของ Tesla ในชื่อว่า Tesla Cybertruck อย่างเป็นทางการเสียที</b>
      </p>
      <p>ภายใต้คอนเซ็ปต์ที่บอกว่า ใช้งานได้ยอดเยี่ยมกว่ารถกระบะ แถมยังทรงประสิทธิภาพยิ่งกว่ารถสปอร์ต ทำให้รถกระบะไฟฟ้า <b>Tesla Cybertruck</b> ได้รับการจับตามองอย่างทั่วโลก โดยเฉพาะที่มีการเผยว่า เป็นรถที่รองรับแรงกระแทกได้อย่างมหาศาล จากทั้งเหล็กคุณภาพสูงที่เรียกว่า Ultra-Hard 30X Cold-Rolled Stainless รวมไปถึงกระจกที่ใช้ Armor Glass ซึ่งกันกระสุนได้</p>
      <figure>
        <img src="https://s.isanook.com/au/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2F1LzAvdWQvMTQvNzMwMzcvdGVzbGEtY3liZXJ0cnVjaygyMikuanBn.jpg"/>
      </figure>
      <p>ที่เห็นรูปทรงอันล้ำสมัยของ <b>Tesla Cybertruck</b> นั้นใช้คำเรียกว่า Exoskeleton รองรับได้ 6 ที่นั่ง กลางแผงควบคุมโดดเด่นด้วยหน้าจอแบบสัมผัสขนาด 17 นิ้ว ทั้งยังมีพื้นที่เก็บสัมภาระได้ 100 ลูกบาศก์ฟุต</p>
      <figure>
        <img src="https://s.isanook.com/au/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2F1LzAvdWQvMTQvNzMwMzcvdGVzbGEtY3liZXJ0cnVjayg5KS5qcGc=.jpg"/>
      </figure>
      <p><b>Tesla Cybertruck</b> แบ่งออกเป็น 3 รุ่นย่อยด้วยกัน ไม่ว่าจะเป็น มอเตอร์เดี่ยว ขับเคลื่อนล้อหลัง ลากของหนักได้ 3.2 ตัน วิ่งได้ไกลราว 400 กิโลเมตร จาก 0-100 กม. ใช้เวลา 6 วินาที รุ่นต่อมาเป็น มอเตอร์คู่ ขับเคลื่อน 4 ล้อ ลากของหนักได้เพิ่มเป็น 4.5 ตัน วิ่งได้ระยะทางประมาณ 480 กิโลเมตร อัตราเร่งจาก 0-100 กม. อยู่ที่ตัวเลข 4.5 วินาที ปิดท้ายด้วยรุ่นมอเตอร์สามตัว ขับเคลื่อน 4 ล้อ ลากของหนักได้ 6.3 ตัน วิ่งได้ระยะทางไกลที่สุดราว 800 กิโลเมตร อัตราเร่งจาก 0-100 กม./ชม. ใช้เวลาเพียง 2.9 วินาทีเท่านั้น</p>
      <figure>
        <img src="https://s.isanook.com/au/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2F1LzAvdWQvMTQvNzMwMzcvdGVzbGEtY3liZXJ0cnVjaygxNCkuanBn.jpg"/>
      </figure>
      <p>โดยทั้ง 3 รุ่นเปิดราคาอยู่ที่ประมาณ 1.2 ล้านบาท, 1.5 ล้านบาท และ 2.1 ล้านบาท ตามลำดับ ซึ่งรถกระบะไฟฟ้า <b>Tesla Cybertruck</b> มีแพลนจะเริ่มผลิตในปี 2021 ส่วนรุ่นมอเตอร์สามตัวจะเริ่มผลิตในอีกหนึ่งปีถัดไป</p>
      <h3>อัลบั้มภาพ 15 ภาพ</h3>
      <slideshow>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwMzcvZWE4ZDMzNTk0NTYwODVkMjBmZmVjOGI5YzJhZTA3YTJfMTU3NDQ0NDg5NS5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwMzcvZTI0ZmY5NDA3ZDE2NjgzMTM2NDFmZDc1NDE2MzIyNTZfMTU3NDQ0NDg5Ny5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwMzcvNTJhZjc4ZGMzMThmZjk4YjY3MDc4YjM4NzJlMWJmZjVfMTU3NDQ0NDg5OC5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwMzcvZmY0ZTcwYTc3YTI5MGEzMDA2OTUyY2VlMjAyNDQ0NTRfMTU3NDQ0NDkxMi5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwMzcvY2I1ZDNkNGJmNjBlMjFjOTQ5OWZkNDhhMzA5MGY5MzBfMTU3NDQ0NDkxMy5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwMzcvZDBlMzlhMjgzNjdmYjEwODZlNWEwMTMwMzhjZDIzM2ZfMTU3NDQ0NDkxNS5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwMzcvMjQ4OGJiZGY0M2M3Zjg2NTI3NGQ0ZTU2ZTUzOWQ0MzdfMTU3NDQ0NDkxNi5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwMzcvYmZmNjJlZDljYzc2NzAxZmNjYmEwZDRiMzBkNjZlNzlfMTU3NDQ0NDkxOC5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwMzcvMGI0MjYzMGU3MGVjYmQ4YzhmNzc0OGQxYjRiZTFjNjdfMTU3NDQ0NDkxOS5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwMzcvMGIxMDc0ZTgyNWM2NDc3NjY5M2NkMDYwMmJmYjc4NGVfMTU3NDQ0NDkyMS5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwMzcvOGM3NWYxMTQ4NmQ2Zjc2Zjc3NzNkNWJjYTlkMzQzMjVfMTU3NDQ0NDkyMi5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwMzcvYzZiZmMzYTc2ZGYyNWQ1MjU3MmI1NDhmYThmN2MyOGVfMTU3NDQ0NDkyMy5qcGc=.jpg"/>
        </figure>
        <figcaption>
          <cite>
            <a href="https://www.sanook.com/auto/73037/gallery/">ดูทั้งหมด <br/>15 ภาพ</a>
          </cite>
        </figcaption>
      </slideshow>
      <footer><b>ขอขอบคุณ<br/></b>ข้อมูล :<a href="https://www.motor1.com/news/383777/tesla-pickup-truck-cybertruck-debut/">Motor1</a></footer>
    </article>
  </body>
</html>