<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699796/%D9%86%D8%AE%D8%B3%D8%AA-%D9%88%D8%B2%DB%8C%D8%B1-%D8%A7%D9%86%DA%AF%D9%84%DB%8C%D8%B3-%D8%AF%D8%B1-%D8%B5%D9%88%D8%B1%D8%AA-%D9%BE%DB%8C%D8%B1%D9%88%D8%B2%DB%8C-%D8%AF%D8%B1-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%81%D9%88%D8%B1%D8%A7-%D8%A8%D8%B1%DA%AF%D8%B2%DB%8C%D8%AA-%D8%B1%D8%A7-%D8%A7%D8%AC%D8%B1%D8%A7%DB%8C%DB%8C-%D9%85%DB%8C%E2%80%8C%DA%A9%D9%86%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="نخست وزیر انگلیس: در صورت پیروزی در انتخابات فورا برگزیت را اجرایی می‌کنم"/>
    <meta property="og:description" content="نخست وزیر انگلیس اعلام کرد: در صورت پیروزی در انتخابات بلافاصله برگزیت را اجرایی خواهم کرد."/>
  </head>
  <body>
    <article>
      <h1>نخست وزیر انگلیس: در صورت پیروزی در انتخابات فورا برگزیت را اجرایی می‌کنم</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/2/1039922_275.jpg"/>
      </figure>
      <p>نخست وزیر انگلیس اعلام کرد: در صورت پیروزی در انتخابات بلافاصله برگزیت را اجرایی خواهم کرد.</p>
      <p>به گزارش مهر، بوریس جانسون نخست وزیر و رئیس حزب محافظه کار انگلیس (توری) امروز شنبه در سخنانی اعلام کرد: در صورت پیروزی در انتخابات بلافاصله برگزیت را اجرایی خواهم کرد.</p>
      <p>نخست وزیر و رئیس حزب محافظه کار انگلیس در این خصوص گفت: تداوم شرایط کنونی زیان های بیشتری به ویژه به اقتصاد انگلیس وارد می کند و بر این اساس در صورت پیروزی تلاش می کنم هر چه سریعتر انگلیس را در چارچوب توافق امضا شده با اتحادیه اروپا از این اتحادیه خارج کنم.</p>
      <p>این در حالیست که به دنبال تلاش‌های بوریس جانسون، نمایندگان پارلمان انگلیس چندی پیش با برگزاری انتخابات زودهنگام در ۱۲ دسامبر (۲۱ آذر) موافقت کردند.</p>
      <p>به گزارش روزنامه گاردین، با رای گیری اولیه ۴۳۸ نماینده پارلمان مجلس عوام در مقابل ۲۰ رای مخالف با برگزاری انتخابات سراسری پیش از کریسمس موافقت کرده بودند.</p>
    </article>
  </body>
</html>