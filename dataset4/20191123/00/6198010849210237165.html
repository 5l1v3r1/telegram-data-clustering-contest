<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/anticipazioni-verissimo-sabato-prossimo-simona-ventura-torna-a-mediaset/"/>
    <meta property="og:site_name" content="LaNostraTv"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Anticipazioni Verissimo sabato prossimo: Simona Ventura torna a Mediaset"/>
    <meta property="og:description" content="Verissimo, anticipazioni 30 novembre: Simona Ventura torna su Canale 5 insieme a Giovanni Terzi Al termine della puntata di oggi di Verissimo, Silvia"/>
  </head>
  <body>
    <article>
      <h1>Anticipazioni Verissimo sabato prossimo: Simona Ventura torna a Mediaset</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.lanostratv.it/author/andreafilocomo/" target="_blank">Andrea Filocomo</a></address>
      <figure>
        <img src="https://i2.wp.com/www.lanostratv.it/wp-content/uploads/2019/09/foto_simona_ventura_cita_bettarini.jpg"/>
      </figure>
      <h3>Verissimo, anticipazioni 30 novembre: Simona Ventura torna su Canale 5 insieme a Giovanni Terzi</h3>
      <p>Al termine della puntata di oggi di <b>Verissimo</b>, <b>Silvia Toffanin</b> ha annunciato tutti gli ospiti della prossima settimana, ovvero di <b>sabato 30 novembre</b>. Tra questi, ci sarà il grande <b>ritorno di Simona Ventura a Mediaset</b>. La conduttrice, in onda ogni settimana su Rai2 con La Settimana Ventura, parlerà del suo nuovo libro Codice Ventura e del suo amore per il giornalista e scrittore <b>Giovanni Terzi</b>. Quest’ultimo sarà presente in studio e dunque Silvia Toffanin farà un’intervista doppia ai due innamorati. Insomma, un bel <b>ritorno su Canale 5 per Simona Ventura</b>, che dalla scorsa stagione televisiva, come sappiamo, è passata su Rai2 dove ha condotto The Voice of Italy, l’attuale La Settimana Ventura (ex La Domenica Ventura, ndr) e dove presta la voce per i ricordi dei mitici anni ’80 nel programma fenomeno dell’anno Il collegio. Simona Ventura a Verissimo si racconterà dunque insieme al suo Giovanni Terzi, con il quale vive una bellissima storia d’amore.</p>
      <h3>Silvia Toffanin tra Simona Ventura, Daniele Bossari e Benji e Fede a Verissimo</h3>
      <p><b>Simona Ventura</b>, come abbiamo detto sopra, sarà protagonista insieme al suo compagno Giovanni Terzi di una lunga intervista a <b>Verissimo</b>. La conduttrice e il giornalista <b><a href="https://www.lanostratv.it/2019/11/simona-ventura-e-giovanni-terzi-presto-sposi-il-clamoroso-annuncio/">convoleranno a nozze</a></b>, come hanno dichiarato in un’intervista. <b>Silvia Toffanin</b>, poi, accoglierà anche <b>Daniele Bossari</b> che torna in tv per parlare della sua vita e del suo libro-autobiografia che ha recentemente pubblicato. L’ex vincitore del Grande Fratello Vip e opinionista de L’isola dei famosi si racconterà in una lunga intervista a 360 gradi con la padrona di casa del programma del sabato pomeriggio di <b>Canale 5</b>. Spazio anche alla musica, con un’intervista esclusiva a <b>Benji e Fede</b>, la coppia di giovani musicisti amatissimi dal pubblico italiano. I due, sono tornati con un nuovo singolo (Sale) e un nuovo album che sta andando benissimo nelle classifiche.</p>
      <h3>Verissimo: Silvia Toffanin accoglie Francesco Scianna protagonista de Il processo su Canale 5</h3>
      <p>Tra i tanti <b>ospiti della puntata di Verissimo di sabato prossimo</b>, ci sarà anche l’attore <b>Francesco Scianna</b>, protagonista da venerdì prossimo de <b>Il Processo con Vittoria Puccini su Canale 5</b>. Silvia incontrerà nel programma del sabato pomeriggio dell’ammiraglia Mediaset uno degli attori più bravi d’Italia, che ha deciso di parlare della sua vita. L’attore arriverà quindi dopo Vittoria Puccini, che è stata oggi ospite a Verissimo e ha fatto una <b><a href="https://www.lanostratv.it/2019/11/verissimo-vittoria-puccini-fa-una-confessione-su-alessandro-preziosi/">dichiarazione su Alessandro Preziosi</a></b>. Insomma, sarà un sabato ricco di ospiti per <b>Silvia Toffanin</b> con Simona Ventura, Benji e Fede, Daniele Bossari e Francesco Scianna.</p>
    </article>
  </body>
</html>