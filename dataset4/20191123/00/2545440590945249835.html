<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/almanyada-almanya-turkuleri-paneli-ve-gurbet-turkuleri-konseri/1653662"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Almanya'da Almanya Türküleri paneli ve gurbet türküleri konseri"/>
    <meta property="og:description" content="Almanya'nın Köln kentinde &quot;Almanya Türküleri&quot; paneli ile gurbet türkülerinin seslendirildiği konser düzenlendi."/>
  </head>
  <body>
    <article>
      <h1>Almanya'da Almanya Türküleri paneli ve gurbet türküleri konseri</h1>
      <h2>Almanya'nın Köln kentinde "Almanya Türküleri" paneli ile gurbet türkülerinin seslendirildiği konser düzenlendi.</h2>
      <address><time datetime="2019-11-23T00:00:00+00:00">23 Nov 2019</time> by <a rel="author">Mesut Zeyrek  </a></address>
      <h4>Nordrhein-Westfalen</h4>
      <p>Köln Yunus Emre Enstitüsü ile Köln Üniversitesi Avrupa Müzik Etnolojisi Enstitüsü iş birliğiyle Köln Üniversitesinde düzenlenen panelde Avrupa'ya göç eden ilk kuşaǧın yazdığı türküler ve konu aldıkları toplumsal sorunlara deǧinildi.</p>
      <p>Prof. Dr. Ali Osman Öztürk, yaptığı konuşmada, gurbet türkülerinin söz yazarlarının genelde anonim ya da halk edebiyatı aşıklarından oluştuğunu söyledi.</p>
      <p>Anadolu'dan Avrupa'ya yönelik göç tarihinde dert ve özlemleri anlatma yönteminin zamanla değiştiğine dikkati çeken Öztürk, "Türkülerin sözlerinde Avrupa’ya göç edenlerin her türlü sorun, dert, umut ve özlemlerini duymak mümkündür. Yeni kuşakla birlikte bu geleneği yaşatma imkanı zayıflamış, başkaldırı içeren rap türü yaygınlaşarak bu türkülerin yerini almıştır." dedi.</p>
      <p>Köln Üniversitesi Öǧretim Üyesi Prof. Dr. Eckehard Pistrick moderatörlüǧünde gerçekleştirilen panelde Dortmund Orpheus Müzik Topluluǧu Başkanı Rebal Alkhodari ile Yurdun Sesi Topluluǧundan Çiǧdem Ahi de konuşma yaptı.</p>
      <p>Panelin ardından Almanya'da Türk kökenlilerin kurduğu ilk korolardan, Cengiz İyilik yönetimindeki Yurdun Sesi Topluluǧu sahne aldı.</p>
      <p>Koronun Almancaya da çevrilen gurbet türküleri müzikseverlerce alkışlandı.</p>
      <related>
        <a href="https://www.aa.com.tr/tr/dunya/almanyada-almanya-turkuleri-paneli-ve-gurbet-turkuleri-konseri/1653662"/>
      </related>
    </article>
  </body>
</html>