<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/rahmi-turan-sonunda-acikladi-23111927.html"/>
    <meta property="og:site_name" content="OdaTV"/>
    <meta property="article:published_time" content="2019-11-23T00:24:00+00:00"/>
    <meta property="og:title" content="Rahmi Turan sonunda açıkladı: “Erdoğan’la görüşen Muharrem İnce”"/>
    <meta property="og:description" content="Türkiye 3 gündür Sözcü Gazetesi yazarı Rahmi Turan’ın “Saray’da Erdoğan ile görüşen CHP’li” yazısını konuşuyor..."/>
  </head>
  <body>
    <article>
      <h1>Rahmi Turan sonunda açıkladı: “Erdoğan’la görüşen Muharrem İnce”</h1>
      <h2>Türkiye 3 gündür Sözcü Gazetesi yazarı Rahmi Turan’ın “Saray’da Erdoğan ile görüşen CHP’li” yazısını konuşuyor...</h2>
      <address>
        <time datetime="2019-11-23T00:24:00+00:00">23 Nov 2019, 00:24</time>
      </address>
      <p>Türkiye 3 gündür Sözcü Gazetesi yazarı Rahmi Turan’ın <b>“Saray’da Erdoğan ile görüşen CHP’li”</b> yazısını konuşuyor. sozcu.com.tr, halen Londra’da tedavi gören Rahmi Turan’a ulaştı ve o ismin kim olduğunu sordu. Turan, kaynağının kendisine o ismin Muharrem İnce olduğunu söylediğini belirtti.</p>
      <p>Sağlık sorunları için gittiği İngiltere'nin başkenti Londra'da tedavi gören Rahmi Turan, sozcu.com.tr'nin sorularını yanıtladı. Gündeme bomba gibi düşen<b> “Cumhurbaşkanlığı Sarayı'nda Cumhurbaşkanı Erdoğan ile görüşen CHP'li” </b>yazısıyla ilgili konuşan Turan şunları söyledi:</p>
      <p>
        <b>O KİŞİ MUHARREM İNCE</b>
      </p>
      <p>
        <i>“Uzun bir süredir tedavim nedeniyle Londra'dayım. Yani ortadan kaybolduğum falan yok. Son 2 gündür tedavimin yoğunluğu nedeniyle Türkiye'de olan bitenle çok ilgilenemedim. Cumhurbaşkanı Erdoğan'ın sözlerini de şimdi sizden öğrendim… O zaman Saray'a yakın kaynağımın bana söylediği ismi sizin aracılığınızla açıklamak istiyorum.</i>
      </p>
      <p>
        <i>Kaynağımın bana söylediğine göre, Saray'da Erdoğan'la görüşen CHP'li isim Muharrem İnce'ymiş. Hatta kaynağım İnce'nin hangi araçla geldiğini, saat kaçta Saray'a girdiğini, kaçta çıktığını dakika dakika söyledi. Ben de gazetecilik refleksiyle aldığım bu önemli bilgiyi köşemde isim vermeden yazdım. Gelinen durum, bu ismi açıklamamı şart koştu. Ama önemli bir şeyi belirtmek istiyorum. Bu görüşme ve isimler, kaynağımın iddiası. Ben de bu önemli iddiayı Türkiye gündemine taşıdım. Bakalım taraflar şimdi ne diyecek…'”</i>
      </p>
      <p>
        <b>RAHMİ TURAN CANLI YAYINA BAĞLANDI</b>
      </p>
      <p>İnce isminin açıklanmasının ardından CNN Türk canlı yayınına bağlanan Rahmi Turan, haber kaynağının 20 yıldır tanıdığı bir isim olduğunu belirterek o ismin de <b>"Saray çevrelerinden iyi bilgi alan bir gazeteci"</b> olduğunu aktardı.</p>
      <p>Rahmi Turan, açıklaması sonrası gece saatlerinde katıldığı canlı yayında <b>“Ben bu olayda taraf değilim, yanlış yaptıysam özür dilerim... Gereğini yapacağım”</b> dedi.</p>
      <p>
        <b>İşte o açıklamalar:</b>
      </p>
      <figure>
        <a href="https://odatv.com/vid_video.php?id=8H226">
          <img src="https://odatv.com/images2/2019_11/2019_11_23/video_ikon.jpg"/>
        </a>
      </figure>
      <p>
        <b>MUHARREM İNCE'DEN AÇIKLAMA: “GENEL MERKEZİN MUTFAĞINDA BİR ÇETE TARAFINDAN PİŞİRİLDİ”</b>
      </p>
      <p>Muharrem İnce adının ortaya atılmasının ardından Twitter hesabından açıklama yaptı.</p>
      <p>
        <b>İnce açıklamasında şunları söyledi:</b>
      </p>
      <p>
        <i>“Daha ilk günden Rahmi Turan’ın dile getirdiği iddiaların merkezine benim adımın oturtulacağını bana gelen bilgiler doğrultusunda tahmin etmiştim.</i>
      </p>
      <p>
        <i>Bunun benim üzerimden parti içi muhalefete yönelik bir operasyon olduğunu ve bunun Genel Merkezin mutfağında bir çete tarafından pişirildiğini biliyordum. Tahminlerimde yanılmadım.</i>
      </p>
      <p>
        <i>İddiaların benimle uzaktan yakından bir ilgisi yoktur, olamaz. Bu bana, benim üzerimden parti içi muhalefete yönelik şerefsizce bir saldırıdır. Bu şerefsiz, onurdan insanlıktan nasip alamamış kalemşörle ve kaynağım dediği saray soytarısıyla mutlaka yargı önünde hesaplaşacağız.</i>
      </p>
      <p>
        <i>Bu iş elbette sadece yargıyla sınırlı kalmayacaktır. Siyaseten bu operasyonun parçası olan ve Cumhurbaşkanlığı seçim akşamından bu yana şahsıma yönelik kampanya yürütenlerle de hesaplaşmamız kamuoyunun huzurunda devam edecektir.</i>
      </p>
      <p>
        <i>Şundan herkes emin olsun ki kimsenin yaptığı yanına kar kalmayacaktır.</i>
      </p>
      <p>
        <i>Ben kendimin ne olduğunu biliyorum. Madem ismimi ortaya attınız elinizdeki belgeleri de tüm Türkiye ile paylaşmanızı bekliyorum.  Bu konu artık benim için siyasi bir konu olmanın çok ötesine geçmiş bulunmaktadır.</i>
      </p>
      <p>
        <i>CHP yönetimi bu saatten sonra konuyu geçiştiremez. Bu konuyla ilgili benim üzerimden mutlaka bir disiplin soruşturmasını da başlatmalıdır. Ya da taraf olarak konuyu yargıya taşıyıp kendi duruşunu göstermelidir.”</i>
      </p>
      <p>İnce’nin isminin açıklanmasının ardından, gazeteci Nedim Şener, <b>“Rahmi Turan’ın açıklaması sonrası Muharrem İnce ile konuştum; ‘Eğer ben Saray’a çıkmışsam Taksim meydanında harakiri yaparım, peki 80 yaşındaki gazeteci Rahmi Turan yapar mi?’ dedi”</b> ifadelerini paylaştı.</p>
      <p>CHP'li Muharrem İnce, Turan’ın yazısı ilk yayınlandığında yaptığı açıklamada, <b>"CHP Genel Başkanını özgür iradeli kurultay delegeleri seçer, Saray CHP’ye müdahale edemez. Sözcü Gazetesi yazarı Rahmi Turan’ın yazısında isim vermeden belirttiği kişi ortaya çıkmalıdır. Çıkmıyorsa Saray kapılarında CHP Genel Başkanlığı kovalayan o ismi Rahmi Turan açıklamalıdır"</b> demişti.</p>
      <p>İddiaların ardından #MuharremİnceSeniSeviyoruz etiketi TT listesine girdi.</p>
      <p>
        <b>UĞUR DÜNDAR DA KONUŞTU</b>
      </p>
      <p>Sözcü Gazeteci yazarı Uğur Dündar, Rahmi Turan'ın gündeme bomba gibi düşen 'Saray'a giden CHP'li' iddiası sonrası konuştu.</p>
      <p>Sözcü Gazetesi yazarı Rahmi Turan, CNN Türk canlı yayına bağlandıktan sonrası usta Gazeteci Uğur Dündar da CNN Türk canlı yayına bağlandı.</p>
      <p>
        <b>Uğur Dündar'ın açıklamalarından satır başları:</b>
      </p>
      <p>
        <i>"Bana geçen hafta böyle bir haber geldi. Aynen Rahmi abinin anlattığı gibi. Ben bunu alınca şöyle düşündüm bir defa bu haberin belgesi yok belgesi olmayan bir haber yapmak gazetecilik ilkeleri bağdaşmaz. Çünkü kaynağı ne kadar güvenilir olursa olsun o da yanıltılabilir.</i>
      </p>
      <p>
        <i>Rahmi Abi'nin de o kaynağa güvenmesi nedeniyle Rahmi Abi de yanılmış olabilir. Rahmi Abi de alınmasın.</i>
      </p>
      <p>
        <i>Bu haberin yaratacağı şudur: Uğur Dündar CHP'yi dizayn mı ediyor? Toplu yaratacağı bu olur. Belge de yok.</i>
      </p>
      <p>
        <i>Muharrem İnce 'hayır gitmedim' dedi. Saray hayır dedi. Çamur at izi kalsın mı olacak? Kimden geldiğini söylemem. Hiçbir gazeteci kaynağını deşifre etmez. Ben size gazeteci ahlakının gerektirdiklerini yaptığımı söylemek için programa dahil oldum.</i>
      </p>
      <p>
        <i>Ben bu haberin Muharrem İnce'yi karalamak için yapıldığını düşündüm. Hiçbir CHP'linin Saray'dan icazet alacağına inanmıyorum. Hala aynı kanıdayım.</i>
      </p>
      <p>
        <i>Kaynağımı da uyardım. Sen de kandırılabilirsin dikkat et. Büyük bir olay. Burada kalmaz. Hakikat topllayarak da olsa hedefine ulaşır. 50 yıllık tecrübeme dayanarak bunun manipülatif, tuzak sayılabilecek bir haaber olduğunu hissettim.</i>
      </p>
      <p>
        <i>Uğur Dündar CHP'yi dizayn etmeye çalışıyor derler. 30 yıllık gazeteciyim. Siyasetle ilgim yok. Toplum dürüst gazeteciydi desin. Çocuklarıma başka bir miras bırakmak istemiyorum. Çok ahlaklı bir iş yaptım.</i>
      </p>
      <p>
        <i>Tabii ki bu camiada tanıyorum. Mezardan babam çıksa da aklıma yatmayan bir durum çıktığında her iki tarafa da sorarım, soramadığım takdirde böyle bir habere imza atmam.</i>
      </p>
      <p>
        <i>Bu kumpas kaynağa, Rahmi Abi'ye, Sözcü'ye yapılmış olabilir. Sözcü'nün saygınlığına gölge düşürmek için yapılmış olabilir. Muharrem İnce'yi bertaraf etmek için yapılmış olabilir. Kurultayda aday olacak herhangi bir kişi sarayın adamı olarak yaftalanmış olur."</i>
      </p>
      <p>
        <b>CANDAŞ TOLGA IŞIK İPUCU VERDİ</b>
      </p>
      <p>Sözcü Gazetesi yazarı Rahmi Turan'ın <b>"Saray'a giden CHP'li"</b> köşe yazısı sonrası başlayan tartışmada aynı kaynağın Uğur Dündar'Iın yanı sıra Candaş Tolga Işık'a da gittiği iddia edildi.</p>
      <p>Uğur Dündar CNN Türk canlı yayınında haberin kaynağına ilişkin söylediği <b>"Benim duyumum Candaş Tolga Işık'a Beşiktaş'ta CHP'li belediye meclis üyeleri dillendirmiş" </b>sözleri sonrası Candaş Tolga Işık da CNN Türk canlı yayınına bağlandı.</p>
      <p>
        <b>Candaş Tolga Işık'ın açıklamalarından satır başları:</b>
      </p>
      <p>
        <i>"Beşiktaş Belediye Meclis üyesi değil. Benim Beşiktaş'tan da tanıdığım insanlar. Muhtemelen de CHP'nin delegesi. Bir yerde davet sırasında dediler ki on günden fazla: Böyle bir şey oldu dedi.</i>
      </p>
      <p>
        <i>Araştırayım dedim. Bana bir isim zikredilmedi. Çok önemli bir CHP'li denince şahsi olarak Muharrem Bey'e yordum.</i>
      </p>
      <p>
        <b>"RAHMİ ABİ'NİN KAYNAĞINI MI BİLMİYORUM"</b>
      </p>
      <p>
        <i>Günün içinde çok insanla konuşuyoruz haber yazmak için. Ayırt edebilecek durumdayız. Rahmi Abi'nin kaynağı mı bilmiyorum.</i>
      </p>
      <p>
        <i>Geçmişte hataya düşmüş de olabiliriz. Gördüğüm yönlendirme olduğuydu. Bana hoş gelmemişti.</i>
      </p>
      <p>
        <i>Yönlendirme gibi hissetmiştim. Dünyanın en saçma şeyi bu. Külliye kimi işaret ederse seçilmeyeceği belli. Anlamak için gazeteci olmayaa gerek yok.</i>
      </p>
      <p>
        <b>"DENİZ BAYKAL'IN GENEL BAŞKANLIĞINDAN BİLDİĞİM İNSANLAR"</b>
      </p>
      <p>
        <i>CHP'li insanlar. Deniz Bey'in genel başkanlığından bildiğim insanlar. Muharrem İnce de demediler.</i>
      </p>
      <p>
        <i>Bazen kaynak sana tam olarak bir şey söylemez. O yol oraya çıkar. Sen anlarsınız. İki satır yazmadım bunla ilgili. Senaryonun kendisi de komik gittiği yer de komik. 'Cumhurbaşkanı aday ol' diye söylemez, söylerse çıkmayaacağı da belli.</i>
      </p>
      <p>
        <i>Benim konuştuğum insanlar CHP'li olarak tanıdığım insanlar. Hukukum olan insanlar değil.</i>
      </p>
      <p>
        <i>Adamların ismini falan da bilmem. Dönem dönem kurultaylarda davetlerde denk gelirsimiz. Yazma ihtiyacı duymadım. tercih etmedim. Muharrem Bey ile de konuştum. Benim hissettiğim sizdiniz dedim. Haber değerli bir haberse kimseye kaptırmam."</i>
      </p>
      <p>
        <b>ERDOĞAN NE DEMİŞTİ</b>
      </p>
      <p>Cumhurbaşkanı Erdoğan, İzmir'de yaptığı konuşmasında Cumhurbaşkanlığı Sarayı'nda bir CHP'li ile görüştüğü iddiasına tepki göstermişti. Erdoğan, <b>"(Kemal Kılıçdaroğlu) Eğer yiğitsen ben cumhurbaşkanlığımı ortaya koyuyorum, sen genel başkanlığını ortaya koyabiliyor musun?"</b> ifadelerini kullandı.</p>
      <p><b>"Son günlerde bir şey tutturdu, güya ben Külliye'de bir CHP'li ile görüşmüşüm. Ben... Arkadaşlarım gerekli cevabı verdiler. 'Böyle bir görüşme olmadı' dediler"</b> diyen Erdoğan, “<b>Bunu haber yapan gazeteci kayıp. Kendisi de diyor ki 'herhalde yanıldık' filan”</b> ifadelerini kullanmıştı.</p>
      <p>
        <b>Odatv.com</b>
      </p>
      <figure>
        <a href="https://odatv.com/senin-chp-genel-baskani-olman-gerekir-yardimci-olurum-20111934.html">
          <img src="https://odatv.com/images2/2019_11/2019_11_21/senin-chp-genel-baskani-olman-gerekir-yardimci-olurum-20111934_m2.jpg"/>
        </a>
      </figure>
      <figure>
        <a href="https://www.odakitap.com/kisi/muharrem-ince">
          <img src="https://odatv.com/images/resimler/1(1319).jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>93,575 Bu habere tepkiniz: <br/> </p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/rahmi-turan-bugun-ne-yazdi-23111924.html"/>
        <a href="https://odatv.com/sonuc-belli-oldu-20111919.html"/>
        <a href="https://odatv.com/solculari-topa-tuttu-28101947.html"/>
        <a href="https://odatv.com/ulan-hepiniz-oradaydiniz-be-06031919.html"/>
        <a href="https://odatv.com/chp-24-hazirandaki-oyuyla-hangi-sehirleri-kaybediyor-19091821.html"/>
        <a href="https://odatv.com/partide-olanlari-anlatsam-yoneticiler-insan-icine-cikamaz-02081854.html"/>
        <a href="https://odatv.com/muharrem-inceden-24-temmuz-cikisi-24071820.html"/>
        <a href="https://odatv.com/muharrem-inceden-son-dakika-mesaji-canim-pahasina-24061806.html"/>
        <a href="https://odatv.com/ince-o-fotografa-ne-dedi-04061826.html"/>
        <a href="https://odatv.com/mac-artik-cift-kale-29051836.html"/>
        <a href="https://odatv.com/ince-kursuye-fizik-kitabiyla-cikmali-07051834.html"/>
        <a href="https://odatv.com/muharrem-inceden-whatsapp-mesajlari-04051800.html"/>
        <a href="https://odatv.com/400un-uzerinde-2011151200.html"/>
        <a href="https://odatv.com/tayyip-erdoganin-koltuguna-oturmasini-dedesi-engellemis-1101151200.html"/>
        <a href="https://odatv.com/muharrem-ince-calismalara-erken-basladi-0809141200.html"/>
        <a href="https://odatv.com/2015teki-oy-hedefi-ne-0309141200.html"/>
        <a href="https://odatv.com/muharrem-ince-istifa-ediyor-1408141200.html"/>
        <a href="https://odatv.com/ve-muharrem-ince-de-baskaldirdi-1408141200.html"/>
        <a href="https://odatv.com/muharrem-ince-akp-mitingine-nasil-sizdi-2505141200.html"/>
        <a href="https://odatv.com/hodri-meydan-gel-perisan-ederiz--1804141200.html"/>
      </related>
    </article>
  </body>
</html>