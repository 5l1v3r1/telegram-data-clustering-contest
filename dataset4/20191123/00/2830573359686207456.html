<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calciomercato/2019/11/23-63701828/milan_massara_ibrahimovic_solo_una_suggestione_/"/>
    <meta property="og:site_name" content="Tuttosport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Milan, Massara: &quot;Ibrahimovic? Solo una suggestione&quot;"/>
    <meta property="og:description" content="Così il ds rossonero: &quot;È un grandissimo campione che ha scritto pagine di storia in questo club, ma sul mercato avremo un confronto con Pioli. Donnarumma? Ha un anno e mezzo di contratto, non siamo preoccupati&quot;"/>
  </head>
  <body>
    <article>
      <h1>Milan, Massara: "Ibrahimovic? Solo una suggestione"</h1>
      <h2>Così il ds rossonero: "È un grandissimo campione che ha scritto pagine di storia in questo club, ma sul mercato avremo un confronto con Pioli. Donnarumma? Ha un anno e mezzo di contratto, non siamo preoccupati"</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p><b>MILANO </b>- <a href="https://www.tuttosport.com/news/calcio/calciomercato/2019/11/22-63654898/galliani_ibrahimovic_al_milan_un_bene_per_il_calcio_italiano_/"><b>Zlatan Ibrahimovic</b></a> al <a href="https://www.tuttosport.com/news/calcio/calciomercato/2019/11/21-63606876/milan_la_prima_mossa_per_portare_a_casa_ibra/"><b>Milan</b> </a>è "<i>una suggestione irresistibile ma rimane tale</i>". Almeno per il momento. Così il ds rossonero <b>Ricky Massara</b>, intervenuto ai microfoni di Sky a pochi minuti dalla gara contro il <b>Napoli</b>. "<i>È un grandissimo campione che ha già scritto pagine importanti per questo club. Normale sia una suggestione irresistibile ma rimane tale. Sul mercato avremo un confronto con <b>Pioli</b></i>", ha spiegato alla luce dell'incontro con <b>Mino Raiola</b> per il 38enne attaccante svedese. Per quanto riguarda il futuro di <b>Donnarumma</b>, invece, Massara è sereno: "<i>Donnarumma è tranquillo, per noi è un giocatore importante, ha sempre fornito prestazioni di alto livello e ha ancora un anno e mezzo di contratto, non siamo preoccupati</i>". Massara, infine, ha parlato di "<i>momento delicato</i>", con una "<i>classifica che non piace</i>" e ha chiesto alla squadra di tornare "<i>su livelli accettabili</i>".</p>
      <figure>
        <video src="http://media.tuttosport.com/omnisport/2019/11/23/231119_IT_PERFORM_TUCHEL_RV_1574499217718_1065.mp4"/>
        <figcaption>Record Icardi, Tuchel: "Ibra non sarà contento ma..."</figcaption>
      </figure>
      <figure>
        <a href="https://league.tuttosport.com/">
          <img src="https://www.tuttosport.com/assets_2019/images/logo-tsl.png"/>
        </a>
      </figure>
      <p><b>Gioca gratis</b> con Tuttosport League - 11 in campo, il fantasy game di calcio di Tuttosport. Fai la tua formazione e vinci i fantastici premi in palio. <b>Iscriviti ora!</b> <a href="https://league.tuttosport.com/">Gioca!</a></p>
      <related>
        <a href="https://www.tuttosport.com/news/calcio/calciomercato/2019/11/21-63606876/milan_la_prima_mossa_per_portare_a_casa_ibra/"/>
        <a href="https://www.tuttosport.com/news/calcio/calciomercato/2019/11/22-63654898/galliani_ibrahimovic_al_milan_un_bene_per_il_calcio_italiano_/"/>
        <a href="https://www.tuttosport.com/archivio/calcio/calciomercato"/>
        <a href="https://www.tuttosport.com/news/calcio/calciomercato/2019/11/22-63636207/ibra_c_e_l_offerta_milan/?related_news"/>
        <a href="https://www.tuttosport.com/news/calcio/calciomercato/2019/11/21-63613807/cuadrado_rinnova_con_la_juve_ora_ufficiale/?related_news"/>
        <a href="https://www.tuttosport.com/news/calcio/calciomercato/2019/11/21-63606876/milan_la_prima_mossa_per_portare_a_casa_ibra/?related_news"/>
        <a href="https://www.tuttosport.com/news/calcio/calciomercato/2019/11/21-63605063/espn_juve_lo_united_molla_mandzukic_e_vira_su_dzeko_/?related_news"/>
      </related>
    </article>
  </body>
</html>