<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200584"/>
    <meta property="og:site_name" content="মানবজমিন"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="ওয়াটলিংয়ের সেঞ্চুরিতে লিড নিলো নিউজিল্যান্ড"/>
    <meta property="og:description" content="মাউন্ট মঙ্গানুইয়ে টেস্টের তৃতীয় দিনশেষে প্রথম ইনিংসে লিড নিয়েছে স্বাগতিক নিউজিল্যান্ড। দ্বিতীয় দিনশেষে ৬ রানে অপরাজিত থাকা বিজে ওয়াটলিং এদিন ক্যারিয়ারের অষ্টম সেঞ্চুরি তুলেছেন। তার ১১৯ রানের উপর ভর করে তৃতীয় দিনশেষে ৪ উইকেট হাতে নিয়ে ইংল্যান্ডের চেয়ে ৪১ রানে এগিয়ে আছে কিউইরা। ইংল্যান্ডের ৩৫৩ রানের জবাবে স্বাগতিকরা প্রথম ইনিংসে তৃতীয় দিনশেষে ৩৯৪/৬ সংগ্রহ করেছে।ম্যাচের দ্বিতীয় দিন ১০ উইকেটের পতন ঘটলেও তৃতীয় দিন যায় মাত্র ২ উইকেট। আগের দিনের ১৪৪/৪ উইকেট নিয়ে কিউইদের পক্ষে নিকোলস (২৬*) ও ওয়াটলিং (৬*) ব্যাটিংয়ে নামেন। নিকোলস ব্যক্তিগত আর ১৫ রান যোগ করে ৪১ রানে মাঠ ছাড়েন। এরপরে কলিন ডি গ্র্যান্ডহোমকে নিয়ে ১১৯ রানের জুটি গড়েন ওয়াটলিং। ডি গ্র্যান্ডহোম ৬৫ রানে স্টোকসের শিকার হয়ে মাঠ ছাড়েন। দিনের বাকী সময় স্যান্টনার-ওয়াটলিং ৭৮ রানের নিরবিচ্ছিন্ন জুটি গড়ে দিন শেষ করেন। ওয়াটলিং ১১৯ রান করার পথে ২৯৮ বল খেলেছেন। ইংল্যান্ডের পক্ষে স্টোকস ও কারেনের শিকার দুটি করে।"/>
  </head>
  <body>
    <article>
      <h1>ওয়াটলিংয়ের সেঞ্চুরিতে লিড নিলো নিউজিল্যান্ড</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">স্পোর্টস ডেস্ক</a></address>
      <p>মাউন্ট মঙ্গানুইয়ে টেস্টের তৃতীয় দিনশেষে প্রথম ইনিংসে লিড নিয়েছে স্বাগতিক নিউজিল্যান্ড। দ্বিতীয় দিনশেষে ৬ রানে অপরাজিত থাকা বিজে ওয়াটলিং এদিন ক্যারিয়ারের অষ্টম সেঞ্চুরি তুলেছেন। তার ১১৯ রানের উপর ভর করে তৃতীয় দিনশেষে ৪ উইকেট হাতে নিয়ে ইংল্যান্ডের চেয়ে ৪১ রানে এগিয়ে আছে কিউইরা। ইংল্যান্ডের ৩৫৩ রানের জবাবে স্বাগতিকরা প্রথম ইনিংসে তৃতীয় দিনশেষে ৩৯৪/৬ সংগ্রহ করেছে।</p>
      <p>ম্যাচের দ্বিতীয় দিন ১০ উইকেটের পতন ঘটলেও তৃতীয় দিন যায় মাত্র ২ উইকেট। আগের দিনের ১৪৪/৪ উইকেট নিয়ে কিউইদের পক্ষে নিকোলস (২৬*) ও ওয়াটলিং (৬*) ব্যাটিংয়ে নামেন। নিকোলস ব্যক্তিগত আর ১৫ রান যোগ করে ৪১ রানে মাঠ ছাড়েন। এরপরে কলিন ডি গ্র্যান্ডহোমকে নিয়ে ১১৯ রানের জুটি গড়েন ওয়াটলিং। ডি গ্র্যান্ডহোম ৬৫ রানে স্টোকসের শিকার হয়ে মাঠ ছাড়েন।</p>
      <p>দিনের বাকী সময় স্যান্টনার-ওয়াটলিং ৭৮ রানের নিরবিচ্ছিন্ন জুটি গড়ে দিন শেষ করেন। ওয়াটলিং ১১৯ রান করার পথে ২৯৮ বল খেলেছেন। ইংল্যান্ডের পক্ষে স্টোকস ও কারেনের শিকার দুটি করে।</p>
      <p>এই বিভাগের সর্বাধিক পঠিত</p>
    </article>
  </body>
</html>