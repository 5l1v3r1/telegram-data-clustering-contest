<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/wydarzenia/5g-fale-milimetrowe-26-ghz-gsma"/>
    <meta property="og:site_name" content="Telepolis"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="GSMA udostępnia częstotliwości fal milimetrowych dla 5G. Tylko kto z nich skorzysta?"/>
    <meta property="og:description" content="Podczas Światowej Konferencji Radiokomunikacyjnej (WRC-19) przyjęto traktat o udostępnieniu częstotliwości fal milimetrowych z zakresu 26 GHz, 40 GHz i 66 GHz dla sieci 5G. Pozostaje pytanie - kto z nich skorzysta, skoro z budową sieci 5G wiele krajów nie może sobie poradzić na podstawowych pasmach. Dodatkowo brakuje pomysłów na wykorzystanie wyższych częstotliwości."/>
  </head>
  <body>
    <article>
      <h1>GSMA udostępnia częstotliwości fal milimetrowych dla 5G. Tylko kto z nich skorzysta?</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">orson_dzi</a></address>
      <p>
        <b>Podczas Światowej Konferencji Radiokomunikacyjnej (WRC-19) przyjęto traktat o udostępnieniu częstotliwości fal milimetrowych z zakresu 26 GHz, 40 GHz i 66 GHz dla sieci 5G. Pozostaje pytanie - kto z nich skorzysta, skoro z budową sieci 5G wiele krajów nie może sobie poradzić na podstawowych pasmach. Dodatkowo brakuje pomysłów na wykorzystanie wyższych częstotliwości.</b>
      </p>
      <p>Sieć 5G to ogromny potencjał biznesowy. I nie chodzi tutaj o to, że operatorzy nagle zaczną więcej zarabiać na abonamentach, a producenci na smartfonach. Co często za argument biorą przeciwnicy sieci komórkowych. Sieć 5G to przede wszystkim szybki przesył danych bez opóźnień, z czego może na wiele sposobów skorzystać m.in. sektor biznesowy, medyczny oraz przemysłowy. O ile oczywiście będą w stanie odpowiednio ją wykorzystać.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/taryfy-promocje-uslugi/orange-testy-5g-warszawa-podsumowanie"/>
      </related>
      <p>Do tego niezbędne będą tzw. fale milimetrowe, czyli 5G działające na wysokich częstotliwościach - 26 GHz, 40 GHz oraz 66 GHz. To właśnie one otworzą możliwości tworzenia autonomicznych pojazdów, ale również rozrywki w wirtualnej rzeczywistości, możliwość sterowania robotami przemysłowymi lub przeprowadzania zdalnych operacji chirurgicznych.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/wydarzenia/bulgaria-5g-aukcja-czestotliwosci-2q2020"/>
      </related>
      <p>Zdaniem GSMA gdyby rynek nie dostał dostępu do odpowiednich częstotliwości fal milimetrowych, wzrost gospodarczy spowodowany wdrożeniem sieci 5G w perspektywie najbliższych 15 lat byłby zagrożony. A ten jest szacowany na 565 mld dolarów.</p>
      <p>Tegoroczna Światowa Konferencja Radiokomunikacyjna (WRC-19) to kolejny krok w wykorzystaniu fal milimetrowych dzięki przyjęciu traktatu o udostępnieniu nowych częstotliwości dla budowy sieci 5G.</p>
      <blockquote>WRC-19 zbliżyła przemysł mobilny do uczynienia z sieci 5G czegoś, co każdy będzie mógł doświadczyć. Kraje osiągnęły właściwą równowagę, otwierając przełomowe możliwości dla 5G, chroniąc jednocześnie istniejące usługi radiowe na całym świecie. Celem branży mobilnej uczestniczącej w WRC-19 było zidentyfikowanie wystarczającej ilości widma 5G, aby zapewnić długotrwałe korzyści społeczno-ekonomiczne. Konferencja zapewniła również otwartą drogę do przyszłego sukcesu 5G w programie WRC-23</blockquote>
      <p>- powiedział Mats Granryd, dyrektor generalny GSMA</p>
      <p>Tak jak podczas WRC-19 zajmowano się częstotliwościami wysokimi, tak podczas WRC-23 w 2023 roku tematem Konferencji będą częstotliwości niskie, poniżej 1 GHz. To właśnie one pozwolą na pokrycie siecią 5G terenów słabo zurbanizowanych.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/wydarzenia/play-podpisze-memorandum-wspolne-5g-w-polsce"/>
      </related>
      <p>Źródło tekstu: telecomtv; wł</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/wydarzenia/mpower-youth-kampania-na-rzecz-dzieci-wsparcie-t-mobile"/>
        <a href="https://www.telepolis.pl/wiadomosci/sprzet/apple-i-samsung-pracuja-z-gsma-nad-wirtualna-karta-sim"/>
        <a href="https://www.telepolis.pl/wiadomosci/prawo-finanse-statystyki/na-koniec-2015-roku-35-swiatowej-populacji-w-zasiegu-4g"/>
        <a href="https://www.telepolis.pl/wiadomosci/wydarzenia/global-mobile-awards-2014"/>
        <a href="https://www.telepolis.pl/wiadomosci/wydarzenia/xiaomi-buduje-wielka-fabryke-smartfonow-5g-co-minute-z-tasmy-zjedzie-ich-60"/>
      </related>
    </article>
  </body>
</html>