<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3385413/oz-tasima-7-yasinda"/>
    <meta property="og:site_name" content="Milli Gazete"/>
    <meta property="article:published_time" content="2019-11-23T00:30:00+00:00"/>
    <meta property="og:title" content="Öz Taşıma 7 yaşında"/>
    <meta property="og:description" content="öz Taşıma-İş Sendikası, 7’nci kuruluş yıl dönümünü kutladı…"/>
  </head>
  <body>
    <article>
      <h1>Öz Taşıma 7 yaşında</h1>
      <h2>öz Taşıma-İş Sendikası, 7’nci kuruluş yıl dönümünü kutladı…</h2>
      <address>
        <time datetime="2019-11-23T00:30:00+00:00">23 Nov 2019, 00:30</time>
      </address>
      <p>Taşımacılık sektörünün lider sendikalarından olan Öz Taşıma-İş Sendikası, 7’nci kuruluş yıl dönümünü, sendika genel merkezinde düzenlenen bir program ile kutladı.</p>
      <p>Hak-İş Konfederasyonu’na bağlı Öz Taşıma-İş Sendikası, kuruluşunun 7’nci yıldönümünü sendika genel merkezinde gerçekleştirilen program ile kutladı. Düzenlenen programa Hak-İş’e bağlı sendikaların genel başkanları, milletvekilleri ve çok sayıda davetli katıldı.</p>
      <h3>7 YILDA LİDER SENDİKA OLDUK</h3>
      <p>Programda konuşan Öz Taşıma-İş Sendikası Genel Başkanı Mustafa Toruntay, 7 yıl gibi kısa bir süre içinde işkollarında lider sendika olmanın haklı gururunu yaşadıklarını belirterek, “Her fırsatta dile getirdiğimiz; ‘Biz Büyük Bir Aileyiz’ kavramına olan sadakatimizle bu günlere geldik. Bu vesile ile kurulduğumuz günden bu yana katkı ve desteğini hiç esirgemeyen Hak-İş Konfederasyonumuza, konfederasyona bağlı kardeş sendikalarımıza, emek veren tüm dostlarımıza, işçi kardeşlerimize, sosyal ortaklarımız olan işverenlerimize ve iş yerleri sendika temsilcilerimize teşekkür ederim” diye konuştu.</p>
      <h3>5 YILDA 6043 ÖĞRENCİYE ÖĞRENİM YARDIMI YAPTIK</h3>
      <p>Programda ayrıca sendika üyelerinin 2 yıllık ve 4 yıllık üniversitelerinde okuyan çocuklarına öğrenim yardımlarını da gerçekleştirdiklerini kaydeden Toruntay, “2019 yılında 1623, toplamda da 5 yılda 6043 öğrenim eğitim yardımı yapmış olduk. Öğrencilerimizin hesaplarına bugün itibarıyla eğitim yardımları yattı. Güle güle sağlıklı günlerde harcasınlar. Ülkemizin geleceği olan öğrenci kardeşlerimize başarılar diliyorum. Bütün bu sosyal katkıları iz bırakan sendikacılık anlayışıyla üyelerimizin iyi gününde kötü gününde her zaman yanlarında olduk, olmaya da devam edeceğiz inşallah. Üyelerimizden aldığımız aidatları üyelerimize ve çocuklarına hizmet ve faaliyet olarak gerçekleştirmiş oluyoruz” dedi.</p>
    </article>
  </body>
</html>