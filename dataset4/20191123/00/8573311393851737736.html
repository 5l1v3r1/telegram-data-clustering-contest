<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/italia/2019/11/23/vanity-fair-stories-premi-attori-celebrity-serata-finale-gianna-nannini-foto"/>
    <meta property="og:site_name" content="VANITY FAIR"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Vanity Fair Stories assegna i suoi Awards"/>
    <meta property="og:description" content="Il grande Festival di «Vanity Fair» nella sua edizione del 2019 premia da Matt Dillon a Pierfrancesco Favino a Ligabue, da Margherita Buy a Kasia Smutniak a Chiara Martegiani. Con la partecipazione speciale di Alessandro Cattelan. E una sorpresa (speciale) in musica, con Gianna Nannini che ci regala tre suoi capolavori"/>
  </head>
  <body>
    <article>
      <h1>Vanity Fair Stories assegna i suoi Awards</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.vanityfair.it/author/redazionepeople" target="_blank">Redazione People</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/24001857/NIN_2739-950x684.jpg"/>
        </figure>
        <figure>
          <img src="https://images.vanityfair.it/gallery/116970/Big/12d3cf37-16b4-49dd-99c1-b09ec8f93a1f.JPG"/>
          <figcaption><b>Vanity Fair Stories assegna i suoi Awards</b><br/>Stefano Accorsi</figcaption>
        </figure>
        <figure>
          <img src="https://images.vanityfair.it/gallery/116970/Big/065a1e71-eeb2-41cc-b4de-ad69420ac8b5.JPG"/>
          <figcaption><b>Vanity Fair Stories assegna i suoi Awards</b><br/>Alessandro Cattelan e Samuel Eto’o</figcaption>
        </figure>
        <figure>
          <img src="https://images.vanityfair.it/gallery/116970/Big/470792d5-224b-472e-acb0-1e3e9ae529fb.JPG"/>
          <figcaption><b>Vanity Fair Stories assegna i suoi Awards</b><br/>Alessandro Cattelan con Ligabue</figcaption>
        </figure>
        <figure>
          <img src="https://images.vanityfair.it/gallery/116970/Big/b1446f79-479a-40a3-a011-36c220a15e7c.JPG"/>
          <figcaption><b>Vanity Fair Stories assegna i suoi Awards</b><br/>Margherita Buy</figcaption>
        </figure>
        <figure>
          <img src="https://images.vanityfair.it/gallery/116970/Big/13720b1b-78e2-4413-99b9-4a158cc8fe4f.JPG"/>
          <figcaption><b>Vanity Fair Stories assegna i suoi Awards</b><br/>Gianluigi Buffon</figcaption>
        </figure>
        <figure>
          <img src="https://images.vanityfair.it/gallery/116970/Big/fda18a72-6e72-4703-8750-b902b5e3c296.JPG"/>
          <figcaption><b>Vanity Fair Stories assegna i suoi Awards</b><br/>Matt Dillon</figcaption>
        </figure>
        <figure>
          <img src="https://images.vanityfair.it/gallery/116970/Big/9e4036d7-db9a-42a1-a02f-41c510bb9262.JPG"/>
          <figcaption><b>Vanity Fair Stories assegna i suoi Awards</b><br/>Pierfrancesco Favino</figcaption>
        </figure>
        <figure>
          <img src="https://images.vanityfair.it/gallery/116970/Big/b9ebcd73-eda1-4d28-b64f-976c7e4265bb.JPG"/>
          <figcaption><b>Vanity Fair Stories assegna i suoi Awards</b><br/>Kasia Smutniak</figcaption>
        </figure>
        <figure>
          <img src="https://images.vanityfair.it/gallery/116970/Big/8905b450-dd8f-420a-b47b-618e2c84334b.JPG"/>
          <figcaption><b>Vanity Fair Stories assegna i suoi Awards</b><br/>Edoardo Leo</figcaption>
        </figure>
        <figure>
          <img src="https://images.vanityfair.it/gallery/116970/Big/5886cae2-29b7-499d-bdf2-ac591544cdb1.JPG"/>
          <figcaption><b>Vanity Fair Stories assegna i suoi Awards</b><br/>Marco D'Amore</figcaption>
        </figure>
        <figure>
          <img src="https://images.vanityfair.it/gallery/116970/Big/cf795904-c494-44b3-a006-1b6107fe0fd1.JPG"/>
          <figcaption><b>Vanity Fair Stories assegna i suoi Awards</b><br/>Corrado Guzzanti</figcaption>
        </figure>
        <figure>
          <img src="https://images.vanityfair.it/gallery/116970/Big/bb294de1-a5ac-4a85-9fdc-78a474433480.JPG"/>
          <figcaption><b>Vanity Fair Stories assegna i suoi Awards</b><br/>Marco Giallini</figcaption>
        </figure>
        <figure>
          <img src="https://images.vanityfair.it/gallery/116970/Big/cdd36a10-23ef-4317-8cf1-e63675f5bfcf.JPG"/>
          <figcaption><b>Vanity Fair Stories assegna i suoi Awards</b><br/>Domenico Procacci</figcaption>
        </figure>
        <figure>
          <img src="https://images.vanityfair.it/gallery/116970/Big/32c5251d-4619-4e53-a571-0c5b97989111.JPG"/>
          <figcaption><b>Vanity Fair Stories assegna i suoi Awards</b><br/>Alessandro Siani</figcaption>
        </figure>
        <figure>
          <img src="https://images.vanityfair.it/gallery/116970/Big/36032aeb-6831-45a2-86a0-5c2a1a995187.JPG"/>
          <figcaption><b>Vanity Fair Stories assegna i suoi Awards</b><br/>Gianna Nannini</figcaption>
        </figure>
        <figure>
          <img src="https://images.vanityfair.it/gallery/116970/Big/3f23e464-67a7-466b-8f3f-8e8c1713c1d4.JPG"/>
          <figcaption><b>Vanity Fair Stories assegna i suoi Awards</b><br/>Cristina Lucchini, Simone Marchetti, Malcom Pagani</figcaption>
        </figure>
        <figcaption>Vanity Fair Stories assegna i suoi Awards</figcaption>
      </slideshow>
      <p>
        <b>Il grande Festival di «Vanity Fair» nella sua edizione del 2019 premia da Matt Dillon a Pierfrancesco Favino a Ligabue, da Margherita Buy a Kasia Smutniak a Chiara Martegiani. Con la partecipazione speciale di Alessandro Cattelan. E una sorpresa (speciale) in musica, con Gianna Nannini che ci regala tre suoi capolavori</b>
      </p>
      <p>Al The Space Cinema Odeon di Milano, i talk della prima giornata del <i>Vanity Fair Stories</i> con <b>Roberto Bolle </b>e<b> Virginia Raffaele</b>, <b>Valerio Mastandrea</b> e <b>Anna Foglietta</b>, <b>Benji e Fede</b> e <b>Vittoria Puccini</b>, volgono a conclusione, e la serata di premiazione di questa seconda edizione del grande Festival di <i>Vanity Fair</i>, con gli onori della partecipazione speciale di <b>Alessandro Cattelan</b>, consegna i nostri «riconoscimenti» (uno specchio realizzato dall’art-designer milanese Giampiero Romanó) a personalità del cinema, dello sport e della musica che si sono particolarmente distinte per il loro operato.</p>
      <p><b>Stefano Accorsi</b> lo riceve perché «diventò attore rispondendo a un annuncio sul giornale della sua città. Nel corso degli anni poi, con il talento e l’espressività dei grandi attori, ha riempito le pagine della nostra vita per raccontare chi eravamo, chi siamo e chi saremo domani».</p>
      <p><b>Margherita Buy</b> «per aver dato vita a personaggi femminili pieni di pudore, delicatezza e sentimento affermandosi, riconoscimento dopo riconoscimento, come una delle attrici italiane più amate e premiate degli ultimi 50 anni».</p>
      <p><b>Luciano Ligabue</b> «per averci fatto spostare dal Bar Mario e averci convinto ad approdare in un mondo in cui il rock’n’roll parlava italiano e le strade, in certe notti, avevano melodie e ritmi soltanto suoi».</p>
      <p><b>Samuel Eto’o</b> «per il suo duraturo ed esemplare impegno nella lotta contro il razzismo e l’ignoranza che fa seguito a un percorso professionale luminoso fatto di gesti tecnici simbolici e memorabili».</p>
      <p><b>Gigi Buffon</b> perché «a quasi 42 anni, con lo sfrontato coraggio che in un lontano pomeriggio emiliano di metà anni ‘90 lo fece conoscere al mondo, è ancora qui. A sognare, a farci sognare, a prolungare l’infanzia perché certe partire non finiscono mai».</p>
      <p><b>Pierfrancesco Favino</b> perché «l’attore esordì sul set circondato da pugili e nel corso degli anni, con i pugni in tasca e la vocazione del predestinato, ci ha fatto salire sul ring con i suoi tanti personaggi mettendoci k.o. con il talento purissimo di chi recitando fa dimenticare di essere un attore».</p>
      <p><b>Matt Dillon</b> perché «all’inizio, quando per telefonare usavamo ancora la cabina, era soltanto parte di una banda. Poi il mondo è cambiato e lui ha continuato a parlare alle nostre emozioni attraversando le epoche, a farci viaggiare con la fantasia, a tenere sempre generosamente un posto libero, per noi, accanto a lui».</p>
      <p><b>Kasia Smutniak,</b> poi, «per aver interpretato con fascino e mistero una galleria di personaggi a cui ha restituito la sua umanità dimostrando che dietro a ogni maschera c’è sempre una persona e dentro ogni abito, un essere umano».</p>
      <p><b>Marco Giallini</b>, ancora, «per essere rimasto sempre coerente a se stesso nelle tante scalate che lo hanno portato in cima alla vetta, senza mai perdere di vista i compagni di cordata, le origini, la bellezza della propria estraneità ai compromessi».</p>
      <p><b>Edoardo Leo</b>, «per aver saputo dare volto e anima alle storie che ha interpretato con la tenacia di chi ha creduto veramente che dietro la curva dei desideri, senza uscire fuori strada, presto o tardi sarebbe apparso il sole».</p>
      <p><b>Marco D’Amore</b>, «per il suo primo riuscitissimo film da regista e per aver dimostrato che si può stare in equilibrio e in bilico sullo sprofondo, proprio come Philippe Petit, senza cadere nel vuoto».</p>
      <p><b>Chiara Martegiani</b>, «per aver interpretato con coraggio, talento e personalità un ruolo difficile nel suo film d’esordio, <i>Ride</i>, dando forma a un dolore interiore, con sottrazione mirabile, senza mai aver bisogno di mostrarlo».</p>
      <p><b>Corrado Guzzanti</b>, «per averci fatto ridere fino alle lacrime mettendo a nudo le nostre debolezze e le nostre miserie trascinandoci, nostro malgrado, a osservarci da vicino con lo spavento di chi si riconosce e dice: “Ma quello sono proprio io!”».</p>
      <p><b>Domenico Procacci</b>, «per aver costruito un sogno edificato con storie grandi e piccole e aver creduto, trent’anni fa, che si potesse tornare a fare cinema di alto livello in un Paese che è stato culla di grandi autori».</p>
      <p><b>Alessandro Siani</b>, «per aver dimostrato che non esiste gavetta lunga e faticosa che faccia smarrire il senso della comicità perché ridere e far ridere è sempre più consolante di autocommiserarsi».</p>
      <p>E mentre l’attore<b> Pierfrancesco Favino</b> riceve anche nelle mani un premio speciale (da quelle del presidente di Tendercapital Moreno Zani, che ha lanciato qui la Tendercapital Productions, società di produzione cinematografica appartenente al gruppo, dando il via alla prima edizione del Tendercapital Productions Prize), la sorpresa si prepara e si compie.</p>
      <p><b>Gianna Nannini</b> sale sul palco, e (in)canta (con) i suoi capolavori: <i>Ragazzo dell’Europa</i>, <i>America</i>, <i>Sei nell’anima</i>.</p>
      <p>Scaldando la platea per il concerto finale con cui domenica 24 novembre si chiuderà il sipario del <i>Vanity Fair Stories</i> (per quest’anno), quando saluteremo il nostro pubblico con un’esibizione speciale a più voci. Quelle di <b>Malika Ayane, Clavdio, Franco126, Fulminacci, Filo Vals, Levante, Emma Marrone</b>.</p>
      <p>
        <b>
          <i>L’evento è reso possibile grazie al supporto di alcuni partner:</i>
        </b>
        <br/>
        <i>Main partner: ŠKODA;</i>
        <br/>
        <i>Con il contributo di: Tendercapital Productions; Edison;</i>
        <br/>
        <i>Thanks to: Berlucchi, Campari, Farchioni Olii;</i>
        <br/>
        <i>Beauty Partner: Guerlain; Perris Monte Carlo; COTRIL;</i>
        <br/>
        <i>Iniziative speciali: Motorola; Vitale Barberis Canonico; Zalando; 24Bottles;</i>
        <br/>
        <i>Institutional sponsor: A+E Networks Italia con History, Canale 407 di Sky; Rai Cinema; Sky; Taodue Film; Warner Bros. Entertainment Italia;</i>
        <br/>
        <i>Media Partner: Yes Milano; RTL 102.5; Urban Vision;</i>
        <br/>
        <i>Technical Partner: Verso;</i>
        <br/>
        <i>Si ringraziano inoltre: laF – TV di Feltrinelli e Medusa</i>
      </p>
      <related>
        <h4>LEGGI ANCHE</h4>
        <a href="https://www.vanityfair.it/people/mondo/2019/11/23/matt-dillon-vanity-fair-stories-intervista-video-foto"/>
        <a href="https://www.vanityfair.it/music/storie-music/2019/11/23/luciano-ligabue-intervista-vanity-fair-stories"/>
        <a href="https://www.vanityfair.it/sport/calcio/2019/11/23/samuel-etoo-contro-razzismo-club-intervengano-calciatori-scioperino-foto"/>
        <a href="https://www.vanityfair.it/people/italia/2019/11/23/pierfrancesco-favino-a-60-anni-saro-un-figo-pazzesco"/>
        <a href="https://www.vanityfair.it/people/italia/2019/11/23/mastandrea-aprea-torre-vanity-fair-stories-monologo"/>
        <a href="https://www.vanityfair.it/people/italia/2019/11/23/cocktail-burraco-docce-condivise-confidenze-x-factor-vanity-stories-samuel-mara-malika-foto"/>
        <a href="https://www.vanityfair.it/people/italia/2019/11/23/kasia-smutniak-raccontare-storie-mi-piace-ma-la-vita-e-altro-e-io-preferisco-la-vita"/>
        <a href="https://www.vanityfair.it/people/italia/2019/11/23/virginia-raffaele-roberto-bolle-vanity-fair-stories-intervista"/>
        <a href="https://www.vanityfair.it/people/italia/2019/11/23/corrado-guzzanti-parodia-me-stesso-iniziato-vanity-fair-stories-foto"/>
        <a href="https://www.vanityfair.it/people/italia/2019/11/23/vanity-fair-stories-cesare-cremonini-la-storia-piu-bella-da-raccontare-la-mia"/>
      </related>
    </article>
  </body>
</html>