<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://turkrus.com/947409-rusyada-devlet-baskisi-azalmali-xh.aspx"/>
    <meta property="og:site_name" content="Türkrus"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="&quot;Rusya'da devlet baskısı azalmalı&quot;"/>
    <meta property="og:description" content="Rusya'da &quot;ekonomiyi düzlüğe çıkarmaya&quot; yönelik formül arayışları sürüyor. Devlet Başkanı Vladimir Putin'in yardımcısı Andrey Belousov ekonomik büyümenin sağlanabilmesi için üç çeşit önlem alınması gerektiği fikrini dile getirdi. "/>
  </head>
  <body>
    <article>
      <h1>"Rusya'da devlet baskısı azalmalı"</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>Rusya'da "ekonomiyi düzlüğe çıkarmaya" yönelik formül arayışları sürüyor. Devlet Başkanı Vladimir Putin'in yardımcısı Andrey Belousov ekonomik büyümenin sağlanabilmesi için üç çeşit önlem alınması gerektiği fikrini dile getirdi. </p>
      <p>Belousov'a göre, öncelikle borç alma maliyetlerinin düşürülmesi, bunun için de faiz oranının yüzde 5'e çekilmesi gerekiyor. İkinci grup önlemler yatırım ikliminin iyileştirilmesine odaklanmalı. Bu başlıkta Belousov, girişimcilerin "siloviki" tabir edilen kolluk kuvvetlerinin baskısından korunması gerekliliğinin altını çiziyor. </p>
      <p>Kremlin yetkilisine göre, ekonomik büyümeyi hızlandıracak üçüncü yöntem, iş dünyasının teknolojiye erişiminin arttırılması ve işletmelerin uzman kadroları istihdam edebilmesi için gerekenlerin yapılması olmalı. Belousov Rus ekonomisinde özellikle mavi yakalı uzman açığı olduğuna dikkat çekiyor.</p>
      <p>Devlet İstatistik Servisi Rosstat'nın verilerine göre, Rusya ekonomisi yılın üçüncü çeyreğinde yüzde 1,7 oranında büyüdü. Ekonomik Kalkınma Bakanlığı bu oranı yüzde 1,9 seviyesinde bekliyordu. </p>
      <p>23.11.2019</p>
    </article>
  </body>
</html>