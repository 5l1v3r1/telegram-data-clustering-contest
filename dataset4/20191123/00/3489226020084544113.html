<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/katerinh-29xronh-phge-na-gennhsei-me-kaisarikh-kai-epathe-kardiakh-prosbolh-apo-antibiotiko"/>
    <meta property="og:site_name" content="Documento"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Κατερίνη: 29χρονη πήγε να γεννήσει με καισαρική και έπαθε καρδιακή προσβολή από αντιβιοτικό"/>
    <meta property="og:description" content="Στη Μονάδα Εντατικής Θεραπείας του Ιπποκρατείου Νοσοκομείου Θεσσαλονίκης νοσηλεύεται μια 29χρονη από την Κατερίνη. Η νεαρή γυναίκα πριν από τρεις ημέρες εισήχθη στο Νοσοκομείο Κατερίνης για να γεννήσει με καισαρική τομή."/>
  </head>
  <body>
    <article>
      <h1>Κατερίνη: 29χρονη πήγε να γεννήσει με καισαρική και έπαθε καρδιακή προσβολή από αντιβιοτικό</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Newsroom</a></address>
      <h4>Στη Μονάδα Εντατικής Θεραπείας του Ιπποκρατείου Νοσοκομείου Θεσσαλονίκης νοσηλεύεται μια 29χρονη από την Κατερίνη. Η νεαρή γυναίκα πριν από τρεις ημέρες εισήχθη στο Νοσοκομείο Κατερίνης για να γεννήσει με καισαρική τομή.</h4>
      <p>Σύμφωνα με το ρεπορτάζ του Αντ1, ο γιατρός της χορήγησε αντιβιοτικό, στο οποίο ήταν αλλεργική. Η άτυχη γυναίκα υπέστη καρδιακό επεισόδιο. Μεταφέρθηκε εσπευσμένα στο Ιπποκράτειο. Πληροφορίες αναφέρουν ότι η 29χρονη είχε ενημερώσει τον γιατρό ότι είναι αλλεργική σε παραπλήσιο αντιβιοτικό με αυτό που της χορηγήθηκε.</p>
      <p>«Εάν έρθει αναφορά ότι έχει προκληθεί βλάβη με ευθύνη του γιατρού θα κινήσω διαδικασία Ένορκης Διοικητικής Εξέτασης» δήλωσε ο διοικητής του νοσοκομείου Κατερίνης, κ. Ανέστης Μυστρίδης.</p>
      <p>Τα επόμενα 24ωρα είναι πολύ κρίσιμα για την πορεία της υγείας της 29χρονης. Διαπιστώθηκε ότι έχει εγκεφαλικό οίδημα και βρίσκεται υπό στενή ιατρική παρακολούθηση.</p>
      <p>Το νεογέννητο βρέφος, που έφερε στον κόσμο η άτυχη γυναίκα, χαίρει άκρας υγείας.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>