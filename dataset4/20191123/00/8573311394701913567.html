<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/italia/2019/11/23/mastandrea-aprea-torre-vanity-fair-stories-monologo"/>
    <meta property="og:site_name" content="VANITY FAIR"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Mastandrea e Aprea ricordano Mattia Torre: «Molto di ciò che siamo lo dobbiamo a lui»"/>
    <meta property="og:description" content="Al nostro Vanity Fair Stories, Valerio Mastandrea e Valerio Aprea ricordano lo sceneggiatore scomparso e portano sul palco «Gola»"/>
  </head>
  <body>
    <article>
      <h1>Mastandrea e Aprea ricordano Mattia Torre: «Molto di ciò che siamo lo dobbiamo a lui»</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.vanityfair.it/author/aarcolaci" target="_blank">Alessia Arcolaci</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/23175032/land34-950x684.jpg"/>
        </figure>
        <figure>
          <img src="https://images.vanityfair.it/gallery/116958/Big/5fc87c2a-4869-43d0-9f40-c66ae3b7416b.JPG"/>
          <figcaption>
            <b>Valerio Mastandrea e Valerio Aprea al Vanity Fair Stories 2019</b>
          </figcaption>
        </figure>
        <figure>
          <img src="https://images.vanityfair.it/gallery/116958/Big/81d355f5-becb-4450-9009-231147bf9e00.JPG"/>
          <figcaption>
            <b>Valerio Mastandrea e Valerio Aprea al Vanity Fair Stories 2019</b>
          </figcaption>
        </figure>
        <figure>
          <img src="https://images.vanityfair.it/gallery/116958/Big/d3141359-7ec6-4147-a62e-473590ee0a81.JPG"/>
          <figcaption>
            <b>Valerio Mastandrea e Valerio Aprea al Vanity Fair Stories 2019</b>
          </figcaption>
        </figure>
        <figure>
          <img src="https://images.vanityfair.it/gallery/116958/Big/3037957a-a239-4890-b11a-dba5758234db.JPG"/>
          <figcaption>
            <b>Valerio Mastandrea e Valerio Aprea al Vanity Fair Stories 2019</b>
          </figcaption>
        </figure>
        <figure>
          <img src="https://images.vanityfair.it/gallery/116958/Big/c466f4e0-4fa0-4871-8aaa-072e4efa7aef.JPG"/>
          <figcaption>
            <b>Valerio Mastandrea e Valerio Aprea al Vanity Fair Stories 2019</b>
          </figcaption>
        </figure>
        <figure>
          <img src="https://images.vanityfair.it/gallery/116958/Big/f7ed45d5-879d-4cbe-9c3c-ed083595bf8a.JPG"/>
          <figcaption>
            <b>Valerio Mastandrea e Valerio Aprea al Vanity Fair Stories 2019</b>
          </figcaption>
        </figure>
        <figure>
          <img src="https://images.vanityfair.it/gallery/116958/Big/b7507885-de43-4ac3-b47c-a4681b1f1252.JPG"/>
          <figcaption>
            <b>Valerio Mastandrea e Valerio Aprea al Vanity Fair Stories 2019</b>
          </figcaption>
        </figure>
        <figcaption>Valerio Mastandrea e Valerio Aprea al Vanity Fair Stories 2019</figcaption>
      </slideshow>
      <p>
        <b>Al nostro Vanity Fair Stories, Valerio Mastandrea e Valerio Aprea ricordano lo sceneggiatore scomparso e portano sul palco «Gola»</b>
      </p>
      <p><a href="https://www.vanityfair.it/people/italia/2019/11/22/vanity-fair-stories-2019-due-giorni-star-incontri-musica-programma"><i><b>Vanity Fair Stories</b></i> </a>ricorda <b>Mattia Torre</b>. E lo fa portando sul palco <b>Valerio Mastandrea e Valerio Aprea</b>, due degli amici più cari dello scrittore e sceneggiatore scomparso lo scorso luglio dopo una lunga malattia. Prima d’iniziare la lettura del monologo <i>Gola, </i>Mastandrea ricorda l’amico.«Cerco così di riempire questi vuoti che sapevamo sarebbero arrivati. È un grande privilegio portare avanti il lavoro di Mattia».</p>
      <p>Si mangia per non pensare, si mangia per ricordare, si mangia per stare bene.</p>
      <p>Parte da qui <i><b>Gola. </b></i>Un ritratto del nostro Paese visto da uno degli aspetti che più lo caratterizza: il cibo. Il nostro rapporto con la tavola. Uno dei meriti dell’autore portato via da quella stessa malattia che ha raccontato, cercando di riderci su, ne <i>«La linea verticale»</i>, è stata sicuramente la capacità di descrivere l’Italia partendo dai suoi luoghi comuni ribaltandoli con arte e ironia. Come in <b><i>Gola</i></b>. L’Italia vista dalla sua pancia.</p>
      <p>«L’Italia è questo Paese che ci passi col treno ed è pieno di colline verdeggianti, di storia, di pianure, città d’arte, tradizione, letteratura, poesia», legge Valerio Aprea. «Dove a noi però, ecco, in sostanza, soprattutto piace mangiare. <b>Per misteriose ragioni che forse si legano ai ricordi della guerra, di questa guerra che a noi ci ha veramente rovinato, noi siamo questo Paese a cui piace mangiare.</b> Questo paese vitale e virile che quando c’è da mangiare, mangia, senza troppe storie, questo Paese che semplicemente mangia più di tutti gli altri paesi del pianeta»<i>.</i></p>
      <p><i>Gola</i> racconta che <b>«a noi il cibo non ce lo devono toccare»</b> e che anche dei politici, negli eventi più importanti come il G8, in fondo sappiamo sempre e solo cosa abbiano mangiato.</p>
      <p>«Che pure noi sul cibo avremmo tutta una secolare tradizione di generosità» leggono Mastandrea e Aprea. «Di umana condivisione e partecipazione, che proprio in molte famiglie anche dopo cena ti continuano a offrire da mangiare e tu sei sazio e rispettosamente dici “no grazie” e loro si preoccupano “che fai non mangi più?”, “sono a posto così, grazie”, “ma stai male?” “no, non sto male” “e allora perché non mangi?” e insistono “che hai? Dai mangia è buono, sei sicuro di non stare male?”.</p>
      <p>Nella sua carriera Mattia Torre, instancabile osservatore, ha scritto anche alcuni libri, tra cui <i>In mezzo al mare. Setta atti comici,</i> del 2012. «Non ci sono molte parole da dire per ricordare Mattia. <b>Credo che le sue parole parlino meglio di qualunque altro</b>» conclude Valerio Aprea prima di salutare il pubblico. «Non è retorica. Mi sento solo di poter dire che, professionalmente e umanamente, come individuo, devo una porzione molto grande di quello che sono a Mattia».</p>
      <p>Main Partner: ŠKODA<br/>Con il contributo di: Tendercapital Productions, Edison,<br/>Thanks to: Berlucchi, Campari.<br/>Beauty Partner: Guerlain, Perris Monte Carlo.<br/>Iniziative speciali: Motorola, Vitale Barberis Canonico, Zalando, 24Bottles<br/>Institutional Sponsor:  A+E Networks Italia con History, canale 407 di Sky; Rai Cinema; Sky; Taodue Film; Warner Bros. Entertainment Italia;<br/>Media Partner: Yes Milano; RTL 102.5; Urban Vision<br/>Technical Partner:  Verso, che ha realizzato l’app ufficiale di Vanity Fair Stories;<br/>Si ringrazia anche Medusa</p>
      <p> </p>
      <related>
        <h4>LEGGI ANCHE</h4>
        <a href="https://www.vanityfair.it/people/italia/2019/11/23/corrado-guzzanti-parodia-me-stesso-iniziato-vanity-fair-stories-foto"/>
      </related>
    </article>
  </body>
</html>