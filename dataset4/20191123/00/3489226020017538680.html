<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/panikos-sth-oessalonikh-gia-mia-thesh-sto-spiti-twn-masonwn-photos"/>
    <meta property="og:site_name" content="Documento"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Πανικός στη Θεσσαλονίκη για μια θέση στο «σπίτι» των Μασόνων (Photos)"/>
    <meta property="og:description" content="Ουρές σχημάτισαν οι Θεσσαλονικείς που θέλησαν να δούνε το εσωτερικό του Τεκτονικού Μεγάρου Θεσσαλονίκης."/>
  </head>
  <body>
    <article>
      <h1>Πανικός στη Θεσσαλονίκη για μια θέση στο «σπίτι» των Μασόνων (Photos)</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Newsroom</a></address>
      <h4>Ουρές σχημάτισαν οι Θεσσαλονικείς που θέλησαν να δούνε το εσωτερικό του Τεκτονικού Μεγάρου Θεσσαλονίκης.</h4>
      <p>Στο πλαίσιο του Open House Thessaloniki οι Μασόνοι της πόλης αποφάσισαν να ανοίξουν τις πόρτες του Μεγάρου τους στο κοινό. Από το πρωί του Σαββάτου πλήθος κόσμου συγκεντρώθηκε έξω από το Τεκτονικό Μέγαρο στην οδό Φιλικής Εταιρείας, στο κέντρο της Θεσσαλονίκης, για να ξεναγηθεί στο εσωτερικό του.</p>
      <p>Οι πόρτες του Μεγάρου θα είναι ανοιχτές για το κοινό σήμερα μέχρι τις 17:00 και αύριο Κυριακή από τις 11:00 έως τις 17:00. Όσοι θελήσουν να επισκεφτούν τον Ναό των Μασόνων για ένα στόρι στο Instagram ας μην μπούνε στον κόπο καθώς οι οδηγίες των ξεναγών είναι ξεκάθαρες: απαγορεύεται η φωτογράφηση και η βιντεοσκόπηση εντός της Μασονικής Στοάς.</p>
      <p>Το τεκτονικό Μέγαρο άρχισε να χτίζεται το 1932. Πρόκειται για ένα μεγαλοπρεπές κτίριο εκλεκτιστικής αρχιτεκτονικής. Το 1935 αποπερατώθηκε η ανατολική πλευρά όπου σήμερα στεγάζεται ο κινηματογράφος «Μακεδονικόν». Ανακαινίστηκε μετά το 1978 και πλέον στεγάζει όλες τις τεκτονικές ομάδες της Θεσσαλονίκης.</p>
      <p>Πηγή thestival.gr</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/23/5dd98090825e630ddc517dc3.jpg"/>
      </figure>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/23/5dd98090825e630ddc517dc2.jpg"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>