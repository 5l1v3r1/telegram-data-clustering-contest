<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/lecce/2019/11/23-63694883/lecce_liverani_dubbio_tra_farias_e_la_mantia_non_rischio_falco_/"/>
    <meta property="og:site_name" content="Tuttosport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Lecce, Liverani: &quot;Dubbio tra Farias e La Mantia. Non rischio Falco&quot;"/>
    <meta property="og:description" content="L'allenatore giallorosso: &quot;Il centrocampo del Cagliari non si può arginare, ma toccherà a noi limitarlo. Sarà una partita in cui ci sarà da soffrire&quot;"/>
  </head>
  <body>
    <article>
      <h1>Lecce, Liverani: "Dubbio tra Farias e La Mantia. Non rischio Falco"</h1>
      <h2>L'allenatore giallorosso: "Il centrocampo del Cagliari non si può arginare, ma toccherà a noi limitarlo. Sarà una partita in cui ci sarà da soffrire"</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p><b>LECCE</b> - Fabio <b>Liverani</b>, allenatore del Lecce, assieme ai suoi è chiamato all'esame <b>Cagliari</b>, la grande rivelazione di questo primo terzo di campionato. Ecco le parole dell'ex centrocampista della Lazio in conferenza stampa: <i>"Il Cagliari è sicuramente tra le squadre più in forma del campionato, hanno un organico forte e un centrocampo completo: non si può arginare, ma toccherà a noi limitarlo. Sarà una partita in cui ci sarà da soffrire, ma noi abbiamo sempre dimostrato di saper creare le nostre occasioni. Abbiamo lavorato sulla difesa, l'obiettivo deve essere quello di non prendere gol. Gli unici assenti oggi sono <b>Majer</b> e <b>Falco</b>, che non vogliamo minimamente rischiare"</i>. Prevista pioggia battente al Via del Mare: <i>"Dobbiamo sperare il campo non sia pesante. Noi siamo una squadra che palleggia, abbiamo sempre tenuto il controllo del gioco a parte a Bergamo contro l'<b>Atalanta</b>. Sarà una bella verifica domani"</i>. Liverani da calciatore ha giocato anche a Cagliari:<i>"È stato il mio esordio tra i professionisti, con <b>Trapattoni</b> disputai una grande stagione. Ma sono solo ricordi"</i>.</p>
      <figure>
        <a href="https://www.tuttosport.com/foto/calcio/serie-a/2019/11/10-63262042/liverani_mette_paura_ai_suoi_ex_tifosi_lo_show_di_correa_stende_il_lecce/">
          <img src="https://cdn.tuttosport.com/images/2019/11/10/165650954-e524be6b-5186-43b6-af9c-8963c79c1684.jpg"/>
        </a>
        <figcaption>Liverani mette paura ai suoi ex tifosi, lo show di Correa stende il Lecce<br/><a href="https://www.tuttosport.com/foto/calcio/serie-a/2019/11/10-63262042/liverani_mette_paura_ai_suoi_ex_tifosi_lo_show_di_correa_stende_il_lecce/">Guarda la gallery</a></figcaption>
      </figure>
      <p><i>"Dopo le soste abbiamo fatto sempre bene?</i> <i>E' vero, ma non sono una persona scaramantica. Dopo la prima pausa incontrai <b>Maran</b> a Roma ed entrambi eravamo a zero: oggi abbiamo fatto passi in avanti"</i>. Possibile il tandem <b>Lapadula-La Mantia</b>: <i>"Sì, possono partire loro dall'inizio. Ma può anche giocare <b>Shakhov</b> dietro le punte"</i>. Sui punti di forza del Cagliari: <i>"Ha tanti calciatori forti: <b>Simeone</b> che si muove molto, <b>Nainggolan</b> che è tornato ai livelli di <b>Roma</b>. E poi hanno una buonissima difesa, ben collaudata"</i>. Non ci sono praticamente dubbi di formazione: <i>"<b>Meccariello</b> terzino destro, <b>Mancosu</b> sulla trequarti e <b>Babacar</b> in avanti. L'unico ballottaggio è quello tra La Mantia e Farias"</i>.</p>
      <figure>
        <video src="http://media.tuttosport.com/videos/2019/11/19/cms_20191119_sticchimp41574176397.mp4"/>
        <figcaption>Sticchi Damiani: "Il problema è regolamentare"</figcaption>
      </figure>
      <related>
        <a href="https://www.tuttosport.com/live/matchcentre/incontro.html?season=2019&amp;competition=21&amp;match=2021176"/>
        <a href="https://www.tuttosport.com/news/calcio/serie-a/cagliari/2019/11/23-63676009/cagliari_maran_dobbiamo_continuare_a_crescere_/"/>
        <a href="https://www.tuttosport.com/news/calcio/serie-a/2019/11/23-63660118/tutte_le_probabili_formazioni_della_13_giornata_di_serie_a/"/>
        <a href="https://www.tuttosport.com/archivio/calcio/serie-a/lecce"/>
        <a href="https://www.tuttosport.com/news/calcio/serie-a/lecce/2019/11/20-63584315/lecce_falco_e_farias_seduta_personalizzata/?related_news"/>
        <a href="https://www.tuttosport.com/news/calcio/serie-a/lecce/2019/11/20-63575609/lapadula_lecce_ora_sto_bene_avanti_cosi_/?related_news"/>
        <a href="https://www.tuttosport.com/news/calcio/serie-a/lecce/2019/11/15-63412178/la_mantia_felice_per_il_primo_gol_in_a_qui_a_lecce_sto_bene_/?related_news"/>
        <a href="https://www.tuttosport.com/news/calcio/primavera/2019/11/13-63352628/lecce_primavera_lungo_infortunio_per_mele/?related_news"/>
      </related>
    </article>
  </body>
</html>