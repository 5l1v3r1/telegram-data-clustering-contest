<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://reporter.si/clanek/svet/porocilo-iz-ponorele-nemcije-nemska-oblast-na-skrivaj-uvaza-pripadnike-zloglasne-islamske-drzave-742698"/>
    <meta property="og:site_name" content="Revija Reporter"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Poročilo iz ponorele Nemčije: nemška oblast na skrivaj »uvaža« pripadnike zloglasne Islamske države"/>
    <meta property="og:description" content="Nemčija še vedno izvaja politiko na stežaj odprtih vrat za migrante. Zdaj je na skrivaj začela sprejemati pripadnike zloglasne in zločinske Islamske držav"/>
  </head>
  <body>
    <article>
      <h1>Poročilo iz ponorele Nemčije: nemška oblast na skrivaj »uvaža« pripadnike zloglasne Islamske države</h1>
      <h2>
        <b>Nemčija še vedno izvaja politiko na stežaj odprtih vrat za migrante. Zdaj je na skrivaj začela sprejemati pripadnike zloglasne in zločinske Islamske države.</b>
      </h2>
      <address><time datetime="2019-11-23T00:00:00+00:00">23 Nov 2019</time> by <a rel="author">A. Ž.</a></address>
      <p>Kot pišejo nemški mediji, je nemško zunanje ministrstvo organiziralo vrnitev prvega odraslega pripadnika oziroma pripadnico Islamske države. Ta akcija je potekala na skrivaj.<br/><br/>Gre za pripadnico Islamske države, ki je v Sirijo prišla iz nemškega mesta Gießen. Skupaj z njo so se v Nemčijo vrnili tudi njeni trije otroci in še en otrok njenega moža.<br/><br/>Pripadnico Islamske države in otroke je delegaciji nemškega zunanjega ministrstva izročila kurdske milica YPG. Ta je v času spopadov z Islamsko državo zaprla številne njene pripadnike.<br/><br/>Številni pripadniki Islamske države, ki so zaprti v Siriji, so v to bližnjevzhodno državo prišli iz Zahodne Evrope. Večinoma gre za potomce migrantov iz muslimanskih držav, nekaj pa je tudi v islam spreobrnjenih Evropejcev.</p>
      <p>Velika nemška težave so tudi mafijski družinski klani, ki jih sestavljajo migranti iz islamskih držav. Tako so nemški mediji poročali, da so libanonski (arabski) in čečenski mafijski klani izsiljevali nemškega raperja Capital Bra. Od njega so zahtevali pol milijona evrov.<br/><br/>24-letni raper, čigar pravo ime je Vladislav Balovatsky oziroma Vladislav Balovacki, je ruskega rodu in se je rodil v Sibiriji. Po podatkih policije naj bi bil raper zaradi groženj klanov v življenjski nevarnosti. <br/><br/>Bo pa Nemčiji, kot zdaj kaže, uspelo še drugič izgnati Ibrahima Mirija, vodjo libanonskega mafijskega klana. Ta je bil med letoma 1989 in 2014 v Nemčiji kar 19-krat pravnomočno obsojen, in sicer med drugim zaradi ropov, hujših tatvin in preprodaje mamil.<br/><br/>Julija letos je Nemčija Mirija izgnala v Libanon, a se je oktobra spet vrnil nazaj v Nemčiji in vložil prošnjo za azil. Zdaj je sodišče odločilo, da se ga lahko spet izžene iz države.</p>
      <p>loading...</p>
    </article>
  </body>
</html>