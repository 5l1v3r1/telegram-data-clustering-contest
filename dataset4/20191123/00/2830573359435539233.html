<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/primavera/2019/11/23-63703124/primavera_primo_punto_esterno_per_il_torino_con_l_inter_e_0-0/"/>
    <meta property="og:site_name" content="Tuttosport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Primavera, primo punto esterno per il Torino: con l'Inter è 0-0"/>
    <meta property="og:description" content="Termina a reti inviolate la gara del Breda, condizionata dal maltempo: nel primo tempo protagonista il portiere nerazzurro Stankovic con due grandi interventi "/>
  </head>
  <body>
    <article>
      <h1>Primavera, primo punto esterno per il Torino: con l'Inter è 0-0</h1>
      <h2>Termina a reti inviolate la gara del Breda, condizionata dal maltempo: nel primo tempo protagonista il portiere nerazzurro Stankovic con due grandi interventi </h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p><b>S.SAN GIOVANNI (MI) </b>- Sotto il diluvio del "Breda" il <b>Torino</b> ferma l'<b>Inter</b> sullo <b>0-0</b>. Nella gara della nona giornata del campionato di <b>Primavera</b> <b>1</b> nerazzurri e granata è assoluto protagonista il maltempo, che ha condizionato il gioco con una pioggia a tratti torrenziale. Nel primo tempo meglio i granata, che si resi pericolosi più volte ma hanno trovato due grandi interventi di <b>Stankovic</b>: il portiere figlio d'arte ferma prima <b>Ghazoini</b>, al 6', poi <b>Adopo</b>, al 45'. Nella ripresa tanta lotta ma poche occasioni: entrambe le squadre in gran difficoltà nella fase di impostazione a causa del terreno pesante, senza occasioni degne di nota. Al "Breda" termina 0-0, il Torino interrompe l'emorragia di punti esterna guadagnando il primo stagionale e toccando quota 8 in classifica, 5 in più per i nerazzurri.</p>
      <related>
        <a href="https://www.tuttosport.com/widget/calcio/primavera/2019/10/10-62127993/classifiche_calcio_primavera/"/>
        <a href="https://www.tuttosport.com/widget/calcio/primavera/2019/10/10-62127990/risultati_calcio_primavera/"/>
        <a href="https://www.tuttosport.com/archivio/calcio/primavera"/>
        <a href="https://www.tuttosport.com/news/calcio/primavera/2019/11/23-63691143/lazio_primavera_menichini_sul_derby_roma_forte_vittoria_che_ci_voleva_/?related_news"/>
        <a href="https://www.tuttosport.com/news/calcio/primavera/2019/11/23-63670040/lazio-roma_biancocelesti_ok_con_shehu_e_anderson_2-1/?related_news"/>
        <a href="https://www.tuttosport.com/news/calcio/primavera/2019/11/22-63653532/primavera_juve-chievo_4-1_fagioli_doppietta_nel_poker_bianconero/?related_news"/>
        <a href="https://www.tuttosport.com/news/calcio/primavera/2019/11/22-63651802/primavera_che_atalanta_4-1_al_napoli/?related_news"/>
      </related>
    </article>
  </body>
</html>