<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/world/dzheyms-pardyu-s-ostri-ataki-za-svobodata-na-slovoto-u-nas.html"/>
    <meta property="og:site_name" content="News.bg"/>
    <meta property="article:published_time" content="2019-11-23T00:53:19+00:00"/>
    <meta property="og:title" content="Джеймс Пардю с остри атаки за свободата на словото у нас"/>
    <meta property="og:description" content="Дни преди срещата на Борисов и Тръмп"/>
  </head>
  <body>
    <article>
      <h1>Джеймс Пардю с остри атаки за свободата на словото у нас</h1>
      <address>
        <time datetime="2019-11-23T00:53:19+00:00">23 Nov 2019, 00:53</time>
      </address>
      <p><b>Остра статия за България</b> публикува в The Hill Джеймс Пардю, бивш американски посланик у нас. Тя се появява само дни, преди планираната среща на президента Доналд Тръмп и премиера Бойко Борисов в Белия дом, което отбелязва и самият автор.</p>
      <p>Както пиша самият Пардю, <b>вероятно двамата лидери няма да обсъдят важни проблеми</b> за нашата страна като свободата на словото. Това е един от проблемите, които пречат и до днес на демокрацията в дълбоко пострадалата от корупция България, член на ЕС и НАТО.</p>
      <p>Пардю припомня, че Борисов е на власт вече 10 години, почти без прекъсване.</p>
      <p>"Българската политическа система е доминирана от Борисов и неговата партия... и няма сериозна политическа опозиция", пише той. </p>
      <p>Той <b>прави паралели</b> с Русия, Унгария и други страни в Европа по репресивни мерки срещу пресата. Ако в Унгария манипулацията е по-деликатна, то руските власти стигат до убийства. Пардю не скрива, че и Тръмп си позволява агресивно отношение срещу медиите в САЩ.</p>
      <p>През 2002 г. националната преса в България, притежавана до голяма степен от международни медийни компании, беше сравнително независима и донякъде агресивна при отразяването на държавни злодеяния. Днес независими международни медийни групи няма, заменени в повечето новинарски сектори от местни олигарси и "бизнесмени", които използват медиите, за да влияят на правителството и съдебната система, пише още Пардю.</p>
    </article>
  </body>
</html>