<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/soluzioni/pokemon-spada-e-scudo-come-evolvere-applin-in-flapple-e-appletun.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Pokémon Spada e Scudo: come evolvere Applin in Flapple e Appletun"/>
    <meta property="og:description" content="Volete far evolvere il vostro Applin ma non sapete come fare? Vi diamo una mano noi!. Come da tradizione, anche Pokémon Spada e Scudo sono presenti alcuni Pokémon che potrete ottenere solo in cond..."/>
  </head>
  <body>
    <article>
      <h1>Pokémon Spada e Scudo: come evolvere Applin in Flapple e Appletun</h1>
      <h2>Volete far evolvere il vostro Applin ma non sapete come fare? Vi diamo una mano noi!</h2>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://multiplayer.it/account/utente/1769928/benji-boi/articoli/" target="_blank">Stefano Paglia</a></address>
      <p>Come da tradizione, anche <b>Pokémon Spada e Scudo</b> sono presenti alcuni Pokémon che potrete ottenere solo in condizioni particolari. Due di questi sono <b>Flapplin</b> e <b>Appletun</b>, le evoluzioni di <b>Applin</b>.<br/><br/>Per far evolvere questo squisito Pokémon a forma di mela infatti non basterà semplicemente farlo salire di livello, ma bensì usare degli oggetti speciali. In questa guida vi spiegheremo quali sono e come si ottengono.</p>
      <anchor name="dove-trovare-applin">
        <h3>Dove trovare Applin</h3>
        <p>Potrete catturare un <b>Applin</b> una volta raggiunto il Percorso 5. Esplorerete quest'area subito dopo aver sconfitto Yarrow, il primo capopalestra. Per incontrarne uno dovrete avvicinarvi ai punti esclamativi che appaiono dentro le zone con l'erba alta.<br/><br/>In alternativa potrete catturare un Applin nelle Terre Selvagge, nello specifico a Landa delle Pietre (temporale), Conca delle Sabbie (sereno) e a Specchio del Gigante (temporale), nonché nei raid Dynamax. Se non avete voglia di aspettare che le condizioni meteorologiche giochino a vostro favore, date uno sguardo alla nostra guida su <a href="https://multiplayer.it/soluzioni/pokemon-spada-e-scudo-come-cambiare-meteo-terre-selvagge.html">come cambiare il meteo</a> in Pokémon Spada e Scudo.</p>
        <figure>
          <img src="https://multiplayer.net-cdn.it/thumbs/images/2019/11/21/ej7hv53ucaenab1_jpg_1400x0_q85.jpg"/>
        </figure>
        <anchor name="come-ottenere-flapple-e-appletun">
          <h3>Come ottenere Flapple e Appletun</h3>
          <p>Potrete far evolvere Applin in <b>Flapple</b> o <b>Appletun</b> quando avrete raggiunto Knuckleburgh. Dirigetevi verso l'uscita ovest della città, in direzione del Percorso 6. Poco prima del ponte incontrerete un ragazzo. Parlategli e rispondete negativamente alla sua prima domanda. Ora il giovane vi chiederà di dargli il vostro Applin, accettate. Tranquilli: è solo un brevissimo prestito. A questo punto assisterete a una breve sequenza, al termine della quale il ragazzo vi restituirà il vostro Pokémon e vi regalerà un oggetto.<br/><br/>Se state giocando a Pokémon Spada otterrete l'<b>Aspropomo</b>, grazie al quale potrete far evolvere il vostro Applin in <b>Flapple</b>. Se invece state giocando a Scudo, riceverete il <b>Dolcepomo</b>, grazie al quale Applin diventerà <b>Appletun</b>. Vi basterà aprire la borsa, selezionare l'oggetto e usarlo sul Pokémon.<br/><br/>Come probabilmente avrete già intuito, non potrete ottenere entrambi i Pokémon, a meno che un giocatore o un amico non scambi con voi quello che manca nella vostra versione.<br/><br/>Potrete ottenere un altro Aspropomo o Dolcepomo più avanti nell'avventura quando avrete la bici in grado di viaggiare nell'acqua. Dirigetevi nell'area "Occhio del Lago Axew" nelle Terre Selvagge. Ai piedi di un albero vedrete dei luccichi, in pratica degli oggetti da raccogliere. Tra questi ci sarà anche un Aspropomo o un Dolcepomo (sempre a seconda della versione a cui state giocando). Tra l'altro gli oggetti delle Terre Selvagge riappaiono ogni giorno, quindi potrete collezionare pomi in quantità, se lo vorrete. Inoltre, l'Aspropomo e il Dolcepomo sono una delle ricompense in palio in caso di vittoria nei Caffè Lotta.</p>
          <figure>
            <img src="https://multiplayer.net-cdn.it/thumbs/images/2019/11/21/flapple_appletun_jpg_1400x0_q85.jpg"/>
          </figure>
          <p>Sia Flapple che Appletun sono Pokémon di tipo Erba/Drago, ma differiscono sotto alcuni aspetti, oltre che in quello estetico.<br/><b>Flapple</b> ha ottimi valori di Attacco e Attacco Speciale e una discreta Velocità, ma pochi PS. Il Pokémon salendo di livello impara un buon numero di attacchi Drago come Dragopulsar e Dragofuria, ma anche alcuni attacchi Erba come Parassiseme e Semebomba (tramite DT).<br/><br/><b>Appletun</b> dal canto suo è un Pokémon molto più votato alla difesa, potendo contare su più PS e Difesa Speciale del suo collega, al costo di Attacco e Velocità minori. Salendo di livello impara un variegato assortimento di mosse Erba, tra cui Energipalla, nonché abilità difensive come Protezione e Ripresa. In entrambi i casi parliamo di Pokémon piuttosto validi, che possono benissimo accompagnarvi nel vostro viaggio alla conquista delle medaglie di Galar.</p>
        </anchor>
      </anchor>
    </article>
  </body>
</html>