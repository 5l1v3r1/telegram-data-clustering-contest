<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/kraj-radnicki-nis-crvena-zvezda-0-2/343214"/>
    <meta property="og:site_name" content="MozzartSport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="KRAJ: Radnički Niš - Crvena zvezda 0:2"/>
    <meta property="og:description" content="Pratite dešavanja sa Čaira..."/>
  </head>
  <body>
    <article>
      <h1>KRAJ: Radnički Niš - Crvena zvezda 0:2</h1>
      <h2>Pratite dešavanja sa Čaira...</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p><b>RADNIČKI NIŠ - CRVENA ZVEZDA 0:2</b><br/>/Ben 40, Vukanović 77/</p>
      <p><b>Stadion</b>: Čair<br/><b>Kapacitet</b>: 18.151<br/><b>Sudija</b>: Novak Simović</p>
      <p><b>RADNIČKI (4-3-2-1)</b>: Petrović - Todorovski, Stevanović, Ostojić, Đorđević - Sulaka, Noma (od 81. minuta Knežević), Pantelić - Čumić (od 88. minuta Mitrović), Haskić - Mihajlović (od 74. minuta Bondarenko).</p>
      <p><b>CRVENA ZVEZDA (4-2-3-1)</b>: Borjan - Gobeljić, Degenek, Milunović, Rodić - Vulić, Kanjas (od 76. minuta Ivanić) - El Fardu Ben, Marin (od 87. minuta Nikolić), Vukanović (od 78. minuta Simić) - Tomane.</p>
      <figure>
        <img src="https://mozzartsport.com/upload/CKEditor/23.11.2019/10.%20fkcz.png"/>
      </figure>
      <h3>Vesti uživo</h3>
      <h4>17:54</h4>
      <h4>POZDRAV!</h4>
      <p>Želimo vam prijatan ostatak dana i zahvaljujemo se što ste sa nama ispratili današnji meč iz Niša. Pre nego što se pozdravimo, pročitajte <a href="https://www.mozzartsport.com/fudbal/vesti/zvezdi-mirna-glava-pred-bajern-ben-i-vukanovic-presudili-radnickom/343242"><b>opširniji izveštaj</b></a> sa utakmice iz ruke Nenada Jovanovića.</p>
      <p> </p>
      <p>Ostanite sa nama i u nastavku veoma uzbudljivog sportskog dana!</p>
      <h4>17:52</h4>
      <h4>BEN I VUKANOVIĆ JUNACI POBEDE</h4>
      <p>Zvezda je preko Bena i Vukanovića došla do nova tri boda u domaćem šampionatu. Igrao je Radnički odlično početkom drugog poluvremena, par puta i pripretio, ali ih je "ohladio" Ostojićev crveni karton.</p>
      <h4>17:51</h4>
      <h4>KRAJ UTAKMICE!</h4>
      <p>Sudija Novak Simović svira kraj, Zvezda dolazi do pobede u Nišu - 0:2!</p>
      <h4>17:48</h4>
      <h4>TRI MINUTA NADOKNADE</h4>
      <p>Sudija Novak Simović označio je da će se utakmica igrati još tri minuta. I dalje nema većih šansi na obe strane i deluje kao da svi jedva čekaju da se meč završi.</p>
      <h4>17:44</h4>
      <h4>87. MINUT: POSLEDNJE IZMENE U OBA TABORA</h4>
      <p>Nova izmena u ekipi Crvene zvezde, Marko Marin je izašao iz igre, a na terenu je Veljko Nikolić. Istovremeno, i Kosanović pravi poslednju izmenu - izlazi Čumić, a ulazi Mitrović.</p>
      <h4>17:43</h4>
      <h4>87. MINUT: ČUMIĆ IZBLOKIRAN</h4>
      <p>Čumić sada nije uspeo da primiri loptu i uputi bolji udarac ka golu Crvene zvezde, pošto je izblokiran. Crvena zvezda ne žuri i polako organizuje napad.</p>
      <h4>17:41</h4>
      <h4>84. MINUT: PAO JE INTENZITET IGRE</h4>
      <p>Bez većih šansi nakon drugog gola Crvene zvezde. Inicijativu uglavnom imaju fudbaleri gostujuće ekipe.</p>
      <h4>17:37</h4>
      <h4>81. MINUT: IZMENA I U RADNIČKOM</h4>
      <p>Serija izmena na obe strane se nastavlja, iz igre izlazi Riota Noma u ekipi Radničkog, a ulazi Filip Knežević.</p>
      <h4>17:36</h4>
      <h4>78. MINUT: ODLAZI VUKANOVIĆ NAPOLJE...</h4>
      <p>Povlači Milojević nakon ovog pogotka Vukanovića napolje, a umesto njega je na terenu Veljko Simić.</p>
      <h4>17:34</h4>
      <h4>77. MINUT: GOOOOOOOL! VUKANOVIĆ!</h4>
      <p>Zvezda koristi igrača više! Tomane je sjajno dodao Vukanoviću, koji je uspeo da se "otrese" odbrane Radničkog, izađe jedan na jedan sa golmanom domaće ekipe i zatrese mrežu bez ikakvih problema!</p>
      <h4>17:33</h4>
      <h4>76. MINUT: EVO PROMENE U ZVEZDI</h4>
      <p>Najavljena promena u ekipi Crvene zvezde - Kanjas izlazi, a ulazi Mirko Ivanić.</p>
      <h4>17:31</h4>
      <h4>74. MINUT: IZMENA U EKIPI RADNIČKOG</h4>
      <p>Mihajlović izlazi, a ulazi Bondarenko... Uskoro se očekuje promena i u sastavu Crvene zvezde.</p>
      <h4>17:28</h4>
      <h4>70. MINUT: DRUGI ŽUTI KARTON ZA OSTOJIĆA!</h4>
      <p>Oboren je Ben, Ostojić je nesmotreno reagovao i bio je svestan šta ga čeka. Sudija Novak Simović pokazao mu je drugi žuti karton i put u svlačionicu. Nije se mnogo bunio, već je otrčao pravo u tunel.</p>
      <h4>17:25</h4>
      <h4>68. MINUT: SADA ŠANSA ZA TOMANEA</h4>
      <p>Utakmica puna intenziteta na Čairu. Sada je lopta došla do Tomanea u srcu kaznenog prostora, ovaj je smogao snage da se okrene, ali je šutirao prilično slabo i nije bilo problema po golmana Radničkog.</p>
      <h4>17:23</h4>
      <h4>67. MINUT: JOŠ JEDNA ŠANSA ZA RADNIČKI, PA POSLE KORNERA JOŠ JEDNA!</h4>
      <p>Biće četvrti korner za Radnički, pošto je odbrana Zvezde u poslednjem trenutku izbila loptu ispred Nermina Haskića... Nakon kornera, lopta je došla do Čumića na ivici kaznenog prostora, bio je to opasan šut, ali ipak neprecizan.</p>
      <h4>17:22</h4>
      <h4>65. MINUT: HASKIĆ PRETI</h4>
      <p>Lep udarac Nermina Haskića iskosa, ali je Borjan bio lepo postavljen, pa nije bilo ozbiljnije pretnje po gol Zvezde.</p>
      <h4>17:20</h4>
      <h4>64. MINUT: PETROVIĆ ČUVA RADNIČKI</h4>
      <p>Tomane je lepo istrčao, ali je Petrović izašao sa gol linije i pokupio loptu. Mogla je ovo da bude dobra prilika za Zvezdu!</p>
      <h4>17:17</h4>
      <h4>60. MINUT: VULIĆ UPUTIO DOBAR UDARAC</h4>
      <p>Ipak je Vulić izveo ovaj slobodan udarac, šutirao je preko živog zida, ali je golman Radničkog uspeo da odbrani svoj gol.</p>
      <h4>17:15</h4>
      <h4>59. MINUT: ŽUTI KARTON ZA ĐORĐEVIĆA</h4>
      <p>Krenuo je Ben u kontru, Đorđević je koristio ruke i oborio ga, pa je sudija Novak Simović pokazao žuti karton. Lepa pozicija za Marina.</p>
      <h4>17:11</h4>
      <h4>55. MINUT: KRATAK PREKID ZBOG TOGA ŠTO JE TOMANE BIO NA ZEMLJI</h4>
      <p>Sada preti i Nermin Haskić, mada je njegov šut veoma neprecizan i završava nebu pod oblake. Tomane je ostao na zemlji u drugom kaznenom prostoru, pošto ga je jedan fudbaler Radničkog "potkačio" kopačkom po licu.</p>
      <h4>17:09</h4>
      <h4>53. MINUT: NOVI ŠUT KA GOLU MILANA BORJANA</h4>
      <p>Glavom je loptu zakačio Ostojić, ali Milan Borjan je uspeo da odbrani ovaj šut. Radnički sve više preti kako poluvreme odmiče.</p>
      <h4>17:06</h4>
      <h4>49. MINUT: PRILIKA ZA ČUMIĆA</h4>
      <p>Odlična šansa za Čumića pred golom Zvezde, uspeo je da pokupi centaršut i da šutira, ali ga je odbrana Zvezde izblokirala. Iz kornera nema pretnje po gol Zvezde.</p>
      <h4>17:04</h4>
      <h4>48. MINUT: PRVI NALETI RADNIČKOG U DRUGOM POLUVREMENU</h4>
      <p>Šutirao je Riota Nova iz voleja, lopta je pogodila u ruku jednog fudbalera Crvene zvezde, ali je sudija Novak Simović procenio da tu nije bilo namere, pa je meč nastavljen.</p>
      <h4>17:03</h4>
      <h4>POČETAKO DRUGOG POLUVREMENA</h4>
      <p>Sudija Novak Simović dao je znak da se meč nastavi, nije bilo promena u sastavima.</p>
      <h4>16:46</h4>
      <h4>KRAJ PRVOG POLUVREMENA</h4>
      <p>Nema nadoknade prvog poluvremena. Zasluženo vođstvo Crvene zvezde, koja je imala više od igre u prvom poluvremenu. Crveno-beli su imali nekoliko solidnih prilika pre vođstva, pre svih Ben i Marin, dok je Radnički samo jednom ozbiljno pripretio, preko Čumića u 32. minutu. Bio je to jedini uradac domaćina ka protivničkom golu i dobra intervencija <b>Borjana</b>.</p>
      <h4>16:40</h4>
      <h4>40. miut: GOOOOL, BEN!!!</h4>
      <p>Dugo je trajao napad Zvezde nakon kornera, na kraju je usledio centaršut, Rodić je odlično prebacio loptu glavom na drugu stranu, a tamo je uklizao Ben. Sednu gol </p>
      <h4>16:39</h4>
      <h4>39. minut: Udarac Rodića, samo korner</h4>
      <p>Snažan udarac Rodića, koji je ušao iskosa sa leve strane u slobodan prostor. Samo korner za Zvezdu.</p>
      <h4>16:37</h4>
      <h4>37. minut: Žuti karton za Milunovića</h4>
      <p>Ponovo je bilo dostra prostora ispred Čumića, stoga je Milunović oštrije startovao i zaradio žuti karton.</p>
      <h4>16:32</h4>
      <h4>32. minut: Dobar udarac Čumića, brani Borjan!</h4>
      <p>Sjajan sada napad Radničkog, Čumić se izborio za dobru poziciju, snažno šutirao u suprotan ugao, ali brani Borjan!</p>
      <h4>16:28</h4>
      <h4>28. minut: Kanjas neprecizan</h4>
      <p>Šutirao je sada Kanjas van ivice kaznenog prostora, ali još jedan neprecizan udarac gostiju.</p>
      <h4>16:23</h4>
      <h4>23. minut: Idarac Bena...</h4>
      <p>Dobro se izborio Ben za poziciju, ali je nekako prerano šutnuo...</p>
      <h4>16:20</h4>
      <h4>20. minut: Prvi korner za Radnički</h4>
      <p>Prvi korner za Nišlije, iznudio ga je Todorovski. Ipak, loše je izveden pošto je lopta izašla van terena.</p>
      <h4>16:14</h4>
      <h4>14. minut: Brani Petrović!</h4>
      <p>Solidan udarac Bena, gađao je bliži ugao golmana Petrovića, ali dobra intervencija čuvara mreže Nišlija.</p>
      <h4>16:12</h4>
      <h4>12. minut: Žuti karton za Ostojića</h4>
      <p>Požuteo je Ivan Ostijić, koji je oborio Bena iskosa sa desne strane, a onda prigovorio Simoviću. Prilika za Marina da pošalje upotrebljiv centaršut. Sada novi prekršaj, još bolja pozicija. Fauliran je Kanjas na oko 20 metara udaljenosti od gola.</p>
      <h4>16:11</h4>
      <h4>11. minut: Loš centaršut Haskića</h4>
      <p>Prvi put prete domaći, ali loše centrira Haskić.</p>
      <h4>16:05</h4>
      <h4>5. minut: Neprecizan Vulić</h4>
      <p>Dobra kombinacija Marina i Vulića, mogao je to mnogo bolje mladi vezista, koji je gađao previsoko sa ivice kaznenog prostora.</p>
      <h4>16:02</h4>
      <h4>2. minut: Odmah prilika za Vukanovića</h4>
      <p>Pokušao je Alesa Vukanović glavom. Cenrirao je dobro Degenek, glavom gađao Vukanović, ali nije bio u najboljoj poziciji.</p>
      <h4>15:51</h4>
      <h4>POČELA JE UTAKMICA!</h4>
      <p>Počela je utakmica na Čairu.</p>
      <h4>15:29</h4>
      <h4>Veljko Nikolić na klupi</h4>
      <p>Mladi vezista Crvene zvezde nagrađen je za dobro izdanje protiv Mačve u osmini finala Kupa Srbije, pošto se našao među rezevistima srpskog šampiona na ovom meču.</p>
      <p>Pored njega, na klupi za rezervne igrače u gostujućem timu nalaze se i <b>Popović</b>, <b>Pankov</b>, <b>Ivanić</b>, <b>Babić</b>, <b>Simić</b> i <b>Jevtović</b>.</p>
      <p>Sa druge strane, tu su golman Marko Knežević, zatim <b>Filip Knežević</b>, <b>Bondarenko</b>, <b>Mitrović</b>, <b>Miloradović</b>, <b>Đilas</b>, <b>Jovanović</b>.</p>
      <figure>
        <img src="https://mozzartsport.com/upload/CKEditor/23.11.2019/20191120vmCzMacva20.JPG"/>
      </figure>
      <p> </p>
    </article>
  </body>
</html>