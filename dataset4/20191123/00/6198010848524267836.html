<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/marco-liorni-addolorato-prima-di-italia-si-e-morta-paola-vinciguerra/"/>
    <meta property="og:site_name" content="LaNostraTv"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Marco Liorni addolorato prima di Italia Sì: è morta Paola Vinciguerra"/>
    <meta property="og:description" content="Morta Paola Vinciguerra, Marco Liorni addolorato prima di Italia Sì: &quot;Ti ho voluto bene!&quot; Ieri pomeriggio è morta Paola Vinciguerra. La psicoterapeuta e"/>
  </head>
  <body>
    <article>
      <h1>Marco Liorni addolorato prima di Italia Sì: è morta Paola Vinciguerra</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.lanostratv.it/author/marcosantoro/" target="_blank">Marco Santoro</a></address>
      <figure>
        <img src="https://i2.wp.com/www.lanostratv.it/wp-content/uploads/2019/10/foto_marco_liorni_26_ottobre.jpg"/>
      </figure>
      <h3>Morta Paola Vinciguerra, Marco Liorni addolorato prima di Italia Sì: “Ti ho voluto bene!”</h3>
      <p>Ieri pomeriggio è <b>morta Paola Vinciguerra</b>. La psicoterapeuta e volto noto della televisione, dove è intervenuta nel corso della sua carriera in molte trasmissioni, aveva solo 68 anni e ha lasciato un marito e una figlia. Numerose sono state le sue ospitate negli anni nello storico programma del primo canale del servizio pubblico radiotelevisivo La Vita in Diretta, attualmente condotto da Lorella Cuccarini e Alberto Matano. Divulgatrice e scrittrice di numerosi libri, è stata all’avanguardia nelle tecniche di psicoterapia e si è sempre occupata in particolare di disturbi e patologie come la depressione e l’ansia, ma anche di ludopatia e cyber bullismo. Tra i tanti ricordi quello di <b>Marco Liorni</b> addolorato che ha scritto un pensiero sul suo profilo Instagram, pubblicando una <b>foto di Paola Vinciguerra</b>:</p>
      <blockquote>“Ciao Paola. Quanti ancora avevano bisogno di te, ti ho voluto bene”.</blockquote>
      <h3>Marco Liorni triste per la morte di Paola Vinciguerra: l’ultimo saluto del conduttore di Italia Sì</h3>
      <p>Non sarà facile condurre <b>oggi Italia Sì per Marco Liorni</b>. Il noto conduttore di Rai1 ha perso un’amica: <b>Paola Vinciguerra è morta</b>. A darne la notizia della scomparsa della dottoressa Paola Vinciguerra sono stati i familiari, tramite la sua pagina Facebook:</p>
      <blockquote>“È stata negli anni un punto di riferimento per i suoi pazienti ed una pioniera nell’utilizzo di tecniche innovative nel panorama scientifico della Psicoterapia. La famiglia ringrazia tutti e chiede privacy e rispetto per il proprio dolore”.</blockquote>
      <p>Probabilmente nella <b>puntata di oggi di Italia Sì, Marco Liorni</b> le renderà omaggio. Intanto, già da sabato scorso a Italia Sì ha preso il via la fase più importante di <b>Sanremo Giovani</b>. Nel secondo appuntamento di oggi ci sarà la prima sfida tra i dieci cantanti conosciuti la scorsa puntata. Soltanto cinque di loro raggiungeranno la puntata finale che sarà condotta da Marco Liorni in prima serata su Rai1 il 19 dicembre.</p>
      <h3>Italia Sì: Marco Liorni presenta i primi cinque finalisti di Sanremo Giovani</h3>
      <p>Tra coloro che si contenderanno la <b>finale di Sanremo Giovani</b>, (un semifinalista <b><a href="https://www.lanostratv.it/2019/11/sanremo-giovani-semifinalista-entra-ad-amici-di-maria-de-filippi/">è entrato ad Amici 19</a></b> e ha rinunciato alla kermesse) presentata da <b>Marco Liorni</b>, ci sono Federica Abbate, Ainè, Fadi, Fasma, Leo Gassmann, Nova, Samuel Pietrasanta, Raim, Marco Sentieri, Thomas. I giovaniartisti saranno votati da una giuria demoscopica e dalla Commissione musicale del <b>Festival di Sanremo</b> composta da <b>Amadeus</b>, Claudio Fasulo, Gianmarco Mazzi, Massimo martelli e Leonardo De Amicis. Puntata di <b>Italia Sì</b>, dunque, imperdibile quella di oggi sabato 23 novembre, per conoscere i primi cinque f<b>inalisti di Sanremo Giovani</b>.</p>
    </article>
  </body>
</html>