<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200610"/>
    <meta property="og:site_name" content="মানবজমিন"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="ইডেনে পৌছাতে পারবেন কি শান্ত?"/>
    <meta property="og:description" content="ইডেন টেস্টে দ্বিতীয় ইনিংসে ব্যাটিংয়ে নেমে গেছে বাংলাদেশ। ব্যাটিং ব্যর্থতায় ম্যাচের দ্বিতীয় দিনেই ইনিংস ব্যবধান হারের শঙ্কা ভর করেছে সফরকারীদের। এ ম্যাচের জন্য শেষ মুহূর্তে স্কোয়াডে যোগ করা হয়েছে নাজমুল হোসেন শান্তকে। টিম ম্যানেজমেন্টের ডাকে মিরপুরে ইমার্জিং এশিয়া কাপের ফাইনাল খেলেই কলকাতার বিমানে উঠেছেন তরুণ এ ব্যাটসম্যান। টিম ম্যানেজমেন্ট আনুষ্ঠানিক ভাবে কিছু না জানালেও শান্ত নিশ্চিত করেছেন দলের পক্ষ থেকে তার ডাক আসার খবরটি। শের-ই-বাংলা স্টেডিয়াম থেকেই তিনি রওনা হয়েছেন হযরত শাহজালাল আন্তর্জাতিক বিমানবন্দরে। তবে দলের যে অবস্থা তাতে শান্ত ইডেনে পৌছানোর আগেই না জানি অলআউট হয়ে যায় বাংলাদেশ। কলকাতায় সিরিজ শুরুর আগেই ঢাকায় পেরেন সোমাদ্দেক হোসেন সৈকত। তিনি আর দলের সঙ্গে যোগ দেননি। দ্বিতীয় টেস্টর আগেই ইনজুরির কারনে দল থেকে ছিটকে পড়েন সাইফ হাসান। তাদের বিকল্প ক্রিকেটার না পাঠিয়ে বিপদেই পড়েছে টিম ম্যানেজমেন্ট। গোলাপি বলে ঐতিহাসিক দিবা-রাত্রির টেস্টের প্রথমদিন লিটন দাস এবং নাঈম হাসান আহত হওয়ায় ‘কনকাশন বদলি’ হিসেবে তাদের জায়গায় খেলছেন মেহেদী হাসান মিরাজ ও তাইজুল ইসলাম। বদলি হিসেবে এ দু’জন খেলার কারনে বাড়তি খেলোয়াড় নেই দলে।…"/>
  </head>
  <body>
    <article>
      <h1>ইডেনে পৌছাতে পারবেন কি শান্ত?</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">স্পোর্টস রিপোর্টার</a></address>
      <p>ইডেন টেস্টে দ্বিতীয় ইনিংসে ব্যাটিংয়ে নেমে গেছে বাংলাদেশ। ব্যাটিং ব্যর্থতায় ম্যাচের দ্বিতীয় দিনেই ইনিংস ব্যবধান হারের শঙ্কা ভর করেছে সফরকারীদের। এ ম্যাচের জন্য শেষ মুহূর্তে স্কোয়াডে যোগ করা হয়েছে নাজমুল হোসেন শান্তকে। টিম ম্যানেজমেন্টের ডাকে মিরপুরে ইমার্জিং এশিয়া কাপের ফাইনাল খেলেই কলকাতার বিমানে উঠেছেন তরুণ এ ব্যাটসম্যান। টিম ম্যানেজমেন্ট আনুষ্ঠানিক ভাবে কিছু না জানালেও শান্ত নিশ্চিত করেছেন দলের পক্ষ থেকে তার ডাক আসার খবরটি। শের-ই-বাংলা স্টেডিয়াম থেকেই তিনি রওনা হয়েছেন হযরত শাহজালাল আন্তর্জাতিক বিমানবন্দরে। তবে দলের যে অবস্থা তাতে শান্ত ইডেনে পৌছানোর আগেই না জানি অলআউট হয়ে যায় বাংলাদেশ।</p>
      <p>কলকাতায় সিরিজ শুরুর আগেই ঢাকায় পেরেন সোমাদ্দেক হোসেন সৈকত।</p>
      <p>তিনি আর দলের সঙ্গে যোগ দেননি। দ্বিতীয় টেস্টর আগেই ইনজুরির কারনে দল থেকে ছিটকে পড়েন সাইফ হাসান। তাদের বিকল্প ক্রিকেটার না পাঠিয়ে বিপদেই পড়েছে টিম ম্যানেজমেন্ট। গোলাপি বলে ঐতিহাসিক দিবা-রাত্রির টেস্টের প্রথমদিন লিটন দাস এবং নাঈম হাসান আহত হওয়ায় ‘কনকাশন বদলি’ হিসেবে তাদের জায়গায় খেলছেন মেহেদী হাসান মিরাজ ও তাইজুল ইসলাম। বদলি হিসেবে এ দু’জন খেলার কারনে বাড়তি খেলোয়াড় নেই দলে। দলে বাড়তি ক্রিকেটার না রাখায় সমালোচনা হচ্ছিল খুব। তারই প্রেক্ষিতে শের-ই-বাংলা স্টেডিয়ামে পাকিস্তানের সঙ্গে ফাইনাল শেষেই বাংলাদেশ ইমার্জিং দলের অধিনায়ককে ডাকা হল। এ ক্রিকেটার ইডেন গার্ডেনসে পৌঁছানো অব্দি বাংলাদেশ ম্যাচ বাঁচিয়ে রাখতে পারলেই হয়!</p>
      <p>এই বিভাগের সর্বাধিক পঠিত</p>
    </article>
  </body>
</html>