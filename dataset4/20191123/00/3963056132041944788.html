<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/televisione/temptation_island_vip_ippoliti_caldonazzo_zoe_oggi_24_novembre_2019-4883476.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Temptation Island Vip, Andrea Ippoliti vuole tornare con Nathalie Caldonazzo: «Con la single Zoe sono andato troppo oltre»"/>
    <meta property="og:description" content="Andrea Ippoliti, protagonista dell'ultima edizione di Temptation Island Vip, vuole riavvicinarsi a Nathalie Caldonazzo. I due si sono lasciati dopo il falò di confronto e qualche..."/>
  </head>
  <body>
    <article>
      <h1>Temptation Island Vip, Andrea Ippoliti vuole tornare con Nathalie Caldonazzo: «Con la single Zoe sono andato troppo oltre»</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p><b>Andrea Ippoliti</b>, protagonista dell'ultima edizione di <b>Temptation Island Vip</b>, vuole riavvicinarsi a <b><a href="http://www.ilmessaggero.it/nathalie-caldonazzo">Nathalie Caldonazzo</a>. </b>I due si sono lasciati dopo il falò di confronto e qualche giorno nel villaggio delle tentazioni. Tornato single, Ippoliti ha iniziato a frequentare una ragazza conosciuta durante il reality, <b>Zoe,</b> più giovane di lui di oltre vent'anni. Una relazione nata, come ha ammesso lo stesso Andrea, per ripicca.</p>
      <p>
        <b>Leggi anche &gt; <a href="https://www.ilmessaggero.it/televisione/temptation_island_vip_serena_enardu_pago_ultime_notizie_oggi-4874847.html">Temptation Island Vip, lo sfogo di Serena Enardu: «E' un periodo di tristezza e malumore»</a></b>
      </p>
      <p>Il consulente commerciale 46enne ha parlato al settimanale Di Più anche dell’ex moglie Daniela. La donna lo aveva accusato di essere poco presente nella vita dei figli. Per l'occasione, Andrea ha scritto una lettera in cui si è scusato per le assenze e le mancanze e si è detto pronto a ricominciare con la sua famiglia e con Nathalie. «Durante il reality con Zoe sono andato troppo oltre. Ero arrabbiato perché Nathalie aveva avuto atteggiamenti troppo confidenziali con i suoi tentatori screditando il nostro rapporto e sminuendomi. Ho perso la testa e sono finito tra le braccia di Zoe, che mi ha distratto in un momento di confusione e tristezza... Questo non è stato giusto per Nathalie, perché non meritava di essere trattata così, che ho amato profondamente. Non è stato giusto per Zoe, perché ammetto di averla frequentata in parte per ripicca».</p>
      <p>«Con Nathalie ora non mi sento più, non vuole più saperne di me, ma spero un giorno di chiarire, perché una donna che merita tutto il mio rispetto - ha sottolineato Andrea Ippoliti - Anche Zoe non la frequento più, siamo usciti insieme per un periodo, ma ho capito che dentro di me deve prima andare via la figura di Nathalie. Inoltre, siamo troppo distanti per via dell’età».</p>
      <footer>Ultimo aggiornamento: 24 Novembre, 10:09<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/televisione/temptation_island_vip_serena_enardu_pago_ultime_notizie_oggi-4874847.html"/>
        <a href="https://www.ilmessaggero.it/televisione/temptation_island_jessica_battistello_andrea_filomena_fidanzati_ultime_notizie-4833061.html"/>
        <a href="https://www.ilmessaggero.it/televisione/temptation_island_vip_anna_pettinelli_serena_enardu_ultime_notizie-4833045.html"/>
        <a href="https://www.ilmessaggero.it/televisione/stasera_tv_temptation_island_vip_su_canale_5-4832756.html"/>
        <a href="https://www.ilmessaggero.it/social/nathaly_caldonazzo_frecciata_ex_fidanzato_dopo_temptation_island-4820284.html"/>
        <a href="https://www.ilmessaggero.it/televisione/temptation_island_pago_serena_enardu_ultime_notizie_oggi-4817976.html"/>
      </related>
    </article>
  </body>
</html>