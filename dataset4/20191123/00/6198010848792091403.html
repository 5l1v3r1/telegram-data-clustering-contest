<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/gossip-ued-alessandro-zarino-torna-per-veronica-la-risposta-spiazza/"/>
    <meta property="og:site_name" content="LaNostraTv"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Gossip UeD: Alessandro Zarino torna per Veronica? La risposta spiazza"/>
    <meta property="og:description" content="Alessandro Zarino su un suo eventuale ritorno a UeD per corteggiare Veronica: &quot;Non l'ho già corteggiata?&quot; Circa un mese fa Alessandro Zarino ha scelto"/>
  </head>
  <body>
    <article>
      <h1>Gossip UeD: Alessandro Zarino torna per Veronica? La risposta spiazza</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_zarino_sfogo.jpg"/>
      </figure>
      <h3>Alessandro Zarino su un suo eventuale ritorno a UeD per corteggiare Veronica: “Non l’ho già corteggiata?”</h3>
      <p>Circa un mese fa <b>Alessandro Zarino</b> ha scelto <b>Veronica Burchielli</b>, la quale ha risposto no. Successivamente a quest’ultima è stato dato anche il trono. Insomma per il povero Alessandro, come si suol dire in queste occasioni, oltre il danno anche la beffa. Tuttavia sono stati tanti i fan di <b>Uomini e Donne</b> a dichiarare sui social di credere che il giovane non abbia ancora perso le speranze di conquistare la ragazza, arrivando addirittura a tornare in studio in qualità di suo corteggiatore. E una fan, in queste ultime ore su instagram, si è voluta togliere il dubbio, domandandogli se in queste settimane ci abbia pensato. Ma ecco che quest’ultimo ha dato una risposta che ha un po’ spiazzato tutti, asserendo: <i>“Perchè…Non è quello che ho fatto durante il percorso?”</i> Una dichiarazione a cui i fan hanno dato due interpretazioni: la prima è che abbia oggi colto la palla al balzo per lanciarle una frecciata e la seconda è che non abbia l’intenzione di tornare in quello studio, forse scottato per il modo in cui è finito il suo trono. Sarà così?</p>
      <h3>Uomini e Donne: Alessandro Zarino pentito di aver fatto il tronista? Lo sfogo</h3>
      <p><b>Alessandro Zarino</b>, dopo aver fatto quella battuta un po’ velenosa su instagram inerente a un suo possibile ritorno a <b>Uomini e Donne</b> in qualità di corteggiatore di Veronica Burchielli, ha anche voluto fare un’importante precisazione:</p>
      <blockquote>“Io ho corteggiato Veronica in maniera diversa…Nonostante io mi trovassi in una posizione che premetto…Non mi competeva per niente…”</blockquote>
      <p>Da queste sue parole pare che <b>Alessandro Zarino</b> si sia trovato spesso e volentieri a disagio nel suo ruolo da tronista al <b>Trono Classico di Uomini e Donne</b>. E forse potrebbe essersi anche pentito di aver accettato di fare un’esperienza simile. Un’esperienza da cui, inutile girarci intorno, ha più perso che guadagnato.</p>
      <h3>Alessandro Zarino senza freni dopo il Trono Classico di Uomini e Donne: “Non esistono troni e tronisti”</h3>
      <p>L’ex tronista <b>Alessandro Zarino</b>, sul finire del suo lungo sfogo su instagram, ha anche fatto una piccola riflessione su <b>Uomini e Donne</b>:</p>
      <blockquote>“Non esistono troni o tronisti nella mia vita se uno prova delle sensazioni e delle emozioni che dimostra…”</blockquote>
      <p>Successivamente l’ex tronista di <b>UeD</b>, il quale a <i>Uomini e Donne Magazine</i> ha dichiarato di essere sempre stato <b><a href="https://www.lanostratv.it/2019/11/uomini-e-donne-alessandro-zarino-furioso-non-ho-commesso-errori/">sincero durante il suo percorso</a></b>, ha anche già annunciato che presto tornerà in Australia subito dopo aver sistemato alcune cose lavorative.</p>
    </article>
  </body>
</html>