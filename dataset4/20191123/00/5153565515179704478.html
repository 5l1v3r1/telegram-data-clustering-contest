<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://reporter.si/clanek/slovenija/alarm-na-obali-poplav-se-ni-konec-skode-ze-za-vec-kot-stiri-milijone-evrov-742752"/>
    <meta property="og:site_name" content="Revija Reporter"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Alarm na Obali: poplav še ni konec, škode že za več kot štiri milijone evrov"/>
    <meta property="og:description" content="Kot so danes sporočili iz Centra za obveščanje Republike Slovenije, bo v tem času zaradi burje najbolj izpostavljen rt Madona v Piranu. Zaradi visokega plimovanja in močnega vetra je morje v minulih dneh že poplavilo objekte in ulice na nižjih predelih obale v občinah Koper, Piran in Izola. Po besedah izolskega župana Danila Markočiča so samo v njihovi občini po grobih ocenah utrpeli za 1,8 milijona evrov škode, v Piranu za dva milijona evrov, v Kopru in Ankaranu pa za več kot 600.000 evrov, zato ocenjujejo, da bodo presegli prag 0,3 promila bruto domačega proizvoda, po katerem lahko na upravi za zaščito in reševanje sprožijo postopek, da se dogodek obravnava kot naravna nesreča."/>
  </head>
  <body>
    <article>
      <h1>Alarm na Obali: poplav še ni konec, škode že za več kot štiri milijone evrov</h1>
      <h2>
        <b>Na slovenski obali bo morje danes ob večernem plimovanju med 18. in 21. uro poplavilo nižje predele obale v višini med 15 in 30 centimetrov. V nedeljo bo v času jutranje plime med 6. in 10. uro morje po napovedih hidrologov z agencije za okolje poplavljalo predvidoma v še večjem obsegu, in sicer med 25 in 40 centimetrov.</b>
      </h2>
      <address><time datetime="2019-11-23T00:00:00+00:00">23 Nov 2019</time> by <a rel="author">STA</a></address>
      <p>Kot so danes sporočili iz Centra za obveščanje Republike Slovenije, bo v tem času zaradi burje najbolj izpostavljen rt Madona v Piranu.<br/><br/>Zaradi visokega plimovanja in močnega vetra je morje v minulih dneh že poplavilo objekte in ulice na nižjih predelih obale v občinah Koper, Piran in Izola.<br/><br/>Po besedah izolskega župana Danila Markočiča so samo v njihovi občini po grobih ocenah utrpeli za 1,8 milijona evrov škode, v Piranu za dva milijona evrov, v Kopru in Ankaranu pa za več kot 600.000 evrov, zato ocenjujejo, da bodo presegli prag 0,3 promila bruto domačega proizvoda, po katerem lahko na upravi za zaščito in reševanje sprožijo postopek, da se dogodek obravnava kot naravna nesreča.</p>
      <p>loading...</p>
    </article>
  </body>
</html>