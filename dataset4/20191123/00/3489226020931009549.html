<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/ektakto-deltio-kairoy-gia-ton-ghryonh-trifasikh-h-nea-kakokairia"/>
    <meta property="og:site_name" content="Documento"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Έκτακτο δελτίο καιρού για τον «Γηρυόνη» - Τριφασική η νέα κακοκαιρία"/>
    <meta property="og:description" content="Η νέα κακοκαιρία «Γηρυόνης» ετοιμάζει να κάνει την εμφάνισή του από το απόγευμα της Κυριακής με την Εθνική Μετεωρολογική Υπηρεσία να εκδίδει έκτακτο δελτίο καιρού. "/>
  </head>
  <body>
    <article>
      <h1>Έκτακτο δελτίο καιρού για τον «Γηρυόνη» - Τριφασική η νέα κακοκαιρία</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Newsroom</a></address>
      <h4>Η νέα κακοκαιρία «Γηρυόνης» ετοιμάζει να κάνει την εμφάνισή του από το απόγευμα της Κυριακής με την Εθνική Μετεωρολογική Υπηρεσία να εκδίδει έκτακτο δελτίο καιρού. </h4>
      <p>Συγκεκριμένα, η κακοκαιρία προβλέπεται από το απόγευμα της Κυριακής (24-11-2019) και από τα δυτικά, η οποία κατά τη διάρκεια της Δευτέρας (25-11-2019) θα επηρεάσει σχεδόν όλη τη χώρα</p>
      <p>Kύρια χαρακτηριστικά της θα είναι<b> οι ισχυρές βροχές και καταιγίδες </b>που κατά τόπους θα συνοδεύονται από χαλαζοπτώσεις και οι θυελλώδεις νότιοι άνεμοι.</p>
      <p><i>Διαβάστε επίσης</i>: <a href="https://www.documentonews.gr/article/giati-oi-metewrologoi-epelexan-to-kakohxo-kai-spanio-onoma-ghryonhs-gia-th-nea-sfodrh-kakokairia"><b>Γιατί οι μετεωρολόγοι επέλεξαν το... κακόηχο και σπάνιο όνομα «Γηρυόνης» για τη νέα σφοδρή κακοκαιρία</b></a></p>
      <p>
        <u>Πιο αναλυτικά, ισχυρές βροχές και καταιγίδες θα επηρεάσουν:</u>
      </p>
      <p>ΚΥΡΙΑΚΗ (24-11-2019)</p>
      <p>Από τις απογευματινές ώρες τα νησιά του Ιονίου, την Ήπειρο, τη δυτική Στερεά, την Πελοπόννησο και από το βράδυ την ανατολική Στερεά (συμπεριλαμβανομένης της Αττικής), την Εύβοια και πιθανώς από τη νύχτα τη Θεσσαλία.</p>
      <p>ΔΕΥΤΕΡΑ (25-11-2019)</p>
      <p>α. Μέχρι τις πρωινές ώρες τα νησιά του Ιονίου, τη δυτική Στερεά, τη δυτική Πελοπόννησο και πιθανώς την Ήπειρο.</p>
      <p>β. Μέχρι το μεσημέρι την ανατολική Πελοπόννησο, την ανατολική Στερεά, την Εύβοια, την Κρήτη, μέχρι αργά το απόγευμα τη Θεσσαλία, τις Σποράδες, τις Κυκλάδες και έως τις βραδινές ώρες τη Μακεδονία (κυρίως τη δυτική και την κεντρική).</p>
      <p>γ. Σταδιακά από τις πρωινές ώρες τα νησιά του βορείου και ανατολικού Αιγαίου και τα Δωδεκάνησα.</p>
      <p>ΤΡΙΤΗ (26-11-2019)</p>
      <p>α. Τις πρώτες πρωινές ώρες τα νησιά του ανατολικού Αιγαίου και μέχρι#το μεσημέρι τα Δωδεκάνησα.</p>
      <figure>
        <iframe src="https://www.youtube.com/embed/GlWf1WF0iGU" width="480" height="270" data-service="Youtube" scrolling="no"/>
      </figure>
      <h3>«Τριφασική» η κακοκαιρία</h3>
      <p>Σε τρεις φάσεις θα εξελιχθεί η νέα έντονη κακοκαιρία «Γηρυόνης» σύμφωνα με την μετεωρολογική υπηρεσία meteo του Εθνικού Αστεροσκοπείου Αθηνών. Όπως επισημαίνει κατά το επόμενο τριήμερο θα πέσουν σημαντικές ποσότητες βροχής ικανές να δημιουργήσουν προβλήματα.</p>
      <p><b>Στην πρώτη φάση</b> την Κυριακή, βροχές και σποραδικές καταιγίδες θα εκδηλώνονται κατά τόπους στα ηπειρωτικά, ενώ εξαιρούνται η Ανατολική Μακεδονία και η Θράκη. Τα φαινόμενα τις απογευματινές ώρες θα ενταθούν και ενδεχομένως θα επηρεάσουν τις Σποράδες και τη Δυτική Κρήτη.</p>
      <p><b>Κατά τη δεύτερη φάση</b> από αργά το βράδυ της Κυριακής έως και τις απογευματινές ώρες της Δευτέρας, ένα μέτωπο ισχυρότατων καταιγίδων θα διασχίσει το σύνολο της χώρας, με κατεύθυνση από τα δυτικά προς τα ανατολικά. Στις περιοχές που θα επηρεαστούν, συμπεριλαμβάνονται ο νομός Αττικής και η πόλη της Αθήνας.</p>
      <p>Τέλος, <b>από τις βραδινές ώρες της Δευτέρας </b>έως και τις απογευματινές ώρες της Τρίτης, ένα τρίτο κύμα τοπικά ισχυρών βροχών και καταιγίδων θα επηρεάσει κυρίως τα νότια και ανατολικά ηπειρωτικά και θαλάσσια τμήματα της χώρας.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>