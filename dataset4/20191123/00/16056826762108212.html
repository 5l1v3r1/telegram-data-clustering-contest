<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200546"/>
    <meta property="og:site_name" content="মানবজমিন"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="বিশ্বনাথের হিরণ আলী বৃটেনে গুলিতে নিহত"/>
    <meta property="og:description" content="পূর্ব লন্ডনের বাংলাদেশি অধ্যুষিত টাওয়ার হ্যামলেটসে হিরণ আলী (৩০) নামে বাংলাদেশি বংশোদ্ভূত এক বৃটিশ যুবক দুর্বৃত্তের গুলিতে নিহত হয়েছেন। মঙ্গলবার রাত সাড়ে ১০টার দিকে হামলার শিকার হন তিনি। জীবনমৃত্যুর সন্ধিক্ষণে প্রায় ৪৮ ঘণ্টা কাটিয়ে বৃহস্পতিবার তিনি শেষ নিঃশ্বাস ত্যাগ করেন। মৃত হিরণ আলীর পৈতৃক নিবাস সিলেটের বিশ্বনাথ সদর ইউনিয়নের বৈদ্যকাপন গ্রামে। পিতার নাম মৃত ইরফান আলী। লন্ডন পুলিশ ঘটনার তদন্ত শুরু করেছে। ঘটনাটি নিয়ে বিশ্ব মিডিয়ার পাশাপাশি সামাজিক যোগাযোগ মাধ্যমে ব্যাপক সমালোচনার জন্ম দিয়েছে। নিহত হিরণ আলী মঙ্গলবার রাত সাড়ে ১০টায় নেলসন স্ট্রিটে ঠিক তার ঘরের সামনে গুলিবিদ্ধ হন। পারিবারিক ও বিভিন্ন মিডিয়া সূত্রে জানা গেছে, আশঙ্কাজনক অবস্থায় তাকে তাৎক্ষণিক রয়েল লন্ডন হাসপাতালে ভর্তি করা হয়। কিন্তু দু’দিনেও তার শারীরিক অবস্থার কোন উন্নতি হয়নি বরং বৃহস্পতিবার তিনি মৃত্যুর কোলে ঢলে পড়েন। পারিবারিক সূত্র জানিয়েছে- পরিবারের সদস্যদের জন্য বাইরে থেকে খাবার কিনে ঘরে প্রবেশের মুহূর্তে আগে থেকে সেখানে উৎপেতে থাকা দুর্বৃত্তরা তাকে গুলি করে পালিয়ে যায়। তার হত্যার কোনো ক্লু এখনও পাওয়া যায়নি। লন্ডন পু?লিশের তরফে হত্যাকাণ্ডটির…"/>
  </head>
  <body>
    <article>
      <h1>বিশ্বনাথের হিরণ আলী বৃটেনে গুলিতে নিহত</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">কূটনৈতিক রিপোর্টার</a></address>
      <p>পূর্ব লন্ডনের বাংলাদেশি অধ্যুষিত টাওয়ার হ্যামলেটসে হিরণ আলী (৩০) নামে বাংলাদেশি বংশোদ্ভূত এক বৃটিশ যুবক দুর্বৃত্তের গুলিতে নিহত হয়েছেন। মঙ্গলবার রাত সাড়ে ১০টার দিকে হামলার শিকার হন তিনি। জীবনমৃত্যুর সন্ধিক্ষণে প্রায় ৪৮ ঘণ্টা কাটিয়ে বৃহস্পতিবার তিনি শেষ নিঃশ্বাস ত্যাগ করেন। মৃত হিরণ আলীর পৈতৃক নিবাস সিলেটের বিশ্বনাথ সদর ইউনিয়নের বৈদ্যকাপন গ্রামে। পিতার নাম মৃত ইরফান আলী। লন্ডন পুলিশ ঘটনার তদন্ত শুরু করেছে। ঘটনাটি নিয়ে বিশ্ব মিডিয়ার পাশাপাশি সামাজিক যোগাযোগ মাধ্যমে ব্যাপক সমালোচনার জন্ম দিয়েছে। নিহত হিরণ আলী মঙ্গলবার রাত সাড়ে ১০টায় নেলসন স্ট্রিটে ঠিক তার ঘরের সামনে গুলিবিদ্ধ হন।</p>
      <p>পারিবারিক ও বিভিন্ন মিডিয়া সূত্রে জানা গেছে, আশঙ্কাজনক অবস্থায় তাকে তাৎক্ষণিক রয়েল লন্ডন হাসপাতালে ভর্তি করা হয়। কিন্তু দু’দিনেও তার শারীরিক অবস্থার কোন উন্নতি হয়নি বরং বৃহস্পতিবার তিনি মৃত্যুর কোলে ঢলে পড়েন। পারিবারিক সূত্র জানিয়েছে- পরিবারের সদস্যদের জন্য বাইরে থেকে খাবার কিনে ঘরে প্রবেশের মুহূর্তে আগে থেকে সেখানে উৎপেতে থাকা দুর্বৃত্তরা তাকে গুলি করে পালিয়ে যায়। তার হত্যার কোনো ক্লু এখনও পাওয়া যায়নি। লন্ডন পু?লিশের তরফে হত্যাকাণ্ডটির রহস্য উন্মোচনে জন সাধারণের সহায়তা চেয়েছেন। একজন মুখপাত্র এ বিষয়ে কারও কাছে কোনও তথ্য থাকলে পুলিশকে অবহিত করতে অনুরোধ জানিয়েছেন।?</p>
      <p>এই বিভাগের সর্বাধিক পঠিত</p>
    </article>
  </body>
</html>