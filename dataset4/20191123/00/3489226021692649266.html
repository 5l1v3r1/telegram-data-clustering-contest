<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/efialtikh-h-katastash-sth-oaso-stelnoyn-mhxanhmata-toy-stratoy-video"/>
    <meta property="og:site_name" content="Documento"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Εφιαλτική η κατάσταση στη Θάσο - Στέλνουν μηχανήματα του στρατού (Video)"/>
    <meta property="og:description" content="Εξαιρετικά δύσκολη παραμένει η κατάσταση στη Θάσο που χτυπήθηκε από την κακοκαιρία το προηγούμενο διήμερο. Οι δρόμοι μετατράπηκαν σε ορμητικούς χειμάρρους, ρέματα υπερχείλισαν ενώ πολλά σημεία του οδικού δικτύου αποκλείστηκαν από κατολισθήσεις."/>
  </head>
  <body>
    <article>
      <h1>Εφιαλτική η κατάσταση στη Θάσο - Στέλνουν μηχανήματα του στρατού (Video)</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Newsroom</a></address>
      <h4>Εξαιρετικά δύσκολη παραμένει η κατάσταση στη Θάσο που χτυπήθηκε από την κακοκαιρία το προηγούμενο διήμερο. Οι δρόμοι μετατράπηκαν σε ορμητικούς χειμάρρους, ρέματα υπερχείλισαν ενώ πολλά σημεία του οδικού δικτύου αποκλείστηκαν από κατολισθήσεις.</h4>
      <p>Η Πυροσβεστική απεγκλώβισε κατοίκους από τα σπίτια τους που είχαν πλημμυρίσει ενώ σε κατάσταση έκτακτης ανάγκης κηρύχθηκαν οι περιοχές <b>Ποταμιάς, Θάσου, Πρίνου, Μαριών, Λιμεναρίων και Θεολόγου.</b></p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F1113517487%2Fvideos%2F10214812629045312%2F&amp;show_text=&amp;width=640" width="640" height="1143" data-service="Facebook" scrolling="no"/>
      </figure>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Ffragioglou%2Fvideos%2F2694559767231482%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Ffragioglou%2Fvideos%2F2694559767231482%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F100010840518244%2Fvideos%2F941228422915166%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fgaroufalia.anna%2Fvideos%2F10221534487379881%2F&amp;show_text=&amp;width=640" width="640" height="1143" data-service="Facebook" scrolling="no"/>
      </figure>
      <p>Στο μεταξύ, υπερχείλισε το κεντρικό ρέμα της <b>Ποταμιάς</b>. Αυτό είχε ως αποτέλεσμα το νερό να ρέει προς κάθε κατεύθυνση, ενώ ζημιές έχουν καταγραφεί και στην <b>Παναγία</b>.</p>
      <figure>
        <iframe src="https://www.youtube.com/embed/pSd5F8DU61c" width="459" height="344" data-service="Youtube" scrolling="no"/>
      </figure>
      <p>Στο μεταξύ, με απόφαση του υπουργού Εθνικής Άμυνας στη Θάσο μεταφέρονται μηχανημάτων του Δ’ Σώματος Στρατού.</p>
      <h3>«Μετράνε» τις ζημιές από την κακοκαιρία και στη Χαλκιδική</h3>
      <p>Στην <b>Ολυμπιάδα Χαλκιδικής </b>έφτασε κυβερνητικό κλιμάκιο με επικεφαλής τον υπουργό Εθνικής 'Αμυνας, Νίκο Παναγιωτόπουλο και τον υφυπουργό Εσωτερικών,Θεόδωρο Λιβάνιο, προκειμένου να διαπιστώσουν ιδίοις όμμασι τις ζημιές από τα πλημμυρικά φαινόμενα του τελευταίου εικοσιτετραώρου στην Χαλκιδική και σΕτην Θάσο. Σε κατάσταση έκτακτης ανάγκης η Καβάλα και η Θάσος.</p>
      <p>Στην Ολυμπιάδα έφτασαν επίσης ο γενικός γραμματέας Πολιτικής Προστασίας, Νίκος Χαρδαλιάς, ο γ.γ. Υποδομών, Γεώργιος Καραγιάννης, ο γ.γ. Αγροτικής Πολιτικής και Διαχείρισης Κοινοτικών Πόρων, Κώστας Μπαγινέτας και ο υπαρχηγός Επιχειρήσεων του Πυροσβεστικού Σώματος, αντιστράτηγος Στέφανος Κολοκούρης.</p>
      <p>Διαβάστε επίσης: <b><a href="https://www.documentonews.gr/article/xalkidikh-metrane-tis-zhmies-apo-thn-kakokairia">Χαλκιδική: «Μετράνε» τις ζημιές από την κακοκαιρία</a></b></p>
      <figure>
        <iframe src="https://www.youtube.com/embed/RFCVwS_HV1g" width="459" height="344" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/8NK3EJfyb0Y" width="459" height="344" data-service="Youtube" scrolling="no"/>
      </figure>
      <h3>«Δεν υπάρχει χρόνος για χάσιμο»</h3>
      <p>Η ανάγκη να υπάρξει εγρήγορση και σχεδιασμός τις αμέσως επόμενες ώρες ώστε να αποφευχθούν τα χειρότερα ενόψει του νέου κύματος κακοκαιρίας που αναμένεται από το βράδυ της Κυριακής, υπογραμμίστηκε σε ευρεία σύσκεψη στην Ολυμπιάδα Χαλκιδικής, που επλήγη τις τελευταίες ώρες από έντονα πλημμυρικά φαινόμενα.</p>
      <p><i>"Δεν υπάρχει χρόνος για χάσιμο",</i> τόνισε ο υπουργός Εθνικής 'Αμυνας, <b>Νίκος Παναγιωτόπουλος</b>, ο οποίος έφτασε νωρίς το πρωί στην Ολυμπιάδα, μαζί με τον υφυπουργό Εσωτερικών, <b>Θεόδωρο Λιβάνιο</b>, επικεφαλής κυβερνητικού κλιμακίου, προκειμένου να διαπιστώσουν ιδίοις όμμασι τις ζημιές από τα πλημμυρικά φαινόμενα του τελευταίου εικοσιτετραώρου στη Χαλκιδική.</p>
      <p>Στη σύσκεψη, παρουσία του περιφερειάρχη Κεντρικής Μακεδονίας, Απόστολου Τζιτζικώστα, του "οικοδεσπότη" δημάρχου Αριστοτέλη, Στέλιου Βαλιάνου, πολλών υπηρεσιακών και αυτοδιοικητικών παραγόντων, πήραν μέρος και οι γενικοί γραμματείς Πολιτικής Προστασίας, Νίκος Χαρδαλιάς, Υποδομών, Γεώργιος Καραγιάννης και Αγροτικής Πολιτικής και Διαχείρισης Κοινοτικών Πόρων, Κώστας Μπαγινέτας, όπως επίσης ο υπαρχηγός Επιχειρήσεων του Πυροσβεστικού Σώματος, αντιστράτηγος</p>
      <p>Στέφανος Κολοκούρης, που έφτασαν στην περιοχή μαζί με τους κ.κ. Παναγιωτόπουλο και Λιβάνιο, με ελικόπτερο της Πυροσβεστικής Υπηρεσίας.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>