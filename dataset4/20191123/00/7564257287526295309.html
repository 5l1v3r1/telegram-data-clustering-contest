<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/oblasni_novini/134992-fatalna-dtp-na-zhitomirschin-land-rover-freelander-vrzavsya-u-derevo.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Фатальна ДТП на Житомирщині - «Land Rover Freelander» врізався у дерево"/>
    <meta property="og:description" content="Дорожньо-транспортна пригода сталася 22 листопада близько 17 години на автодорозі між селами Таращанкою та Маковицями. Унаслідок події одна людина загинула, ще двоє отримали травми.Попередньо, водій автомобіля «Land Rover Freelander», рухаючись у напрямку с. Маковиць, на неосвітленій заокругленій ділянці автодороги не впорався з керуванням, виїхав за межі проїзної частини та в’їхав у дерево.Травми, отримані внаслідок вказаної ДТП, виявились смертельними для жінки, 34-річної жительки с. Наталівки. ЇЇ 38-річний чоловік та ще один пасажир, 40-річний житель цього ж села, отримали тілесні ушкодження.Нині поліцейські встановлюють обставини ДТП у рамках розслідування кримінального провадження, розпочатого за ч.2 ст.286 (Порушення правил безпеки дорожнього руху або експлуатації транспорту особами, які керують транспортними засобами) КК України."/>
  </head>
  <body>
    <article>
      <h1>Фатальна ДТП на Житомирщині - «Land Rover Freelander» врізався у дерево</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>Дорожньо-транспортна пригода сталася 22 листопада близько 17 години на автодорозі між селами Таращанкою та Маковицями. Унаслідок події одна людина загинула, ще двоє отримали травми.<br/><br/>Попередньо, водій автомобіля «Land Rover Freelander», рухаючись у напрямку с. Маковиць, на неосвітленій заокругленій ділянці автодороги не впорався з керуванням, виїхав за межі проїзної частини та в’їхав у дерево.<br/><br/>Травми, отримані внаслідок вказаної ДТП, виявились смертельними для жінки, 34-річної жительки с. Наталівки. ЇЇ 38-річний чоловік та ще один пасажир, 40-річний житель цього ж села, отримали тілесні ушкодження.<br/><br/>Нині поліцейські встановлюють обставини ДТП у рамках розслідування кримінального провадження, розпочатого за ч.2 ст.286 (Порушення правил безпеки дорожнього руху або експлуатації транспорту особами, які керують транспортними засобами) КК України.</p>
    </article>
  </body>
</html>