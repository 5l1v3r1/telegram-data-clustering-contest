<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eva.bg/article/38440-Az-sam-balgarka"/>
    <meta property="og:site_name" content="EVA"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Аз съм българка"/>
    <meta property="og:description" content="40 портрета – рисувани и с думи, на жени, някои известни, други съвсем не като търговката Анна Пипева. Общото е, че са били първи в нещо, че са прокарали пътека там, където след това щял да се извие път, че са притежавали талант, любопитство и свободолюбие в необичайни за тяхното време дози. И че са били българки."/>
  </head>
  <body>
    <article>
      <h1>Аз съм българка</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://eva.bg/author/189-eva-bg" target="_blank">eva.bg</a></address>
      <slideshow>
        <figure>
          <img src="https://eva.bg/media_cache/article_popup_gallery/media/Idi%20i%20vij/Knigi/Az%20sum%20bulgarka/__A_.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Idi%20i%20vij/Knigi/Az%20sum%20bulgarka/__mockup_2_.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Idi%20i%20vij/Knigi/Az%20sum%20bulgarka/___.jpg"/>
          <figcaption>Портрет на Елисавета Багряна от Капка Кънева</figcaption>
        </figure>
      </slideshow>
      <p>40 портрета – рисувани и с думи, на жени, някои известни, други съвсем не като търговката Анна Пипева. Общото е, че са били първи в нещо, че са прокарали пътека там, където след това щял да се извие път, че са притежавали талант, любопитство и свободолюбие в необичайни за тяхното време дози. И че са били българки.</p>
      <p>40-те портрета са събрани в книгата „Аз съм българка” на Петя Александрова и Капка Кънева. 40 български художнички са направили илюстрациите на жените, сред които Венета Ботева, Леда Милева, Яна Язова, Цветана Табакова, Ива-Ваня, Вела Живкова-Благоева, Мара Белчева.</p>
      <p>„Аз съм българка” е вдъхновена от световния хит „Истории за лека нощ за момичета бунтарки”. Авторката на текста Петя Александрова казва: „Моят избор на героини в тази книга робуваше на едно-единствено условие: да могат да служат за пример и вдъхновение на днешните момичета. На тези, които са неуверени, плашливи, несмели. На тези, които лесно се отказват от мечтите си, ако срещнат препятствие или неодобрение. Които се страхуват от обществено порицание, боят се да бъдат различни, любознателни, страстни, дръзки... На тези, които не смеят да бъдат щастливи или свободни посвоему.”</p>
    </article>
  </body>
</html>