<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/domenica-24-novembre-2019-ospiti-tv-449229"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Domenica 24 novembre 2019: ospiti Domenica In, Domenica Live, Che tempo che fa, Le Iene"/>
    <meta property="og:description" content="Domenica 24 novembre 2019 ospiti in tv: Domenica In, Domenica Live, Che tempo che fa e servizi Le Iene Un’altra domenica ricca di ospiti in tv quella di domenica 24 novembre 2019. Mara Venier, Barbara d’Urso, Fabio Fazio ospiteranno nei loro salotti cantanti, attori e altre personalità note nel mondo dello spettacolo. Ma anche esponenti […]"/>
  </head>
  <body>
    <article>
      <h1>Domenica 24 novembre 2019: ospiti Domenica In, Domenica Live, Che tempo che fa, Le Iene</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2019/09/barbara-durso-lite-mara-venier-chiarezza.jpg"/>
      </figure>
      <h3>Domenica 24 novembre 2019 ospiti in tv: Domenica In, Domenica Live, Che tempo che fa e servizi Le Iene</h3>
      <p>Un’altra domenica ricca di ospiti in tv quella di domenica 24 novembre 2019. Mara Venier, Barbara d’Urso, Fabio Fazio ospiteranno nei loro salotti cantanti, attori e altre personalità note nel mondo dello spettacolo. Ma anche esponenti religiosi, scrittori e personalità attive nel sociale. Senza dimenticare i servizi de Le Iene, che verteranno come sempre su news, attualità, costume, scherzi e interviste doppie. Scopri tutti i nomi su Gossipetv!</p>
      <h3>Gli ospiti di Mara Venier a Domenica In</h3>
      <p>Mara Venier ospiterà nel suo salotto domenicale <b>Margherita Rebuffoni, la madre della defunta Nadia Toffa</b>. La signora è apparsa di recente a Quarto Grado e<a href="https://www.gossipetv.com/nadia-toffa-madre-domenica-live-446962"> Domenica Live</a>. A Domenica In ci sarà poi il <b>Ministro della Giustizia Alfonso Bonafede</b>. Si parlerà di cinema con <b>Marco Bocci</b>, che ha debuttato alla regia col film A Tor Bella Monica non piove mai, tratto dal suo omonimo libro. Spazio poi alla musica con <b>Gigliola Cinquetti</b>. Infine zia Mara presenterà il <a href="https://www.gossipetv.com/vanessa-incontrada-gigi-dalessio-amicizia-448904">nuovo show di Rai Uno 20 anni che siamo italiani</a> con in studio i conduttori <b>Gigi D’Alessio e Vanessa Incontrada.</b></p>
      <h3>Gli ospiti di Barbara d’Urso a Domenica Live</h3>
      <p>Domenica 24 novembre tornerà a Domenica Live <b>Paola Caruso</b>, che parlerà dei motivi gravi che l’hanno spinta alla rottura con Moreno Merlo, l’ex tentatore di Temptation Island. Ci sarà poi <b>Roberto Bruneti</b>, noto con il soprannome di <b>Er Patata</b>, che racconterà il suo periodo buio dopo gli arresti domiciliari. Barbara d’Urso accoglierà nel suo studio anche <b>Vladimir Luxuria</b>, per avere<a href="https://www.gossipetv.com/domenica-live-anticipazioni-confronto-barbara-durso-vladimir-luxuria-449084"> un confronto dopo la polemica scoppiata a Live-Non è la d’Urso</a> con Vittorio Sgarbi. Infine andrà avanti il torneo di Domenica Alive: questa settimana <b>Carmen Di Pietro</b> sarà Cenerentola.</p>
      <h3>Gli ospiti di Fabio Fazio a Che tempo che fa</h3>
      <p>Da Fabio Fazio ci sarà Sua Eccellenza <b>Monsignore Nunzio Galantino</b>, che presenterà il suo libro Sul Confine. Incontri che vincono le paure. A Che tempo che fa pure <b>Paolo Gentiloni</b>, designato nuovo Commissario europeo per gli affari economici e monetari lo scorso settembre ed ex Presidente del Consiglio, e lo scrittore <b>Roberto Saviano.</b> In più tre esclusive tv: saranno ospiti <b>Carola Rackete,</b> la giovane capitana della Sea-Watch 3, fresca di stampa del libro Il mondo che vogliamo. Appello all’ultima generazione; <b>Muhamad Diaoune</b>, giovane senegalese e calciatore della Sant’Ambroeus F.C. di Milano, squadra di richiedenti asilo e rifugiati; <b>Tiziano Ferro</b>, che ha appena pubblicato il suo nuovo album.</p>
      <h3>Ospiti e servizi de Le Iene su Italia Uno</h3>
      <p>Nella nuova puntata de Le Iene Veronica Ruggeri prova a ricostruire le fasi del <b>caso Serena Mollicone</b>, la figlia del maestro delle elementari di Arce, scomparsa e ritrovata morta dopo due giorni nel boschetto della città. A 18 anni di distanza dall’omicidio della ragazza il caso sembrerebbe un susseguirsi di depistaggi e false verità che, insieme a morti drammatiche, avrebbero bloccato il corso della giustizia. Si tornerà poi a parlare della <b>tragedia dell’Hotel Rigopiano</b> con Roberta Rei e Marco Fubini, che hanno raccolto nuove testimonianze. L’intervista doppia sarà a <b>Vittoria Puccini e Francesco Scianna</b>, protagonisti della <a href="https://www.gossipetv.com/il-processo-trama-quando-inizia-448428">nuova fiction Mediaset Il Processo.</a></p>
    </article>
  </body>
</html>