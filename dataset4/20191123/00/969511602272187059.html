<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/ghidul-votantului-cine-are-drept-de-vot-la-alegerile-prezidentiale-18609202"/>
    <meta property="og:site_name" content="BusinessMagazin"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Ghidul votantului. Cine are drept de vot la alegerile prezidenţiale"/>
    <meta property="og:description" content="Cetăţenii români care au împlinit 18 ani până în ziua alegerilor, inclusiv, pot vota la prezidenţialele din acest an, dacă nu au restricţii impuse de justiţie. Agenţia MEDIAFAX vă prezintă tot ce trebuie să ştiţi despre cine are dreptul să voteze în ţară şi în străinătate."/>
  </head>
  <body>
    <article>
      <h1>Ghidul votantului. Cine are drept de vot la alegerile prezidenţiale</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.businessmagazin.ro/autor/ana-petrescu" target="_blank">Ana Petrescu</a></address>
      <h3>Ghidul votantului. Cine are drept de vot la alegerile prezidenţiale</h3>
      <p>Cetăţenii români care au împlinit 18 ani până în ziua alegerilor, inclusiv, pot vota la prezidenţialele din acest an, dacă nu au restricţii impuse de justiţie. Agenţia MEDIAFAX vă prezintă tot ce trebuie să ştiţi despre cine are dreptul să voteze în ţară şi în străinătate.</p>
      <p>Al doilea tur de scrutin are loc duminică, 24 noiembrie, în intervalul orar 07.00 - 21.00, cu posibilitatea de prelungire până cel mai târziu la ora 23.59 pentru alegătorii care se află la sediul secţiei de votare la ora 21.00, precum şi pentru cei care se află la rând în afara sediului secţiei de votare.</p>
      <p>De asemenea, votul în Diaspora se desfăşoară vineri, 22 noiembrie, între orele 12.00 - 21.00, sâmbătă, 23 noiembrie, între orele 7.00 - 21.00 şi duminică, 24 noiembrie, între orele 7.00 - 21.00, cu posibilitatea de prelungire până la ora 23.59 pentru alegătorii care se află la Cetăţenii români care au împlinit 18 ani până în ziua alegerilor, inclusiv, pot vota la prezidenţialele din acest an, dacă nu au restricţii impuse de justiţie. Agenţia MEDIAFAX vă prezintă tot ce trebuie să ştiţi despre cine are dreptul să voteze în ţară şi în străinătate.sediul secţiei de votare la ora 2</p>
      <p>1.00, precum şi pentru cei care se află la rând în afara sediului secţiei de votare.</p>
      <p>În România au fost organizate 18.748 de secţii de votare, iar în străinătate un număr de 835 de secţii.</p>
      <p>Lista celor 18.748 de secţii de votare din ţară poate fi consultată pe site-ul <a href="http://www.roaep.ro/">www.roaep.ro</a> la secţiunea Management Electoral/Geografie electorală/Registrul secţiilor de votare. Alegătorii pot afla la ce secţie de votare sunt arondaţi accesând <a href="http://www.registrulelectoral.ro/">www.registrulelectoral.ro</a></p>
      <p>În total sunt 835 de secţii de votare din străinătate. Harta privind localizarea acestora poate fi accesată la adresa <a href="http://www.mae.ro/maps/4083">http://www.mae.ro/maps/4083</a></p>
      <p>Potrivit legislaţiei în vigoare, au dreptul să voteze cetăţenii români care au 18 ani împliniţi până în ziua alegerilor inclusiv.</p>
      <p>Nu au dreptul de vot debilii sau alienaţii mintal, puşi sub interdicţie, şi nici persoanele condamnate la pierderea drepturilor electorale, prin hotărâre judecătorească definitivă.</p>
      <p>Pot vota persoanele reţinute sau deţinute în baza unui mandat de arestare preventivă şi persoanele care execută o pedeapsă privativă de libertate, dar care nu şi-au pierdut drepturile electorale. În această situaţie, procedura de exercitare a dreptului de vot este stabilită prin decizie a Biroului Electoral Central.</p>
      <p>Numărul total al alegătorilor înscrişi în listele electorale permanente este de 18.217.411 cetăţeni, potrivit AEP. De asemenea, numărul total de cetăţeni români cu domiciliul în străinătate care figurează cu drept de vot la acest scrutin este de 715.064 de persoane, conform sursei citate.</p>
      <p>În turul al doilea al alegerilor prezidenţiale sunt candidaţii Klaus Iohannis şi Viorica Dăncilă. Mandatul preşedintelui României este de cinci ani. În urma celui de-al doilea tur de scrutin este declarat ales candidatul care a obţinut cel mai mare număr de voturi valabil exprimate.</p>
    </article>
  </body>
</html>