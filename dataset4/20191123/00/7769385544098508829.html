<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prabhanews.com/2019/11/%e0%b0%b5%e0%b1%87%e0%b0%b2%e0%b0%82%e0%b0%aa%e0%b0%be%e0%b0%9f%e0%b0%b2-%e0%b0%a6%e0%b1%8d%e0%b0%b5%e0%b0%be%e0%b0%b0%e0%b0%be-%e0%b0%b8%e0%b0%82%e0%b0%b5%e0%b0%a4%e0%b1%8d%e0%b0%b8%e0%b0%b0%e0%b0%be/"/>
    <meta property="og:site_name" content="ఆంధ్రప్రభా"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="వేలంపాటల ద్వారా సంవత్సరానికి రూ. 93,600 ఆదాయం"/>
    <meta property="og:description" content="మార్కాపురం,  : శ్రీ చెన్నకేశవస్వామి దేవస్థాన పరిధిలో ఉన్న 4/331ఎ నెంబర్‌ గల రూముకు వేలం పాటల ద్వారా సంవత్సరానికి రూ. 93,600ల ఆదాయం వచ్చిందని ఆలయ ఇ.ఓ ఈదుల చెన్నకేశవరెడ్డి తెలిపారు. శనివారం కార్యాలయంలో దేవాదాయధర్మాదాయ శాఖ ఇన్‌ స్పెక్టర్‌ వేణు సమక్షంలో ఈ వేలం పాటలు నిర్వహించారు. గతంలో 4 పర్యాయాలు వాయిదాలు పడుతూ శనివారం నాడు జరిగిన వేలం పాటలో పువ్వాడ శ్రీనివాసరావు సం.నికి 93,600 చొప్పున హెచ్చుపాటదారునిగా నిలిచారు. 3 సంవత్సరాల పాటు ఈ షాపు వ్యాపారానికి అతని ఆధీనంలో ఉంటుందని ఈ.ఓ తెలిపారు. వాయిదా పడిన షామియానాల వేలం శ్రీచెన్నకేశవస్వామి దేవాలయంలో విందు, వివాహాల నిమిత్తం షామియానాలు, లైటింగ్‌ హక్కులకు నిర్వహించిన వేలంపాటకు ఎవరూ ముందుకు రాకపోవడంతో పాటను వాయిదా వేయడం జరిగిందని ఆలయ ఇ.ఓ ఈదుల చెన్నకేశవరెడ్డి తెలిపారు. వేలం పాటలకు వచ్చిన పాటదారులు 6 సంవత్సరాల పాటు హక్కులు కల్పిస్తేనే పాట పాడతామని 3 సంవత్సరాలకైతే గిట్టుబాటు కాదని పాటకు నిరాకరించారు. చెన్నకేశవస్వామి ఆలయం పట్టణ నడిబొడ్డున ఉండడం వలన చుట్టూ షామియానాలు, లైటింగ్‌ షాపులు ఎక్కువగా ఉన్నందున ఆలయంలో జరిగే కార్యక్రమాలకు ముందుకు రావడం లేదని పాటదారులు ఇ.ఓ దృష్టికి తెచ్చారు.…"/>
  </head>
  <body>
    <article>
      <h1>వేలంపాటల ద్వారా సంవత్సరానికి రూ. 93,600 ఆదాయం</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>మార్కాపురం,  : శ్రీ చెన్నకేశవస్వామి దేవస్థాన పరిధిలో ఉన్న 4/331ఎ నెంబర్‌ గల రూముకు వేలం పాటల ద్వారా సంవత్సరానికి రూ. 93,600ల ఆదాయం వచ్చిందని ఆలయ ఇ.ఓ ఈదుల చెన్నకేశవరెడ్డి తెలిపారు. శనివారం కార్యాలయంలో దేవాదాయధర్మాదాయ శాఖ ఇన్‌ స్పెక్టర్‌ వేణు సమక్షంలో ఈ వేలం పాటలు నిర్వహించారు. గతంలో 4 పర్యాయాలు వాయిదాలు పడుతూ శనివారం నాడు జరిగిన వేలం పాటలో పువ్వాడ శ్రీనివాసరావు సం.నికి 93,600 చొప్పున హెచ్చుపాటదారునిగా నిలిచారు. 3 సంవత్సరాల పాటు ఈ షాపు వ్యాపారానికి అతని ఆధీనంలో ఉంటుందని ఈ.ఓ తెలిపారు.<br/>వాయిదా పడిన షామియానాల వేలం<br/>శ్రీచెన్నకేశవస్వామి దేవాలయంలో విందు, వివాహాల నిమిత్తం షామియానాలు, లైటింగ్‌ హక్కులకు నిర్వహించిన వేలంపాటకు ఎవరూ ముందుకు రాకపోవడంతో పాటను వాయిదా వేయడం జరిగిందని ఆలయ ఇ.ఓ ఈదుల చెన్నకేశవరెడ్డి తెలిపారు. వేలం పాటలకు వచ్చిన పాటదారులు 6 సంవత్సరాల పాటు హక్కులు కల్పిస్తేనే పాట పాడతామని 3 సంవత్సరాలకైతే గిట్టుబాటు కాదని పాటకు నిరాకరించారు. చెన్నకేశవస్వామి ఆలయం పట్టణ నడిబొడ్డున ఉండడం వలన చుట్టూ షామియానాలు, లైటింగ్‌ షాపులు ఎక్కువగా ఉన్నందున ఆలయంలో జరిగే కార్యక్రమాలకు ముందుకు రావడం లేదని పాటదారులు ఇ.ఓ దృష్టికి తెచ్చారు. ఈ సంధర్భంగా ఈ.ఓ చెన్నకేశవరెడ్డి మాట్లాడుతూ ఈ విషయాన్ని ఉన్నతాధికారుల దృష్టికి తీసుకువెళ్లి అధికారుల ఉత్తర్వులలో ఏవిధంగా ఆదేశిస్తే ఆ విధంగా మరలా పాటను నిర్వహిస్తామని ఆయన పాటదారులకు తెలిపారు.</p>
    </article>
  </body>
</html>