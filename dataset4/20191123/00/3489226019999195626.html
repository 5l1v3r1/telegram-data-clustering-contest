<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/elon-mask-kai-rezili-kai-kata-768-ekat-ftwxoteros-se-mia-mera-video"/>
    <meta property="og:site_name" content="Documento"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Έλον Μασκ: Και ρεζίλι και κατά 768 εκατ. φτωχότερος σε μία μέρα (Video)"/>
    <meta property="og:description" content="Φτωχότερος κατά 768 εκατ. δολάρια μέσα σε μόλις ένα 24ωρο έγινε ο Έλον Μασκ μετά το φιάσκο κατά της παρουσίασης του τελευταίου ηλεκτρικού οχήματος της Tesla, με τον επικεφαλής σχεδιασμού της εταιρείας να καταλήγει να... σπάει τα παράθυρα του cybertruck στην προσπάθειά του να αποδείξει πόσο... άθραυστα είναι."/>
  </head>
  <body>
    <article>
      <h1>Έλον Μασκ: Και ρεζίλι και κατά 768 εκατ. φτωχότερος σε μία μέρα (Video)</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Newsroom</a></address>
      <h4>Φτωχότερος κατά 768 εκατ. δολάρια μέσα σε μόλις ένα 24ωρο έγινε ο Έλον Μασκ μετά το φιάσκο <a href="https://www.documentonews.gr/article/rezili-o-elon-mask-sth-paroysiash-toy-cybertruck-espase-to-alexisfairo-tzami-video"><b>κατά της παρουσίασης του τελευταίου ηλεκτρικού οχήματος της Tesla,</b></a> με τον επικεφαλής σχεδιασμού της εταιρείας να καταλήγει να... σπάει τα παράθυρα του cybertruck στην προσπάθειά του να αποδείξει πόσο... άθραυστα είναι.</h4>
      <p>Σύμφωνα με την βρετανική εφημερίδα Guardian,<b> οι μετοχές της Tesla έκαναν βουτιά 6%</b> μετά την παρουσίαση-πανωλεθρία όπως έδειξαν τα στοιχεία του Forbes. Ως αποτέλεσμα, ο Έλον Μασκ <b>είδε την περιουσία του να συρρικνώνεται μέσα σε μια μέρα. </b></p>
      <p>«Είναι κυριολεκτικά αλεξίσφαιρα σε σφαίρες από πιστόλι 9mm», είχε πει περήφανος ο Μασκ, προτού ο Φραντς φον Χολτστχάουζεν πετάξει τη μεταλλική σφαίρα στα παράθυρα –<b> όχι μία, αλλά δύο φορές </b>– με αποτέλεσμα να σπάσουν. </p>
      <p>«Το θετικό είναι τουλάχιστον ότι (η σφαίρα) δεν τα διαπέρασε» είπε <b>με εμφανή αμηχανία ο Μασκ </b>ο οποίος μάλλον ήθελε να ανοίξει η γη να τον καταπιεί εκείνη την στιγμή. </p>
      <figure>
        <iframe src="https://www.youtube.com/embed/464puoD09dM" width="480" height="270" data-service="Youtube" scrolling="no"/>
      </figure>
      <p>Αξίζει να σημειωθεί ότι, με ανάρτησή του στο Twitter σήμερα, ο Μασκ επισήμανε ότι είχε γίνει δοκιμή με την μεταλλική μπάλα λίγη ώρα πριν από την παρουσίαση, και το τζάμι δεν έσπασε. Πόσταρε μάλιστα και σχετικό βίντεο.</p>
      <figure>
        <iframe data-src="https://twitter.com/elonmusk/status/1198090787520598016?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>