<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/firea-primaria-capitalei-reia-procedura-de-achizitie-a-423-de-locuinte-pentru-personalul-medical-18608559"/>
    <meta property="og:site_name" content="BusinessMagazin"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Firea: Primăria Capitalei reia procedura de achiziţie a 423 de locuinţe pentru personalul medical"/>
    <meta property="og:description" content="Gabriela Firea anunţă că Primăria Capitalei va relua procedura de achiziţie a locuinţelor pentru cadrele medicale angajate în spitalele administrate de municipalitate, subliniind că din cele 600 de locuinţe prevăzute în proiect, au fost achiziţionate 177 până în prezent. "/>
  </head>
  <body>
    <article>
      <h1>Firea: Primăria Capitalei reia procedura de achiziţie a 423 de locuinţe pentru personalul medical</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.businessmagazin.ro/autor/departamentul-social" target="_blank">Departamentul Social</a></address>
      <h3>Firea: Primăria Capitalei reia procedura de achiziţie a 423 de locuinţe pentru personalul medical</h3>
      <p>Gabriela Firea anunţă că Primăria Capitalei va relua procedura de achiziţie a locuinţelor pentru cadrele medicale angajate în spitalele administrate de municipalitate, subliniind că din cele 600 de locuinţe prevăzute în proiect, au fost achiziţionate 177 până în prezent. </p>
      <p>„Primăria Capitalei va relua procedura privind achiziţia a 423 de locuinţe din cele 600 destinate personalului medical. Până acum au fost achizţionate 177 de astfel de apartamente”, a scris Firea pe Facebook.</p>
      <p>Potrivit primarului general, până în aprilie 2020 va fi prezentată o prima varianta a Planului Urbanistic General al Capitalei.</p>
      <p>„Prin programul derulat de Primăria Capitalei, se achiziţionează 600 de apartamente cu destinaţia de locuinţe de serviciu pentru personalul angajat în unităţile medicale din subordinea Municipalităţii. Până în prezent, au fost cumpărate 177 de apartamente – cu 1, 2 sau 3 camere. Valoarea acestor locuinţe, care sunt situate în sectoarele 1, 2, 6 şi Bragadiru, se ridică la aproximativ 20 de milioane de euro. (...) Sper să avem de această dată mai multe oferte, pentru că în ciuda faptului că Primăria a achitat preţul pieţei, piaţa nu a răspuns de la început pe măsura acestei oportunităţi”, a spus Gabriela Firea.</p>
      <p>Primarul i-a invitat pe dezvoltatorii imobiliari prezenţi la un eveniment de profil care a avut loc vineri să depună oferte în cadrul procedurii prin care Primăria Capitalei achiziţionează locuinţe pentru personalul medical.</p>
    </article>
  </body>
</html>