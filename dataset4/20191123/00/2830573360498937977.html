<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/moto/motomondiale/moto-gp/2019/11/23-63666291/marquez_honda_mi_ha_proposto_un_bellissimo_progetto_/"/>
    <meta property="og:site_name" content="Tuttosport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Marquez: &quot;Honda mi ha proposto un bellissimo progetto&quot;"/>
    <meta property="og:description" content="Il fuoriclasse spagnolo considera il rinnovo con Honda come la priorità per il suo futuro"/>
  </head>
  <body>
    <article>
      <h1>Marquez: "Honda mi ha proposto un bellissimo progetto"</h1>
      <h2>Il fuoriclasse spagnolo considera il rinnovo con Honda come la priorità per il suo futuro</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p><b>ROMA -</b> A margine dell'inaugurazione della mostra dedicata ai primi cinquant'anni di Repsol nelle corse, Marc <a href="https://www.tuttosport.com/news/moto/motomondiale/moto-gp/2019/11/22-63644143/marc_marquez_dalla_honda_voglio_la_massima_piu_veloce_/">Marquez</a> è tornato a parlare del proprio futuro in <a href="https://www.tuttosport.com/moto/motomondiale/live/live_motogp.shtml">MotoGP</a>, con il rinnovo con Honda che resta la priorità del fresco campione del mondo: "<i>Mi è stato proposto un bellissimo progetto, in primis per la parte sportiva e tecnica.</i> <i>Honda mi ha dato la possibilità di esordire in MotoGP e quindi resta la mia priorità". </i>Il fuoriclasse spagnolo si è espresso anche sul rapporto con il fratello Alex, compagno in Honda nella prossima stagione: "<i>La MotoGP è una categoria difficile e la Honda è una moto con cui sono caduto molte volte per trovare il limite. Nel box ho molto a cui pensare e non posso pensare ad altre distrazioni".</i></p>
      <figure>
        <img src="https://cdn.tuttosport.com/images/2019/11/23/112153797-3d1bc93e-a540-409b-b242-991ff7237224.jpg"/>
      </figure>
      <h3>Il commento del pilota Honda</h3>
      <p>Marquez ha parlato anche della moto che vorrebbe per il 2020, anno in cui sarà ancora il favorito assoluto per la vittoria del titolo piloti: "<i>È una moto che quest’anno è andata molto bene, ma è ancora una moto difficile da capire per molti piloti ed è qui che stiamo lavorando. Il nostro desiderio è quello di realizzare una moto con cui andare veloce, ma con maggiore facilità".</i></p>
      <related>
        <a href="https://www.tuttosport.com/news/moto/motomondiale/moto-gp/2019/11/22-63644143/marc_marquez_dalla_honda_voglio_la_massima_piu_veloce_/"/>
        <a href="https://www.tuttosport.com/news/moto/motomondiale/moto-gp/2019/11/20-63584323/motogp_test_a_valencia_comanda_vin_ales_nono_posto_per_rossi/"/>
        <a href="https://www.tuttosport.com/archivio/moto/motomondiale/moto-gp"/>
        <a href="https://www.tuttosport.com/news/moto/motomondiale/moto-gp/2019/11/23-63665120/dovizioso_zarco_sempre_bello_avere_un_talento_in_ducati_/?related_news"/>
        <a href="https://www.tuttosport.com/news/moto/motomondiale/moto-gp/2019/11/22-63650354/valentino_rossi_con_munoz_ho_subito_trovato_l_intesa_/?related_news"/>
        <a href="https://www.tuttosport.com/news/moto/motomondiale/moto-gp/2019/11/22-63644143/marc_marquez_dalla_honda_voglio_la_massima_piu_veloce_/?related_news"/>
        <a href="https://www.tuttosport.com/news/moto/motomondiale/moto-gp/2019/11/21-63614988/yamaha_jarvis_vogliamo_zarco_come_collaudatore_/?related_news"/>
      </related>
    </article>
  </body>
</html>