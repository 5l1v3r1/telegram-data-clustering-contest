<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/news/cronache/2019/11/23/maltempo-allerta-genova-strade-chiuse-e-fiumi-esondati"/>
    <meta property="og:site_name" content="VANITY FAIR"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Maltempo: allerta a Genova, strade chiuse e fiumi esondati"/>
    <meta property="og:description" content="È allerta rossa sulla regione intera Liguria. Oltre 220 millimetri di pioggia sono caduti in una zona circoscritta di Genova in poche ore."/>
  </head>
  <body>
    <article>
      <h1>Maltempo: allerta a Genova, strade chiuse e fiumi esondati</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.vanityfair.it/author/cpizzimenti" target="_blank">Chiara Pizzimenti</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/23134410/maltempo-genova-landscape-950x684.jpg"/>
        </figure>
        <figure>
          <img src="https://images.vanityfair.it/gallery/116947/Big/e9eff43b-3acb-494b-8a31-28b7f6caa7a8.jpg"/>
          <figcaption>
            <b>Maltempo a Genova e in Liguria</b>
            <cite>Facebook</cite>
          </figcaption>
        </figure>
        <figure>
          <img src="https://images.vanityfair.it/gallery/116947/Big/07372852-03b1-4d60-8539-a2c9ad5311bb.jpg"/>
          <figcaption>
            <b>Maltempo a Genova e in Liguria</b>
            <cite>Facebook</cite>
          </figcaption>
        </figure>
        <figure>
          <img src="https://images.vanityfair.it/gallery/116947/Big/6a19bfae-16a1-409f-b6fd-82cc9f3ade3e.jpg"/>
          <figcaption>
            <b>Maltempo a Genova e in Liguria</b>
            <cite>Facebook</cite>
          </figcaption>
        </figure>
        <figure>
          <img src="https://images.vanityfair.it/gallery/116947/Big/6beb0bb8-b0d6-4c59-a343-db83bf203e83.jpg"/>
          <figcaption>
            <b>Maltempo a Genova e in Liguria</b>
            <cite>Facebook</cite>
          </figcaption>
        </figure>
        <figure>
          <img src="https://images.vanityfair.it/gallery/116947/Big/ab42df78-0dc0-467a-a8e2-78f160d2c41b.jpg"/>
          <figcaption>
            <b>Maltempo a Genova e in Liguria</b>
            <cite>Facebook</cite>
          </figcaption>
        </figure>
        <figcaption>Maltempo a Genova e in Liguria</figcaption>
      </slideshow>
      <p>
        <b>È allerta rossa sulla regione intera Liguria. Oltre 220 millimetri di pioggia sono caduti in una zona circoscritta di Genova in poche ore.</b>
      </p>
      <p>Le previsioni annunciavano un’ondata di maltempo sulla <b>Liguria</b> che puntualmente è arrivata. A <b>Genova</b> in particolare la notte è stata difficilissima. È allerta rossa sulla regione intera. Oltre 220 millimetri di pioggia sono caduti in una zona circoscritta: Sampierdarena, Rivarolo, Certosa, Bolzaneto.</p>
      <figure>
        <iframe data-src="https://twitter.com/DPCgov/status/1197902043740037120?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Allagamenti nel capoluogo in <b>Valpolcevera</b> per la pioggia intensa che si è abbattuta tra le 2 e le 4 del mattino. Sono esondati i rii Fegino e Ruscarolo. È stato chiuso il tratto della A7 tra Bolzaneto e Busalla per un allagamento all’interno della galleria Brasile.</p>
      <p>Sono state allontanate dalle loro <b>case</b> ventisette persone. In corso Perrone quattro palazzine, per un totale di 120 persone, sono isolate a causa di allagamenti e una frana.</p>
      <figure>
        <iframe data-src="https://twitter.com/RegLiguria/status/1198207776260001792?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>L’aggiornamento social è fatto dal presidente della regione <b>Giovanni Toti</b>. «Notte di forti piogge a Genova, la zona più colpita è stata la Valpolcevera, dove si sono registrati i danni maggiori con allagamenti diffusi, alcune strade chiuse, auto e scantinati finiti sott’acqua e decine di interventi da parte dei vigili del fuoco». La raccomandazione è di limitare il più possibile gli spostamenti. Vale lo stesso per la regione, lungo le coste ci sono state forti mareggiate.</p>
      <p>Sono previste precipitazioni diffuse e abbondanti anche sul Piemonte. Allerta meteo anche su Valle d’Aosta, Emilia-Romagna e Lombardia. Dal pomeriggio su Veneto, Toscana e Lazio.</p>
      <related>
        <h4>LEGGI ANCHE</h4>
        <a href="https://www.vanityfair.it/news/cronache/2019/11/23/meteo-ancora-un-sabato-e-domenica-di-pioggia"/>
        <a href="https://www.vanityfair.it/news/cronache/2019/11/18/maltempo-immagini-spettrali-preoccupanti-italia-sottacqua"/>
        <a href="https://www.vanityfair.it/news/approfondimenti/2019/11/20/clima-violento-italia-vittima-eventi-estremi-calamita-morti"/>
        <a href="https://www.vanityfair.it/news/approfondimenti/2019/11/14/apocalisse-venezia-2100-piazza-san-marco-coperta-acqua"/>
        <a href="https://www.vanityfair.it/news/cronache/2019/11/14/venezia-danni-per-centinaia-di-milioni-di-euro-intanto-arriva-altra-marea"/>
      </related>
    </article>
  </body>
</html>