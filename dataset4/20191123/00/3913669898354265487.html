<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.livetennis.it/post/322182/davis-cup-finals-la-russia-elimina-la-serbia-di-novak-djokovic/"/>
    <meta property="og:site_name" content="Live Tennis"/>
    <meta property="article:published_time" content="2019-11-23T00:48:00+00:00"/>
    <meta property="og:title" content="Davis Cup Finals: La Russia elimina la Serbia di Novak Djokovic"/>
    <meta property="og:description" content="Con l’inizio della fase a eliminazione diretta alle finali di Coppa Davis si sono spente le polemiche e sono iniziate le emozioni. Al termine di un doppio tiratissimo e dopo aver annullato pure tre match point nel tie-break del terzo set, la Russia ha eliminato la Serbia di Novak Djokovic (ATP 2) e si è […]"/>
  </head>
  <body>
    <article>
      <h6 class="kicker">Davis Cup Finals </h6>
      <h1>Davis Cup Finals: La Russia elimina la Serbia di Novak Djokovic</h1>
      <address>
        <time datetime="2019-11-23T00:48:00+00:00">23 Nov 2019, 00:48</time>
      </address>
      <p>Con l’inizio della fase a eliminazione diretta alle finali di Coppa Davis si sono spente le polemiche e sono iniziate le emozioni. Al termine di un doppio tiratissimo e dopo aver annullato pure tre match point nel tie-break del terzo set, la Russia ha eliminato la Serbia di Novak Djokovic (ATP 2) e si è qualificata per le semifinali dove affronterà il Canada.</p>
      <p>Nole era riuscito a riequilibrare la situazione, regolando con un doppio 6-3 Karen Khachanov (17) dopo che Filip Krajinovic (40) si era inchinato 6-1 6-2 ad Andrey Rublev (23), ma nell’ultimo match si è dovuto arrendere in coppia con Viktor Troicki (159) ai due russi con il punteggio di 6-4 4-6 7-6 (10/8).</p>
    </article>
  </body>
</html>