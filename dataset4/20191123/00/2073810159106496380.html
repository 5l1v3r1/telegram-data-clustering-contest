<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/il-paradiso-delle-signore-gloria-radulescu-parla-del-fidanzato-massimiliano-449195"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Il Paradiso delle Signore: Gloria Radulescu parla del fidanzato Massimiliano"/>
    <meta property="og:description" content="Il Paradiso delle Signore Marta: l’attrice Gloria Radulescu si è fidanzata È un periodo d’oro per Gloria Radulescu. L’attrice italo-rumena è tornata in tv con la nuova stagione de Il Paradiso delle Signore – che fino a qualche mese fa rischiava la cancellazione definitiva – e ha trovato l’amore. Il fortunato non fa parte del […]"/>
  </head>
  <body>
    <article>
      <h1>Il Paradiso delle Signore: Gloria Radulescu parla del fidanzato Massimiliano</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2018/11/marta.jpg"/>
      </figure>
      <h3>Il Paradiso delle Signore Marta: l’attrice Gloria Radulescu si è fidanzata</h3>
      <p>È un periodo d’oro per Gloria Radulescu. L’attrice italo-rumena è tornata in tv con la nuova stagione de Il Paradiso delle Signore – che fino a qualche mese fa rischiava la cancellazione definitiva – e ha trovato l’amore. <b>Il fortunato non fa parte del mondo dello spettacolo</b> ma ha tanti interessi in comune con la 28enne. Che, da sempre restia a parlare della sua vita privata, si è confidata col settimanale Grand Hotel. Non nascondendo la felicità e la gioia per questo momento magico, pieno di lavoro e sentimento. E la Radulescu sogna di vivere una relazione duratura con la quale, perché no, mettere su famiglia.</p>
      <h3>Le parole di Gloria Radulescu sul fidanzato Massimiliano</h3>
      <p><i>“Mi sono appena innamorata, sono molto felice”</i>, ha premesso Gloria Radulescu, che ha trovato la grande popolarità grazie alla nuova soap di Rai Uno <a href="https://www.gossipetv.com/tag/il-paradiso-delle-signore">Il Paradiso delle Signore</a>.<i> “Lui si chiama Massimiliano ed è una persona bellissima.<b> Non fa parte del mondo dello spettacolo, ma ama l’arte, la musica e il cinema</b>“,</i> ha confidato l’interprete di Marta Guarnieri a proposito del <a href="https://www.gossipetv.com/gloria-radulescu-fidanzata-il-paradiso-delle-signore-443813">nuovo fidanzato</a>. <i>“In casa ha una videoteca che non ha eguali, roba da far invidia ai negozi di noleggio Dvd. Mi sorprende perché ha visto più film e più serie tv di me e anche letto molti più libri. Quando poi parla di questi argomenti sa come appassionarti e coinvolgerti”</i>, ha aggiunto.</p>
      <h3>Gloria Radulescu sogna una storia d’amore lunga e importante</h3>
      <p><i>“Spero che sia una grande storia d’amore anche perché io stesso sono il frutto di una grande storia d’amore: quella tra i miei genitori”</i>, ha puntualizzato Gloria Radulescu, che <a href="http://gossipetv.com/il-paradiso-delle-signore-gloria-radulescu-parla-della-sua-malattia-388037">da piccola ha sofferto per un lungo periodo di asma da smog.</a></p>
    </article>
  </body>
</html>