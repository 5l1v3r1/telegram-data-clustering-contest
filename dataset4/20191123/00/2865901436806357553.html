<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/marko-marinovic-pocetak-sezone-kakav-se-samo-moze-pozeleti/343180"/>
    <meta property="og:site_name" content="MozzartSport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Marko Marinović: Početak sezone kakav se samo može poželeti"/>
    <meta property="og:description" content="Borac dočekuje Napredak u okviru 8. kola KLS – a (subota, 19 časova)"/>
  </head>
  <body>
    <article>
      <h1>Marko Marinović: Početak sezone kakav se samo može poželeti</h1>
      <h2>Borac dočekuje Napredak u okviru 8. kola KLS – a (subota, 19 časova)</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>Ekipa Borca nastavila je da deli lekcije po regionalnom takmičenju. Ovog puta, skalp je uzet slovenačkom Heliosu, koji je u Čačku doživeo debakl izgubivši sa 46 poena razlike (101:55).</p>
      <p>Bio je to, po mnogima, najbolji meč koji je tim <b>Marka Marinovića</b> odigrao ove sezone. Naravno, neverovatno velika razlika ide u prilog toj tvrdnji. Prosto rečeno, sve je funkcionisalo kao sat. Već u prvom poluvremenu bilo je očigledno da Slovenci ne mogu da pariraju Čačanima. Međutim, čak ni u najluđim snovima niko nije mogao da zamisli da će Borac ispratiti Helios kući sa 46 koševa minusa. Nema sumnje, tim iz grada na Moravi je još jednom pokazao koliki potencijal i košarkaško znanje poseduje.</p>
      <p>
        <b>Treba istaći da Čačani u oba takmičenja imaju skor od 14:1. Da je ovo debitantska trenerska sezona Marka Marinovića i Đorđa Mićića, a da se ne sme zaboraviti ni trener Mile Milić.</b>
      </p>
      <p><b>Nemanja Todorović</b>, jedan od najzaslužnijih igrača za ubedljivo izdanje Borca protiv Heliosa, nakon meča je izajvio:</p>
      <p><b>,,Čestitao bih saigračima, stručnom štabu i upravi na još jednoj ubedljivoj pobedi. Dobro smo znali da je Helios ozbiljan protivnik, tako da smo u susret ušli veoma motivisano. Odbrana je bila na jednom zavidnom nivou, a iz toga je usledio dobar napad, pa otuda velika razlika. Sve smo rešili već do poluvremena, kada smo stekli ozbiljnu razliku, a do kraja smo još boljom igrom pomenutu i uvećali do neverovatnih 46 koševa“</b>, rekao je krilni centar Borca, još dodavši:</p>
      <p><b>,,Okrećemo se novim izazovima. Već u subotu dočekujemo Napredak. Razume se, postoji želja kod svih u ekipi da nastavimo sa odličnim rezultatima“</b>, završio je <b>Todorović</b>.</p>
      <figure>
        <img src="https://mozzartsport.com/upload/CKEditor/23.11.2019/wwwwwwwwwwwwwwddddd.jpg"/>
      </figure>
      <p>Čačani nakon Heliosa okreću novi list, pa svu snagu i koncentraciju usmeravaju na sledeći KLS duel. Naredni protivnik biće Napredak, tim koji je u dosadašnjem delu lige ostvario pristojan skor od četiri pobede i tri poraza. Razume se, ne treba potceniti nijednog protivnika, ali svima je već potpuno jasno da je Borac apsolutni favorit protiv svih ekipa u domaćem takmičenju. Shodno tome, pobeda i samo pobeda dolazi u obzir protiv tima iz Aleksinca.</p>
      <p>Kormilar Čačana <b>Marko Marinović</b> naglašava da je prezadovoljan dosadašnjim rezultatima svog tima.</p>
      <p><b>,,Igračima sam rekao da su oni jedini krivci za dosadašnje dobre rezultate. Jesam ih ja ubedio da su svi ciljevi ostvarivi, ali oni su ti koji to sprovode u delo. Iskreno, do sada smo uradili više nego što sam očekivao. Svako bi poželeo ovakav početak sezone. Međutim, uvek naglašavam da je ovo samo početak, i da su pred nama još bitnije utakmice“</b>, mišljenje je stratega Borca.</p>
      <p><b>Marinović</b> smatra da je njegov tim apsolutni favorit protiv Napretka.</p>
      <p>
        <b>,,Pobedu nad Heliosom smo arhivirali, a okrećemo se narednom KLS okršaju sa Napretkom. Bez laži i prevare, favoriti smo u tom duelu. Neću kriti, očekujem novu pobedu. Poznajemo Napredak, igrali smo jednu prijateljsku utakmicu pred početak sezone, tako da ćemo se adekvatno pripremiti“.</b>
      </p>
      <p>Razume se, kao uvek do sada, trener Borca pozvao je sugrađane da bodre njegov tim.</p>
      <p><b>,,Pozivam navijače da ponovo dođu u velikom broju. Smatram da igrači zaslužuju podršku sa tribina, zbog dosadašnjih rezultata. Međusobno smo povezani, navijači i mi, to je svima jasno“</b>, zaključio je <b>Marko Marinović.</b></p>
      <p>
        <b>KOŠARKAŠKA LIGA SRBIJE – 8. KOLO</b>
      </p>
      <p>
        <b>Petak</b>
      </p>
      <p>Tamiš - Vojvodina 98:62</p>
      <p>
        <b>Subota</b>
        <br/>
        <b>
          <a href="https://www.mozzartbet.com/sr#/match/4544462">19.00: (1,03) Borac (28,00) Napredak (12,00)</a>
        </b>
        <br/>
        <b>
          <a href="https://www.mozzartbet.com/sr#/match/4544337">19.00: Sloboda – Kolubara</a>
          <br/>
          <a href="https://www.mozzartbet.com/sr#/match/4544338">19.00: (1,02) Dinamik (30,00) OKK Beograd (13,00)</a>
          <br/>
          <a href="https://www.mozzartbet.com/sr#/match/4544339">19.30: (2,70) Metalac (14,50) Novi Pazar (1,55)</a>
          <br/>
          <a href="https://www.mozzartbet.com/sr#/match/4544340">20.00: (3,90) Dunav (16,00) Zlatibor (1,30)</a>
        </b>
      </p>
      <p><b>Nedelja</b><br/>13.00: Mladost Zemun – Vršac</p>
      <p>
        <b>Napomena: </b>
        <i>Kvote su podložne promenama</i>
      </p>
      <figure>
        <img src="https://mozzartsport.com/upload/CKEditor/23.11.2019/kakaakakakakakakakakakakakakakkkaak.PNG"/>
      </figure>
      <p>Đurđe Mečanin/Nikola Minović</p>
      <p>
        <u>
          <i>
            <b>Djurdje.mecanin@mozzartbet.com</b>
          </i>
        </u>
      </p>
      <figure>
        <img src="https://mozzartsport.com/upload/CKEditor/23.11.2019/26.%20Duda%20Ivkovi%C4%87.png"/>
      </figure>
    </article>
  </body>
</html>