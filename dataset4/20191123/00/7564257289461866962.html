<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/oblasni_novini/134987-u-berdichvskomu-rayon-pezho-partner-vrzavsya-u-derevo-postrazhdali-dvoye-pasazhirv.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="У Бердичівському районі «Пежо Партнер» врізався у дерево - постраждали двоє пасажирів"/>
    <meta property="og:description" content="Дорожньо-транспортна пригода сталась 22 листопада на автодорозі Шепетівка-Чуднів-Бердичів. Двоє юнаків з отриманими травмами звернулись за медичною допомогою. Усі обставини встановлюються.Попередньо з’ясовано, що близько 15 години 59-річний бердичівлянин, керуючи автомобілем «Пежо Партнер» і рухаючись від Бердичева убік с. Скраглівки, виїхав за межі проїзної частини та в’їхав у дерево, після чого машина перекинулась на бік. Унаслідок вказаної ДТП постраждали двоє 15-річних пасажирів автівки. Одного з юнаків, жителя райцентру, з отриманими травмами було госпіталізовано. Іншому, жителю с. Краглівки надано необхідну медичну допомогу і призначено амбулаторне лікування.Усі обставини та причини, що призвели до дорожньої пригоди, поліцейські встановлюють у рамках розпочатого розслідування.Водночас правоохоронці нагадують водіям про необхідність суворого дотримання Правил дорожнього руху і заходів безпеки. Не ризикуйте життям і здоров’ям власним і ваших пасажирів. Будьте уважними і обережними, під час кермування зважайте…"/>
  </head>
  <body>
    <article>
      <h1>У Бердичівському районі «Пежо Партнер» врізався у дерево - постраждали двоє пасажирів</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>Дорожньо-транспортна пригода сталась 22 листопада на автодорозі Шепетівка-Чуднів-Бердичів. Двоє юнаків з отриманими травмами звернулись за медичною допомогою. Усі обставини встановлюються.<br/><br/>Попередньо з’ясовано, що близько 15 години 59-річний бердичівлянин, керуючи автомобілем «Пежо Партнер» і рухаючись від Бердичева убік с. Скраглівки, виїхав за межі проїзної частини та в’їхав у дерево, після чого машина перекинулась на бік. <br/><br/>Унаслідок вказаної ДТП постраждали двоє 15-річних пасажирів автівки. Одного з юнаків, жителя райцентру, з отриманими травмами було госпіталізовано. Іншому, жителю с. Краглівки надано необхідну медичну допомогу і призначено амбулаторне лікування.<br/><br/>Усі обставини та причини, що призвели до дорожньої пригоди, поліцейські встановлюють у рамках розпочатого розслідування.<br/><br/>Водночас правоохоронці нагадують водіям про необхідність суворого дотримання Правил дорожнього руху і заходів безпеки. Не ризикуйте життям і здоров’ям власним і ваших пасажирів. Будьте уважними і обережними, під час кермування зважайте на час доби, дорожню обстановку та не перевищуйте дозволеної швидкості руху.</p>
    </article>
  </body>
</html>