<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134913-sesiu-minuciu-spurtas-leido-real-nugaleti-cska.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-23T00:01:00+00:00"/>
    <meta property="og:title" content="Šešių minučių spurtas leido „Real“ nugalėti CSKA"/>
    <meta property="og:description" content="Madrido „Real“ (7-3) penktadienio vakarą namuose pratęsė geriausią pergalių seriją stipriausioje Senojo žemyno lygoje. Pablo Lasso auklėtiniai Eurolygos susitikime 97:81 (23:19, 29:29, 23:16, 22:17) nugalėjo turnyrinės lentelės oponentus – Maskvos CSKA (6-4) krepšininkus. Per pusę trečiojo kėlinio „Real“ surengė spurtą 14:3 ir po Gabrielio Decko dvitaškio pirmavo jau 15 taškų – 66:51. Lemiamame ketvirtyje CSKA po Mike‘o Jameso metimo ..."/>
  </head>
  <body>
    <article>
      <h1>Šešių minučių spurtas leido „Real“ nugalėti CSKA</h1>
      <address>
        <time datetime="2019-11-23T00:01:00+00:00">23 Nov 2019, 00:01</time>
      </address>
      <p>Nuotr.: Zuma Press – Scanpix</p>
      <figure>
        <a href="https://www.basketnews.lt/paveikslelis-203392-any1000x1000.jpg">
          <img src="https://www.basketnews.lt/paveikslelis-203392-any630x500.jpg"/>
        </a>
      </figure>
      <p>Nuotr. Zuma Press – Scanpix</p>
      <p>Madrido „Real“ (7-3) penktadienio vakarą namuose pratęsė geriausią pergalių seriją stipriausioje Senojo žemyno lygoje.</p>
      <p>Pablo Lasso auklėtiniai Eurolygos susitikime <a href="https://www.basketnews.lt/rungtynes/ziureti/84588-madrido-real-maskvos-cska.html"><b>97:81</b> (23:19, 29:29, 23:16, 22:17)</a> nugalėjo turnyrinės lentelės oponentus – Maskvos CSKA (6-4) krepšininkus.</p>
      <p>Per pusę trečiojo kėlinio „Real“ surengė spurtą 14:3 ir po Gabrielio Decko dvitaškio pirmavo jau 15 taškų – 66:51.</p>
      <p>Lemiamame ketvirtyje CSKA po Mike‘o Jameso metimo buvo priartėjusi per 6 taškus (81:75), tačiau „Real“ per šešias minutes vėl sužaidė gerą atkarpą 16:6 ir šventė penktąją pergalę paeiliui.</p>
      <p>„Real“ į pergalę vedė 18 taškų (5/8 dvit., 2/3 trit., 2/3 baud. met.) per 26 minutes pelnęs Facundo Campazzo, kuris dar atliko 6 rezultatyvius perdavimus, atkovojo 4 kamuolius, išprovokavo 6 pražangas ir surinko 24 naudingumo balus.</p>
      <p>
        <i>„Real“: Facundo Campazzo 18 (6 rez. perd., 6 išprov. praž., 24 naud. bal.), Gabrielis Deckas 17 (11 atk. kam., 6 rez. perd.), Sergio Llullas 15, Rudy Fernandezas 13 (3/5 trit.), Anthony Randolphas 12 (3/6 trit.).</i>
      </p>
      <p>
        <i>CSKA: Johannesas Voigtmannas 20 (4/6 trit., 5 atk. kam.), Mike‘as Jamesas 14 (4/7 trit., 5 rez. perd.), Joelis Bolomboy 12 (6 atk. kam.), Janis Strelnieks 11 (4 rez. perd.).</i>
      </p>
      <figure>
        <iframe src="https://www.youtube.com/embed/_WGEL8zJwFU" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-201213-crop100x150.jpg"/>
      </figure>
      <p><a href="https://www.basketnews.lt/zaidejai/19168-gabriel-deck.html">Gabriel Deck</a> Taškai: 17 Naudingumas: 33 Atkovoti kamuoliai: 11 Rezultatyvūs perdavimai: 6</p>
    </article>
  </body>
</html>