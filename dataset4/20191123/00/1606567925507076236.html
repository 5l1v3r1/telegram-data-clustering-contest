<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yeniasya.com.tr/dunya/bolivya-da-istifa-eden-morales-hakkinda-sorusturma-baslatildi_507377"/>
    <meta property="og:site_name" content="YENİ ASYA"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Bolivya'da istifa eden Morales hakkında soruşturma başlatıldı"/>
    <meta property="og:description" content="Bolivya Başsavcılığı, ABD destekli ordunun baskısıyla istifa eden Devlet Başkanı Evo Morales hakkında 'geçici hükümeti devirmek ve teröre destek' suçlamasıyla soruşma başlattı."/>
  </head>
  <body>
    <article>
      <h1>Bolivya'da istifa eden Morales hakkında soruşturma başlatıldı</h1>
      <h2>Bolivya Başsavcılığı, ABD destekli ordunun baskısıyla istifa eden Devlet Başkanı Evo Morales hakkında 'geçici hükümeti devirmek ve teröre destek' suçlamasıyla soruşma başlattı.</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>Bolivya basınında çıkan haberlere göre, büyük bir siyasi kriz ve şiddet dalgasından geçen ülkede, Çokuluslu Yasama Meclisi'nin (ALP) üst kanadı Senatörler Meclisi Başkan Yardımcısı Jeanine Anez, Evo Morales'e ait olduğunu iddia ettiği bir ses kaydı paylaştı.</p>
      <p>Anez, Morales'in yerli halk liderleriyle yaptığı telefon görüşmesine ait olduğunu öne sürdüğü ses kaydında, eski Devlet Başkanının, 'Ülkenin çeşitli bölgelerinde yakıt ve yiyeceklerin ulaşımının engellemesini istediğini' ileri sürdü.</p>
      <p>Bolivya'da Başsavcılık bu iddialar üzerine, Morales hakkında terör soruşturması açılmasına karar verdi.</p>
      <p>Morales'in, söz konusu ses kaydında, yerli halk lideri Faustino Yucra Yarwi'ye "Halka zarar vermemek için barikatların dikkatlice kurulması lazım. Irkçı ve darbeci diktatörlükle (geçici başkan Anez'i kast ederek) sıkı bir şekilde mücadele etmeliyiz" sözlerini sarf ettiği öne sürüldü.</p>
      <p>Ordunun baskısıyla istifası sonrası Meksika'ya iltica eden Morales ise Twitter'da yaptığı paylaşımda, iddialara ilişkin videoyu 'montaj' olarak nitelendirerek "Savcılık bana eski bir memur gibi muamele ediyor. Buna şaşırmıyorum. Son günlerde kurşunlarla öldürülen 30 kardeşimizin nedeni araştırılmıyor" ifadelerini kullandı.</p>
    </article>
  </body>
</html>