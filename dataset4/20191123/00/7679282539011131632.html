<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/jharkhand/story-hearing-on-lalu-prasad-yadav-bail-petition-postponed-2863890.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T00:22:05+00:00"/>
    <meta property="og:title" content="लालू प्रसाद यादव की जमानत याचिका पर सुनवाई टली"/>
    <meta property="og:description" content="राजद सुप्रीमो लालू प्रसाद की जमानत याचिका पर शुक्रवार को सुनवाई नहीं हो सकी। लालू की याचिका सुनवाई के लिए द्वितीय पाली में सूचीबद्ध थी, लेकिन हाईकोर्ट के एक वकील के निधन के कारण सुनवाई स्थगित कर दी..."/>
  </head>
  <body>
    <article>
      <h1>लालू प्रसाद यादव की जमानत याचिका पर सुनवाई टली</h1>
      <address><time datetime="2019-11-23T00:22:05+00:00">23 Nov 2019, 00:22</time> by <a rel="author">प्रमुख संवाददाता, रांची।</a></address>
      <p>राजद सुप्रीमो लालू प्रसाद की जमानत याचिका पर शुक्रवार को सुनवाई नहीं हो सकी। लालू की याचिका सुनवाई के लिए द्वितीय पाली में सूचीबद्ध थी, लेकिन हाईकोर्ट के एक वकील के निधन के कारण सुनवाई स्थगित कर दी गई। दोपहर 1.30 बजे अधिवक्ता एन होदा के निधन पर पूर्ण पीठ ने शोक व्यक्त कर दिन भर के लिए अदालत की कार्यवाही स्थगित कर दी। अब इस याचिका पर 29 नवंबर को सुनवाई की जाएगी।</p>
      <p>लालू प्रसाद ने दुमका कोषागार मामले में जमानत दाखिल की है। उन्होंने अपनी बीमारी का हवाला देते हुए अदालत से जमानत देने का आग्रह किया है, जबकि सीबीआई इसका विरोध कर रही है। सीबीआई का कहना है कि इस मामले में लालू ने मात्र 22 माह ही जेल में बिताया है। ऐसे में सजा की आधी अवधि भी पूरी नहीं हो रही है। पूर्व में सुप्रीम कोर्ट इस मामले में उनकी याचिका खारिज कर चुका है। जहां तक उनके स्वास्थ्य की बात है, तो रिम्स के चिकित्सक लगातार उनके स्वास्थ्य की मॉनिटरिंग कर रहे हैं। इसलिए उन्हें जमानत नहीं दी जाए। </p>
    </article>
  </body>
</html>