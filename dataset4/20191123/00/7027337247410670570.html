<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699581/%D9%81%D8%B1%D8%AC-%DA%A9%D9%85%DB%8C%D8%AC%D8%A7%D9%86%DB%8C-%D9%81%D8%B9%D8%A7%D9%84-%D8%A7%D8%B5%D9%84%D8%A7%D8%AD%E2%80%8C%D8%B7%D9%84%D8%A8-%D8%A7%D8%B2-%D8%B2%D9%86%D8%AF%D8%A7%D9%86-%D8%A2%D8%B2%D8%A7%D8%AF-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="فرج کمیجانی فعال اصلاح‌طلب از زندان آزاد شد"/>
    <meta property="og:description" content="فرج کمیجانی فعال سیاسی اصلاح طلب ذیل حکم عفو و تخفیف محکومان محاکم عمومی و انقلاب که مورد موافقت رهبری قرار گرفت، از زندان آزاد شد."/>
  </head>
  <body>
    <article>
      <h1>فرج کمیجانی فعال اصلاح‌طلب از زندان آزاد شد</h1>
      <address><time datetime="2019-11-23T00:00:00+00:00">23 Nov 2019</time> by <a rel="author">عصر ايران</a></address>
      <p>فرج کمیجانی فعال سیاسی اصلاح طلب ذیل حکم عفو و تخفیف محکومان محاکم عمومی و انقلاب که مورد موافقت رهبری قرار گرفت، از زندان آزاد شد.</p>
      <p>دبیر کل حزب «مجمع فرهنگیان ایران اسلامی» در گفت‌وگو با ایلنا، از آزادی خود در پی موافقت رهبر انقلاب با عفو و تخفیف برخی محکومان محاکم عمومی و انقلاب خبر داد.</p>
      <p>این عضو شورای‌عالی سیاست‌گذاری اصلاح‌طلبان، در دوم مهر ۹۸ در پی اجرائی‌شدن حکمی که در سال ۹۴ برای او صادر شده بود، برای تحمل محکومیت خود به زندان منتقل شد که هفته پیش مقام معظم رهبری با پیشنهاد حجت‌الاسلام‌و‌المسلمین رئیسی مبنی بر عفو و تخفیف مجازات برخی محکومان محاکم عمومی و انقلاب، سازمان قضائی نیروهای مسلح و تعزیرات حکومتی موافقت کردند. <br/><br/>در میان عفوشدگان، افرادی دارای محکومیت امنیتی (از‌جمله تعدادی از اهالی رسانه و دانشجویی) بودند که پس از طی فرایند قانونی در قوه قضائیه با پیشنهاد رئیس دستگاه قضا، در نامه‌ای مستقل به رهبر انقلاب مشمول این عفو، تخفیف و تبدیل مجازات شدند.</p>
    </article>
  </body>
</html>