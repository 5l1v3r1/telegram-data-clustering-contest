<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://reporter.si/clanek/svet/je-to-moz-ki-bo-na-koncu-postal-novi-nemski-kancler-742702"/>
    <meta property="og:site_name" content="Revija Reporter"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Je to mož, ki bo nasledil Merklovo in na koncu postal novi nemški kancler?"/>
    <meta property="og:description" content="Kdo bo nasledil Angelo Merkel na čelu nemške vlade? Največ članov CDU in CSU meni, da bi to moral biti Armin Laschet."/>
  </head>
  <body>
    <article>
      <h1>Je to mož, ki bo nasledil Merklovo in na koncu postal novi nemški kancler?</h1>
      <h2>
        <b>Kdo bo nasledil Angelo Merkel na čelu nemške vlade? Največ članov CDU in CSU meni, da bi to moral biti Armin Laschet.</b>
      </h2>
      <address><time datetime="2019-11-23T00:00:00+00:00">23 Nov 2019</time> by <a rel="author">A. Ž.</a></address>
      <p>Po anketi, ki jo je med člani CDU in CSU opravil javnomnenjski inštitut Wahkreisprognose.de, bi Lascheta na čelu nemške vlade rado videlo 26 odstotkov članov omenjenih strank.<br/><br/>Na drugem mestu je Friedrich Merz, ki ima 24,5 odstotka podpore. Na tretjem mestu je vodja CSU Markus Söder (15 odstotkov), na četrtem pa zdravstveni minister Jens Spahn (14,5 odstotka).<br/><br/>Voditeljica CDU Annegret Kramp-Karrenbauer (AKK) je dobila le 13 odstotkov podpore in je tako pristala šele na petem mestu.<br/><br/>In kdo je Armin Laschet? Leta 1961 rojeni politik CDU je od leta 2017 ministrski predsednik zvezne dežele Severno Porenje-Vestfalija in eden od podpredsednikov CDU. Laschet velja za podpornika AKK v njenem boju z Merzem.<br/><br/>Laschet je katolik in velik zagovornik politike Angele Merkel, zaradi česar je dobil tudi vzdevek Merkel iz Severnega Porenja-Vestfalije. Njegova vlada bi bila torej več ali manj nadaljevanje politike, ki jo je v preteklih letih izvajala Merklova.</p>
      <p>loading...</p>
    </article>
  </body>
</html>