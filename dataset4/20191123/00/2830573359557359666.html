<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/juventus/2019/11/23-63698212/juve_sarri_non_sembrava_serie_a_ronaldo_spero_di_recuperarlo_per_l_atletico_/"/>
    <meta property="og:site_name" content="Tuttosport"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Juve, Sarri: &quot;Non sembrava Serie A. Ronaldo? Spero di recuperarlo per l'Atletico&quot;"/>
    <meta property="og:description" content="Le dichiarazioni del tecnico bianconero sulla vittoria in trasferta sul campo dell'Atalanta: &quot;Dopo l’episodio del rigore ci siamo persi&quot;"/>
  </head>
  <body>
    <article>
      <h1>Juve, Sarri: "Non sembrava Serie A. Ronaldo? Spero di recuperarlo per l'Atletico"</h1>
      <h2>Le dichiarazioni del tecnico bianconero sulla vittoria in trasferta sul campo dell'Atalanta: "Dopo l’episodio del rigore ci siamo persi"</h2>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p><b>BERGAMO</b> - "<i>Penso che sia stata una bella partita per ritmo e intensità. Non sembrava una partita di Serie A. Abbiamo iniziato bene. Dopo l’episodio del rigore ci siamo persi. Abbiamo pensato ad altro e l’Atalanta ha preso in mano il controllo della gara. Sembrava che fossimo in un momento di stanchezza, ma ci abbiamo creduto e siamo riusciti a ribaltare la gara</i>" sono le parole di <b>Maurizio Sarri</b> ai microfoni di Sky Sport dopo la <a href="https://www.tuttosport.com/news/calcio/serie-a/2019/11/23-63690282/serie_a_atalanta-juve_1-3_higuain_e_dybala_firmano_la_rimonta_gosens_non_basta/?a=2"><b>vittoria della Juventus sul campo dell'Atalanta</b></a> nel 13esimo turno del campionato di <a href="https://www.tuttosport.com/calcio/serie-a/"><b>Serie A</b></a>. Il tecnico della formazione bianconera ha dichiarato: <i>"Ho tentato di far abbassare gli esterni dell’Atalanta inserendo Dybala. Abbiamo sofferto la loro ampiezza perché abbiamo coperto poco la palla nella loro metà campo. Lì ci hanno preso molti cambi campo. E’ un modulo difficile se perdiamo tutti questi palloni. Difficile pensare di dominare contro l’Atalanta. Negli ultimi venti minuti abbiamo lavorato meglio</i>". Poi, sulle condizioni di <a href="https://www.tuttosport.com/news/calcio/serie-a/juventus/2019/11/23-63685826/juve_paratici_grande_feeling_con_ronaldo_nessun_rinforzo_in_attacco_/"><b>Cristiano Ronaldo</b></a>: "<i>Ronaldo? Sarei contento se recuperasse subito. Il ragazzo aveva l’esigenza di risolvere il piccolo acciacco che lo condiziona in partita e non lo fa allenare con continuità. Dipende tutto dalle sensazioni che ha il ragazzo in futuro</i>". Infine, su <b>Bernardeschi</b>: "<i>Ha preso un colpo al diaframma e non riusciva a respirare. Ora vedremo dagli esami. Anche Douglas non stava benissimo, aveva un problema ai flessori</i>".</p>
      <figure>
        <a href="https://www.tuttosport.com/foto/calcio/serie-a/2019/11/23-63694213/juve_doppietta_higuain_che_esultanza_contro_l_atalanta/">
          <img src="https://cdn.tuttosport.com/images/2019/11/23/173134328-783331d7-f069-4630-ac87-f731b010bc15.jpg"/>
        </a>
        <figcaption>Juve, doppietta Higuain: che esultanza contro l'Atalanta<br/><a href="https://www.tuttosport.com/foto/calcio/serie-a/2019/11/23-63694213/juve_doppietta_higuain_che_esultanza_contro_l_atalanta/">Guarda la gallery</a></figcaption>
      </figure>
      <figure>
        <video src="http://media.tuttosport.com/videos/2019/11/22/cms_20191122_2211-juveronaldo-escluso-dal-match-contro-latalanta-corrmp41574443627.mp4"/>
        <figcaption>Juve, Ronaldo escluso dal match contro l'Atalanta</figcaption>
      </figure>
      <related>
        <a href="https://www.tuttosport.com/news/calcio/serie-a/juventus/2019/11/23-63694886/juve_higuain_grande_prova_di_maturita_tre_punti_fondamentali_/"/>
        <a href="https://www.tuttosport.com/live/matchcentre/incontro.html?competition=21&amp;match=2021173"/>
        <a href="https://www.tuttosport.com/archivio/calcio/serie-a/juventus"/>
        <a href="https://www.tuttosport.com/news/calcio/serie-a/juventus/2019/11/23-63694886/juve_higuain_grande_prova_di_maturita_tre_punti_fondamentali_/?related_news"/>
        <a href="https://www.tuttosport.com/news/calcio/serie-a/2019/11/23-63690282/serie_a_atalanta-juve_1-3_higuain_e_dybala_firmano_la_rimonta_gosens_non_basta/?related_news"/>
        <a href="https://www.tuttosport.com/news/calcio/serie-a/2019/11/23-63692658/batistuta_utilizzo_del_var_ridicolo_/?related_news"/>
        <a href="https://www.tuttosport.com/news/calcio/serie-a/2019/11/23-63691603/atalanta-juventus_1-3_il_tabellino/?related_news"/>
      </related>
    </article>
  </body>
</html>