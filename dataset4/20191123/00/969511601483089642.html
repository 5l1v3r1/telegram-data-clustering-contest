<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/locul-inedit-in-care-va-puteti-refugia-cand-nu-vreti-sa-mai-dati-ochii-cu-restul-familiei-18588012"/>
    <meta property="og:site_name" content="BusinessMagazin"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Locul inedit în care vă puteţi refugia când nu vreţi să mai daţi ochii cu restul familiei"/>
    <meta property="og:description" content="Oricât de bine s-ar simţi în propria casă, multă lume vrea să aibă şi un colţişor în care să se poată refugia din când în când nederanjată de restul membrilor familiei. Un loc potrivit pentru acest..."/>
  </head>
  <body>
    <article>
      <h1>Locul inedit în care vă puteţi refugia când nu vreţi să mai daţi ochii cu restul familiei</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.businessmagazin.ro/autor/loredana-fratila-cristescu" target="_blank">Loredana Fratila-Cristescu</a></address>
      <h3>Locul inedit în care vă puteţi refugia când nu vreţi să mai daţi ochii cu restul familiei</h3>
      <p>Oricât de bine s-ar simţi în propria casă, multă lume vrea să aibă şi un colţişor în care să se poată refugia din când în când nederanjată de restul membrilor familiei. Un loc potrivit pentru acest scop este unul folosit pentru depozitat diverse unelte, maşini de tuns iarba sau biciclete şi anume şopronul de grădină, scrie Financial Times.</p>
      <p>Cine are şopron îl transformă, cine nu, poate să-şi cumpere unul de-a gata care să se potrivească activităţilor care urmează să se desfăşoare în el. Şopronul poate fi amenajat cât de luxos se doreşte şi proiectat de un arhitect sau birou de arhitectură. Se pot şi refolosi o parte din materialele recuperate de la şopronul vechi din grădină împreună cu unele noi la construcţia celui modern. Astfel de construcţie oferă suficientă izolare cât să le permită utilizatorilor să le folosească drept spaţiu de lucru, în timp ce alţii aleg să le folosească drept loc în care să lucreze la punerea în practică a viselor de scriitori, drept atelier de pictură sau muzică ori chiar minisală de fitness. Diverse şoproane sunt echipate chiar şi cu chicinetă şi duş, pentru ca ocupanţii lor să nu mai trebuiască să dea o fugă până în casă când vor să ia masa sau să se spele. Ca arhitectură, unele şoproane păstrează linia tradiţională, în timp ce altele seamănă cu clădirile moderne; indiferent de design, amenajarea unui astfel de spaţiu costă câteva zeci de mii de euro.</p>
    </article>
  </body>
</html>