<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/live-non-e-la-durso-platinette-la-domenica-brilla-senza-barbara/"/>
    <meta property="og:site_name" content="LaNostraTv"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Live Non è la D’Urso, Platinette: “La domenica brilla senza Barbara”"/>
    <meta property="og:description" content="Platinette, frecciatina a Live Non è la D'Urso: &quot;La domenica senza la D'Urso brilla con la Montaner La famosa Mega Montaner è tornata su Canale 5 da"/>
  </head>
  <body>
    <article>
      <h1>Live Non è la D’Urso, Platinette: “La domenica brilla senza Barbara”</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.lanostratv.it/author/marcosantoro/" target="_blank">Marco Santoro</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_barbara_durso_live_non_e_la_durso.jpg"/>
      </figure>
      <h3>Platinette, frecciatina a Live Non è la D’Urso: “La domenica senza la D’Urso brilla con la Montaner</h3>
      <p>La famosa <b>Mega Montaner</b> è tornata su Canale 5 da protagonista con <b>La Caccia – Monteperdido</b>. La serie va in onda la domenica sera nell’orario occupato fino a poche settimane fa dal varietà <b>Live Non è la D’Urso</b> che si è spostato a lunedì. Platinette su <i>DiPiù Tv</i>, ha dichiarato:</p>
      <blockquote>“La domenica senza la D’Urso brilla con la Montaner nella Caccia!”</blockquote>
      <p>Alla serie è stato affidato un compito non facile: quello di essere tra i programmi più gettonati nella già affollatissima sera del dì festivo, dove si ‘sfidano’ diversi programmi forti della tv in chiaro e il calcio delle tv a pagamento. In realtà gli <b>ascolti de la Caccia – Monteperdido</b> non sono superiori a quelli che registrava <b>Barbara D’Urso</b> la domenica sera. Il debutto è stato seguito da 2.544.000 telespettatori, pari all’11,7% di share, mentre la seconda puntata è crollata al 9,4%.</p>
      <h3>Platinette elogia Mega Montaner ne La Caccia e critica Live Non è la D’Urso: frecciatina a Barbara</h3>
      <p>Il thriller psicologico <b>La Caccia – Monteperdido</b> è campione d’ascolti in Spagna. In Italia invece, trasmessa in prima serata su Canale 5 dal 10 novembre scorso, non sta riscontrando lo stesso successo. La scorsa settimana <b>Mega Montaner</b>, l’indimenticabile Pepa de Il Segreto che ora in questa serie è una ardita poliziotta, è stata doppiata dalla prima puntata della fiction del primo canale del servizio pubblico radiotelevisivo Pezzi Unici, con 4.621.000 telespettatori e il 20% di share, in cui recita Sergio Castellitto <a href="https://www.lanostratv.it/2019/11/pezzi-unici-anticipazioni-2-puntata-castellitto-rompe-il-silenzio/"><b>che ha rotto il silenzio</b></a>. I protagonisti della Tv visti da <b>Platinette</b>, è una rubrica che <b>Mauro Coruzzi</b> cura sul noto settimanale <i>DiPiù Tv</i>, diretto da Osvaldo Orlandini. Giudice della prima edizione di Amici Celebrities di Maria De Filippi ha elogiato il successo di <b>Mega Montaner e de La Caccia</b>, sostenendo che adesso la domenica sera di Canale 5 brilla con questa fiction al posto di <b>Barbara D’Urso e Live Non è la D’Urso</b>.</p>
      <h3>Platinette giudica Skioffi ad Amici 19 dopo le critiche: il rapper è stato ammesso</h3>
      <p>In questa settimana c’è stata una polemica che ha travolto <b>Skioffi che è diventato allievo di Amici 19</b>. Da tempo il rapper è stato fortemente criticato per alcuni testi delle sue canzoni che parlano delle donne e del mondo femminile in modo misogino e sessista. Il ragazzo è stato messo a confronto con una giuria tecnica formata anche da <b>Platinette</b>. La decisione della giuria su tenerlo o mandarlo via dalla scuola verrà resa pubblica nella puntata del 23 novembre anche se la puntata è stata registrata ieri e <b><a href="https://www.lanostratv.it/2019/11/anticipazioni-amici-sabato-skioffi-ammesso-celentano-contro-steffens/">Skioffi è entrato ad Amici 19</a></b>.</p>
    </article>
  </body>
</html>