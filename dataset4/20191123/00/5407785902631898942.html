<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/irak-savunma-bakani-shammari-hakkinda-isvec-12646449-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-23T00:10:04+00:00"/>
    <meta property="og:title" content="Irak Savunma Bakanı Shammari hakkında İsveç vatandaşlığı iddiası"/>
    <meta property="og:description" content="İsveç'te, Irak Savunma Bakanı Najah Hassan el-Shammari'nin bu ülkenin vatandaşlığına sahip bulunduğu ileri sürüldü."/>
  </head>
  <body>
    <article>
      <h1>Irak Savunma Bakanı Shammari hakkında İsveç vatandaşlığı iddiası</h1>
      <address>
        <time datetime="2019-11-23T00:10:04+00:00">23 Nov 2019, 00:10</time>
      </address>
      <p><a href="https://www.haberler.com/isvec/"><b>İsveç</b></a>'te, <a href="https://www.haberler.com/irak/"><b>Irak</b></a> Savunma Bakanı Najah Hassan el-Shammari'nin bu ülkenin vatandaşlığına sahip bulunduğu ileri sürüldü.</p>
      <p>İsveç devlet televizyonu SVT'nin haberinde, geçen haziran ayında Irak Savunma Bakanlığına getirilen Najah Hassan el-Shammari'nin, İsveç vatandaşlığı da bulunduğu ve Stockholm nüfusuna kayıtlı olduğu iddia edildi.</p>
      <p>Haberde, Shammari'ye 2016'da birkaç ciddi suçlama yöneltildiği ancak yargılamanın duruşmadan bir gün önce durdurulduğu da öne sürüldü.</p>
      <p>Öte yandan İsveç Savunma Bakanı Peter Hultqvist'in Basın Danışmanı Toni Eriksson da SVT'ye yaptığı açıklamada Shammari'nin İsveç vatandaşlığı bulunduğunu söyledi.</p>
      <p>Televizyonun haberinde ayrıca Irak'ta 2006 yılında çifte vatandaşlığın önünün açıldığı ancak bu durumdakilerin anayasaya göre bakanlık gibi yüksek mevkilere getirilmediği kaydedildi.</p>
      <p>Kaynak: AA</p>
    </article>
  </body>
</html>