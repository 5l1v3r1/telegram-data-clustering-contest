<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/la-vita-in-diretta-chiude-a-rischio-lorella-cuccarini-e-alberto-matano/"/>
    <meta property="og:site_name" content="LaNostraTv"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="La Vita in Diretta chiude? A rischio Lorella Cuccarini e Alberto Matano"/>
    <meta property="og:description" content="Lorella Cuccarini e Alberto Matano a rischio: La Vita in Diretta non andrà più in onda? Un titolo di questo articolo apparentemente esagerato, che"/>
  </head>
  <body>
    <article>
      <h1>La Vita in Diretta chiude? A rischio Lorella Cuccarini e Alberto Matano</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.lanostratv.it/author/marcosantoro/" target="_blank">Marco Santoro</a></address>
      <figure>
        <img src="https://i0.wp.com/www.lanostratv.it/wp-content/uploads/2019/11/foto_la_vita_in_diretta_chiude_lorella_cuccarini_alberto_matano.jpg"/>
      </figure>
      <h3>Lorella Cuccarini e Alberto Matano a rischio: La Vita in Diretta non andrà più in onda?</h3>
      <p>Un titolo di questo articolo apparentemente esagerato, che probabilmente non lo è. <b>La Vita in Diretta chiude</b>? Lo storico programma del pomeriggio del primo canale della Tv di Stato, nato su Rai2, condotto da <b>Lorella Cuccarini e Alberto Matano</b> potrebbe chiudere i battenti. È questa l’indiscrezione lanciata dal portale <i>TvBlog</i>. A breve ci saranno nuove nomine in casa Rai e la prossima settimana dovrebbe esserci un rimpasto nelle direzioni di rete. <b>La Vita in Diretta</b> potrebbe essere non confermata nella prossima stagione, sempre più incalzata negli ascolti da Geo, il programma di Rai3. Nonostante la professionalità di <b>Lorella Cuccarini e Alberto Matano</b>, si starebbe pensando ad un nuovo programma nella fascia del pomeriggio di Rai1 che vada a sostituire <b>La Vita in Diretta</b>. Quale sarà il destino di <b>Lorella Cuccarini e Alberto Matano</b>?</p>
      <h3>La Vita in Diretta sostituita da Geo? Sveva Sagramola tiene testa a Lorella Cuccarini e Alberto Matano</h3>
      <p>Un ottimo lavoro è quello che stanno continuando a fare <b>Lorella Cuccarini e Alberto Matano</b>, secondo le esigenze della rete. Quella che si sta rivelando particolarmente interessante non è la sfida contro il diretto concorrente Pomeriggio 5 e Barbara D’Urso, ma una sfida nella sfida nell’intrattenimento pomeridiano tra <b>La Vita in Diretta e Geo su Rai3 di Sveva Sagramola e Emanuele Biggi</b>, sua spalla da sette anni. I numeri parlano chiaro: gli <b>ascolti de La Vita in Diretta</b> di ieri hanno registrato nella presentazione l’11,87% di share e 1.362.000 telespettatori, nel programma 1.825.000 telespettatori e il 13,96% di share. Aspettando Geo 726.000 telespettatori e 6.56% di share, mentre Geo ha ottenuto 1.800.000 telespettatori pari ad uno share del 13.56%. Giovedì 22 novembre, invece, <b>La Vita in Diretta è stata superata da Geo</b>: <b>Lorella Cuccarini e Alberto Matano</b> hanno ottenuto 1.408.000 telespettatori e il 12,65% di share e nel programma 1.719.000 telespettatori e il 13,48% di share, mentre il programma di Sveva Sagramola 1.894.000 telespettatori, pari ad uno share del 14.26%. Quale sarà il destino de <b>La Vita in Diretta</b>?</p>
      <h3>La Vita in Diretta chiude? Geo di Sveva Sagramola promosso in prima serata</h3>
      <p>I sorprendenti dati di ascolto ottenuti da un anno a questa parte nel pomeriggio di Rai3, hanno convinto la Rai a premiare <b>Geo</b>, la trasmissione di Rai3 di <b>Sveva Sagramola ed Emanuele Biggi</b>. Secondo l’indiscrezione lanciata da <i>Blogo</i>, <b>Geo</b> approda in prima serata nel 2020. Oltre alle tradizioni puntate pomeridiane, andranno ad aggiungersi gli appuntamenti speciali in prima serata. Se su Rai3 esultano per il <b>successo di Geo</b>, non si può dire lo stesso per <b>La Vita in Diretta</b> su Rai1. Il programma di <b>Lorella Cuccarini (la quale ieri </b><b><a href="https://www.lanostratv.it/2019/11/la-vita-in-diretta-cuccarini-ironizza-su-claudio-lippi-sei-sveglio/">ha ironizzato su Claudio Lippi</a></b> durante l’intervista) e Alberto Matano potrebbe chiudere ed essere sostituito nella prossima stagione tv da un altro programma.</p>
    </article>
  </body>
</html>