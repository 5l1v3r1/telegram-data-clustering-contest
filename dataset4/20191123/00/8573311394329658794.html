<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/mondo/2019/11/23/miley-cyrus-27-anni-compleanno-anni-foto"/>
    <meta property="og:site_name" content="VANITY FAIR"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Tutte le vite di Miley Cyrus (in 27 anni)"/>
    <meta property="og:description" content="La pop star, nata il 23 novembre 1992, ci ha abituati a clamorose inversioni di rotta: da innocente starlette della Disney a provocatoria bomba sexy, da moglie innamorata (di Liam Hemsworth) a divorziata lampo. E ora festeggia il compleanno accanto al nuovo amore: il cantante Cody Simpson"/>
  </head>
  <body>
    <article>
      <h1>Tutte le vite di Miley Cyrus (in 27 anni)</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.vanityfair.it/author/rmercuri" target="_blank">Roberta Mercuri</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/17105252/GettyImages-1176265402L.jpg"/>
        </figure>
        <figure>
          <img src="https://images.vanityfair.it/gallery/116704/Big/8c0e6c96-20a5-4bc8-ae7b-79189822a66c.jpg"/>
          <figcaption><b>Miley Cyrus compie 27 anni</b><br/><b>Miley Cyrus </b>è nata a Nashville il 23 novembre 1992<br/>Miley Cyrus è nata a Nashville il 23 novembre 1992</figcaption>
        </figure>
        <figure>
          <img src="https://images.vanityfair.it/gallery/116704/Big/29d5ad25-e85b-4b4a-b5b3-2c0f3c856bf7.jpg"/>
          <figcaption><b>Miley Cyrus compie 27 anni</b><br/>Dal 2006 al 2011 <b>Miley Cyrus </b>è stata la protagonista di «Hannah Montana» su Disney Channel<br/>Dal 2006 al 2011 Miley Cyrus è stata la protagonista di «Hannah Montana» su Disney Channel</figcaption>
        </figure>
        <figure>
          <img src="https://images.vanityfair.it/gallery/116704/Big/19f51885-1955-4b9f-b874-279ccd57882f.jpg"/>
          <figcaption><b>Miley Cyrus compie 27 anni</b><br/><b>Miley Cyrus </b>in un episodio della quarta serie di «Hannah Montana» <br/>Miley Cyrus in un episodio della quarta serie di «Hannah Montana»</figcaption>
        </figure>
        <figure>
          <img src="https://images.vanityfair.it/gallery/116704/Big/76d46b36-0aaf-42e3-8398-699b6e10b8f6.jpg"/>
          <figcaption><b>Miley Cyrus compie 27 anni</b><br/><b>Miley Cyrus </b>e<b> Katy Perry </b>in una foto del 2013<br/>Miley Cyrus e Katy Perry in una foto del 2013</figcaption>
        </figure>
        <figure>
          <img src="https://images.vanityfair.it/gallery/116704/Big/a2ed9c65-f586-4298-9135-45fbf0d818bc.jpg"/>
          <figcaption><b>Miley Cyrus compie 27 anni</b><br/>Il famoso twerk di <b>Miley Cyrus</b>, con <b>Robin Thicke</b>, sul palco degli Mtv Video Music Awards 2013<br/>Il famoso twerk di Miley Cyrus, con Robin Thicke, sul palco degli Mtv Video Music Awards 2013</figcaption>
        </figure>
        <figure>
          <img src="https://images.vanityfair.it/gallery/116704/Big/b1c92651-6623-4318-b346-565131759a0e.jpg"/>
          <figcaption><b>Miley Cyrus compie 27 anni</b><br/><b>Miley Cyrus </b>in concerto ad Amsterdam nel 2014<br/>Miley Cyrus in concerto ad Amsterdam nel 2014</figcaption>
        </figure>
        <figure>
          <img src="https://images.vanityfair.it/gallery/116704/Big/f34dc305-fd27-4c46-89bd-f7de3f669cb4.jpg"/>
          <figcaption><b>Miley Cyrus compie 27 anni</b><br/><b>Miley Cyrus </b>con l'ex marito, l'attore <b>Liam Hemsworth</b>. I due, dopo un amore tira e molla nato nel 2009 sul set di «The last song», si sono sposati in segreto nel dicembre 2018 e si sono detti addio nell'agosto 2019<br/>Miley Cyrus con l'ex marito, l'attore Liam Hemsworth. I due, dopo un amore tira e molla nato nel 2009 sul set di «The last song», si sono sposati in segreto nel dicembre 2018 e si sono detti addio nell'agosto 2019</figcaption>
        </figure>
        <figure>
          <img src="https://images.vanityfair.it/gallery/116704/Big/c193877d-7d09-4581-b7af-7eef128f2b78.jpg"/>
          <figcaption><b>Miley Cyrus compie 27 anni</b><br/>Dopo il divorzio da <b>Liam Hemsworth</b>, <b>Miley Cyrus </b>ha avuto un<b> </b>flirt lampo con l’amica <b>Kaitlynn Carter<br/></b>Dopo il divorzio da Liam Hemsworth, Miley Cyrus ha avuto un flirt lampo con l’amica Kaitlynn Carter</figcaption>
        </figure>
        <figure>
          <img src="https://images.vanityfair.it/gallery/116704/Big/2ef69ca9-db1a-46b9-b4e9-3051d3930595.jpg"/>
          <figcaption><b>Miley Cyrus compie 27 anni</b><br/>Dallo scorso ottobre Miley Cyrus è fidanzata con il cantautore australiano <b>Cody Simpson<br/></b>Dallo scorso ottobre Miley Cyrus è fidanzata con il cantautore australiano Cody Simpson</figcaption>
        </figure>
        <figure>
          <img src="https://images.vanityfair.it/gallery/116704/Big/a283b229-748f-4651-bc5c-a3dde707de92.jpg"/>
          <figcaption><b>Miley Cyrus compie 27 anni</b><br/>Dopo una delicata operazione alle corde vocali, <b>Miley Cyrus</b> - qui in una recente esibizione in Nevada - a dovrà stare a riposo fino al 2020<br/>Dopo una delicata operazione alle corde vocali, Miley Cyrus - qui in una recente esibizione in Nevada - a dovrà stare a riposo fino al 2020</figcaption>
        </figure>
        <figcaption>Miley Cyrus compie 27 anni</figcaption>
      </slideshow>
      <p>
        <b>La pop star, nata il 23 novembre 1992, ci ha abituati a clamorose inversioni di rotta: da innocente starlette della Disney a provocatoria bomba sexy, da moglie innamorata (di Liam Hemsworth) a divorziata lampo. E ora festeggia il compleanno accanto al nuovo amore: il cantante Cody Simpson</b>
      </p>
      <p><b><a href="https://www.vanityfair.it/people/mondo/2019/11/11/miley-cyrus-operata-corde-vocali-cody-simpson-fidanzato-foto">Miley Cyrus</a> compie 27 anni</b>, ma ha già all’attivo innumerevoli vite: da figlia d’arte (il padre è il cantante country Billy Ray Cyrus) a bambina prodigio, <b>da starlette della Disney</b> e idolo delle teenager <b>a bomba sexy</b> e superstar del pop. Per non parlare del lato sentimenti, altrettanto pieno di colpi di scena. La scia di metamorfosi della Cyrus, nata a Nashville il 23 novembre 1992, inizia nel 2012, quando per tutti è ancora<b> <i>Hannah Montana</i></b>, la brava ragazza tutta casa, studi di registrazione e scuola, che la vide protagonista su Disney Channel dal 2006 al 2011.</p>
      <p>Miley <b>lascia il fidanzato, l’attore australiano Liam Hemsworth</b>, taglia i capelli cortissimi, li tinge biondo platino, e dà il via alla svolta hot: il famoso <b><i>twerk</i> sul palco degli Mtv Video Music Awards</b>, il «licenzioso» video di <i><b><a href="https://www.vanityfair.it/show/musica/13/09/11/miley-cyrus-video-wrecking-nuda-milioni-visualizzazioni">Wrecking Balls</a></b></i>, i selfie piccanti postati sui social, i <b>baci lesbo elargiti in scena</b>, per non parlare di canne, gestacci e <a href="https://www.vanityfair.it/show/musica/14/06/08/miley-cyrus-concerto-milano-foto-bangerz-tour">sputi,</a> trasformano l’ex bambina prodigio in una incorreggibile <i>bad girl</i>.</p>
      <p>Poi, nel 2017, la clamorosa <b>inversione di rotta</b>. Sulla cover del magazine <i>Billboard,</i> Miley appare in una inedita versione country, sbarazzina ma «innocente»: «<b>Non fumo più erba, non bevo, sono pulita</b> adesso. Ed è esattamente quello che volevo», racconta. Nel frattempo ha anche ritrovato l’amore, sempre lo stesso: <a href="https://www.vanityfair.it/people/mondo/2019/08/30/liam-hemsworth-lavoro-dimenticare-miley-cyrus-instagram-foto"><b>Liam Hemsworth</b></a>. Nel dicembre 2018 il colpo di scena: <a href="https://www.vanityfair.it/people/gossip/2018/12/27/miley-cyrus-liam-hemsworth-conferma-matrimonio-gossip-notizie"><b>Miley e Liam si sposano in segreto</b></a>. La favola dura poco, appena otto mesi: il 10 agosto 2019 arriva la notizia della <a href="https://www.vanityfair.it/people/gossip/2019/08/12/miley-cyrus-liam-hemsworth-non-erano-sulla-stessa-lunghezza-donda-fine-matrimonio-foto-gossip-notizie"><b>rottura</b></a>.</p>
      <p>Nei giorni scorsi Cyrus è stata sottoposta a un delicato<b> intervento alle corde vocali</b>. <b>E dovrà stare a riposo fino al 2020</b>. Uno stop professionale che coincide con una <b>calma apparente</b> anche per quel che riguarda le faccende di cuore. Dopo il divorzio e <a href="https://www.vanityfair.it/people/gossip/2019/09/11/miley-cyrus-fidanzata-kaitlynn-carter-vivono-insieme-new-york-foto-gossip"><b>il flirt lampo con l’amica Kaitlynn Carter</b></a>, la pop star, dallo scorso ottobre, ha ritrovato l’amore con il cantante australiano <a href="https://www.vanityfair.it/people/mondo/2019/10/17/miley-cyrus-nuovo-fidanzato-cody-sumpson-nuovo-tatuaggio-foto-gossip"><b>Cody</b> <b>Simpson</b></a>. E a giudicare dalle <b>foto social</b> postate dai due, la relazione procede<b> a gonfie vele. </b></p>
      <figure>
        <embed-post data-src="https://www.instagram.com/p/B4T_2bsF-R5" data-service="Instagram"/>
      </figure>
      <p>Durerà? O Cyrus ci stupirà a breve con una nuova metamorfosi? Solo il tempo potrà dirlo. Certo è che la cantante è consapevole della sua <b>camaleontica personalità</b>. Tanto che un paio di anni fa ha spiegato: «<b>Sono orgogliosa di tutte le Miley che sono stata.</b> Sono sempre stata vera. E sono sempre stata onesta per quello che ero in quel momento».</p>
      <related>
        <h4>LEGGI ANCHE</h4>
        <a href="https://www.vanityfair.it/people/mondo/2019/10/22/miley-cyrus-omosessualita-ragazzi-cattivi-cody-simpson-lgbtq-liam-hemsworth-foto"/>
        <a href="https://www.vanityfair.it/people/mondo/2019/08/31/miley-cyrus-liam-hemsworth-affidamento-quindici-animali-tribunale-notizie-foto-gossip"/>
        <a href="https://www.vanityfair.it/people/italia/2019/11/14/emis-killa-30-anni-compleanno-foto"/>
        <a href="https://www.vanityfair.it/people/italia/2019/11/13/riccardo-scamarcio-40-anni-compleanno-anni-foto"/>
        <a href="https://www.vanityfair.it/people/mondo/2019/11/11/leonardo-dicaprio-45-anni-compleanno-anni-foto"/>
      </related>
    </article>
  </body>
</html>