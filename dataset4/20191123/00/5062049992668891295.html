<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10745--divoke-karty-2020-davis-cup-obohati-dva-silne-vybery"/>
    <meta property="og:site_name" content="Tenisový svět"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Divoké karty 2020. Davis Cup obohatí dva silné výběry"/>
    <meta property="og:description" content="Finálový ročník Davis Cupu si v nadcházející sezóně zahraje Francie a Srbsko. Dané země se ročníku 2020 zúčastní po přidělení divokých karet, které byly zveřejněny během sobotního odpoledne na oficiálním twitterovém účtu soutěže. Rovněž další sezóna se bude konat v Madridu."/>
  </head>
  <body>
    <article>
      <h1>Divoké karty 2020. Davis Cup obohatí dva silné výběry</h1>
      <address>
        <time datetime="2019-11-23T00:00:00+00:00">23 Nov 2019</time>
      </address>
      <p>
        <b>Finálový ročník Davis Cupu si v nadcházející sezóně zahraje Francie a Srbsko. Dané země se ročníku 2020 zúčastní po přidělení divokých karet, které byly zveřejněny během sobotního odpoledne na oficiálním twitterovém účtu soutěže. Rovněž další sezóna se bude konat v Madridu.</b>
      </p>
      <p>Pro letošní sezónu se divoké karty rozdělily mezi Velkou Británii a Argentinu. Zatímco první jmenovaný výběr se propracoval do semifinále, tým z Jižní Ameriky se s turnajem rozloučil po čtvrtfinálovém zápase s domácím Španělskem.</p>
      <p>Tým okolo Rafaela Nadala bude mít výhodu domácího prostředí také v následujícím ročníku, akce se vrátí do Madridu. Hlavní město Španělska zde znovu spatří také letošní čtvrtfinalisty ze Srbska a jejich soupeře ze základní skupiny A Francii.</p>
      <p>Srbové letos vypadli s týmem Ruska, které v semifinále prohrálo s Kanadou 1:2 na zápasy. Francouzi ve svých dvou kláních nejprve porazili Japonsko 2:1, stejným rozdílem padli právě se Srby. Na postup z druhého místa jim to nakonec nestačilo.</p>
      <figure>
        <iframe data-src="https://twitter.com/DavisCupFinals/status/1198285389234085888?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Týmy startující na divokou kartu tak doplní čtveřici jistých účastníků. Těmi se stali semifinalisté letošního ročníku, mezi které se zařadili Rusové, Britové, Kanaďané a Španělé.</p>
      <p>Kvalifikace na další sezónu se rozlosuje v neděli v pravé poledne. Do osudí se dostane také Česká republika, která letos v Ostravě prohrála s Nizozemskem. </p>
      <footer>Radek Štohl, foto: Twitter: Davis Cup by Rakuten Madrid Finals</footer>
    </article>
  </body>
</html>