<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/news/foto/2019/11/23/la-donna-che-salva-koala-dagli-incendi-australia"/>
    <meta property="og:site_name" content="VANITY FAIR"/>
    <meta property="article:published_time" content="2019-11-23T00:00:00+00:00"/>
    <meta property="og:title" content="Australia, chi è la donna che salva i koala dalle fiamme"/>
    <meta property="og:description" content="È in trappola il koala delle immagini che hanno fatto il giro del mondo. È il simbolo del disastro dell’Australia e insieme dell’enorme lavoro che migliaia di persone stanno facendo per salvarla. Questo koala che cerca rifugia su un albero già circondato dalle fiamme si salva grazie a una donna..."/>
  </head>
  <body>
    <article>
      <h1>Australia, chi è la donna che salva i koala dalle fiamme</h1>
      <address><time datetime="2019-11-23T00:00:00+00:00">23 Nov 2019</time> by <a rel="author" href="https://www.vanityfair.it/author/cpizzimenti" target="_blank">Chiara Pizzimenti</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/23083741/koala-1-950x684.jpg"/>
        </figure>
        <figure>
          <img src="https://images.vanityfair.it/gallery/116877/Big/738bd889-6094-4c56-8e36-4e8c4f6cdb8d.jpg"/>
          <figcaption>
            <b>I koala e gli incendi</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116877/Big/9a774495-4e5e-42d9-8e95-b205b3602d63.jpg"/>
          <figcaption>
            <b>I koala e gli incendi</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116877/Big/db2090c6-c878-4813-8232-77df2a38c74b.jpg"/>
          <figcaption>
            <b>I koala e gli incendi</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116877/Big/26bf1c56-05ee-4faa-9186-6e4823700e98.jpg"/>
          <figcaption>
            <b>I koala e gli incendi</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116877/Big/9a33196a-5b16-43fe-bb7f-0df8206362c3.jpg"/>
          <figcaption>
            <b>I koala e gli incendi</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116877/Big/ac7d54b8-ccb9-47c7-89fd-db9f425d4a2a.jpg"/>
          <figcaption>
            <b>I koala e gli incendi</b>
            <cite>Getty Images</cite>
          </figcaption>
        </figure>
        <figcaption>I koala e gli incendi</figcaption>
      </slideshow>
      <p>
        <b>È in trappola il koala delle immagini che hanno fatto il giro del mondo. È il simbolo del disastro dell’Australia e insieme dell’enorme lavoro che migliaia di persone stanno facendo per salvarla. Questo koala che cerca rifugia su un albero già circondato dalle fiamme si salva grazie a una donna...</b>
      </p>
      <p>È in trappola il <b>koala</b> delle immagini che hanno fatto il giro del mondo. È il<b> simbolo del disastro dell’Australia</b> e insieme dell’enorme lavoro che migliaia di persone stanno facendo per salvarla. Questo koala che cerca rifugia su un albero già circondato dalle fiamme si salva grazie a una donna che sente il suo urlo disperato e, fra le fiamme, lo porta in salvo avvolto in una camicia che si è appena tolta.</p>
      <figure>
        <iframe data-src="https://twitter.com/VOANews/status/1196873275470692357?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La donna lo mette in salvo, lo bagna per attenuare il calore e le ferite delle <b>bruciature</b> e gli dà da bere. Come per centinaia di altri esemplari vittima degli incendi c’è l’ospedale che lo attende. Questo esemplare è al vicino ospedale di Port Macquarie Koala nel Nuovo Galles del Sud. Qui sono stati soccorsi oltre 30 animali negli ultimi giorni.</p>
      <figure>
        <iframe data-src="https://twitter.com/wsvn/status/1197239625695334401?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Gli incendi, favoriti dal riscaldamento globale, ma anche dall’eccessivo <b>disboscamento</b>, che hanno devastato l’Australia nelle ultime settimane sono l’ennesimo colpo alla sopravvivenza di uno degli animali simbolo del continente. Sono oltre 350 quelli che si stimano morti. Circa il 75% delle aree bruciate dalle fiamme facevano parte dell’habitat primario dei koala, il cosiddetto Triangolo dei koala, fra Noosa nel <b>Queensland</b> meridionale e Gunnedah nel nord-est del <b>New South Wales</b>.</p>
      <p>Nel New South Wales e nel Queensland negli ultimi vent’anni la popolazione dei koala si è dimezzata. Nel continente c’è ora solo il 5% di quanti ne vivevano qui negli ultimi secoli. La salvezza dei koala dipende dagli <b>alberi</b> che forniscono loro il cibo, l’eucalipto. Senza foreste i koala sono a rischio perché sono più deboli, più soggetti a malattie e più indotti in luoghi pericolosi come le strade o vicini ad animali che possono colpirlo.</p>
      <p>Il timore dei medici del <b>Port Macquarie Koala Hospital</b> è che gli animali sopravvissuti nella zona possano morire di disidratazione. Chiedono che la gente lasci contenitori d’acqua alla base degli alberi e stanno cercando di distribuire stazioni automatiche di abbeveraggio.</p>
      <related>
        <h4>LEGGI ANCHE</h4>
        <a href="https://www.vanityfair.it/lifestyle/animali/2019/05/21/australia-sos-koala-si-stanno-estinguendo-e-possibile-salvarli"/>
        <a href="https://www.vanityfair.it/news/foto/2019/10/29/incendi-le-immagini-disastro-california-fiamme-cosa-sta-succedendo"/>
        <a href="https://www.vanityfair.it/news/cronache/2019/10/01/indonesia-crea-pioggia-artificiale-per-spegnere-gli-incendi-ambiente"/>
      </related>
    </article>
  </body>
</html>