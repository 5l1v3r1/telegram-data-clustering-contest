<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/xiaomi-mi-mix-3-5g-molto-presto-arrivera-una-nuova-variante-629550"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T20:30:06+00:00"/>
    <meta property="og:title" content="Xiaomi Mi MIX 3 5G, molto presto arriverà una nuova variante"/>
    <meta property="og:description" content="Xiaomi ha lavorato sodo per ampliare la famiglia Mi MIX 3 5G con il lancio di una nuova variante con più RAM e memoria interna"/>
  </head>
  <body>
    <article>
      <h1>Xiaomi Mi MIX 3 5G, molto presto arriverà una nuova variante</h1>
      <h2>Xiaomi ha lavorato sodo per ampliare la famiglia Mi MIX 3 5G con il lancio di una nuova variante con più RAM e memoria interna</h2>
      <address><time datetime="2019-11-23T20:30:06+00:00">23 Nov 2019, 20:30</time> by <a rel="author">Alessio Amoruso</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/10/Untitled-design-2019-10-24T162616.632.png"/>
      </figure>
      <p>Il debutto di <b>Xiaomi nel mondo 5G è avvenuto grazie al Mi MIX 3 5G</b>. Il brand ha presentato il device durante il Mobile World Congress 2019 lo scorso febbraio. Il produttore, per la realizzazione del dispositivo,<b> è partito dal Mi MIX 3 in versione 4G presentato nel 2018</b>. Le <a href="https://www.tecnoandroid.it/2019/11/21/xiaomi-sta-gia-pensando-al-possibile-successore-del-mi-mix-alpha-628407">modifiche apportare riguardano varie componenti</a> tra cui il modem, un System on a Chip più performante e una batteria più capiente.</p>
      <p>Nonostante il device ormai abbia parecchi mesi sulle spalle, Xiaomi non sembra volerne fermare la produzione, <b>anzi vuole dare nuova vita al Mi MIX 3 5G</b>. Infatti, presso gli uffici TENAA è arrivato una nuova variante del device. Le <a href="https://www.tecnoandroid.it/2019/11/14/xiaomi-nel-giorno-dei-single-vendite-da-record-per-il-brand-624513">principali novità riguardano</a> la dotazione di memoria di sistema e RAM.</p>
      <p>La <b>nuova versione sarà dotata di 8GB di RAM e 256GB di storag</b>e e questa variante si affiancherà a quella da 6/64GB. Fino a questo nuovo annuncio, il Mi MIX 3 5G era disponibile solo in questa configurazione. Nei documenti TENAA inoltre si legge che il device ha come <b>sistema operativo Android 10</b>, quindi a <a href="https://www.tecnoandroid.it/2019/11/13/xiaomi-apre-il-primo-mi-store-in-puglia-ecco-tutti-i-dettagli-623340">breve dovrebbe arrivare il major update</a>.</p>
      <p>Per il resto, tutte le caratteristiche tecniche restano invariate. Ricordiamo che Xiaomi per il Mi MIX 3 5G ha scelto <b>un display OLED da 6.39 pollici</b> con una risoluzione da 2340 x 1080 pixel. Non sono presenti buchi o notch sul display, <b>in quanto il design è slider</b>, quindi scorre <a href="https://www.tecnoandroid.it/2019/11/12/xiaomi-punta-a-strappare-il-primato-fotografico-a-huawei-mate-30-pro-622891">per rivelare tutti i vari sensori</a> e la doppia fotocamera da 24+2MP.</p>
      <p>Il processore <b>è il Qualcomm Snapdragon 855</b> e sul retro è possibile trovare una doppia fotocamera da 12MP. La batteria è da 3800mAh con supporto alla ricarica rapida Quick Charge 4+ e fino a 10W con la ricarica wireless. Al momento non è chiaro <a href="https://www.gizmochina.com/2019/11/23/mi-mix-3-5gs-new-tenaa-listing-hints-at-8256gb-version-coming-soon/">se questa versione</a> sarà un’esclusiva cinese o se arriverà anche in altri mercati.</p>
    </article>
  </body>
</html>