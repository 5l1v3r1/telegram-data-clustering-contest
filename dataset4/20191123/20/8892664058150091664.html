<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/jennifer-garner-25-percen-at-kereste-a-sajat-kocsijat/gnrdbpr"/>
    <meta property="og:site_name" content="Blikk.hu"/>
    <meta property="article:published_time" content="2019-11-23T20:29:00+00:00"/>
    <meta property="og:title" content="Ezt nem hisszük el: Jennifer Garner 25 percen át kereste a kocsiját – videó"/>
    <meta property="og:description" content="Jennifer Garner bevallása szerint történt már ehhez hasonló eset."/>
  </head>
  <body>
    <article>
      <h1>Ezt nem hisszük el: Jennifer Garner 25 percen át kereste a kocsiját – videó</h1>
      <address><time datetime="2019-11-23T20:29:00+00:00">23 Nov 2019, 20:29</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Jennifer Garner bevallása szerint történt már ehhez hasonló eset.</b>
        </i>
      </p>
      <p>Biztos, többünkkel megesett már, hogy elfelejtettünk valamit, azonban Jennifer arról feledkezett meg, hogy hol parkolt! A Golden Globe-díjas amerikai színésznő 25 percen keresztül kereste az autóját egy egyszintes mélygarázsban.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>A 47 éves szépség már bő tíz perce kereste járgányát, amikor barátnője elkezdte videózni a mókás "szerencsétlenkedését".</p>
      <p>A videóból látni, hogy Ben Affleck volt felesége totál nem tudja, merre lehet a kocsija. Az apró malőrt azonban egyáltalán nem szégyelli a világsztár, sőt Instagram-oldalán is beszámolt a kellemetlen helyzetről.</p>
      <p>"Szeretném azt mondani, hogy ez egyszeri eset volt, de igazából..."</p>
      <p>- írta viccesen bejegyzésében Jennifer Garner.</p>
      <p>(<a href="http://www.borsonline.hu/celeb/csunyan-rafazott-feledekenysegere-jennifer-garner-video/187211">Borsonline</a>)</p>
    </article>
  </body>
</html>