<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/778050/bouchalakis-na-mas-tarakounisi-simerino-mats/"/>
    <meta property="og:site_name" content="to10.gr"/>
    <meta property="article:published_time" content="2019-11-23T20:58:25+00:00"/>
    <meta property="og:title" content="Μπουχαλάκης: «Να μας ταρακουνήσει το σημερινό ματς»"/>
    <meta property="og:description" content="Ο Ανδρέας Μπουχαλάκης κλήθηκε να σχολιάσει την απώλεια βαθμών του Ολυμπιακού στη Νέα Σμύρνη, επισημαίνοντας ότι το σημερινό αποτέλεσμα θα τους ωθήσει να δώσουν περισσότερα στη συνέχεια."/>
  </head>
  <body>
    <article>
      <h1>Μπουχαλάκης: «Να μας ταρακουνήσει το σημερινό ματς»</h1>
      <h2>Ο Ανδρέας Μπουχαλάκης κλήθηκε να σχολιάσει την απώλεια βαθμών του Ολυμπιακού στη Νέα Σμύρνη, επισημαίνοντας ότι το σημερινό αποτέλεσμα θα τους ωθήσει να δώσουν περισσότερα στη συνέχεια.</h2>
      <address><time datetime="2019-11-23T20:58:25+00:00">23 Nov 2019, 20:58</time> by <a rel="author">to10.gr</a></address>
      <p>Ο Ολυμπιακός έμεινε ισόπαλος 1-1 με τον Πανιώνιο, με τους παίκτες των Ερυθρόλευκων να χάνουν στο 88ο λεπτό το «διπλό» στη Νέα Σμύρνη.</p>
      <p>Ο Ανδρέας Μπουχαλάκης, που φόρεσε το περιβραχιόνιο του αρχηγού, μίλησε στα κανάλια novasports για την εικόνα της ομάδας του, τόνισε ότι υπεύθυνοι είναι οι παίκτες και όχι ο προπονητής, υπογραμμίζοντας ότι η «γκέλα» ίσως τους…ταρακουνήσει ενόψει συνέχειας.</p>
      <p>
        <a href="https://www.to10.gr/basket/777844/panathinaikos-o-alkis-david-ke-schesi-ton-giannakopoulo/">
          <i>Παναθηναϊκός: O Άλκης Δαυίδ και η σχέση με τον Γιαννακόπουλο</i>
        </a>
      </p>
      <p>
        <b>Αναλυτικά όσα δήλωσε:</b>
      </p>
      <p><b>Για το πως ήρθε το 1-1:</b> «Δεν το περιμέναμε και μετά το 1-0 ήμασταν νωχελική . Έπρεπε να καθαρισουμε το ματς νωρίτερα. Είχαμε τις ευκαιρίες αλλά δεν τα καταφέραμε. Είμαστε απογοητευμένοι».</p>
      <p><b>Για τις δηλώσεις του Μαρτίνς:</b> «Πρέπει κάποιοι παίκτες να βγουν μπροστά και να πάρουν την ομάδα στις πλάτες του στη δύσκολη στιγμή. Η ευθύνη βαραίνει καθαρά τους παίκτες και δεν φταίει ο προπονητής».</p>
      <p><b>Για τον Βαλμπουενά:</b> «Ο Βαλμπουενά είναι ένας πολύ σημαντικός ποδοσφαιριστής. Το καλό είναι πως είναι υγιής και ότι μπορεί να μας βοηθήσει»</p>
      <p><b>Για το πως θα λειτουργήσει το ματς αυτό: </b>«Δεν το περιμέναμε αλλά ίσως μας βοηθήσει. Το πιο σημαντικό είναι να παίζουμε για την ομάδα πάνω απ΄όλα. Έχουμε την ποιότητα, τον χαρακτήρα και τους παίκτες για να το ξεπεράσουμε.</p>
      <p>Πρέπει να προχωρήσουμε και να αφήσουμε πίσω το ματς. Ίσως μας ταρακουνήσει λίγο η σημερινή ισοπαλία, για να δώσουμε περισσότερα. Πρέπει όλοι να βελτιωθούμε σαν ομάδα. Το πιο σημαντικό είναι η ομάδα να κερδίζει»</p>
      <p><b>Για τη συνέχεια:</b> «Το παιχνίδι της Τρίτης και το παιχνίδι της Κυριακής είναι διαφορετικά. Πρέπει να δούμε το κάθε ματς ξεχωριστά»</p>
      <p>
        <b>
          <a href="https://www.to10.gr/podosfero/superleague/778050/bouchalakis-na-mas-tarakounisi-simerino-mats/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>