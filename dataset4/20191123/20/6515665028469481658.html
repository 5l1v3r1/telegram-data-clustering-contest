<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3363269/grcku-je-poharalo-jako-nevreme-to-je-tek-procetak-uzas-ce-trajati-tri-dana-video"/>
    <meta property="og:site_name" content="kurir.rs"/>
    <meta property="article:published_time" content="2019-11-23T20:33:00+00:00"/>
    <meta property="og:title" content="GRČKU JE POHARALO JAKO NEVREME: To je tek pročetak, užas će trajati TRI DANA najavljuju meteorolozi (VIDEO)"/>
    <meta property="og:description" content="Snažno nevreme juče je pogodilo sever Grčke, a najgore su prošli Tasos, Halkidiki i Kavala, popularne destinacije među srpskim turistima."/>
  </head>
  <body>
    <article>
      <h6 class="kicker">nepogoda</h6>
      <h1>GRČKU JE POHARALO JAKO NEVREME: To je tek pročetak, užas će trajati TRI DANA najavljuju meteorolozi (VIDEO)</h1>
      <address>
        <time datetime="2019-11-23T20:33:00+00:00">23 Nov 2019, 20:33</time>
      </address>
      <p>
        <b>Snažno nevreme juče je pogodilo sever Grčke, a najgore su prošli Tasos, Halkidiki i Kavala, popularne destinacije među srpskim turistima.</b>
      </p>
      <p>U pojedinim mestima proglašeno je vanredno stanje i štećen je veliki broj puteva širom zemlje. U subotu popodne izdato je novo upozorenje na nevreme, koje će, prema pisanju medija, početi u nedelju i trajaće tri dana.</p>
      <p>U popularnim srpskim letovališta došlo je do klizišta i bujica nakon obilnih kiša. Poznate plaže na Tasosu ne izgledaju ni približno kao letos, a jaka bujica nosila je i automobile.</p>
      <figure>
        <iframe src="https://www.youtube.com/embed/h_NQbnERshQ" width="650" height="365" data-service="Youtube" scrolling="no"/>
      </figure>
      <p>Na Tasosu se trenutno nalazi i vojni vrh Grčke, koji su na ovo ostrvo pristigi da bi pružili podršku i pomoć građanima, ali i da iznesu plan odbrane Tasosa od novih poplava.</p>
      <p>Nakon što je nevreme napravilo haos u mnogim mestima, izdato je upozorenje na nove obilne padavine i snažne vetrove.</p>
      <p>Prema saopštenju grčke meteorološke stanice ENU, jako nevreme pod nazivom Girionis praćeno obilnim padavinama, jakim vetrom i grmljavinom će potrajati još najmanje tri dana i seliće se iz oblasti u oblast ove zemlje i može dovesti do poplava.</p>
      <p>Prema pisanju grčkih medija, nevreme će trajati od nedelje, 24. novembrado utorka, 26. novembra i odvijaće se u tri faze.</p>
      <p>Prva faza počeće u nedelju. Kiša i oluja javljaće se lokalno širom grčkog kopna, isključujući Istočnu Makedoniju i Trakiju. Vremenske pojave pojačaće se popodne i verovatno će uticati na arhipelag Sporada i zapadnog Krita.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Ffragioglou%2Fvideos%2F2694559767231482%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Druga faza počeće u nedelju uveče i trajaće do ponedeljka ujutru. Tada će front posebno jakih grmljavinskih oluja progutati čitavu zemlju, krećući se prema istoku. Atina i region Atika će takođe biti pogođeni ovim fenomenima, pa se stanovnicima u grčkoj prestonici savetuje da budu oprezni.</p>
      <p>Treća i poslednja faza lošeg vremena počeće u noći između ponedeljka i utorka i trajaće do utorka uveče. Nevreme će tada zahvatiti južne i istočne delovi kopna kao i nekoliko centralnih i južnih egejskih ostrva. I ova područja će pogoditi grmljavinske oluje i obilne kiše.</p>
      <p>Regioni na severu Grčke već su pretrpeli ozbiljnu štetu zbog obilnih padavina.</p>
      <p>Kurir.rs/Newsbeast.gr Foto:</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3362985/plaze-u-grckoj-kao-da-su-bombardovane-na-tasosu-vanredno-stanje-obustavljena-plovidba-jake-oluje-tek-stizu"/>
        <a href="https://www.kurir.rs/region/hrvatska/3361689/preziveli-45-minuta-pakla-na-letu-od-zagreba-do-splita-oko-nas-je-sevalo-avion-se-tresao-a-onda-je-poceo-da-propada"/>
      </related>
    </article>
  </body>
</html>