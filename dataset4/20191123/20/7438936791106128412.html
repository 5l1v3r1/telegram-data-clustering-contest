<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Usti-nad-Labem-Novy-varovny-informacni-system-obyvatelstva-604395"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-23T20:41:00+00:00"/>
    <meta property="og:title" content="Ústí nad Labem: Nový varovný informační systém obyvatelstva"/>
    <meta property="og:description" content="Město vybuduje pro krizové situace nový varovný systém. Většinu nákladů pokryje dotace Ministerstva životního prostředí."/>
  </head>
  <body>
    <article>
      <h1>Ústí nad Labem: Nový varovný informační systém obyvatelstva</h1>
      <address>
        <time datetime="2019-11-23T20:41:00+00:00">23 Nov 2019, 20:41</time>
      </address>
      <p>
        <b>Město vybuduje pro krizové situace nový varovný systém. Většinu nákladů pokryje dotace Ministerstva životního prostředí.</b>
      </p>
      <p>Varovný informační systém obyvatelstva (VISO) slouží k zajištění varování osob před hrozícím nebezpečím a zajištění připravenosti města na mimořádné události. Současný varovný systém postavený na analogové jednocestné bezdrátové technologii je již zastaralý. Nový systém bude plně digitální. Komunikace tak bude rychlejší, přenos a protokolování informací kvalitnější. Projekt VISO bude také nově rozšířen do lokalit, kde v minulosti chyběl. Systém bude propojen se systémem integrovaného záchranného systému spravovaným HZS. Pro vybrané vozy městské policie budou pořízeny mobilní sirény. Systém bude napojen na kanál GSM pro možnost hlášení z veřejné telefonní sítě nebo z mobilního telefonu.</p>
      <p>Město pro vybudování VISO obdrží dotaci téměř 22 milionů Kč od Ministerstva životního prostředí. Celkové náklady budou 33 milionů Kč.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Usti-nad-Labem-Mesto-zacne-vice-vyuzivat-vodik-604102"/>
        <a href="https://www.parlamentnilisty.cz/politika/politici-volicum/Primator-Nedvedicky-ocenil-strazniky-mestske-policie-604109"/>
        <a href="https://www.parlamentnilisty.cz/politika/obce-volicum/Usti-nad-Labem-Projekt-Seniorska-obalka-602292"/>
        <a href="https://www.parlamentnilisty.cz/politika/obce-volicum/Usti-nad-Labem-Nove-pristresky-na-zastavkach-MHD-601747"/>
      </related>
    </article>
  </body>
</html>