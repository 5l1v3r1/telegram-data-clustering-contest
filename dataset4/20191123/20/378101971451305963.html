<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvblog.it/post/1687646/adrian-mediaset-play-disponibile-con-scadenza"/>
    <meta property="og:site_name" content="Tvblog"/>
    <meta property="article:published_time" content="2019-11-23T20:08:18+00:00"/>
    <meta property="og:title" content="Adrian disponibile (finalmente) anche su internet (con scadenza)"/>
    <meta property="og:description" content="Le nuove puntate dello show di Celentano saranno disponibili sul portale di Mediaset fino a giovedì prossimo."/>
  </head>
  <body>
    <article>
      <h1>Adrian disponibile (finalmente) anche su internet (con scadenza)</h1>
      <h2>Le nuove puntate dello show di Celentano saranno disponibili sul portale di Mediaset fino a giovedì prossimo</h2>
      <address><time datetime="2019-11-23T20:08:18+00:00">23 Nov 2019, 20:08</time> by <a rel="author" href="https://www.tvblog.it/author/3849/massimo-galanto" target="_blank">Massimo Galanto</a></address>
      <p>Da ieri, venerdì 22 novembre, <b>Adrian</b> è disponibile su <b>Mediaset Play</b>. Si tratta di una notizia vera e propria, considerando che <b>Adriano Celentano</b> non aveva, fin qui, come sua abitudine, dato l'ok affinché show e cartoon da lui firmati e interpretati potessero essere visti <b>on demand su internet</b>.</p>
      <p>L'operazione che potrebbe far lieti migliaia di utenti del web ha in realtà <b>importanti limitazioni</b>. Infatti le tre puntate dello show fin qui trasmesse da Canale 5 saranno disponibili sul portale di Mediaset <b>fino al 28 novembre</b>, allorquando andrà in onda sulla rete ammiraglia del Biscione il quarto appuntamento. Stessa sorte per gli episodi del cartoon, anche se in questo caso va aggiunto un altro particolare, decisamente bizzarro trattandosi di una serie con trama orizzontale.</p>
      <p>Su Mediaset Play, infatti, al momento sono disponibili <b>soltanto gli ultimi tre episodi del cartoon</b>, ossia il quinto, il sesto e il settimo, mentre dei precedenti, andati in onda in tv nel primo ciclo di Adrian (quello che poi fu sospeso per flop da Mediaset), non vi è traccia.</p>
      <p>Ricordiamo che i tre appuntamenti con lo show del Molleggiato in questa stagione su Canale 5 hanno ottenuto, rispettivamente, il 15,41%, 13,70% e 14,10% di share, mentre il cartone è partito al 10,44%, per poi calare all'8,70% e al 9,60%.</p>
    </article>
  </body>
</html>