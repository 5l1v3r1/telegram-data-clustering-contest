<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/skivrecensioner/leonard-cohens-viskningar-lyfts-fram-i-jattelika-klangrum/"/>
    <meta property="og:site_name" content="DN.SE"/>
    <meta property="article:published_time" content="2019-11-23T20:00:00+00:00"/>
    <meta property="og:title" content="Leonard Cohens viskningar lyfts fram i jättelika klangrum"/>
    <meta property="og:description" content="Leonard Cohens kvarlämnade inspelningar räckte till ännu ett album, paradoxalt återhållet trots alla gäster och fullt av dubbelbottnade rader att citera."/>
  </head>
  <body>
    <article>
      <h1>Leonard Cohens viskningar lyfts fram i jättelika klangrum</h1>
      <address><time datetime="2019-11-23T20:00:00+00:00">23 Nov 2019, 20:00</time> by <a rel="author" href="https://www.dn.se/av/nils-hansson/" target="_blank">Nils Hansson</a></address>
      <p>
        <b>Leonard Cohens kvarlämnade inspelningar räckte till ännu ett fullvärdigt album, paradoxalt återhållet trots alla medverkande och fullt av dubbelbottnade rader att citera.</b>
      </p>
      <details>
        <summary>Singer/songwriter</summary>
        <p>
          <b>Leonard Cohen</b>
        </p>
        <p>”Thanks for the dance”</p>
        <p>(Columbia/Sony)</p>
      </details>
      <p>Första spåret som släpptes från Leonard Cohens nya, postuma album var det drygt minutlånga ”The goal” – föga mer än ett framviskat poem, som antydde att de kvarlämnade fragment som återstod mest var spillror.</p>
      <p>Det korta album som sonen Adam Cohen har arbetat fram visar sig nu ändå jämförbart med alla de tre som Leonard Cohen hann avsluta under sin sista, överraskande kreativitetstopp. Där Adam Cohen visserligen har dragit på med körer, klassiska ensembler och gäster som Beck, Feist, Daniel Lanois, Damien Rice (samt svenska Mariam Wallentin och Erika Angell).</p>
      <p><b>Men han har också bibehållit</b> ett stilla lugn som sätter Leonard Cohens lilla vibration till röst i centrum och håller tillbaka allt annat, också om de klangrum som byggs upp ibland är jättelika. Och här finns dubbelbottnade rader man vill citera i varenda låt.</p>
      <p>Bästa spår: Happens to the heart”, ”It’s torn”</p>
      <p>Läs <a href="https://www.dn.se/av/nils-hansson/">fler musikrecensioner av Nils Hansson</a>, till exempel <a href="https://www.dn.se/kultur-noje/skivrecensioner/skivrecension-van-morrison-aterkopplar-atminstone-flackvis-till-sin-storhet/">om en Van Morrison som låter både fokuserad och behärskad</a>.</p>
    </article>
  </body>
</html>