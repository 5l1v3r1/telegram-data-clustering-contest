<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220915/volne-karty-na-finalovy-turnaj-davis-cupu-pre-srbov-a-francuzov-slovaci-spoznaju-supera-v-nedelu"/>
    <meta property="og:site_name" content="Športky.sk"/>
    <meta property="article:published_time" content="2019-11-23T20:00:00+00:00"/>
    <meta property="og:title" content="Voľné karty na finálový turnaj Davis Cupu pre Srbov a Francúzov, Slováci spoznajú súpera v nedeľu"/>
    <meta property="og:description" content="MADRID - Medzinárodná tenisová federácia (ITF) pridelila voľné karty na budúcoročný finálový turnaj Davisovho pohára pre Srbov a Francúzov. Známy je tak už poltucet účastníkov podujatia naplánovaného ..."/>
  </head>
  <body>
    <article>
      <h1>Voľné karty na finálový turnaj Davis Cupu pre Srbov a Francúzov, Slováci spoznajú súpera v nedeľu</h1>
      <address>
        <time datetime="2019-11-23T20:00:00+00:00">23 Nov 2019, 20:00</time>
      </address>
      <p>MADRID - Medzinárodná tenisová federácia (ITF) pridelila voľné karty na budúcoročný finálový turnaj Davisovho pohára pre Srbov a Francúzov. Známy je tak už poltucet účastníkov podujatia naplánovaného na november 2020 v španielskom Madride. Istotu účasti majú aj štyria semifinalisti aktuálnej edície - Briti, Kanaďania, Rusi a Španieli.</p>
      <p>Zostávajúcich dvanásť výberov vzíde z marcovej kvalifikácie, ktorej súčasťou budú aj slovenskí tenisti. Nedeľňajší žreb na pravé poludnie v Madride určí súpera pre Slovákov. Tí figurujú medzi nenasadenými výbermi - ich súpermi môžu byť Argentínčania, Austrálčania, Rakúšania, Belgičania, Čiľania, Chorváti, Nemci, Taliani, Japonci, Kazachovia, Švédi alebo Američania.</p>
      <p>Davisov pohár sa v roku 2019 koná v zmenenom formáte - na týždňovej akcii v Madride štartovalo 18 tímov a vyvrcholí v nedeľu.</p>
      <footer><b>Zdroj:</b> SITA<br/><b>Foto:</b> TASR/Jaroslav Novák</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/220843/slovenske-hviezdy-sa-nahodili-do-gala-ocenenia-su-rozdane-tenistami-roka-polasek-a-kuzmova"/>
        <a href="https://sportky.zoznam.sk/c/220833/zreformovany-davis-cup-vyvolava-vasne-problem-za-problemom-ako-to-vidia-organizatori"/>
        <a href="https://sportky.zoznam.sk/c/220809/senzacna-bitka-divaci-v-nemom-uzase-rusi-prezili-tri-mecbaly-djokovicovci-sa-lucia-s-turnajom"/>
        <a href="https://sportky.zoznam.sk/c/220651/nadal-poslal-domace-spanielsko-do-stvrtfinale-spanila-jazda-srbov-djokovicovci-v-suchom-tricku"/>
      </related>
    </article>
  </body>
</html>