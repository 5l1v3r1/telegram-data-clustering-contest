<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/nikomu_ne_budu_vibachati__homchak_garantuye_zvilnennya_cherez_vibuhi_v_balakliyi_n1238529"/>
    <meta property="og:site_name" content="24 Канал"/>
    <meta property="article:published_time" content="2019-11-23T20:01:00+00:00"/>
    <meta property="og:title" content="Нікому не буду вибачати, – Хомчак гарантує звільнення через вибухи в Балаклії"/>
    <meta property="og:description" content="Нещодавні вибухи на складах боєприпасів у Балаклії, через які загинули твоє військовослужбовців, стали результатом службової халатності. За неї відповідатимуть конкретні посадові особи."/>
  </head>
  <body>
    <article>
      <h1>Нікому не буду вибачати, – Хомчак гарантує звільнення через вибухи в Балаклії</h1>
      <address><time datetime="2019-11-23T20:01:00+00:00">23 Nov 2019, 20:01</time> by <a rel="author" href="https://24tv.ua/irina_yurkovska_tag6223/" target="_blank">Ірина Юрковська</a></address>
      <p>
        <b>Нещодавні вибухи на складах боєприпасів у Балаклії, через які загинули твоє військовослужбовців, стали результатом службової халатності. За неї відповідатимуть конкретні посадові особи.</b>
      </p>
      <p>Розслідування цієї трагедії, що сталася в Балаклії, триває. Про це повідомив начальник Генерального штабу – Головнокомандувач Збройних сил України генерал–лейтенант Руслан Хомчак в інтерв’ю<a href="https://www.ukrinform.ua/rubric-society/2824109-vibuhi-na-skladah-u-balaklii-homcak-garantue-so-poletat-golovi.html"> Укрінформу.</a></p>
      <blockquote>Знайте більше: <a href="https://24tv.ua/vibuhi_v_balakliyi_arsenal_ne_stanovit_zagrozi__komanduvach_n1235146">Арсенал </a><a href="https://24tv.ua/vibuhi_v_balakliyi_arsenal_ne_stanovit_zagrozi__komanduvach_n1235146">в Балаклі</a><a href="https://24tv.ua/vibuhi_v_balakliyi_arsenal_ne_stanovit_zagrozi__komanduvach_n1235146">ї </a><a href="https://24tv.ua/vibuhi_v_balakliyi_arsenal_ne_stanovit_zagrozi__komanduvach_n1235146">не становить загрози – командувач</a></blockquote>
      <p>"Це був перший випадок у Збройних силах, коли під час інциденту на складах боєприпасів загинули військові сапери. Хочу висловити співчуття родинам людей, які втратили життя", – сказав він.</p>
      <p>Хомчак запевнив, що останні події в Балаклії не мають нічого спільного із підривами військових арсеналів, які сталися у попередні роки. Начальник Генштабу нагадав, що брав участь у розслідуванні по всіх тих арсеналах як головний інспектор Збройних Сил.</p>
      <aside>Тут був випадок халатності тих, хто мав контролювати та організовувати цю роботу. Тому, коли завершиться розслідування, гарантую, багато хто позбудеться своїх посад, а можливо, й піде зі Збройних сил за те, що вони це допустили,<cite>– наголосив Хомчак.</cite></aside>
      <p>Він також додав, що "<b>нікому не буде вибачати таких випадків</b>, тому що безкарність породжує лише більший безлад і небезпеку".</p>
      <h3>Вибухи у Балаклії: основне </h3>
      <ul>
        <li>На арсеналі у Балаклії 15 листопада проводили планове знищення залишків боєприпасів та їхніх елементів. Ці боєприпаси не можна було транспортувати.</li>
        <li>У Міноборони наголошують, що відбувалося все у спеціально обладнаному для цього місці – котловані. Саме через утилізацію пролунало близько 20 вибухів.</li>
        <li>На <a href="https://24tv.ua/u_balakliyi_zaginuli_dvoye_viyskovih_shhe_chetvero_zaznali_poranen_n1234658">місці загинули двоє саперів</a> – Дмитро Мовчан і Денис Ярмак. Ще п'ятеро отримали поранення. Їх доправили у лікарні. Згодом <a href="https://24tv.ua/vibuh_na_viyskovih_skladah_u_balakliyi_tag5500/">помер ще один військовий</a> – Сергій Подуфалов.</li>
        <li>Через вибухи на території артилерійської бази прем'єр-міністр України Олексій<a href="https://24tv.ua/vibuhi_v_balakliyi_goncharuk_vidreaguvav_na_smert_dvoh_viyskovih_n1234719"> Гончарук доручив почати термінову перевірку.</a></li>
      </ul>
      <figure>
        <img src="https://24tv.ua/resources/photos/news/620_DIR/201709/869406_10103324.png?201911171418"/>
      </figure>
    </article>
  </body>
</html>