<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/778031/gkerero-na-veltiothoume-ke-na-epistrepsoume-pio-dynati-ton-paok/"/>
    <meta property="og:site_name" content="to10.gr"/>
    <meta property="article:published_time" content="2019-11-23T20:38:09+00:00"/>
    <meta property="og:title" content="Γκερέρο: «Να βελτιωθούμε και να επιστρέψουμε πιο δυνατοί με τον ΠΑΟΚ»"/>
    <meta property="og:description" content="Ο Μιγκέλ Άνχελ Γκερέρο μίλησε για την νέα απώλεια του Ολυμπιακού εκτός έδρας, κάνοντας λόγο για παιδαριώδη λάθη που δεν επιτρέπονται. Παράλληλα τόνισε ότι θα πρέπει να βελτιωθούν για να νικήσουν τον ΠΑΟΚ."/>
  </head>
  <body>
    <article>
      <h1>Γκερέρο: «Να βελτιωθούμε και να επιστρέψουμε πιο δυνατοί με τον ΠΑΟΚ»</h1>
      <h2>Ο Μιγκέλ Άνχελ Γκερέρο μίλησε για την νέα απώλεια του Ολυμπιακού εκτός έδρας, κάνοντας λόγο για παιδαριώδη λάθη που δεν επιτρέπονται. Παράλληλα τόνισε ότι θα πρέπει να βελτιωθούν για να νικήσουν τον ΠΑΟΚ.</h2>
      <address><time datetime="2019-11-23T20:38:09+00:00">23 Nov 2019, 20:38</time> by <a rel="author">to10.gr</a></address>
      <p>Ο Ολυμπιακός «άφησε» δύο βαθμούς στη Νέα Σμύρνη, μένοντας στο 1-1 με τον Πανιώνιο.</p>
      <p>Ο Μιγκέλ Άνχελ Γκερέρο σχολίασε την εμφάνιση των Ερυθρόλευκων, τόνισε ότι θα πρέπει να σταματήσουν να κάνουν παιδαριώδη λάθη και να συνειδητοποιήσουν το βάρος της φανέλας που φοράνε.</p>
      <p>
        <a href="https://www.to10.gr/basket/777844/panathinaikos-o-alkis-david-ke-schesi-ton-giannakopoulo/">
          <i>Παναθηναϊκός: O Άλκης Δαυίδ και η σχέση με τον Γιαννακόπουλο</i>
        </a>
      </p>
      <p>
        <b>Αναλυτικά οι δηλώσεις του:</b>
      </p>
      <p>«Νομίζω ότι μπήκαμε καλά στο γήπεδο. Στο πρώτο ημίχρονο είχαμε καλή εικόνα, την κατοχή και την υπεροχή, ελέγχαμε το παιχνίδι. Στο δεύτερο ημίχρονο κάναμε ευκαιρίες και τελικά το γκολ ήρθε. Δεν πετύχαμε άλλο τέρμα και στην μοναδική ευκαιρία ο Πανιώνιος ισοφάρισε.</p>
      <p>Αυτό είναι κάτι που πρέπει να το σκεφτούμε και να μην γίνει ξανά. Συμφωνώ με τον προπονητή μας. Ο κάθε ένας ξεχωριστά πρέπει να σκεφτεί τι συνέβη να δει τα λάθη του. Πρέπει να σκεφτόμαστε ποιο σήμα φοράμε και αν θέλουμε να γίνουμε πρωταθλητές δεν πρέπει να κάνουμε αυτά τα λάθη.</p>
      <p>Δεν είναι πολλά τα πρόσωπα που έχουμε. Είναι δύο, εντός και εκτός έδρας. Δεν έχουμε βρει ακόμη ποιοι είμαστε εκτός και πρέπει να το βρούμε γρήγορα. Πρέπει να αφήσουμε γρήγορα πίσω μας αυτό το ματς και να δείξουμε άλλο πρόσωπο στο επόμενο ματς για να βελτιώσουμε την αυτοπεποίθησή μας και να επιστρέψουμε πιο δυνατοί για το επόμενο ματς με τον ΠΑΟΚ.</p>
      <p>Ίσως χαλαρώσαμε λίγο μετά το γκολ αλλά είχαμε υπεροχή, κατοχή, ευκαιρίες. Δεν είναι δικαιολογία. Έπρεπε να βάλουμε κι άλλο γκολ. Μας συμβαίνει αυτό εκτός έδρας και δεχτήκαμε και γκολ σε μια αντεπίθεση. Δεν υπάρχει δικαιολογία. Κάνουμε λάθη που αφορούν την ομάδα.</p>
      <p>Δεν είναι ψυχολογικό το πρόβλημα, η συμπεριφορά μας είναι σωστή. Τα στατιστικά δείχνουν ότι είμαστε καλά. Είχαμε πάνω από είκοσι τελικές. Όταν μια ομάδα έχει τόσες τελικές συνήθως νικάει. Ο τίτλος μπορεί να χαθεί από παιχνίδια σαν το σημερινό και πρέπει να είμαστε πιο προσεκτικοί».</p>
      <p>
        <b>
          <a href="https://www.to10.gr/podosfero/superleague/778031/gkerero-na-veltiothoume-ke-na-epistrepsoume-pio-dynati-ton-paok/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>