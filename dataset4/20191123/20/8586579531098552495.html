<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/liverpool-deplasmanda-galip-geldi-257649h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T20:05:00+00:00"/>
    <meta property="og:title" content="Liverpool deplasmanda galip geldi"/>
    <meta property="og:description" content="Premier Lig'de 13. hafta karşılaşmalarında Crystal Palace'a konuk olan Liverpool, rakibini 2-1'lik skorla devirdi. Bu sonuçla puanını 37'ye çıkaran Liverpool liderliğini sürdürürken, Crystal Palace 15 puanda kaldı."/>
  </head>
  <body>
    <article>
      <h1>Liverpool deplasmanda galip geldi</h1>
      <address><time datetime="2019-11-23T20:05:00+00:00">23 Nov 2019, 20:05</time> by <a rel="author">Yeni Çağ Gazetesi</a></address>
      <p>
        <b>Premier Lig'de 13. hafta karşılaşmalarında Crystal Palace'a konuk olan Liverpool, rakibini 2-1'lik skorla devirdi. Bu sonuçla puanını 37'ye çıkaran Liverpool liderliğini sürdürürken, Crystal Palace 15 puanda kaldı.</b>
      </p>
      <p>Premier Lig'de 13. hafta karşılaşmalarında Crystal Palace'a konuk olan Liverpool, rakibini 2-1'lik skorla devirdi.</p>
      <p>Bu sonuçla ligdeki galibiyet serisini dört maça çıkaran Liverpool, namağlup liderliğini sürdürdü ve takipçileriyle arasındaki puan farkının kapanmasına izin vermedi.</p>
      <p>İlk yarısı golsüz eşitlikle geçilen maçta Liverpool, 49. dakikada Sadio Mane'nin golüyle 1-0 öne geçti.</p>
      <p>Crystal Palace, 82. dakikada Wilfried Zaha'nın golüyle eşitliği yakalasa da ev sahibi ekibin gol sevinci fazla uzun sürmedi.</p>
      <p>85. dakikada sahneye çıkan Roberto Firmino, Liverpool'a üç puanı getiren golü kaydetti.</p>
      <p>Bu sonucun ardından Liverpool 37 puana yükselirken, Crystal Palace ise 15 puanda kaldı.</p>
    </article>
  </body>
</html>