<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/sports/1563013/ektos-edras-epapses-olympiako-na-thymizeis"/>
    <meta property="og:site_name" content="NOOZ."/>
    <meta property="article:published_time" content="2019-11-23T20:04:00+00:00"/>
    <meta property="og:title" content="Εκτός έδρας έπαψες Ολυμπιακό να θυμίζεις..."/>
    <meta property="og:description" content="Άλλη μία -εκτός έδρας- γκέλα για τους &quot;ερυθρόλευκους&quot;."/>
  </head>
  <body>
    <article>
      <h1>Εκτός έδρας έπαψες Ολυμπιακό να θυμίζεις...</h1>
      <address>
        <time datetime="2019-11-23T20:04:00+00:00">23 Nov 2019, 20:04</time>
      </address>
      <p>
        <b>Άλλη μία -εκτός έδρας- γκέλα για τους "ερυθρόλευκους".</b>
      </p>
      <h3>Του Παναγιώτη Αλεξανδρόπουλου</h3>
      <p>Οι Πειραιώτες κατάφεραν να δώσουν απλόχερα το "Χ" στον <b>Πανιώνιο</b>, αλλά και την ευκαιρία στον <b>ΠΑΟΚ</b> να ισοβαθμήσει στην κορυφή σε περίπτωση που κερδίσει την Κυριακή  την <b>ΑΕΛ. </b></p>
      <p>Ωστόσο, το πρόβλημα για τον Ολυμπιακό είναι εμφανέστατο και αρχίζει να "διαβάζεται" και από τους αντιπάλους. Πάμε στην πρώτη από τις δύο αναγνώσεις του προβλήματος. </p>
      <h3>Παράγοντας: εκτός έδρας </h3>
      <p>
        <b>Ο Ολυμπιακός είναι αναμφισβήτητα άλλη ομάδα έξω από το "Καραϊσκάκης". Η ομάδα του Μαρτίνς δεν παρουσιάζει καθόλου ελκυστικό ποδόσφαιρο, αλλά κυρίως έχει πρόβλημα στο αποτέλεσμα. Μετά τα προκριματικά στην Ευρώπη, ο Ολυμπιακός έχει δώσει 7 ματς εκτός έδρας. Έχει κερδίσει τα 2. </b>
      </p>
      <p>1/9 Λάρισα-Ολυμπιακός 0-1 (νίκη) </p>
      <p>22/9 Παναθηναϊκός-Ολυμπιακός 1-1 (ισοπαλία) </p>
      <p>1/10 Ερυθρός Αστέρας-Ολυμπιακός 3-1 (ήττα)</p>
      <p>6/10 Άρης-Ολυμπιακός 1-2 (νίκη)</p>
      <p>2/11 Ξάνθη-Ολυμπιακός 0-0 (ισοπαλία)</p>
      <p>6/11 Μπάγερν Μονάχου-Ολυμπιακός 2-0 (ήττα)</p>
      <p>23/11 Πανιώνιος-Ολυμπιακός 1-1 (ισοπαλία) </p>
      <figure>
        <img src="https://www.iefimerida.gr/sites/default/files/styles/horizontal_rectangle_mob/public/2019-11/bayern-osfp-bouxalakis-mueller.jpg?itok=ASk8XjfV"/>
      </figure>
      <p>Η μόνη επιτρεπτή ήττα είναι στο Μόναχο από την <b>Μπάγερν Μονάχου</b>. Τα υπόλοιπα αρνητικά αποτελέσματα κοστίζουν και οφείλουν να προβληματίσουν τον Πέδρο Μαρτίνς. Ωστόσο αυτό το οποίο είναι εξίσου ανεπίτρεπτο είναι η διαχείριση. Όχι απαραιτήτως η τακτική διαχείριση, αλλά η ψυχολογική. </p>
      <h3>Παράγοντας: Ψυχολογική διαχείριση ή αλλιώς υπεροψία </h3>
      <p>
        <b>Η υπεροψία πληρώνεται. Είναι ένα συχνό φαινόμενο που επιδεικνύει ο Ολυμπιακός στο φετινό πρωτάθλημα. Μόλις σκοράρει και προηγείται, θεωρεί πως "κλείδωσε" το ματς. Κι όμως, ο Παναθηναϊκός του έδωσε μάθημα που δεν έγινε πάθημα, όπως φαίνεται. </b>
      </p>
      <p>Ο <b>Πέδρο Μαρτίνς </b>πρέπει να ρίξει "γκάζια" στους ποδοσφαιριστές του σε αυτό το κομμάτι. Οι "ερυθρόλευκοι" πρωτίστως -όπως υποστηρίζουν επίσημα- έχουν προτεραιότητα το πρωτάθλημα και μετέπειτα την διάκριση στην Ευρώπη. Όπως αποδεικνύεται από την αγωνιστική εικόνα βέβαια, οι παίκτες έχουν καταλάβει το αντίστροφο. </p>
      <p>Ώρα για προβληματισμό και άμεση αντιμετώπιση των προβλημάτων...</p>
      <p>
        <b>*Μήπως είναι ώρα στον Ολυμπιακό να ασχοληθούν περισσότερο με τα αγωνιστικά παρά με τα εξωαγωνιστικά; </b>
      </p>
      <related>
        <a href="https://www.nooz.gr/sports/1563000/paniwnios-olympiakos-1-1-psychroloysia-sti-nea-smyrni-video-"/>
      </related>
    </article>
  </body>
</html>