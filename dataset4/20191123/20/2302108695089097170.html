<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/niciun-roman-nu-a-votat-in-iran-si-coreea-de-nord-in-primele-doua-zile-de-la-deschiderea-urnelor.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-23T20:05:43+00:00"/>
    <meta property="og:title" content="Niciun român nu a votat în Iran și Coreea de Nord în primele două zile de la deschiderea urnelor"/>
    <meta property="og:description" content="La secțiile deschise în Phenian, capitala Coreei de Nord, și Teheran, capitala Iranului, nu a votat niciun român până sâmbătă, la ora 22:00 (ora"/>
  </head>
  <body>
    <article>
      <h1> Niciun român nu a votat în Iran și Coreea de Nord în primele două zile de la deschiderea urnelor </h1>
      <address><time datetime="2019-11-23T20:05:43+00:00">23 Nov 2019, 20:05</time> by <a rel="author">Redacția</a></address>
      <p>La secțiile deschise în Phenian, capitala Coreei de Nord, și Teheran, capitala Iranului, nu a votat niciun român până sâmbătă, la ora 22:00 (ora României).</p>
      <p>În primul tur al alegerilor prezidențiale, la Phenian au votat 7 cetățeni, în timp ce în Teheran s-au prezentat la urne 27 de români.</p>
      <p>Cele mai multe voturi în Diaspora până la ora 21:30 au fost exprimate în Italia – 69.269 voturi, Marea Britanie – 66.685 voturi și Germania – 56.401 voturi.</p>
      <p>În total, la primul tur al alegerilor în Diaspora s-au prezentat la vot 675.348 de cetățeni în cele 835 de secții de votare organizate în afara României.</p>
      <p>
        <i>sursa foto: Biroul Electoral Central</i>
      </p>
    </article>
  </body>
</html>