<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/vsuperech-utyskam-rosii-v-okupovanomu-krymu-vidsluzhyly-panakhydu-za-zhertvamy-holodomoru-203368.html"/>
    <meta property="og:site_name" content="5 канал"/>
    <meta property="article:published_time" content="2019-11-23T20:44:00+00:00"/>
    <meta property="og:title" content="Всупереч утискам Росії: в окупованому Криму відслужили панахиду за жертвами Голодомору"/>
    <meta property="og:description" content="Служба відбулася у кафедральному соборі Володимира та Ольги"/>
  </head>
  <body>
    <article>
      <h1>Всупереч утискам Росії: в окупованому Криму відслужили панахиду за жертвами Голодомору</h1>
      <address>
        <time datetime="2019-11-23T20:44:00+00:00">23 Nov 2019, 20:44</time>
      </address>
      <p>Панахиду за жертвами Голодомору 1932-33-го років відправили у храмі Православної Церкви України в окупованому Сімферополі. Про це повідомляє видання "<a href="https://ua.krymr.com/">Крим.Реалії</a>".</p>
      <p>Служба відбулася у кафедральному соборі Володимира та Ольги, який належить Кримській єпархії ПЦУ.</p>
      <p>О 16-ій за київським часом парафіяни - долучилися до всеукраїнської хвилини мовчання.</p>
      <p>Як зазначив архієпископ Сімферопольский та Кримський Климент, у той трагічний час нашу націю, з одного боку, знищили, а з іншого - зміцнили.</p>
      <p>Богослужіння у храмі в окупованому Криму віряни проводять усупереч утискам Росії. Цього червня підконтрольний Москві Арбітражний суд Криму зобов'язав передати приміщення собору маріонетковому Міністерству майнових і земельних відносин півострова. У храмі також розпочали так звані "будівельні роботи" без узгодження з Кримською єпархією - а, по-факту, обікрали церкву.</p>
      <p>
        <i>Сьогодні, 23 листопада, Ураїна вшановує пам’ять мільйонів людей, які загинули внаслідок голодомору 1932-33 років. Меморіальні заходи триватимуть протягом дня. </i>
      </p>
      <p>
        <i>Точна кількість зморених голодом українців не відома й досі. Цифра коливається від 4 до 7 мільйонів.</i>
      </p>
    </article>
  </body>
</html>