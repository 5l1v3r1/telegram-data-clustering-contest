<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109442-V-derbito-na-kraga-Ludogorec-pobedi-Lokomotiv-%2528Plovdiv%2529"/>
    <meta property="og:site_name" content="Канал 3"/>
    <meta property="article:published_time" content="2019-11-23T20:21:00+00:00"/>
    <meta property="og:title" content="В дербито на кръга Лудогорец победи Локомотив (Пловдив)"/>
    <meta property="og:description" content="Кешеру и Лукоки донесоха победата на „орлите”"/>
  </head>
  <body>
    <article>
      <h1>В дербито на кръга Лудогорец победи Локомотив (Пловдив)</h1>
      <h2>Кешеру и Лукоки донесоха победата на „орлите”</h2>
      <address>
        <time datetime="2019-11-23T20:21:00+00:00">23 Nov 2019, 20:21</time>
      </address>
      <p>
        <b>Лудогорец победи като домакин Локомотив (Пловдив) с 2:1 в мач от 17-я кръг на Първа лига. Така „орлите” дръпнаха на върха в класирането с 9 точки пред втория Левски, който утре ще изиграе своя мач срещу Царско село.</b>
      </p>
      <p>Локомотив (Пловдив) имаше шанс да открие резултата още в 6-ата минута. Димитър Илиев излезе сам срещу Пламен Илиев, но вратарят спаси удара му.</p>
      <p>Само пет минути по-късно „смърфовете поведоха в резултата. Димитър Илиев напредна и стреля, топката рикошира в защитник на домакините и попадна в Ален Ожболт, който не остави шанс на Пламен Илиев.</p>
      <p>В 15-ата минута Лудогорец изравни. След късо изпълнение от ъглов удар, топката попадна в Марселиньо, който с удар в далечния ъгъл направи 1:1.</p>
      <p>В 29-ата Георги Илиев уцели напречната греда.</p>
      <p>В ответната атака „орлите” направиха пълен обрат. Игор Томашевич върна слабо топката към Мартин Луков. Тя стигна до Клаудиу Кешеру, той я върна към Джоди Лукоки, който направи 2:1.</p>
      <p>Двайсет и две минути преди края на срещата гостите от Пловдив имаха претенции за дузпа. Томашевич нахлу в наказателното поле и бе препънат от Сисиньо , но съдията подмина ситуацията.</p>
      <p>В 83-ата минута след центриране от корнер Лукоки стреля топката се отби от гредата и попадна в Козмин Моци. Той вкара, но голът бе отменен неправилно заради засада.</p>
      <p>След загубата Локомотив (Пловдив) остава на втора позиция, на 9 точки от лидера Лудогорец.</p>
    </article>
  </body>
</html>