<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/syp-wynia-legt-vinger-op-zere-plek-sigrid-kaag-moet-stoppen-met-het-sponsoren-van-actiegroepen/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-23T20:00:49+00:00"/>
    <meta property="og:title" content="Syp Wynia legt vinger op zere plek: ‘Sigrid Kaag moet stoppen met sponsoren van actiegroepen’"/>
    <meta property="og:description" content="Syp Wynia stipte deze week in Wynia’s Week een aantal pijnlijke zaken aan wat betreft de uitgaven van de Rijksoverheid. Zo ontvangen diverse politieke actiegroepen rijkelijke subsidies van de overheid. Het gaat daarbij niet om politieke partijen, maar zogeheten ‘NGO’s’. Volgens Wynia is dat echter niet de bedoeling en moet minister Kaag ‘stoppen met het sponsoren van actiegroepen’, via Wynia.  Waarom gaat er voor 100en miljoenen aan belastinggeld voor ontwikkelingshulp naar actiegroepen als @milieudefensie @COCNederland @SOMO en @TNInstitute? https://t.co/FD9ifOKXtj #VolgWyniasWeek pic.twitter.com/v158mc8Upo — Syp Wynia (@sypwynia) 23 november 2019 Syp Wynia kennen we van diverse interessante besprekingen van diverse onderwerpen. De man schrijft werkelijk waar over van alles en nog wat en staat in de debatten van Café Weltschmerz altijd zijn mannetje. Wynia is tevens recht voor z’n raap en benoemt direct het probleem in zijn opiniestuk. Ook deze keer weer. Zo stelt hij het volgende: “Vele tientallen actiegroepen…"/>
  </head>
  <body>
    <article>
      <h1>Syp Wynia legt vinger op zere plek: ‘Sigrid Kaag moet stoppen met sponsoren van actiegroepen’</h1>
      <address><time datetime="2019-11-23T20:00:49+00:00">23 Nov 2019, 20:00</time> by <a rel="author">Teunis Dokter</a></address>
      <p>
        <b>Syp Wynia stipte deze week in Wynia’s Week een aantal pijnlijke zaken aan wat betreft de uitgaven van de Rijksoverheid. Zo ontvangen diverse politieke actiegroepen rijkelijke subsidies van de overheid. Het gaat daarbij niet om politieke partijen, maar zogeheten ‘NGO’s’. Volgens Wynia is dat echter niet de bedoeling en moet minister Kaag ‘stoppen met het sponsoren van actiegroepen’, via <a href="https://www.sypwynia.nl/waarom-gaat-er-zoveel-belastinggeld-naar-milieudefensie/?fbclid=IwAR2QZuGd9-s6-teHo5hYRfKEZGPPolO5rlnlT0aFFVvqhjsQU8OqLNrSVNk&amp;doing_wp_cron=1574530585.9394838809967041015625">Wynia</a>. </b>
      </p>
      <figure>
        <iframe data-src="https://twitter.com/sypwynia/status/1198179265612828672?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Syp Wynia kennen we van diverse interessante besprekingen van diverse onderwerpen. De man schrijft werkelijk waar over van alles en nog wat en staat in de debatten van Café Weltschmerz altijd zijn mannetje. Wynia is tevens recht voor z’n raap en benoemt direct het probleem in <a href="https://www.sypwynia.nl/waarom-gaat-er-zoveel-belastinggeld-naar-milieudefensie/?fbclid=IwAR2QZuGd9-s6-teHo5hYRfKEZGPPolO5rlnlT0aFFVvqhjsQU8OqLNrSVNk&amp;doing_wp_cron=1574530585.9394838809967041015625"><b>zijn opiniestuk</b></a>. Ook deze keer weer. Zo stelt hij het volgende:</p>
      <blockquote>“Vele tientallen actiegroepen krijgen samen honderden miljoenen euro’s van de regering, vooral van ontwikkelingshulp. Waarom is dat? Wie heeft bedacht dat alles wat ‘maatschappijkritisch’ heet te zijn geen leden hoeft te hebben en op belastinggeld mag draaien? Waarom vindt iedereen dat maar gewoon?”</blockquote>
      <p>Verscholen in de diepste krochten van de Rijksbegroting zit een flinke pot met geld verstopt, zo’n 6 miljard euro per jaar. Minister Kaag van Ontwikkelingssamenwerking is de penvoerder van het portfolio en is daarmee ook hoofdverantwoordelijk voor de subsidiestromen richting organisaties zoals <a href="https://www.dagelijksestandaard.nl/tag/milieudefensie/"><b>Milieudefensie</b></a>, dat ondertussen druk bezig is met het <a href="https://www.dagelijksestandaard.nl/2019/11/koninklijke-shell-voor-rechter-vanwege-pestkoppen-van-milieudefensie-die-het-onmogelijke-eisen/"><b>eisen van onmogelijke doelstellingen</b></a> voor een bedrijf als Shell.</p>
      <p>Wat er met dat geld gebeurt? Wel ja, lobbyen voor ‘politieke idealen’ natuurlijk. Zo vervolgt Wynia:</p>
      <blockquote>“Op de lijst van ontvangers staan bekende subsidieontvangers als Cordaid, ICCO, Hivos en Novib, maar ook bekende clubs die je niet zo gauw bij ontwikkelingshulp zou verwachten, zoals Milieudefensie en het COC.”</blockquote>
      <p>Dat de subsidies aan actiegroepen een slecht idee zijn blijkt wel uit de acties van Milieudefensie. Betaald door belastinggeld stort deze club haar waanzin over het maatschappelijke debat uit:</p>
      <blockquote> “Neem nu Milieudefensie. Die bekende actiegroep is extreem invloedrijk. Linkse politieke partijen laten hun programma qua natuur en klimaat dicteren door Milieudefensie. Ook andere politici zijn er gevoelig voor. Milieudefensie mag meepraten aan de ‘klimaattafels’, maar organiseert zelf ook demonstraties, helpt scholierendemonstraties en voert rechtszaken, niet alleen tegen Shell, maar ook tegen de staat.”</blockquote>
      <p>En bij al die rechtszaken waarvoor ze subsidie ontvangt komt Milieudefensie natuurlijk ook in het nieuws en volgen journalisten de framing afkomstig uit de diverse rechtszaken. Opmerkelijk! Verder is het vreemd dat Milieudefensie wordt gesponsord door belastinggeld en tegelijkertijd de staat regelmatig aanklaagt! Wat de precieze redenen zijn voor het opzetten van een constructie als deze weten we niet, maar het zint mij allerminst en <a href="https://www.sypwynia.nl/waarom-gaat-er-zoveel-belastinggeld-naar-milieudefensie/?fbclid=IwAR2QZuGd9-s6-teHo5hYRfKEZGPPolO5rlnlT0aFFVvqhjsQU8OqLNrSVNk&amp;doing_wp_cron=1574530585.9394838809967041015625"><b>Syp Wynia</b></a> evenmin.</p>
    </article>
  </body>
</html>