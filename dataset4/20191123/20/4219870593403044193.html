<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/politika/aktuelno.289.html:831989-Ovoliko-kosta-nezavisnost-Kosova-Objavljen-iznos-uplacen-Amerikancima-za-lobiranje"/>
    <meta property="og:site_name" content="Вечерње новости"/>
    <meta property="article:published_time" content="2019-11-23T20:15:00+00:00"/>
    <meta property="og:title" content="Ovoliko košta “nezavisnost” Kosova: Objavljen iznos uplaćen Amerikancima za lobiranje"/>
    <meta property="og:description" content="Pacoli izabrao i platio američku kompaniju da savetuje tzv. Kosovo"/>
  </head>
  <body>
    <article>
      <h1>Ovoliko košta “nezavisnost” Kosova: Objavljen iznos uplaćen Amerikancima za lobiranje</h1>
      <address><time datetime="2019-11-23T20:15:00+00:00">23 Nov 2019, 20:15</time> by <a rel="author">D. Zečević</a></address>
      <p>
        <b>Pacoli izabrao i platio američku kompaniju da savetuje tzv. Kosovo</b>
      </p>
      <p>IAKO ni posle nešto više od mesec dana od vanrednih parlamentarnih izbora još nema ozbiljnije najave o formiranju nove kosovske vlade, sa računa kosovskog ministarstva inostranih poslova uplaćeno je 90.000 dolara američkoj kompaniji za potrebe lobiranja. Kako su preneli elektronski mediji na Kosovu i Metohiji, Bedžet Pacoli za te namene izabrao je kompaniju "Global stratedžik advajzori" u vlasništvu Džejmsa Mengesa, bliskog Rudiju Đulijaniju, bivšem gradonačelniku Njujorka, a sada advokatu američkog predsednika Donalda Trampa, da mu pomogne da se obrati vladinim zvaničnicima i američkim privrednicima u okviru lobiranja.</p>
      <related>
        <a href="https://www.novosti.rs/vesti/naslovna/politika/aktuelno.289.html:831962-Rat-sa-Albancima-je-preskup-za-Srbiju-Americki-strucnjak-o-scenariju-za-Kosovo"/>
      </related>
      <p>Dokumenti tog sporazuma objavljeni su na sajtu Ministarstva pravde SAD, što je i obaveza. U stavu 10 se pojašnjava da će prištinsko ministarstvo američka kompanija savetovati o tome kojim bi se zvaničnicima SAD trebalo obratiti u različitim prilikama, kao i da će tumačiti njihove povratne informacije i odgovore. Akontacija u iznosu od 90.000 dolara kompaniji transferisana je 17. oktobra.</p>
      <p>Kako navode pojedini politički analitičari sa KiM, sumnja se da je novac koji je uplaćen sa računa ministarstva zapravo prikupljen od Albanaca iz dijaspore koji su najpoznatiji po švercu droge i oružja.</p>
      <related>
        <a href="https://www.novosti.rs/vesti/naslovna/politika/aktuelno.289.html:831903-Albanci-zele-dominaciju-na-Balkanu-i-nece-se-smiriti-dok-im-to-ne-uspe-samo-glup-covek-to-ne-vidi-Vucic-za-Figaro-o-zlu-Velika-Albanija"/>
      </related>
      <p>- Poznato je da su Albanci i pre par godina izdvojili milionske sume novca za lobiranje tako da su na prvi "talas" priznavanja Kosova uticali pre svega bivši američki predsednik Bil Klinton i njegova supruga, koji su dobili čak po 50 miliona evra - ističe jedan srpski analitičar sa KiM.</p>
      <p>Albanci su, inače, u sve većoj panici zbog neprekidnog povlačenja priznavanja Kosova koje je u poslednjih godinu dana značajno intenzivirano.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/politika/aktuelno.289.html:831962-Rat-sa-Albancima-je-preskup-za-Srbiju-Americki-strucnjak-o-scenariju-za-Kosovo"/>
        <a href="http://www.novosti.rs/vesti/naslovna/politika/aktuelno.289.html:831987-Advokat-Haljimi-o-teroru-nad-Srbima-u-albanskom-zatvoru-Radim-kao-pravnik-43-godine-i-ovo-jos-nisam-doziveo"/>
        <a href="http://www.novosti.rs/vesti/naslovna/politika/aktuelno.289.html:831228-Albanski-teroristi-organizuju-protestni-mars-u-Presevu-Traze-da-se-jug-Srbije-pripoji-Kosovu"/>
        <a href="http://www.novosti.rs/vesti/naslovna/drustvo/aktuelno.290.html:830791-Najteze-godine-za-Srpsku-crkvu-u-vreme-ratova-Kosmet---i-dalje-ziva-rana-na-telu-naroda"/>
        <a href="http://www.novosti.rs/vesti/naslovna/politika/aktuelno.289.html:828956-KiM-DSK-i-Samoopredeljenje-postigli-dogovor-o-novoj-vladi"/>
      </related>
    </article>
  </body>
</html>