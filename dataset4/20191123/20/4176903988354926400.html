<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/procureli-podaci-12-milijarde-korisnika-interneta/"/>
    <meta property="og:site_name" content="Krstarica"/>
    <meta property="article:published_time" content="2019-11-23T20:26:00+00:00"/>
    <meta property="og:title" content="Procureli podaci 1,2 milijarde korisnika Interneta"/>
    <meta property="og:description" content="NJUJORK - Ličcni podaci 1,2 milijarde korisnika Interneta našli su se nezašticeni na jednom serveru kojem je mogao da pristupi bilo ko sa dovoljno tačnom"/>
  </head>
  <body>
    <article>
      <h1>Procureli podaci 1,2 milijarde korisnika Interneta</h1>
      <address><time datetime="2019-11-23T20:26:00+00:00">23 Nov 2019, 20:26</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>NJUJORK – Ličcni podaci 1,2 milijarde korisnika Interneta našli su se nezašticeni na jednom serveru kojem je mogao da pristupi bilo ko sa dovoljno tačnom veb adresom.</p>
      <p>Kako piše američki stručni magazin „Vajerd“, reč je o nezaštićenoj bazi podataka za koju se ne zna kako je kreirana, ali je jasno da je podatke dobijala iz više izvora.</p>
      <p>Čine je osnovni podaci 1,2 milijarde korisnika online servisa poput društvenih mreža, a uglavnom se sastoje od imena, imejl adresa i brojeva telefona.</p>
      <p>Sreća u nesreći je to što u bazi podataka nema lozinki niti podataka o kreditnim karticama, preneo je portal Kliks.ba.</p>
      <p>Nezaštićena baza podataka otkrivena je u oktobru 2019, a u njoj su podaci teški oko četiri terabajta i ukljucuju informacije sakupljene sa profila na Fejsbuku, Tviteru i Linkdinu</p>
      <p>Na serveru su pronađene četiri milijarde profila i 650 miliona jedinstvenih imejl adresa koji se mogu povezati sa 1,2 milijarde pravih osoba.</p>
      <p>Kako se navodi, sporni server više nije onlajn i podacima se ne može pristupiti, a slucaj je prijavljen americkom Federalnom istražnom birou (FBI).</p>
      <p>(Tanjug)</p>
    </article>
  </body>
</html>