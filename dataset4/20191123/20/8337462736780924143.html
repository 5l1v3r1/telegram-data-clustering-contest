<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://himachalabhiabhi.com/latest-news/government-will-form-a-ut-by-joining-daman-and-diu-and-dadra-and-nagar-haveli-will-bring-bill-in-parliament.html"/>
    <meta property="og:site_name" content="Himachal Abhi Abhi"/>
    <meta property="article:published_time" content="2019-11-23T20:55:00+00:00"/>
    <meta property="og:title" content="दमन व दीव और दादरा व नगर हवेली को मिलाकर एक यूटी बनाएगी सरकार, संसद में लाएगी बिल"/>
    <meta property="og:description" content="दमन व दीव और दादरा एवं नगर हवेली को एक केंद्र शासित प्रदेश करने का फैसला लिया है। दोनों ही केंद्र शासित प्रदेशों को मिलाकर अब एक केंद्र शासित प्रदेश बनाया जाएगा।"/>
  </head>
  <body>
    <article>
      <h1>दमन व दीव और दादरा व नगर हवेली को मिलाकर एक यूटी बनाएगी सरकार, संसद में लाएगी बिल</h1>
      <h2>बेहतर प्रशासन के लिए यह विलय किया जाएगा</h2>
      <address>
        <time datetime="2019-11-23T20:55:00+00:00">23 Nov 2019, 20:55</time>
      </address>
      <p><b>नई दिल्ली।</b> सरकार ने दो केंद्र शासित प्रदेश दमन व दीव (Daman and Diu) और दादरा एवं नगर हवेली (Dadra and Nagar Haveli) को एक केंद्र शासित प्रदेश करने का फैसला लिया है। दोनों ही केंद्र शासित प्रदेशों को मिलाकर अब एक केंद्र शासित प्रदेश बनाया जाएगा। केंद्रीय मंत्री अर्जुन राम मेघवाल ने लोकसभा में कहा कि गुजरात तट से सटे केंद्र शासित प्रदेश (यूटी) दमन व दीव और दादरा व नगर हवेली को मिलाकर एक केंद्र शासित प्रदेश बनाया जाएगा। उन्होंने बताया कि इसके लिए अगले हफ्ते संसद में विधेयक पेश किया जाएगा। अधिकारियों के अनुसार, बेहतर प्रशासन के लिए यह विलय किया जाएगा।</p>
      <p>दोनों केंद्र शासित प्रदेशों में केवल 35 किमी की दूरी है लेकिन दोनों प्रदेशों में अलग-अलग बजट और अलग-अलग सचिवालय हैं। दादरा और नगर हवेली में सिर्फ एक जिला है जबकि दमन और दीव में दो जिले हैं। विलय के बाद केंद्र शासित प्रदेश का नाम दादरा नगर हवेली, दमन और दीव हो सकता है जबकि इसका मुख्यालय दमन और दीव होने की संभावना है। गौरतलब है कि पांच अगस्त को केंद्र सरकार ने अनुच्छेद 370 के तहत जम्मू और कश्मीर को दिए गए विशेष दर्जे के अधिकांश प्रावधानों को समाप्त करने और राज्य को दो केंद्र शासित प्रदेशों में विभाजित करने की घोषणा की थी। जम्मू-कश्मीर को दो केंद्रशासित प्रदेश जम्मू और कश्मीर और लद्दाख में विभाजित करने के फैसले के तीन महीने बाद सरकार ने यह कदम उठाया है।</p>
      <related>
        <h4>RELATED NEWS</h4>
        <a href="https://himachalabhiabhi.com/latest-news/vinay-gupta-appointed-as-sirmour-bjp-district-president.html"/>
        <a href="https://himachalabhiabhi.com/latest-news/india-v-bangladesh-2nd-test-day-2-update.html"/>
        <a href="https://himachalabhiabhi.com/latest-news/dr-rajiv-bindal-said-that-work-has-been-started-on-a-new-distribution-network-for-the-sirmaur.html"/>
        <a href="https://himachalabhiabhi.com/latest-news/video-a-car-fell-from-a-flyover-on-the-road-1-dead-6-injured.html"/>
        <a href="https://himachalabhiabhi.com/latest-news/grand-welcome-of-bronze-medal-winner-ekta-in-boxing-competition-on-reach-kullu.html"/>
        <a href="https://himachalabhiabhi.com/national-latest/shiv-sena-ncp-and-congress-reach-sc-against-bjp-forming-government-in-maharashtra-sc-will-hear-the-peal-tomorrow.html"/>
      </related>
    </article>
  </body>
</html>