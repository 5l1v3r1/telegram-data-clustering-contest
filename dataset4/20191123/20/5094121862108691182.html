<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/ze_sveta/u-italie-se-prevratila-lod-s-migranty-pobrezni-straz-zachranila-143-lidi-20191123.html"/>
    <meta property="og:site_name" content="Deník.cz"/>
    <meta property="article:published_time" content="2019-11-23T20:46:00+00:00"/>
    <meta property="og:title" content="U Itálie se převrátila loď s migranty. Pobřežní stráž zachránila 143 lidí"/>
    <meta property="og:description" content="U italského ostrova Lampedusa se dnes převrátila loď s migranty. Pobřežní stráž a policie zachránily 143 lidí, dvě ženy se pohřešují, informovala agentura ANSA. Humanitární loď Ocean Viking se 213 utečenci na palubě mezitím dostala od Říma povolení přistát na Sicílii, napsala agentura AP."/>
  </head>
  <body>
    <article>
      <h1>U Itálie se převrátila loď s migranty. Pobřežní stráž zachránila 143 lidí</h1>
      <address><time datetime="2019-11-23T20:46:00+00:00">23 Nov 2019, 20:46</time> by <a rel="author">ČTK</a></address>
      <p>Záchrannou akci u Lampedusy inicioval jeden z místních obyvatel, který ztroskotání lodi zhruba kilometr a půl od břehu zaznamenal. Do přístavu běžence převezly čtyři čluny. Dva z migrantů, Libyjec a Etiopan, mezi zachráněnými ale nenašli své ženy. Po těch kromě lodí pátrá helikoptéra a letadlo.</p>
      <figure>
        <img src="https://g.denik.cz/1/f8/migranti-more-lod_denik-150-3x2.jpg"/>
      </figure>
      <aside>
        <a href="https://www.denik.cz/ze_sveta/kudy-pujdou-priste-eu-sleduje-migranty-pres-web-20191104.html">Kudy půjdou příště? EU sleduje migranty přes web Přečíst článek ›</a>
      </aside>
      <p>Italské ministerstvo vnitra dnes povolilo přistát v sicilském přístavu Messina lodi Ocean Viking se 213 migranty na palubě. Plavidlo provozují organizace Lékaři bez hranic (MSF) a SOS Méditerranée.</p>
      <p>Malta, Německo, Francie a Itálie požádaly Evropskou komisi, aby našla země ochotné tyto běžence přijmout, informoval resort vnitra.</p>
      <figure>
        <img src="https://g.denik.cz/1/22/uprchlicky-tabor101115_denik-150-3x2.jpg"/>
      </figure>
      <aside>
        <a href="https://www.denik.cz/z_domova/ceske-rodiny-chteji-prijmout-detske-uprchliky-vlada-nema-branit-solidarite-20191121.html">České rodiny chtějí přijmout dětské uprchlíky. Vláda nemá bránit solidaritě Přečíst článek ›</a>
      </aside>
    </article>
  </body>
</html>