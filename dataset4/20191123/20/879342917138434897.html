<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/23/novyna/suspilstvo/ukrayinski-korabli-rf-pohrabuvaly-marodery-henshtab"/>
    <meta property="og:site_name" content="Слово і Діло"/>
    <meta property="article:published_time" content="2019-11-23T20:54:34+00:00"/>
    <meta property="og:title" content="Українські кораблі в РФ пограбували мародери – Генштаб"/>
    <meta property="og:description" content="Руслан Хомчак начальник Генштабу і головнокомандувач ЗСУ заявив, що захоплені військові кораблі в РФ були пограбовані мародерами."/>
  </head>
  <body>
    <article>
      <h1>Українські кораблі в РФ пограбували мародери – Генштаб</h1>
      <address>
        <time datetime="2019-11-23T20:54:34+00:00">23 Nov 2019, 20:54</time>
      </address>
      <p>
        <b>Руслан Хомчак начальник Генштабу і головнокомандувач ЗСУ заявив, що <a href="https://www.slovoidilo.ua/2019/11/21/kolonka/denys-popovych/bezpeka/yaki-problemy-mozhe-stvoryty-ukrayini-istoriya-povernennyam-korabliv">захоплені військові кораблі в РФ</a> були пограбовані мародерами.</b>
      </p>
      <p>Про це він повідомив в інтерв'ю <a href="https://www.ukrinform.ua/">«Укрінформу»</a>.</p>
      <p>Відповідаючи на питання про стан, в якому українська сторона отримала кораблі «Бердянськ», «Нікополь» і буксир «Яни Капу», Хомчак підтвердив, що всі повідомлення про їхнє пограбування не підлягають сумніву. За його словами, українська сторона має намір швидко відремонтувати ці кораблі, і вони продовжать службу.</p>
      <related>
        <a href="https://www.slovoidilo.ua/2019/11/21/kolonka/denys-popovych/bezpeka/yaki-problemy-mozhe-stvoryty-ukrayini-istoriya-povernennyam-korabliv"/>
      </related>
      <p>«<i>Коли їх забирали, був складений акт, все було описано. Те, що мені доповів командувач ВМС - це навіть соромно коментувати. Як військова людина можу зрозуміти, чому Росія зняла з кораблів засоби зв'язку і навігації. Але коли мені кажуть, що вони навіть в гальюні унітази зняли - цього я не розумію... Коли мені кажуть, що на «Яни Капу», на буксирі, зняли трубопроводи мідні, як кольоровий метал, - я так розумію, що це не військові працювали, це мародери. По-іншому я не можу назвати тих істот, які так вчинили із військовим кораблем</i>», - сказав він.</p>
      <p>Нагадаємо, в Міністерстві оборони України повідомляли, що <a href="https://www.slovoidilo.ua/2019/11/20/novyna/polityka/vms-utochnyly-stan-povernutyx-rosiyeyu-korabliv">з українських кораблів були демонтовані деякі засоби зв'язку і навігаційне обладнання</a>.</p>
      <p>Президент України Володимир Зеленський заявив, що на ремонт українських військових катерів, які прибули до Очакова після повернення з російського полону, <a href="https://www.slovoidilo.ua/2019/11/21/novyna/polityka/zelenskyj-povidomyv-skilky-chasu-potribno-remont-ukrayinskyx-korabliv">знадобиться три місяці</a>.</p>
      <p>Федеральна служба Росії заявила, що <a href="https://www.slovoidilo.ua/2019/11/21/novyna/polityka/rf-nazvaly-problemoyu-ukrayiny-pohanyj-stan-peredanyx-korabliv">передала Україні захоплені в минулому році катера</a> в «нормальному стані і зі справною сантехнікою».</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/21/novyna/polityka/znyate-obladnannya-korabliv-ye-rechovymy-dokazamy-advokat"/>
        <a href="https://www.slovoidilo.ua/2019/11/21/novyna/polityka/rf-nazvaly-problemoyu-ukrayiny-pohanyj-stan-peredanyx-korabliv"/>
        <a href="https://www.slovoidilo.ua/2019/11/20/novyna/polityka/zelenskyj-prybuv-ochakiv-zustrity-ukrayinski-korabli"/>
        <a href="https://www.slovoidilo.ua/2019/11/22/novyna/polityka/zaxoplennya-korabliv-mzs-ukrayiny-pereraxuvaly-porushennya-rosiyi"/>
      </related>
    </article>
  </body>
</html>