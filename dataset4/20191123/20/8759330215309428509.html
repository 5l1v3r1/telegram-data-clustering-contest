<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904919/di-marzio-mertens-wil-op-dit-moment-niet-denken-aan-vertrek-bij-napoli-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-23T20:12:00+00:00"/>
    <meta property="og:title" content="Di Marzio: 'Mertens wil op dit moment niet denken aan vertrek bij Napoli'"/>
    <meta property="og:description" content="Het blijft onduidelijk waar de toekomst van Dries Mertens ligt. De Rode Duivel heeft een aflopend contract bij Napoli, dat maar niet verlengd lijkt te worden. Als het van hem zelf afhangt, blijft hij toch bij Napoli. Dat zegt Gianluca Di Marzio."/>
  </head>
  <body>
    <article>
      <h1>Di Marzio: 'Mertens wil op dit moment niet denken aan vertrek bij Napoli'</h1>
      <address>
        <time datetime="2019-11-23T20:12:00+00:00">23 Nov 2019, 20:12</time>
      </address>
      <p>
        <b>Het blijft onduidelijk waar de toekomst van Dries Mertens ligt. De Rode Duivel heeft een aflopend contract bij Napoli, dat maar niet verlengd lijkt te worden. Als het van hem zelf afhangt, blijft hij toch bij Napoli. Dat zegt Gianluca Di Marzio.</b>
      </p>
      <p>Eerder raakte al bekend <a href="https://www.voetbalprimeur.be/nieuws/903207/-mertens-staat-voor-pikante-overstap-in-itali-lukaku-kan-ploegmaats-worden.html">dat Internazionale interesse toont in Mertens</a>. Dat bevestigt nu ook de bekende Italiaanse journalist Di Marzio tegenover <i>Eleven Sports.</i> ''Ze hebben interesse in Mertens", geeft hij aan.</p>
      <p>Al denkt Mertens nog niet aan een vertrek bij Napoli. "Op dit moment wil hij andere aanbiedingen nog niet overwegen. Hij wil gewoon bij Napoli blijven", voegt Di Marzio er nog aan toe.</p>
      <p>"Hij heeft het daar heel goed. een goede band met de club, met de mensen en hij heeft veel vrienden. Dus hij wil absoluut blijven", aldus Di Marzio.</p>
      <p><b>Looneisen</b><br/>Er zal echter nog een akkoord moeten gevonden worden met Napoli. Naar verluidt vraagt onze landgenoot een jaarsalaris van zes miljoen euro. <a href="https://www.voetbalprimeur.be/nieuws/904623/breuk-op-komst-napoli-is-niet-bereid-salariseisen-mertens-in-te-willigen-.html">Een bedrag dat Napoli voorlopig niet bereid is om te geven</a> aan de 32-jarige spits.</p>
      <figure>
        <iframe data-src="https://twitter.com/ElevenSportsBEn/status/1198304114897235971?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>