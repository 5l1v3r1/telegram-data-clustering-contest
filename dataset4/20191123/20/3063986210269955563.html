<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/23/842660"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T20:23:00+00:00"/>
    <meta property="og:title" content="গুরুদাসপুরে জমকালো নবান্ন উৎসব"/>
    <meta property="og:description" content="নাটোরের গুরুদাসপুরে বর্ণাঢ্য আয়োজনের মধ্য দিয়ে উপজেলার সিধুলী হাইস্কুল মাঠে জাকজমকভাবে নবান্ন উৎসব পালিত হয়েছে। আজ শনিবার বিকেল সাড়ে ৩টায় এ উপলক্ষে একটি বর্ণাঢ্য শোভাযাত্রা বিভিন্ন সড়ক প্রদক্ষিণ করে। শোভাযাত্রায় নেতৃত্ব শেষে প্রধান অতিথি স্থানীয় সংসদ সদস্য মো. আব্দুল কুদ্দুস নবান্ন উৎসবের উদ্বোধন করেন। এ সময় উপজেলা চেয়ারম্যান মো. আনোয়ার হোসেন, উপজেলা নির্বাহী কর্মকর্তা মো. তমাল হোসেন, সহকারী কমিশনার (ভূমি) মোহাম্মদ নাহিদ হাসান খান, থানার অফিসার ইনচার্জ মোজাহারুল ইসলাম, ইউপি চেয়ারম্যান আব্দুল মতিন সহ নানা শ্রেণি-পেশার মানুষ উপস্থিত ছিলেন। উদ্বোধন শেষে নবান্ন অনুষ্ঠানের নানারকম পিঠার স্টল পরিদর্শন করেন অতিথিরা। উপজেলা প্রশাসন কর্তৃক আয়োজিত ওই নবান্ন উৎসবে নানা রঙের পোষাকে বাঙালি সাজে সাজেন সবাই। সন্ধ্যার পর চলে নবান্নের সঙ্গীতানুষ্ঠান। এই প্রথম ব্যাপকভাবে নবান্ন উৎসব পালন করায় উপজেলা প্রশাসনকে ধন্যবাদ জানান প্রধান অতিথি।  "/>
  </head>
  <body>
    <article>
      <h1>গুরুদাসপুরে জমকালো নবান্ন উৎসব</h1>
      <address><time datetime="2019-11-23T20:23:00+00:00">23 Nov 2019, 20:23</time> by <a rel="author">গুরুদাসপুর (নাটোর) প্রতিনিধি</a></address>
      <p>নাটোরের গুরুদাসপুরে বর্ণাঢ্য আয়োজনের মধ্য দিয়ে উপজেলার সিধুলী হাইস্কুল মাঠে জাকজমকভাবে নবান্ন উৎসব পালিত হয়েছে। আজ শনিবার বিকেল সাড়ে ৩টায় এ উপলক্ষে একটি বর্ণাঢ্য শোভাযাত্রা বিভিন্ন সড়ক প্রদক্ষিণ করে। শোভাযাত্রায় নেতৃত্ব শেষে প্রধান অতিথি স্থানীয় সংসদ সদস্য মো. আব্দুল কুদ্দুস নবান্ন উৎসবের উদ্বোধন করেন।</p>
      <p>এ সময় উপজেলা চেয়ারম্যান মো. আনোয়ার হোসেন, উপজেলা নির্বাহী কর্মকর্তা মো. তমাল হোসেন, সহকারী কমিশনার (ভূমি) মোহাম্মদ নাহিদ হাসান খান, থানার অফিসার ইনচার্জ মোজাহারুল ইসলাম, ইউপি চেয়ারম্যান আব্দুল মতিন সহ নানা শ্রেণি-পেশার মানুষ উপস্থিত ছিলেন।</p>
      <p>উদ্বোধন শেষে নবান্ন অনুষ্ঠানের নানারকম পিঠার স্টল পরিদর্শন করেন অতিথিরা। উপজেলা প্রশাসন কর্তৃক আয়োজিত ওই নবান্ন উৎসবে নানা রঙের পোষাকে বাঙালি সাজে সাজেন সবাই। সন্ধ্যার পর চলে নবান্নের সঙ্গীতানুষ্ঠান। এই প্রথম ব্যাপকভাবে নবান্ন উৎসব পালন করায় উপজেলা প্রশাসনকে ধন্যবাদ জানান প্রধান অতিথি।<br/> </p>
    </article>
  </body>
</html>