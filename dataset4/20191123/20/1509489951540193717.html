<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/superleague/story/655714/h-sygklonistiki-afierosi-toy-emmanoyilidi-gia-to-gkol-poy-sokare-ton-olympiako"/>
    <meta property="og:site_name" content="OnSports"/>
    <meta property="article:published_time" content="2019-11-23T20:36:24+00:00"/>
    <meta property="og:title" content="Η συγκλονιστική αφιέρωση του Εμμανουηλίδη για το γκολ που σόκαρε τον Ολυμπιακό"/>
    <meta property="og:description" content="Ο Δημήτρης Εμμανουηλίδης συγκίνησε με τις δηλώσεις του μετά το ματς του Πανιωνίου με τον Ολυμπιακό"/>
  </head>
  <body>
    <article>
      <h1>Η συγκλονιστική αφιέρωση του Εμμανουηλίδη για το γκολ που σόκαρε τον Ολυμπιακό</h1>
      <address><time datetime="2019-11-23T20:36:24+00:00">23 Nov 2019, 20:36</time> by <a rel="author">Onsports Team</a></address>
      <p>Ο Δημήτρης Εμμανουηλίδης συγκίνησε με τις δηλώσεις του μετά το ματς του Πανιωνίου με τον Ολυμπιακό</p>
      <p>Ο νεαρός επιθετικός ήταν αυτός που με γκολ στο 88ο λεπτό του ματς έδωσε την ισοπαλία στην ομάδα της Νέας Σμύρνης κόντρα στον Ολυμπιακό και μετά τον αγώνα έκανε μια συγκλονιστική αφιέρωση.</p>
      <p>
        <b>Αναλυτικά όσα είπε ο Εμμανουηλίδης στην κάμερα της NOVA:</b>
      </p>
      <p><b>Για το γκολ:</b> «Δεν περίμενα ότι θα έβγαινε η αντεπίθεση αυτή. Από κει και πέρα έκανα ότι μπορούσα. Ο πανηγυρισμός πήγαινε στην μητέρα μου που έχω χάσει και γι΄ αυτό ήταν και το φιλί. Είχα σκεφτεί την ντρίμπλα που ήθελα να κάνω και στη συνέχεια είδα τον Σα έξω και πλάσαρα σωστά».</p>
      <p><b>Για την βελτίωση του Πανιωνίου</b>: «Η αλήθεια είναι ότι με τον Άρη παίξαμε πολύ καλά. Δουλεύουμε εξαιρετικά με τον κύριο Παπαβασιλείου. Είμαστε σαν οικογένεια. Έχουμε γίνει πραγματικά ένα μέταλλο».</p>
      <p><b>Για το ότι προσπαθεί να χρησιμοποιεί και τα δύο πόδια:</b> «Η πρώτη δουλειά ενός παίκτη είναι βελτιώσει και τα δύο πόδια ώστε να γίνει απρόβλεπτος».</p>
      <p><b>Για το πως έχει αλλάξει η εικόνα του Πανιώνιου:</b> «Στις προπονήσεις παίζουμε με πάρα πολύ πάθος και αυτό φαίνεται στο γήπεδο»</p>
      <p><b>Για το αν αισθάνεται αδικημένος που έφυγε από τον Παναθηναϊκό:</b> «Δεν μπορώ να πω ότι είμαι αδικημένος, μιας και είχα ένα πρόβλημα τραυματισμού, που με πήγε πίσω. Εγώ πρέπει να συνεχίσω να παίζω. Δεν είμαι προπονητής για να λέω ποιος θα παίζει και ποιος όχι».</p>
      <p><b>Για το ότι έλεγε με τους συμπαίκτες ότι θα σκοράρει:</b> «Η αλήθεια είναι πως όλοι λέγαμε ότι και θα παίξω και θα βάλω γκολ και τελικά έγινε»</p>
      <p><b>Για το πως ένιωσε όταν σκόραρε:</b> «Δεν έχω ξανανιώσει έτσι ποτέ σε γκολ και αυτό φάνηκε».</p>
      <p><b>Για το τι θα έλεγε στην μητέρα του αν ήταν εκεί:</b> «Αν ήταν εδώ μητέρα μου σήμερα θα τις έδινα μια αγκαλιά και θα της έλεγα ότι την αγαπώ».</p>
    </article>
  </body>
</html>