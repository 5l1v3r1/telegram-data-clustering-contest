<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/evrexe-prostima-chiliadon-evro-gia-ton-antikapnistiko-nomo/"/>
    <meta property="og:site_name" content="irafina"/>
    <meta property="article:published_time" content="2019-11-23T20:40:37+00:00"/>
    <meta property="og:title" content="«Έβρεξε» πρόστιμα χιλιάδων ευρώ για τον αντικαπνιστικό νόμο!"/>
    <meta property="og:description" content="Έβρεξε» πρόστιμα το βράδυ της Παρασκευής στο κέντρο της Λάρισας. Κλιμάκιο ελέγχου για την εφαρμογή του νέου αντικαπνιστικού νόμου βεβαίωσε πλήθος προστίμων χιλιάδων ευρώ σε καφέ, μπαρ και επιχειρήσεις εστίασης. Οι «καμπάνες» των ελεγκτών έφτασαν τις 3.000 ευρώ, όπως αναφέρει το onlarissa.gr. Μάλιστα, αρκετά πρόστιμα «έπεσαν» για καπνίζοντες σε εξωτερικούς χώρους που όμως ήταν κλεισμένοι […]"/>
  </head>
  <body>
    <article>
      <h1>«Έβρεξε» πρόστιμα χιλιάδων ευρώ για τον αντικαπνιστικό νόμο!</h1>
      <address>
        <time datetime="2019-11-23T20:40:37+00:00">23 Nov 2019, 20:40</time>
      </address>
      <p>Έβρεξε» πρόστιμα το βράδυ της Παρασκευής στο κέντρο της Λάρισας.</p>
      <p>Κλιμάκιο ελέγχου για την εφαρμογή του νέου αντικαπνιστικού νόμου βεβαίωσε πλήθος προστίμων χιλιάδων ευρώ σε καφέ, μπαρ και επιχειρήσεις εστίασης.</p>
      <p>Οι «καμπάνες» των ελεγκτών έφτασαν τις 3.000 ευρώ, όπως αναφέρει το onlarissa.gr. Μάλιστα, αρκετά πρόστιμα «έπεσαν» για καπνίζοντες σε εξωτερικούς χώρους που όμως ήταν κλεισμένοι με τέντες και άλλα υλικά, αγνοώντας τις εκκλήσεις καταστηματαρχών και καπνιστών ότι πρόκειται για «ανοιχτούς». Στις συγκεκριμένες περιπτώσεις, κάποιοι καταστηματάρχες ανέλαβαν οι ίδιοι να πληρώσουν τα πρόστιμα που βεβαιώθηκαν και στους θαμώνες τους που κάπνιζαν!</p>
      <p>Δεν ήταν όμως μόνον οι ελεγκτές για τον αντικαπνιστικό νόμο, χθες Παρασκευή στο κέντρο της Λάρισας. Ταυτόχρονα πραγματοποιήθηκαν… «επιδρομές» από κλιμάκια για την πάταξη της φοροδιαφυγής, για τον έλεγχο των εργαζομένων καθώς και για την… ηχορύπανση!</p>
    </article>
  </body>
</html>