<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709537"/>
    <meta property="og:site_name" content="ישראל היום"/>
    <meta property="article:published_time" content="2019-11-23T20:17:52+00:00"/>
    <meta property="og:title" content="מהפכה ב-NBA: טורניר אמצע העונה ל-30 הקבוצות"/>
    <meta property="og:description" content="בליגה שוקלים מספר שינויים מבניים, לקראת עונת 2021/22: טורניר אמצע-עונה בדצמבר שיכלול שלב בתים ושינוי בפלייאוף כדורסל עולמי"/>
  </head>
  <body>
    <article>
      <h1>מהפכה ב-NBA: טורניר אמצע העונה ל-30 הקבוצות</h1>
      <h2>בליגה הטובה בעולם שוקלים מספר שינויים מבניים מעניינים, לקראת עונת 2021/22: טורניר אמצע-עונה בדצמבר שיכלול שלב בתים • וגם: שינוי מהותי בפלייאוף, בלי קשר לקונפרנסים</h2>
      <address><time datetime="2019-11-23T20:17:52+00:00">23 Nov 2019, 20:17</time> by <a rel="author" href="https://www.israelhayom.co.il/writer_articles?tid=12053" target="_blank">מערכת ספורט היום</a></address>
      <p>מהפכה בליגה הטובה בעולם? ב-ESPN  מדווחים הערב (מוצ"ש) כי באן.בי.איי שוקלים מספר שינויים מבניים מעניינים, לקראת עונת 2021/22. </p>
      <p>ככל הנראה, בליגה חושבים ברצינות להקטין את מספר המשחקים מ-82 ל-78 כאשר באמצע העונה יתקיים טורניר אמצע-עונה שיכלול שלב בתים, שממנו ייצאו שמונה קבוצות להתחרות על תואר, שעדיין לא עמדו בליגה על טיבו. על פי הפרסום, כל 30 הקבוצות אמורות לחת חלק בטורניר כאשר מנצחות ששת הבתים האיזורים ושתי הקבוצות בעלות המאזן הטוב ביותר מלבדן יעפילו לשלב נוק-אאוט.</p>
      <p>חוץ מטורניר אמצע העונה, בליגה הטובה בעולם מתכוונים לעשות שינוי גם בפלייאוף בצורת טורניר של ארבע קבוצות בכל איזור (מדורגות 7-10), שיתחרו על שני מקומות בפלייאוף. בנוסף, יתקיים דירוג מחודש של ארבע משתתפות הגמרים האזוריים לפי המאזן שלהן, כך שמבחינה תיאורטית, גמר בין שתי קבוצות מאותו איזור, גם יכול לצאת לפועל. בשורה התחתונה, סדרת הגמר תוכל להפגיש בין שתי הקבוצות הטובות בליגה, ללא קשר לאלופת המזרח או המערב. </p>
    </article>
  </body>
</html>