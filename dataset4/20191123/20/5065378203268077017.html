<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/media-agb/story/1031850/sofia-vogiatzaki-h-apokalypsi-gia-ton-rolo-tis-sti-seira-asteria-stin-ammo-pics"/>
    <meta property="og:site_name" content="Newsbomb"/>
    <meta property="article:published_time" content="2019-11-23T20:49:15+00:00"/>
    <meta property="og:title" content="Σοφία Βογιατζάκη: H αποκάλυψη για τον ρόλο της στη σειρά «Αστέρια στην άμμο» (Pics)"/>
    <meta property="og:description" content="H Σοφία Βογιατζάκη μίλησε για τον ρόλο της στη σειρά «Αστερία στην άμμο» κι έδωσε spoiler."/>
  </head>
  <body>
    <article>
      <h1>Σοφία Βογιατζάκη: H αποκάλυψη για τον ρόλο της στη σειρά «Αστέρια στην άμμο» (Pics)</h1>
      <h2>H Σοφία Βογιατζάκη μίλησε για τον ρόλο της στη σειρά «Αστερία στην άμμο» κι έδωσε spoiler.</h2>
      <address><time datetime="2019-11-23T20:49:15+00:00">23 Nov 2019, 20:49</time> by <a rel="author">Newsroom</a></address>
      <p>Η ηθοποιός μιλάει για τη Βέρα, την ηρωίδα που υποδύεται στην καθημερινή δραματική σειρά του ALPHA «Αστέρια στην άμμο». Ακόμα, αποκαλύπτει όσα θα δούμε στα προσεχή επεισόδια...</p>
      <p>
        <b>Αισθάνεσαι δικαιωμένη με την επιλογή σου να πρωταγωνιστήσεις στη δραματική σειρά «Αστέρια στην άμμο»;</b>
      </p>
      <p>«Πάρα πολύ. Έχουμε μία εξαιρετική συνεργασία και η ομάδα όλων των ανθρώπων που εργάζονται μπροστά και πίσω από τις κάμερες είναι εκπληκτική. Περνάω πάρα πολύ ωραία παρόλο που, όπως ξέρεις, δεν είναι π πιο εύκολη συνθήκη, δηλαδή κάθε εβδομάδα να παίρνω αεροπλάνο και να κάνω το δρομολόγιο Αθήνα - Κύπρο - Ρόδο. Από εκεί και πέρα, έχουμε ωραίο, αγαπησιάρικο και οικογενειακό κλίμα. Τις περισσότερες σκηνές τις έχω με τη Μίρκα ΠαπαΚωνσταντίνου και τη Λαμπρινή Σκρέκα, οπότε δεν φαντάζεσαι τι γίνεται. Λέω «Παναγία μου, τι ευλογία είναι αυτή!».</p>
      <figure>
        <img src="https://i.gosmd.gr/media/news/2019/11/14/613627/ASTERIA-THN-AMMO-3.jpg"/>
      </figure>
      <p>
        <b>Σου έχει τύχει ξανά να περνάς τόσο ωραία σε δουλειά;</b>
      </p>
      <p>«Η αλήθεια είναι ότι αυτό έχω να το ζήσω από το «Είσαι το ταίρι μου», πριν από 19 χρόνια, που κάθε μου γύρισμα ήταν λες και πήγαινα σε πάρτι. Σε αυτό το μεσοδιάστημα έχω περάσει πολύ καλά σε πολλές δουλειές, αλλά αυτή την αίσθηση είχα να τη ζήσω από τότε.</p>
      <p>
        <b>Με τη Μίρκα Παπακωνσταντίνου φαίνεται να έχετε «δέσει».</b>
      </p>
      <p>«Πολλοί μας έχουν πει ότι έχουμε μία εξαιρετική χημεία και τους διευκρινίζω ότι δεν βλέπουν τίποτα συγκριτικά με ό,τι συμβαίνει στα γυρίσματα. Τη βρίζω, δεν την αφήνω να αρθρώσει λέξη και της κάνω πλάκα, λέγοντάς της «Δεν είσαι η Μίρκα, αλλά μία ψυχοπαθής που νομίζεις πως είσαι. Εκείνη δεν θα έλεγε ποτέ έτσι αυτή την ατάκα» κ.ο.κ. Εκείνη γελάει και με απειλεί ότι θα με βιντεοσκοπήσει για να μάθουν όλοι τι τραβάει. Αγαπιόμαστε τρελά και γελάμε πολύ! Είναι θεά, ταλαντούχα και ακομπλεξάριστη! Και με το Βικάκι μου (σ.σ.: Σταυροπούλου) έτσι ήμασταν στο «Είσαι το ταίρι μου»! Έκοβε η μία, έραβε η άλλη».</p>
      <p>
        <b>Στη σειρά, υποδύεσαι τη Βέρα, μία γυναίκα με κωμικές και δραματικές πτυχές.</b>
      </p>
      <p>«Η ηρωίδα μου έχει απ' όλα, όπως συμβαίνει και στην πραγματική μας ζωή. Εκεί που γελάμε κλαίμε και το αντίστροφο ή εκεί που μιλάμε συγκινούμαστε και γίνεται κάτι και βάζουμε τα γέλια. Ο ρόλος μου είναι γοητευτικός και ελπίζω να τον κάνω καλά, γιατί είναι κάτι στο οποίο δεν με έχετε ξαναδεί. Για την ακρίβεια, είμαι με το ένα πόδι στην κωμωδία και με το άλλο στο δράμα».</p>
      <p>
        <b>Ποια είναι η πινελιά που έβαλες στον δικό σου ρόλο;</b>
      </p>
      <p>«Η αγάπη για τα παιδιά και η τρυφερότητα και η συμπαράσταση που δείχνω στην Αλεξία είναι πτυχές του χαρακτήρα μου. Έτσι είμαι κι εγώ ως άνθρωπος. Δηλαδή, στη σειρά η Βέρα έχει κόντρα με τη Δέσποινα. Ακριβώς το ίδιο θα έκανα και εγώ ως Σοφία».</p>
      <figure>
        <img src="https://i.gosmd.gr/media/news/2019/11/14/613627/ammos1-860x609.jpg"/>
      </figure>
      <p>
        <b>Η Βέρα κρύβει κάποιο μυστικό;</b>
      </p>
      <p>Η Βέρα κρύβει ένα μυστικό, όπως όλοι οι ήρωες, αλλά δεν θα σου πω τίποτα! Αυτό, πάντως, δεν αποκαλύπτεται σύντομα...».</p>
      <p>
        <b>Θα καταφέρει να υιοθετήσει τη μικρή Αγάπη;</b>
      </p>
      <p>«Η μικρή Αγάπη δίνεται σε μία ανάδοχη οικογένεια, αλλά η Βέρα προσπαθεί να την πάρει. Η ίδια, μάλιστα, τρελαίνεται από αυτή την εξέλιξη και πηγαίνει στη διευθύντρια του ορφανοτροφείου όπου έχει μία «έκρηξη», με αποτέλεσμα η Βέρα να οδηγηθεί στο αστυνομικό τμήμα. Στη συνέχεια, εκείνη αρχίζει να αναζητάει νέους τρόπους για να πάρει μαζί της το μικρό κορίτσι, αλλά η μόνη λύση είναι να γνωρίσει έναν πλούσιο σύντροφο», είπε στο my tv.</p>
      <slideshow>
        <figure>
          <img src="https://nb.bbend.net/media/news/2019/11/23/1031850/photos/full/1_58.png"/>
          <figcaption>Η Σοφία Βογιατζάκη φέτος επέλεξε να κρατήσει έναν διαφορετικό ρόλο από ό,τι την έχουμε συνηθίσει</figcaption>
        </figure>
        <figure>
          <img src="https://nb.bbend.net/media/news/2019/11/23/1031850/photos/full/ammos1-860x609.jpg"/>
          <figcaption>Μας παρουσιάσει όχι μόνο την κωμική αλλά και τη δραματική πτυχή του χαρακτήρα της.</figcaption>
        </figure>
        <figure>
          <img src="https://nb.bbend.net/media/news/2019/11/23/1031850/photos/full/--.jpg"/>
          <figcaption>Η ηθοποιός μιλάει για τη Βέρα, την ηρωίδα που υποδύεται στην καθημερινή δραματική σειρά του ALPHA «Αστέρια στην άμμο».</figcaption>
        </figure>
        <figure>
          <img src="https://nb.bbend.net/media/news/2019/11/23/1031850/photos/full/ASTERIA-THN-AMMO-3.jpg"/>
          <figcaption>Ακόμα, αποκαλύπτει όσα θα δούμε στα προσεχή επεισόδια.</figcaption>
        </figure>
        <figure>
          <img src="https://nb.bbend.net/media/news/2019/11/23/1031850/photos/full/ASTERIA-STHN-AMMO.jpg"/>
          <figcaption>Απολαυστική συνέντευξη!</figcaption>
        </figure>
        <figcaption>
          <b>GALLERY</b>
        </figcaption>
      </slideshow>
      <p>Πηγή: <a href="https://www.gossip-tv.gr/media-tv/story/613627/asteria-stin-ammo-sofia-vogiatzaki-h-vera-kryvei-ena-mystiko-photos">gossip-tv.gr</a></p>
    </article>
  </body>
</html>