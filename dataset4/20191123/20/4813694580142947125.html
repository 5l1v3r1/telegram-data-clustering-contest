<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348084.html"/>
    <meta property="og:site_name" content="ליגת האנדורו הישראלית יצאה לדרכה"/>
    <meta property="article:published_time" content="2019-11-23T20:54:00+00:00"/>
    <meta property="og:title" content="ליגת האנדורו הישראלית יצאה לדרכה"/>
    <meta property="og:description" content="ענף האופניים הולך ומתפתח בארץ: 210 רוכבים וכאלף צופים הגיעו לתחרות הראשונה שהתקיימה במשגב. בעתיד, המדינה תארח גם תחרויות מהסבב העולמי"/>
  </head>
  <body>
    <article>
      <h1>ליגת האנדורו הישראלית יצאה לדרכה</h1>
      <h2>ענף האופניים הולך ומתפתח בארץ: 210 רוכבים וכאלף צופים הגיעו לתחרות הראשונה שהתקיימה במשגב. בעתיד, המדינה תארח גם תחרויות מהסבב העולמי </h2>
      <address><time datetime="2019-11-23T20:54:00+00:00">23 Nov 2019, 20:54</time> by <a rel="author">מאת אסי ממן</a></address>
      <figure>
        <img src="https://images.one.co.il/images/d/dmain/ms/gg1443365.jpg"/>
        <figcaption>ליגת אנדורו באופניים (עמית שיסל)</figcaption>
      </figure>
      <p>ענף האופניים הישראלי נמצא בהתפתחות והיום (שבת) התקיימה גם תחרות האנדורו הראשונה של ליגת האנדורו הישראלית. התחרות הזו נערכה ביער שגב שנמצא בתחום המועצה אזורית משגב, בה השתתפו 210 רוכבים ביחד עם אלף צופים שהתיישבו בירידות ומתחת להר.</p>
      <p>מדובר בתחרות שבוחנת את הרוכבים בירידות תלולות שדורשות יכולות טכניות ופיזיות, והיא הייתה בהפקה של נגה כורם, בני להט ואבי תמיר. האחרון הוא זה שבנה את המסלולים ולאחרונה החל בפיילוט מיוחד שנעשה במסגרת עבודתה משותפת עם קק”ל לבניית מסלולים בדרגות קושי גבוהות יותר ברחבי הארץ.</p>
      <figure>
        <img src="https://images.one.co.il/images/one/450_250/gg1443367.jpg"/>
        <figcaption>ליגת אנדורו באופניים (עמית שיסל)</figcaption>
      </figure>
      <p><b>כורם </b>הייתה עד לא מזמן רוכבת בקרוס קאנטרי ואף הייתה חברה בסגל האולימפי עד שנת 2016, כאשר לאחר מכן החליטה לעשות שינוי ולעבור לתחרויות האנדורו שם היא מדורגת כעת במקום השני בעולם. “התאהבתי והחלטתי להביא את זה לארץ, כך שמהשנה הבאה תהיה תחרות EWS במסגרת הליגה העולמית, בדרגה השלישית ביוקרה שלה. לאחר מכן אני מאמינה שנתקדם, בשאיפה שבשנת 2022 נוכל להביא את תחרות ה-EWF שהיא הליגה המקצוענית שאני מתחרה בה”, אמרה כורם.</p>
      <p>אם אכן תגיע לארץ תחרות במסגרת ה-EWF, זה יהיה למעשה במסגרת אחד משמונה המרוצים שנעשים במסגרת הסבב העולמי, אליה יגיעו עשרות מהרוכבים המובילים בעולם.</p>
      <figure>
        <img src="https://images.one.co.il/images/one/450_250/gg1443370.jpg"/>
        <figcaption>ליגת אנדורו באופניים (עמית שיסל)</figcaption>
      </figure>
    </article>
  </body>
</html>