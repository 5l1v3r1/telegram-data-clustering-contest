<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/telangana-news/two-maoists-killed-in-encounter-with-police-in-chhattisgarh-1-1-10610462.html"/>
    <meta property="og:site_name" content="ntnews.com"/>
    <meta property="article:published_time" content="2019-11-23T20:59:00+00:00"/>
    <meta property="og:title" content="ఎన్‌కౌంటర్‌లో ఇద్దరు మావోయిస్టులు మృతి"/>
    <meta property="og:description" content="చర్ల రూరల్ : ఛత్తీస్‌గఢ్ రాష్ట్రం సుకుమా జిల్లాలో సాయంత్రం జరిగిన మరో ఎన్‌కౌంటర్‌లో ఇద్దరు మావోయిస్టులు మృతిచెందారు. బుర్కాపాల్ పోలీస్‌స్టేషన్ పరిధిలోని మినపా"/>
  </head>
  <body>
    <article>
      <h1>ఎన్‌కౌంటర్‌లో ఇద్దరు మావోయిస్టులు మృతి</h1>
      <address>
        <time datetime="2019-11-23T20:59:00+00:00">23 Nov 2019, 20:59</time>
      </address>
      <p>చర్ల రూరల్ : ఛత్తీస్‌గఢ్ రాష్ట్రం సుకుమా జిల్లాలో సాయంత్రం జరిగిన మరో ఎన్‌కౌంటర్‌లో ఇద్దరు మావోయిస్టులు మృతిచెందారు. బుర్కాపాల్ పోలీస్‌స్టేషన్ పరిధిలోని మినపా అటవీప్రాంతంలో డీఆర్‌జీ, ఎస్‌టీఎఫ్ బలగాలకు, మావోయిస్టులకు మధ్య జరిగిన ఎదురుకాల్పుల్లో యూనిఫాం ధరించిన ఇద్దరు మావోయిస్టులు మృతిచెందారు. ఈ ఎన్‌కౌంటర్ సాయంత్రం 5 గంటల సమయంలో జరిగినట్లు ఎస్పీ శలబ్‌సిన్హా తెలిపారు. ఎన్‌కౌంటర్ ప్రాంతంలో ఇద్దరు మావోయిస్టుల మృతదేహాలతోపాటు ఐదు ఆయుధాలు పోలీసులు స్వాధీనం చేసుకొన్నట్లు సమాచారం.<br/><br/>ఇదే జిల్లాలో ములేరు అటవీప్రాంతంలో ఉదయం 7 గంటల సమయంలో జరిగిన ఎన్‌కౌంటర్‌లో ఒక మావోయిస్టు మృతిచెందాడు. సుకుమా జిల్లాలో ఒకే రోజున రెండు వేర్వేరు ప్రాంతాల్లో మొత్తం ముగ్గురు మావోయిస్టులు మృతిచెందారు. ఇదిలా ఉండగా కేరళాలో జరిగిన ఎదురుకాల్పుల సందర్భంగా గాయపడిన దీపక్ అనే మావోయిస్టుని అక్కడి పోలీసులు అదుపులోకి తీసుకొన్నారు. గాయపడిన మావోయిస్టు దీపక్‌పై ఛత్తీస్‌గఢ్‌లో రూ. 8 లక్షల రివార్డు ఉన్నందున అతడిని ఛత్తీస్‌గఢ్ తరలించినట్లు తెలిసింది.</p>
    </article>
  </body>
</html>