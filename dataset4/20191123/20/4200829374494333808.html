<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/besiktas/2019/11/23/kartalin-yukselisi-suruyor-yenilmezlik-serisi"/>
    <meta property="og:site_name" content="FotoMaç"/>
    <meta property="article:published_time" content="2019-11-23T20:49:05+00:00"/>
    <meta property="og:title" content="Kartal'ın yükselişi sürüyor! Yenilmezlik serisi..."/>
    <meta property="og:description" content="Beşiktaş, Süper Lig'in 12. haftasında İttifak Holding Konyaspor'u deplasmanda 1-0 mağlup etti. Bu skorla birlikte siyah-beyazlılar, ligdeki yenilmezlik serisini de 6 maça çıkardı."/>
  </head>
  <body>
    <article>
      <h1>Kartal'ın yükselişi sürüyor! Yenilmezlik serisi...</h1>
      <h2><u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u>, <u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in 12. haftasında <u><a href="https://www.fotomac.com.tr/haberleri/ittifak-holding-konyaspor?id=98a4e1ed-baa9-499c-9e34-c19432706dd3">İttifak Holding Konyaspor</a></u>'u deplasmanda 1-0 mağlup etti. Bu skorla birlikte siyah-beyazlılar, ligdeki yenilmezlik serisini de 6 maça çıkardı.</h2>
      <address>
        <time datetime="2019-11-23T20:49:05+00:00">23 Nov 2019, 20:49</time>
      </address>
      <p><u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u>, <u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in 12. haftasında <u><a href="https://www.fotomac.com.tr/haberleri/ittifak-holding-konyaspor?id=98a4e1ed-baa9-499c-9e34-c19432706dd3">İttifak Holding Konyaspor</a></u>'u deplasmanda 1-0 yendi. Karşılaşmanın ikinci yarısında <u><a href="https://www.fotomac.com.tr/haberleri/burak-yilmaz?id=d2994c04-c41c-4742-ab0e-75ac0f06fbd1">Burak Yılmaz</a></u> ile bir gol bulan siyah-beyazlı ekip, sahadan 1-0 üstünlükle ayrıldı.</p>
      <p>Ligde 12. maçında 6. kez kazanan Beşiktaş, puanını 21'e çıkararak çıkışını sürdürdü.</p>
      <p>
        <b>YENİLMEZLİK SERİSİ 6 MAÇA ÇIKTI</b>
      </p>
      <p>Beşiktaş, ligdeki yenilmezlik serisini de 6 maça çıkardı.</p>
      <p>Süper Lig'in 6. haftasında <u><a href="https://www.fotomac.com.tr/haberleri/trabzonspor?id=baf82e9c-5437-4eab-969e-5495abce38bf">Trabzonspor</a></u>'a deplasmanda 4-1 mağlup olan siyah-beyazlı ekip, sonraki 6 karşılaşmada 5 galibiyet ve bir beraberlikle 16 puan topladı.</p>
      <p>
        <b>DEPLASMANDA ÜST ÜSTE İKİNCİ GALİBİYET</b>
      </p>
      <p>Sezonun ilk 3 dış saha maçını yenilgiyle tamamlayan Beşiktaş, deplasmanda üst üste ikinci kez kazandı.</p>
      <p>Siyah-beyazlı ekip, dış sahada <u><a href="https://www.fotomac.com.tr/haberleri/antalyaspor?id=5d092022-b754-4160-9a67-8a730cff61e8">Antalyaspor</a></u>'u 2-1 ve İttifak Holding Konyaspor'u 1-0 mağlup etti. Beşiktaş, 3 yenilginin ardından MKE Ankaragücü ile deplasmanda 0-0 berabere kalmıştı.</p>
      <p>
        <b>İYİ SAVUNMASINI SÜRDÜRDÜ</b>
      </p>
      <p>Beşiktaş, savunmasındaki başarılı futbolu İttifak Holding Konyaspor karşısında da sürdürdü.</p>
      <p>Ligin ilk 6 haftasında 12 gol yiyen siyah-beyazlı ekip, yenilmezlik serisi yakaladığı 6 maçta kalesinde sadeci bir gol gördü.</p>
      <p>Beşiktaş, son 2 maçını gol yemeden tamamladı.</p>
      <p>
        <b>BURAK YILMAZ, 3. KEZ FİLELERİ HAVALANDIRDI</b>
      </p>
      <p>Takımının tek golünü kaydeden Burak Yılmaz, bu sezon ligdeki 3. golüne imza attı.</p>
      <p>Medipol Başakşehir ve Aytemiz Alanyaspor maçlarında penaltıdan fileleri havalandıran Burak, İttifak Holding Konyaspor karşısında ise 72. dakikada gol sevinci yaşadı.</p>
      <p>
        <b>KONYASPOR'DA DÜŞÜŞ SÜRÜYOR</b>
      </p>
      <p>Sahasında Beşiktaş'a 1-0 mağlup olan İttifak Holding Konyaspor'da ise düşüş sürdü.</p>
      <p>Ligdeki son galibiyetini 7. haftada <u><a href="https://www.fotomac.com.tr/haberleri/kasimpasa?id=1f925e8a-6f14-4a30-b8c2-cdfb0637ed5d">Kasımpaşa</a></u>'yı 4-1 mağlup eden İttifak Holding Konyaspor, sonraki 5 karşılaşmada bir beraberlik ve 4 yenilgi aldı.</p>
      <p>Ligde 5. yenilgisini alan İttifak Holding Konyaspor, 13 puanda kaldı.</p>
      <figure>
        <a href="https://www.fotomac.com.tr/webtv/videoizle/burak-yilmazdan-ince-gonderme">
          <img src="https://iaftm.tmgrup.com.tr/248686/644/381/0/0/1216/720?u=https://iftm.tmgrup.com.tr/2019/11/23/burak-yilmazdan-ince-gonderme-1574541173606.jpeg"/>
        </a>
        <figcaption>Burak Yılmaz'dan ince gönderme!</figcaption>
      </figure>
      <related>
        <a href="https://www.fotomac.com.tr/galeri/besiktas/ridvan-dilmenden-iptal-edilen-gol-yorumu-gorus-acisini"/>
      </related>
    </article>
  </body>
</html>