<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/dartnieuws/bam-gerwen-supervorm-stoot-naar-kwartfinale-players-championship-finals/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T20:44:27+00:00"/>
    <meta property="og:title" content="ðŸŽ¥ | BAM! Van Gerwen in supervorm stoot door naar kwartfinale Players Championship Finals"/>
    <meta property="og:description" content="Michael van Gerwen blijft in de race voor zijn 5e eindzege bij de Players Championship Finals in Minehead. De Nederlander, wereldkampioen Ã©n nummer 1 van de wereld, stootte door naar de kwartfinale dankzij een 10-6 zege op James Wade. Raymond van Barneveld, de enige andere overgebleven Nederlander in de 3e ronde, speelt later zaterdagavond tegenâ€¦"/>
  </head>
  <body>
    <article>
      <h1>ðŸŽ¥ | BAM! Van Gerwen in supervorm stoot door naar kwartfinale Players Championship Finals</h1>
      <address><time datetime="2019-11-23T20:44:27+00:00">23 Nov 2019, 20:44</time> by <a rel="author">https://www.facebook.com/SjorsTanis1</a></address>
      <p>
        <b>Michael van Gerwen blijft in de race voor zijn 5e eindzege bij de Players Championship Finals in Minehead. De Nederlander, wereldkampioen Ã©n nummer 1 van de wereld, stootte door naar de kwartfinale dankzij een 10-6 zege op James Wade.</b>
      </p>
      <p>Raymond van Barneveld, de enige andere overgebleven Nederlander in de 3e ronde, speelt later zaterdagavond tegen Glen Durrant.<br/><br/><b>Spannend gevecht tussen 'Mighty Mike' en 'The Machine'</b><br/>Van Gerwen en Wade zorgden voor een spannende strijd op het hoofdpodium in Minehead. Wade ging de 1e pauze (na 5 legs) in met een 3-2 voorsprong, maar bij pauze 2 was de stand weer helemaal gelijk: 5-5. De gemiddeldes op dat moment mochten er wezen: ruim 105 punten voor 'Mighty Mike' tegen zo'n 100 punten van 'The Machine'.<br/><br/><b>Cruciale <i>break</i> in leg 13</b><br/>Tot 6-6 bleef het gelijk op gaan, maar Van Gerwen kon in de 13de leg na een misser van Wade profiteren en wist met een fraaie versnelling (waaronder 7 perfecte pijlen bij de stand van 8-6) uit te lopen naar 9-6. 'Mighty Mike' maakte het vervolgens direct af via dubbel 10 en plaatste zich zo voor de kwartfinale in Minehead.</p>
      <figure>
        <iframe data-src="https://twitter.com/OfficialPDC/status/1198341326179188736?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Stephen Bunting (10-2 zege op Ryan Meikle), Gerwyn Price (10-4 zege op Mensur Suljovic) en William O'Connor (10-7 zege op Gabriel Clemens) plaatsten zich eerder zaterdagavond al voor de kwartfinale. <br/><br/><b>Op jacht naar 5e titel</b><br/>Van Gerwen won de Players Championship Finals al 4 keer eerder (in 2013, 2015, 2016 en 2017). Vorig jaar ging de titel in Minehead naar Daryl Gurney, die in de finale afrekende met, het zal je niet verbazen.. Michael van Gerwen. De 3-voudig wereldkampioen gooide in zijn partij in de 2e ronde tegen Adrian Lewis nog een <a href="https://sportnieuws.nl/dartnieuws/crazy-mighty-mike-gooit-tegen-adrian-lewis-zieke-9-darter-in-pcf/">fantastische 9-darter</a>.<br/><br/><i>Later meer!</i></p>
    </article>
  </body>
</html>