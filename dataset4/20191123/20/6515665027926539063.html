<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3363253/uzasna-tragedija-porodica-u-potpunom-soku-sapcanin-nebojsa-sarkovic-29-poginuo-na-motociklu-u-severnoj-irskoj"/>
    <meta property="og:site_name" content="kurir.rs"/>
    <meta property="article:published_time" content="2019-11-23T20:11:00+00:00"/>
    <meta property="og:title" content="UŽASNA TRAGEDIJA, PORODICA U POTPUNOM ŠOKU: Šapčanin Nebojša Šarković (29) poginuo u Severnoj Irskoj"/>
    <meta property="og:description" content="ŠABACDABLIN: Dvadesetdevetogodišnji Šapčanin Nebojša Šarković poginuo je na autoputu M-50 u Severnoj Irskoj, blizu grada Finglas. Saobracajka motociklistaDnevnik arhivaKako izveštavaju mediji u Severnoj Irskoj, Šarković, koji je bio na motoru, učestvovao je ..."/>
  </head>
  <body>
    <article>
      <h6 class="kicker">STRAŠNO</h6>
      <h1>UŽASNA TRAGEDIJA, PORODICA U POTPUNOM ŠOKU: Šapčanin Nebojša Šarković (29) poginuo u Severnoj Irskoj</h1>
      <address>
        <time datetime="2019-11-23T20:11:00+00:00">23 Nov 2019, 20:11</time>
      </address>
      <p>ŠABAC/DABLIN: Dvadesetdevetogodišnji Šapčanin Nebojša Šarković poginuo je na autoputu M-50 u Severnoj Irskoj, blizu grada Finglas. Saobracajka motociklista/Dnevnik arhiva</p>
      <p>Kako izveštavaju mediji u Severnoj Irskoj, Šarković, koji je bio na motoru, učestvovao je u teškoj saobraćajnoj nesreći na raskrsnici koja spaja izlaznu rampu s auto-putem.</p>
      <p>Nakon nesreće, Šarković je ambulatnim kolima hitno prebačen u bolnicu Konoli u Blenčardstaunu, ali je ubrzo po dolasku preminuo. Auto-put je bio zatvoren nekoliko sati dok je trajao uviđaj, a vlasti su objavile javni poziv svedocima, naročito onima koji u automobilima imaju kamere, da se jave i pomognu istrazi.</p>
      <p>Telo Nebojše Šarkovića preneto je na sudsku medicinu, a kada se istraga završi, biće prebačeno u Srbiju.</p>
      <p>Šarkovićevi roditelji, koji su nakon završteka rata u Hrvatskoj, iz Osijeka prebegli i skućili se u Šapcu, u potpunom su šoku. Ne mogu da veruju da im je sin poginuo.</p>
      <p>Vest o tragičnoj smrti tužno je ođeknula i kod Nebojšine rodbine. Brat od ujaka Željko Danilović, koji živi u Novom Sadu, skamenjen je od bola.</p>
      <figure>
        <img src="https://www.kurir.rs/data/images/2019/05/21/20/1857483_bajkeri_ff.jpg?ver=1574536220"/>
        <figcaption>Ilustracija<cite>foto: EPA/ANATOLY MALTSEV</cite></figcaption>
      </figure>
      <p>U šoku sam, očajan je Danilović.</p>
      <p>Kako kaže, ne može da veruje da ga više nema.</p>
      <p>- Divan momak, ambiciozan, vredan... Otišao je u potragu za boljim životom. Dobro mu je išlo i snašao se u dalekoj Irskoj... Kako da se desi ova tragedija... strašno!, veli Danilović.</p>
      <p>Nebojša Šarković je iz Šapca u Severnu Irsku otišao pre gotovo četiri godine. Tamo je, u početku, vozio viljuškar u jednoj kompaniji, a kasnije je otvorio i svoju privatnu firmu... Kobna vožnja na motoru prekinula je sav njegov uspeh.</p>
      <p>Po našim saznanjima, posle komplikovane papirološke procedure, posmrtni ostaci Nebojše Šarkovića biće u Srbiju dopremljeni sredinom naredne nedelje, a biće sahranjen u Šapcu.</p>
      <p>Inače, u ovoj godini, po nezvaničnim informacija, u inostranstvu je pogunulo 260 državljana Srbije.</p>
      <p>(Kurir.rs/Dnevnik.rs, M. B.)</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3353281/teska-nesreca-u-valjevu-motociklista-se-zakucao-u-auto-poginuo-na-mestu"/>
        <a href="https://www.kurir.rs/crna-hronika/3334887/tragedija-u-mladenovcu-mladic-pao-sa-motora-i-poginuo"/>
        <a href="https://www.kurir.rs/crna-hronika/3301427/tragedijama-na-putevima-srbije-nema-kraja-poginuo-vozac-juga-kod-topole"/>
        <a href="https://www.kurir.rs/crna-hronika/3288103/motociklista-poginuo-kod-krusevca-preticao-kamion-pa-izgubio-kontrolu-nad-motorom"/>
      </related>
    </article>
  </body>
</html>