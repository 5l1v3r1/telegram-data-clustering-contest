<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779139/%D8%AF%D8%A7%D9%86%D8%B4%DA%AF%D8%A7%D9%87-%D9%87%D8%A7-%D8%B9%D9%84%D9%85-%D8%B1%D8%A7-%D8%A8%D9%87-%D9%85%D9%88%D8%B6%D9%88%D8%B9%D8%A7%D8%AA-%D8%A7%D8%AC%D8%AA%D9%85%D8%A7%D8%B9%DB%8C-%D9%85%D8%AA%D8%B5%D9%84-%DA%A9%D9%86%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-23T20:01:57+00:00"/>
    <meta property="og:title" content="رئیس دانشگاه تبریز: دانشگاه ها علم را به موضوعات اجتماعی متصل کنند"/>
    <meta property="og:description" content="تبریز- رئیس دانشگاه تبریز با بیان اینکه دانشگاه ها وظیفه تربیت نیروی انسانی متخصص را برعهده دارند گفت: دانشگاههای نسل سوم باید درجهت کارآفرینی فعال بوده و علم را به مسائل اجتماعی متصل کنند."/>
  </head>
  <body>
    <article>
      <h1>رئیس دانشگاه تبریز: دانشگاه ها علم را به موضوعات اجتماعی متصل کنند</h1>
      <address>
        <time datetime="2019-11-23T20:01:57+00:00">23 Nov 2019, 20:01</time>
      </address>
      <p>به گزارش <a href="https://www.mehrnews.com/">خبرنگار مهر</a>، رضا ‌مجیدی عصر امروز در همایشنقش نخبگان در تسریع پیشرفت جامعه نخبگان بسیجی را صاحب ایده و تفکر دانست و گفت: بسیجیان دانشگاه تبریز جایگاه خاصی در این زمینه دارند و در هشت سال دفاع مقدس نیز سهم بسزایی در این زمینه ایفا کردند به طوری که دشمن با عملیات خاص دانشگاه تبریز را بمباران کرده و آن را به مشهد الشهدای دانشگاه های ایران تبدیل کرد.</p>
      <p>وی نسل اول دانشگاه ها را دانشگاه هایی عنوان کرد که نیروی انسانی متخصص تربیت می کردند، نسل دوم دانشگاه ها نیز دانشگاه هایی هستند که پژوهش و تحقیقات علمی انجام داده و نسل سوم دانشگاه ها نیز دانشگاه های کارآفرین  و دانشگاه هایی هستندکه باید علم را به مسائل اجتماعی وصل کنند.</p>
      <p>مجیدی ادامه داد: دانشگاه می تواند دیوار فکری بین جامعه و دانشگاه را از میان برداشته و برای آسیب های اجتماعی راهکار ارائه دهد. همچنین در کنار آن می تواند بازوی قوی  برای حل مشکلات صنعتی، اقتصادی کشور باشد.</p>
      <p>رئیس دانشگاه تبریز با اشاره به فرمایشات مقام معظم رهبری در دیدار فعالان اقتصادی ادامه داد: رهبر معظم انقلاب فرمودند اگر ملت ایران و فعالان اقتصادی و اندیشمندان بتوانند با رونق تولید تحریم ها را بی اثر کنند عامل تحریم از تحریم دست بر می دارد به شرطی که مسوولان باور کنند ما می توانیم.</p>
    </article>
  </body>
</html>