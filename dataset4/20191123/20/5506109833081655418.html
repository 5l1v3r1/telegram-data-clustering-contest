<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/03/2145202/%D8%A7%D8%B5%D9%86%D8%A7%D9%81-%D8%AF%D8%B1-%D8%A7%D9%86%D8%AA%D8%B8%D8%A7%D8%B1-%D8%AA%D8%B9%DB%8C%DB%8C%D9%86-%D8%AA%DA%A9%D9%84%DB%8C%D9%81-%D8%B3%D9%87%D9%85%DB%8C%D9%87-%D8%A8%D9%86%D8%B2%DB%8C%D9%86-%D9%88%D8%A7%D9%86%D8%AA-%D8%A8%D8%A7%D8%B1%D9%87%D8%A7-%D8%A7%D8%B2-%D8%B3%D9%88%DB%8C-%D9%88%D8%B2%D8%A7%D8%B1%D8%AA-%D8%B5%D9%86%D8%B9%D8%AA"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-23T20:36:00+00:00"/>
    <meta property="og:title" content="اصناف در انتظار تعیین تکلیف سهمیه بنزین وانت‌بارها از سوی وزارت صنعت"/>
    <meta property="og:description" content="قاسم نوده فراهانی در گفت‌وگو با خبرنگار اقتصادی خبرگزاری تسنیم، در خصوص رصد و پایش اصناف برای جلوگیری از افزایش قیمت‌ها، اظهار داشت: با توجه به اینکه تنظیم بازار کشوری بوده و در همه بخش‌ها انجام می‌شود، بازرسی‌ها و کنترل بازار توسط اصناف نیز افزایش یافته و تنها کالاهایی که حمل‌ونقل آن از طریق خودروهایبنزینی انجام می‌شود با افزایش اندکقیمت روبه‌رو شده است."/>
  </head>
  <body>
    <article>
      <h1>اصناف در انتظار تعیین تکلیف سهمیه بنزین وانت‌بارها از سوی وزارت صنعت</h1>
      <h2>رئیس اتاق اصناف تهران از ارائه درخواست اصناف به وزارت صنعت برای تعیین سهمیه بنزین به‌جای واریز پول برای جبران هزینه ناشی از افزایش قیمت بنزین وانت‌بارهای حمل کالا خبر داد و گفت: تخلفات اصناف افزایش نیافته است.</h2>
      <address>
        <time datetime="2019-11-23T20:36:00+00:00">23 Nov 2019, 20:36</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/139108230000634.jpg"/>
      </figure>
      <p>
        <a href="https://www.tasnimnews.com/fa/service/7/%D8%A7%D9%82%D8%AA%D8%B5%D8%A7%D8%AF%DB%8C">- اخبار اقتصادی -</a>
      </p>
      <p>قاسم نوده فراهانی در گفت‌وگو با خبرنگار اقتصادی <a href="https://www.tasnimnews.com/">خبرگزاری تسنیم</a>، در خصوص رصد و پایش اصناف برای جلوگیری از افزایش قیمت‌ها، اظهار داشت: با توجه به اینکه تنظیم بازار کشوری بوده و در همه بخش‌ها انجام می‌شود، بازرسی‌ها و کنترل بازار توسط اصناف نیز افزایش یافته و تنها کالاهایی که حمل‌ونقل آن از طریق خودروهایبنزینی انجام می‌شود با افزایش اندکقیمت روبه‌رو شده است.</p>
      <p>وی در خصوص میزان این افزایش قیمت، گفت: بر اساس گفته‌ها و بررسی اقتصاددانان، حدود 4 درصد قیمت کالاهایی که حمل‌و‌نقل آنها با وسایل نقلیه بنزینی انجام می‌شود، افزایش یافته است، زیرا برای مثال هزینه حمل توسط یک نیسان از شمال به تهران از 200 هزار تومان به 350 تا 400 هزار تومان افزایش یافته است و این موضوع قطعاً به‌روی قیمت آن کالا اثرگذار است.</p>
      <p>
        <a href="http://tn.ai/2142270">اطلاعیه شماره 1 سازمان حمایت: هرگونه افزایش قیمت به‌بهانه تغییر نرخ بنزین ممنوع است</a>
        <a href="http://tn.ai/2145081">دستگاه‌های دولتی و خصولتی تا بعد از نوروز حق افزایش قیمت ندارند</a>
      </p>
      <p>رئیس اتاق اصناف تهران گفت‌: قرار بود برای وسایل نقلیه بنزینی وانت‌های حمل‌ونقل میوه و کالا هزینه‌ای برای جبران افزایش قیمت‌ها واریز شود، اما اصناف از وزارت صنعت درخواست کردند برای عملکرد بهتر و کاهش هزینه تمام‌شده، به‌جای واریز پول، معادل آن برای رانندگان وانت‌بارها بنزین در نظر گرفته شود. این موضوع مطرح شده و در حال حاضر منتظر تعیین تکلیف آن از سوی وزارت‌خانه هستیم.</p>
      <p>
        <a href="http://tn.ai/2144569">پیشنهاد افزایش بنزین سهمیه‌ای وانت‌های حمل میوه به اتاق اصناف</a>
      </p>
      <p>نوده فراهانی در ادامه در خصوص میزان تخلفات انجام‌شده طی هفته اخیر، خاطرنشان کرد:‌ تخلف که وجود داشته ولی با توجه به کنترل‌ها و رصدی که در بازار انجام می‌شود، میزان تخلفات اصناف افزایش نیافته و حتی کمتر نیز شده است.</p>
      <p>انتهای پیام/+</p>
    </article>
  </body>
</html>