<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-reggina-rende-streaming-video-tv-derby-per-la-capolista-serie-c/1951646/"/>
    <meta property="og:site_name" content="IlSussidiario"/>
    <meta property="article:published_time" content="2019-11-23T20:09:34+00:00"/>
    <meta property="og:title" content="Diretta/ Reggina Rende (risultato 1-0) streaming video tv: a segno Bellomo!"/>
    <meta property="og:description" content="Diretta Reggina Rende streaming video e tv: risultato live del match al Granillo, per la sedicesima giornata del campionato di Serie C nel girone C."/>
  </head>
  <body>
    <article>
      <h1>Diretta/ Reggina Rende (risultato 1-0) streaming video tv: a segno Bellomo!</h1>
      <h2>Diretta Reggina Rende streaming video e tv: risultato live del match al Granillo, per la sedicesima giornata del campionato di Serie C nel girone C.</h2>
      <address><time datetime="2019-11-23T20:09:34+00:00">23 Nov 2019, 20:09</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA REGGINA RENDE (1-0): A SEGNO BELLOMO!</h4>
      <p>Il derby calabrese parte con la Reggina protesa in avanti e il Rende ben chiuso nella propria metà campo. All’11’ viene ammonito Vitofrancesco tra gli ospiti, poi al 14′ va a segno Reginaldo, ma la rete viene annullata per posizione di fuorigioco. Il Rende prova a mettere la testa fuori dal guscio e conclude al 17′ con Scimia, ma il pallone finisce docile tra le braccia di Guarna. Viene ammonito anche Blaze nel Rende, poi la Reggina passa al 22′: dormita della difesa ospite e per Bellomo è un gioco da ragazzi girare a rete per l’1-0. Queste le formazioni schierate dal 1′ dai due allenatori. <b>Reggina (4-3-1-2):</b> Guarna; Loiacono, Bertoncini, Rossi; Garufo, Bianchi, De Rose, Rolando; Bellomo; Corazza, Reginaldo. <b>Rende</b> <b>(4-3-3):</b> Savelloni; Vitofrancesco, Nossa, Bruno, Blaze; Moussa, Murati, Scimia; Giannotti, Vivacqua, Rossini. (agg. di Fabio Belli)</p>
      <h4>STREAMING VIDEO E TV: COME VEDERE LA PARTITA</h4>
      <p>Per seguire la <b>diretta tv</b> di <b>Reggina Rende</b>, domenica 24 novembre 2019, non ci si potrà collegare sui canali in chiaro o a pagamento sul digitale terrestre o sul satellite. Il match sarà disponibile in esclusiva in <b>diretta streaming video</b> via internet per tutti gli abbonati a Elevensports, che potranno collegarsi tramite pc sul sito elevensports.it, oppure con dispositivi mobili come tablet o smartphone o tramite smart tv all’app ufficiale Elevensports.</p>
      <h4>SI GIOCA</h4>
      <p><b>Reggina Rende</b>, si comincia: ma con quali numeri statistici si presentano in campo queste due squadre di Serie C nella sedicesima giornata del girone C? Gli amaranto della Reggina, al comando della classifica, continuano a essere l’unica squadra imbattuta dopo le prime quindici giornate del campionato di Serie C nel girone più meridionale. Gli amaranto hanno all’attivo quattordici vittorie e un pareggio. La squadra allenata da mister Toscano vanta anche il miglior attacco (32 gol) e la miglior difesa (8 reti, in coabitazione con il Potenza). Di fronte a questi numeri, il Rende ha poco da opporre: due vittorie in quindici partite, con nove sconfitte e quattro pareggi, oltre a 26 reti subite (e soltanto 10 gol realizzati). Adesso però basta numeri e parole: a parlare sarà solamente il campo, il derby calabrese Reggina Rende comincia!</p>
      <h4>I BOMBER</h4>
      <p>Nella diretta di <b>Reggina Rende</b> potremmo vedere all’opera il re dei bomber del Gruppo C di Serie C Simone Corazza. L’attaccante degli amaranto guida la classifica dei marcatori con 12 reti. Giocatore rapido e dotato di grande intelligenza tecnica può fare la differenza soprattutto quando parte largo. Attenzione però perché nella Reggina è arrivato un altro bomber che può fare la differenza, quel German Denis, ora a 4 gol, che in Serie A si è battuto con le maglie di Atalanta, Napoli e Udinese. Dall’altra parte il migliore fino a questo momento è stato l’australiano Scimia che però ha segnato appena 3 reti. Sembra dunque da questo particolare che non ci sarà partita con i padroni di casa evidentemente favoriti. (agg. di Matteo Fantozzi)</p>
      <h4>TESTA A TESTA</h4>
      <p>Sono 7 i precedenti della diretta di <b>Reggina Rende</b> dal 2015 a oggi. Il bilancio è in perfetto equilibrio ci parla infatti di 3 vittorie per parte e 1 pareggio. La prima volta le due compagini si incontrarono nell’ottobre del 2015 in Serie D, a fronte di una gara terminata col risultato finale di 0-3 per gli amaranto. Le due compagini si sono affrontate anche nella scorsa stagione in Serie C. All’andata, a campi invertiti, vinsero i biancorossi con il risultato finale di 3-2. Nel rimo tempo la squadra ospite rispose colpo su colpo pareggiando ai due vantaggi di Viteritti e Vivacqua con una doppietta di Tassi. Fu decisivo però un gol di Franco proprio al novantesimo, calciatore al quale il tecnico concesse la standing ovation sostituendolo nel recupero. Al ritorno al Granillo di Reggio Calabria la gara terminò invece 1-1 con i gol di Bellomo e Viteritti stesso. (agg. di Matteo Fantozzi)</p>
      <h4>ORARIO E PRESENTAZIONE PARTITA</h4>
      <p><b>Reggina Rende</b>, partita che viene <b>diretta</b> dal signor Mario Cascone e si gioca sabato 23 novembre 2019 alle ore 20.45 presso lo stadio Oreste Granillo di Reggio Calabria, sarà un match valevole per la sedicesima giornata del campionato di <b>Serie C 2019-2020 nel girone C</b>. Continua a volare la Reggina capolista, reduce da ben 7 vittorie consecutive in campionato. L’ultima <a href="https://www.ilsussidiario.net/news/diretta-rieti-reggina-streaming-video-tv-sfida-in-dubbio-serie-c/1949322/"><b>è arrivata a tavolino con il Rieti</b></a> che non si è potuto presentare in campo a causa dei problemi societari, ma gli amaranto ora hanno accumulato 6 punti di vantaggio sul Monopoli secondo e 7 sulle altre inseguitrici. Ora derby calabrese per la squadra di Mimmo Toscano, contro un Rende che lentamente sta provando a risollevarsi dal fondo della classifica, al momento condiviso a quota di 10 punti con Bisceglie e Sicula Leonzio, e che nell’ultima giornata ha centrato <a href="https://www.ilsussidiario.net/news/diretta-rende-picerno-streaming-video-tv-bella-occasione-per-i-lucani-serie-c/1949254/"><b>un’importante vittoria casalinga contro il Picerno</b></a>.</p>
      <h4>PROBABILI FORMAZIONI REGGINA RENDE</h4>
      <p>Le probabili formazioni che dovrebbero scendere in campo in Reggina Rende, sabato 23 novembre 2019 alle ore 20.45 presso lo stadio Granillo di Reggio Calabria, match valevole per la sedicesima giornata del campionato di Serie C. La Reggina allenata da Domenico Toscano sarà schierata con un 3-5-2: Guarna; Loiacono, Blondett, Rossi; Rolando, Bianchi, De Rose, Paolucci, Bresciani; Corazza, Denis. Risponderà il Rende guidato in panchina da Guardia con un 3-5-2: Savelloni; Bruno, Nossa, Vitofrancesco; Blaze, Scimia, Collocolo, Giannotti, Murati; Rossini, Vivacqua.</p>
      <h4>LE QUOTE PER LE SCOMMESSE</h4>
      <p>Per chi scommetterà sulla sfida, l’agenzia Snai propone il successo interno a una quota di 1.25, l’eventuale pareggio a una quota di 5.75 e la vittoria in trasferta viene invece offerta ad una quota di 10.00. Passando invece al numero di gol complessivi realizzato nel corso della partita, over 2.5 quotato 1.65 mentre l’under 2.5 viene proposto a una quota di 2.05.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-torino-inter-streaming-video-dazn-lex-mazzarri-sfida-conte-serie-a/1950944/"/>
        <a href="https://www.ilsussidiario.net/news/diretta-reggio-emilia-varese-streaming-video-tv-anticipo-al-palabigi-basket/1950554/"/>
        <a href="https://www.ilsussidiario.net/news/diretta-busto-arsizio-cuneo-streaming-video-rai-match-da-testa-coda-volley-a1/1951697/"/>
        <a href="https://www.ilsussidiario.net/news/diretta-ternana-viterbese-streaming-video-tv-riscatto-rossoverde-serie-c/1950784/"/>
        <a href="https://www.ilsussidiario.net/news/diretta-flamengo-river-plate-streaming-video-dazn-finale-di-copa-libertadores/1950672/"/>
        <a href="https://www.ilsussidiario.net/news/diretta-real-madrid-real-sociedad-streaming-video-dazn-bel-match-al-bernabeu/1950666/"/>
      </related>
    </article>
  </body>
</html>