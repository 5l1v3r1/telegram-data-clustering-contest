<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Putin-Islam-i-pravoslavno-hriscanstvo-imaju-iste-vrijednosti/570181?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T20:50:32+00:00"/>
    <meta property="og:title" content="Putin: Islam i pravoslavno hrišćanstvo imaju iste vrijednosti"/>
    <meta property="og:description" content="Pravoslavno hrišćanstvo i islam zasnivaju se na istim osnovnim vrijednostima, rekao je ruski predsjednikVladimir Putin u obraćanju na vjerskoj konferenciji u Kirgistanu."/>
  </head>
  <body>
    <article>
      <h1>Putin: Islam i pravoslavno hrišćanstvo imaju iste vrijednosti</h1>
      <address><time datetime="2019-11-23T20:50:32+00:00">23 Nov 2019, 20:50</time> by <a rel="author">N.N.</a></address>
      <p>Pravoslavno hrišćanstvo i islam zasnivaju se na istim osnovnim vrijednostima, rekao je ruski predsjednikVladimir Putin u obraćanju na vjerskoj konferenciji u Kirgistanu.</p>
      <p>Konferencija, pod nazivom "Pravoslavlje i islam - religije mira", imala je za cilj da promoviše međuetnički i međureligijski dijalog između Rusije i Kirgistana.</p>
      <p>"Islam i pravoslavno hrišćanstvo, baš kao i druge svjetske religije, zasnivaju se na temeljnim humanističkim vrijednostima od trajnog značaja - na milosti i ljubavi prema bližnjima, pravdi i poštovanju ljudskih bića", rekao je Putin, prenosi "Moskow times".</p>
      <p>Govor koji je na konferenciji pročitao ambasador Rusije u Kirgistanu Nikolaj Udovičenko podstiče saradnju između vladinih agencija i vjerskih organizacija radi jačanja "građanskog mira i dogovora" između dvaju zemalja.</p>
      <p>Ruski predsjednik je dodao da je "ključno" da se te veze sačuvaju za buduće generacije i da se "(pojača) uloga vjerskih organizacija u zaštiti i unapređenju duhovnih, moralnih i porodičnih vrijednosti".</p>
      <p>Islam je druga po veličini religija u Rusiji iza pravoslavnog hrišćanstva i očekuje se da će se rusko muslimansko stanovništvo udvostručiti u narednih 15 godina. Većina stanovništva Kirgistana su muslimani.</p>
      <p>(Blic.rs)</p>
    </article>
  </body>
</html>