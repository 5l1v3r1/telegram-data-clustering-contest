<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301060/%D8%BA%D8%B1%D8%A8%D8%A7%D9%84%DA%AF%D8%B1%DB%8C-%D8%B4%D9%86%D9%88%D8%A7%DB%8C%DB%8C-%D8%B3%D9%86%D8%AC%DB%8C-%D8%A8%DB%8C%D8%B4-%D8%A7%D8%B2-%DB%B1%DB%B5-%D9%87%D8%B2%D8%A7%D8%B1-%D9%86%D9%88%D8%B2%D8%A7%D8%AF-%D8%AF%D8%B1-%D9%84%D8%B1%D8%B3%D8%AA%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-23T20:32:41+00:00"/>
    <meta property="og:title" content="غربالگری شنوایی سنجی بیش از ۱۵ هزار نوزاد در لرستان"/>
    <meta property="og:description" content="ایسنا/لرستان معاون پیشگیری بهزیستی لرستان گفت: بیش از ۱۵ هزار نوزاد در استان مورد غربالگری شنوایی سنجی قرار گرفته است."/>
  </head>
  <body>
    <article>
      <h1>غربالگری شنوایی سنجی بیش از ۱۵ هزار نوزاد در لرستان</h1>
      <address><time datetime="2019-11-23T20:32:41+00:00">23 Nov 2019, 20:32</time> by <a rel="author">آزیتا یوسفیان</a></address>
      <p>ایسنا/لرستان معاون پیشگیری بهزیستی لرستان گفت: بیش از ۱۵ هزار نوزاد در استان مورد غربالگری شنوایی سنجی قرار گرفته است.</p>
      <p>ابتسام داشی در گفت‌وگو با ایسنا، اظهار کرد: سال گذشته ۳۲ هزار و ۳۷۱ نوزاد در استان متولد شده که از این تعداد ۳۱ هزار و ۹۸۳ نوزاد را غربالگری شنوایی سنجی کردیم که در مجموع ۹۹ درصد نوزادان تحت پوشش این طرح قرار گرفتند.</p>
      <p>وی ادامه داد: از این تعداد نوزاد غربالگری شده ۸۰ نفر مشخص شدند که باید تحت معاینه مجددد قرار می‌گرفتند.</p>
      <p>داشی گفت: در مجموع از ۸۰ نوزاد مذکور ۵۲ نفر کم شنوا و ناشنوا تشخیص داده شدند که در مرحله در مان کاشت حلزون و سمعک هستند و چنانچه این افراد تشخیص داده نمی‌شدند به جمع ناشنوایان استان اضافه می‌شدند.</p>
      <p>معاون پیشگیری بهزیستی لرستان بیان کرد: در شش ماهه امسال ۱۴ هزار و ۸۴۴ نوزاد متولد شده که ۱۵ هزار و ۱۳۰ نوزاد را مورد غربالگری شنوایی سنجی قرار دادیم و علت این افزایش نوزادان به خاطر خدمات دهی به نوزادان استانهای همجواری است که به پایگاههای استان لرستان مراجعه کرده‌اند.</p>
      <p>وی افزود: با این اوصاف شاهد رشد ۱۰۳ درصدی پوشش غربالگری در این مدت بوده ایم و برای این امر ۱۷ پایگاه شنوایی سنجی را در استان فعال کردیم تا مراحل معاینات تخصصی را به انجام برسانند.</p>
      <p>داشی عنوان کرد: ضریب پوشش در سال گذشته ۹۹ درصد و در شش ماهه امسال ۱۰۶ درصد بوده است.</p>
      <p>معاون پیشگیری بهزیستی لرستان یادآور شد: معاینات شنوایی سنجی تخصصی و گران است و در مواردی ما از خرید خدمت استفاده می کنیم.</p>
      <p>انتهای پیام</p>
    </article>
  </body>
</html>