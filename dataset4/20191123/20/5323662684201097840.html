<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gadget.ro/altex-testeaza-un-concept-shop-in-shop-in-3-hypermarketuri-auchan/"/>
    <meta property="og:site_name" content="Gadget.ro"/>
    <meta property="article:published_time" content="2019-11-23T20:19:10+00:00"/>
    <meta property="og:title" content="Altex testează un concept shop-in-shop în 3 hypermarketuri Auchan"/>
    <meta property="og:description" content="Altex şi Auchan România au bătut palma pentru un proiect pilot destul de interesant. Zonele de electronice şi electrocasnice din trei hypermarketuri Auchan (Galaţi, Ploieşti şi Bucureşti – Drumul T…"/>
  </head>
  <body>
    <article>
      <h1>Altex testează un concept shop-in-shop în 3 hypermarketuri Auchan</h1>
      <address><time datetime="2019-11-23T20:19:10+00:00">23 Nov 2019, 20:19</time> by <a rel="author" href="https://www.gadget.ro/author/cosmin-musat/" target="_blank">Cosmin Mușat</a></address>
      <p>Altex şi Auchan România au bătut palma pentru un proiect pilot destul de interesant. <b>Zonele de electronice şi electrocasnice din trei hypermarketuri Auchan (Galaţi, Ploieşti şi Bucureşti – Drumul Taberei) au fost transformate într-un concept shop-in-shop.</b></p>
      <p>În cele trei hypermarketuri Auchan vom regăsi 3 mici magazine Altex cu aspect specific, sortimentaţie îmbogăţită şi preţuri foarte avantajoase (sunt curios dacă vor păstra şi brandul propriu Auchan denumit Qilive). Fiecare locaţia va beneficia de experienţa unui specialist electro-IT, unul ce va trebui să ofere clienţilor cele mai bune sfaturi tehnice (cel puţin în teorie).</p>
      <p><i>“Suntem bucuroşi să demarăm acest parteneriat cu Altex România printr-un proiect pilot shop-in-shop în 3 magazine şi suntem convinşi ca expertiza şi leadership-ul Altex pe piaţa electro-IT ne vor ajuta să răspundem şi mai bine nevoilor clienţilor Auchan, printr-o excelentă complementaritate a parcursului alimentar cu cel nealimentar. Prezenţa fizică a unui specialist electro-IT într-un hipermarket, în premieră în România, este parte a conceptului de marketplace fizic Auchan pe care îl iniţiem din dorinţa de a oferi soluţii şi parcursuri câ mai inovatoare, utile şi atractive pentru clienţi.”</i> a declarat Ionuţ Ardeleanu, Director General Auchan.</p>
      <p>Trec aproape zilnice pe lângă Auchan Galaţi, deci în zilele următoare voi face o scurtă vizită “să vază” ochii mei cum arată acest concept de shop-in-shop.</p>
      <footer>Sursa: <a href="https://www.businessmagazin.ro/actualitate/francezii-de-la-auchan-integreaza-serviciile-altex-intr-un-hipermarket-din-galati-proiectul-urmeaza-sa-fie-testat-si-in-bucuresti-si-ploiesti-18601879">businessmagazin.ro</a></footer>
    </article>
  </body>
</html>