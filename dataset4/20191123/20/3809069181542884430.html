<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1417910/mpoyhalakis-i-eythyni-varainei-toys-paiktes-kai-ohi-ton-proponiti"/>
    <meta property="og:site_name" content="gazzetta.gr"/>
    <meta property="article:published_time" content="2019-11-23T20:41:39+00:00"/>
    <meta property="og:title" content="Μπουχαλάκης: «Η ευθύνη βαραίνει τους παίκτες και όχι τον προπονητή»"/>
    <meta property="og:description" content="Ο Ανδρέας Μπουχαλάκης τόνισε πως η ισοπαλία απέναντι στον Πανιώνιο θα πρέπει να ταρακουνήσει τους παίκτες του Ολυμπιακού."/>
  </head>
  <body>
    <article>
      <h1>Μπουχαλάκης: «Η ευθύνη βαραίνει τους παίκτες και όχι τον προπονητή»</h1>
      <h2>Ο Ανδρέας Μπουχαλάκης τόνισε πως η ισοπαλία απέναντι στον Πανιώνιο θα πρέπει να ταρακουνήσει τους παίκτες του Ολυμπιακού.</h2>
      <address><time datetime="2019-11-23T20:41:39+00:00">23 Nov 2019, 20:41</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Αναλυτικά όσα είπε ο μέσος του Ολυμπιακού, Ανδρέας Μπουχαλάκης στη NOVA μετά το ισόπαλο 1-1 με τον Πανιώνιο:</p>
      <p><b>Για το πως ήρθε το 1-1:</b> «Δεν το περιμέναμε και μετά το 1-0 ήμασταν νωχελικοί. Έπρεπε να καθαρίσουμε το ματς νωρίτερα. Είχαμε τις ευκαιρίες αλλά δεν τα καταφέραμε. Είμαστε απογοητευμένοι».</p>
      <p><b>Για τις δηλώσεις του Μαρτίνς: </b>«Πρέπει κάποιοι παίκτες να βγουν μπροστά και να πάρουν την ομάδα στις πλάτες τους στη δύσκολη στιγμή. Η ευθύνη βαραίνει καθαρά τους παίκτες και δεν φταίει ο προπονητής».</p>
      <p><b>Για τον Βαλμπουενά:</b> «Ο Βαλμπουενά είναι ένας πολύ σημαντικός ποδοσφαιριστής. Το καλό είναι πως είναι υγιής και ότι μπορεί να μας βοηθήσει».</p>
      <p><b>Για το πως θα λειτουργήσει το ματς αυτό:</b> «Δεν το περιμέναμε αλλά ίσως μας βοηθήσει. Το πιο σημαντικό είναι να παίζουμε για την ομάδα πάνω απ΄όλα. Έχουμε την ποιότητα, τον χαρακτήρα και τους παίκτες για να το ξεπεράσουμε. Πρέπει να προχωρήσουμε και να αφήσουμε πίσω το ματς. Ισως μας ταρακουνήσει λίγο η σημερινή ισοπαλία, για να δώσουμε περισσότερα. Πρέπει όλοι να βελτιωθούμε σαν ομάδα. Το πιο σημαντικό είναι η ομάδα να κερδίζει».</p>
      <p><b>Για τη συνέχεια:</b> «Το παιχνίδι της Τρίτης και το παιχνίδι της Κυριακής είναι διαφορετικά. Πρέπει να δούμε το κάθε ματς ξεχωριστά».</p>
    </article>
  </body>
</html>