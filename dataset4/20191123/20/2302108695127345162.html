<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/un-barbat-a-fost-impuscat-de-un-politist-intr-o-sectie-de-votare-din-prahova.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-23T20:11:58+00:00"/>
    <meta property="og:title" content="Un bărbat a fost împușcat de un polițist într-o secție de votare din Prahova"/>
    <meta property="og:description" content="Un bărbat a fost împușcat de un polițist într-o secție de votare dintr-un sat din Prahova. Informația a fost publicată în exclusivitate de ziarul Incomod,"/>
  </head>
  <body>
    <article>
      <h1> Un bărbat a fost împușcat de un polițist într-o secție de votare din Prahova </h1>
      <address><time datetime="2019-11-23T20:11:58+00:00">23 Nov 2019, 20:11</time> by <a rel="author">Redacția</a></address>
      <p>Un bărbat a fost împușcat de un polițist într-o secție de votare dintr-un sat din Prahova. Informația a fost publicată în exclusivitate de ziarul <a href="https://www.ziarulincomod.ro/barbat-impuscat-de-un-politist-intr-o-sectie-de-votare-din-prahova/">Incomod</a>, iar ulterior Biroul de Presă al Poliției Prahova a oferit detalii despre incident.</p>
      <p>Cinci persoane în stare de ebrietate au intrat în curtea grădiniței din satul prahovean Drăgăneasa și l-au atacat pe polițist care, pentru a-i opri pe bărbați, și-a folosit arma din dotare. Cazul a ajuns pe masa procurorilor Parchetului de pe lângă Judecătoria Câmpina:</p>
      <p>“Aceștia au manifestat acte de violență, aruncând cu o sticlă de băuturi alcoolice în agentul șef principal de poliție aflat în serviciul de pază, unul dintre aceștia atacând fizic polițistul. În urma altercației s-a folosit armamentul din dotare, conform procedurilor legale, agresorul fiind rănit în picior, în prezent aflându-se în afara oricărui pericol”, au transmis reprezentanții Poliției Prahova, citați de ziarul Incomod.</p>
      <p>Citește articolul integral pe ziarul<a href="https://www.ziarulincomod.ro/barbat-impuscat-de-un-politist-intr-o-sectie-de-votare-din-prahova/"> Incomod</a>.</p>
      <p>
        <i>sursa foto: Inquam Photos/ Cornel Putan</i>
      </p>
    </article>
  </body>
</html>