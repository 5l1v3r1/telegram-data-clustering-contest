<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3363277/bolivijski-senat-skinuo-moralesa-ponistena-izborna-pobeda-svrgnutog-predsednika-bolivije-video"/>
    <meta property="og:site_name" content="kurir.rs"/>
    <meta property="article:published_time" content="2019-11-23T20:39:00+00:00"/>
    <meta property="og:title" content="BOLIVIJSKI SENAT SKINUO MORALESA: Poništena izborna pobeda svrgnutog predsednika Bolivije! (VIDEO)"/>
    <meta property="og:description" content="Bolivijski senat je usvojio nakon dvonedeljne ustavne krize zakon kojim se poništava pobeda Eva Moralesa na predsedničkim izborima."/>
  </head>
  <body>
    <article>
      <h6 class="kicker">ludilo</h6>
      <h1>BOLIVIJSKI SENAT SKINUO MORALESA: Poništena izborna pobeda svrgnutog predsednika Bolivije! (VIDEO)</h1>
      <address>
        <time datetime="2019-11-23T20:39:00+00:00">23 Nov 2019, 20:39</time>
      </address>
      <p>
        <b>Bolivijski senat je usvojio nakon dvonedeljne ustavne krize zakon kojim se poništava pobeda Eva Moralesa na predsedničkim izborima.</b>
      </p>
      <p>Senat je usvojio nacrt zakona kojim se pobeda Eva Moralesa na predsedničkim izborima održanim 20. oktobra proglašava nevažećom i koji podrazumeva održavanje novih izbora za predsednika i kongres.</p>
      <p>Dokument treba da razmotri Dom poslanika, a zatim treba da bude upućen na potpis predsedniku. Dom poslanika je već zakazao sednicu za 15.00 časova po lokalnom vremenu (20.00 po srednjoevropskom).</p>
      <p>Na predsedničkim izborima održanim 20. oktobra Morales je pobedio u prvom krugu, ali njegov glavni rival, Karlos Mesa nije priznao rezultate glasanja.</p>
      <p>Oružane snage Bolivije pozvale su Moralesa da napusti tu funkciju kako bi se obezbedila stabilnost u zemlji, nakon čega je on podneo ostavku. Najviše rukovodstvo zemlje takođe je podnelo ostavku, a vlast je preuzela opoziciona potpredsednica Senata Žanin Anjes. Morales je napustio zemlju i otišao u Meksiko, gde je dobio azil.</p>
      <p>Ujedinjene nacije su upozorile ranije da bi nasilje u Boliviji moglo da se „otme kontroli“, a visoka komesarka UN za ljudska prava Mišel Bašele istakla je da bi eskalacija nasilja mogla da ugrozi demokratski proces u toj zemlji.</p>
      <p>Kurir.rs/Sputnjik Srbija Foto: Profi</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3362859/osveta-novog-rezima-u-boliviji-bivsi-predsednik-evo-morales-optuzen-za-pobunu-i-terorizam"/>
        <a href="https://www.kurir.rs/planeta/3362307/suzavcem-na-pogrebnu-povorku-policija-rasterala-ljude-koji-su-sahranjivali-petoro-poginulih-u-protestima-foto"/>
        <a href="https://www.kurir.rs/planeta/3362261/morales-nece-biti-predsednicki-kandidat-svoje-stranke-idemo-na-izbore-ali-sa-mladim-ljudima"/>
        <a href="https://www.kurir.rs/planeta/3361713/sve-vise-zrtava-u-sukobima-u-boliviji-sestoro-ubijeno-u-pokusaju-vojske-da-oslobodi-skladiste-goriva-video-foto"/>
      </related>
      <p>media</p>
    </article>
  </body>
</html>