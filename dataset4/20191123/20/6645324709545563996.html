<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/society/novinite-naj-vajnoto-za-denja-23-noemvri-news_1409121.html"/>
    <meta property="og:site_name" content="Actualno.com"/>
    <meta property="article:published_time" content="2019-11-23T20:30:00+00:00"/>
    <meta property="og:title" content="Новините: Най-важното за деня, 23 ноември"/>
    <meta property="og:description" content="Редакционният екип на Actualno."/>
  </head>
  <body>
    <article>
      <h1>Новините: Най-важното за деня, 23 ноември</h1>
      <address><time datetime="2019-11-23T20:30:00+00:00">23 Nov 2019, 20:30</time> by <a rel="author" href="https://www.actualno.com/editors/uid/170" target="_blank">Илия Лазаров</a></address>
      <p>Редакционният екип на <a href="https://www.actualno.com/">Actualno.com</a> представя вечерния информационен бюлетин, посветен на новинарските акценти, от днешния 23 ноември, събота. <br/><br/><br/><a href="https://www.actualno.com/topnews/sybarjat-digata-na-plaja-v-sozopol-i-globjavat-koncesionera-news_1408960.html">СЪБАРЯТ ДИГАТА НА ПЛАЖА В СОЗОПОЛ И ГЛОБЯВАТ КОНЦЕСИОНЕРА</a> Концесионерът на плажа в Созопол е нарушил уведомлението за изграждане на пясъчна дига и предстои да бъде глобен, а дигата да бъде съборена. Това това заяви министърът на туризма Николина Ангелкова. За предаването "Тази събота" по bTV тя обясни, че предстои концесионерът да бъде глобен с неустойка от 6900 лв. Освен това Ангелкова беше категорична, че е изземан неправомерно пясък от ивицата, което е нарушение. <br/><a href="https://www.actualno.com/topnews/dafne-galicija-majkata-kojato-plati-s-jivota-si-borbata-sreshtu-korupcijata-news_1408921.html">ДАФНЕ ГАЛИЦИЯ: МАЙКАТА, КОЯТО ПЛАТИ С ЖИВОТА СИ БОРБАТА СРЕЩУ КОРУПЦИЯТА</a> Какво ви говори името Дафне Галиция? Да, става дума за малтийската журналистка, убита по жесток и показен начин, сякаш за назидание на всички нейни колеги, които се ровят "където не им е работата". Дафне Каруана Галиция разследваше корупция по високите етажи на властта в родната си Малта, но тя бе и майка и съпруга, чиято дейност и съдба разтърси мнозина, както на острова, така и по целия свят. С разкритията си Галиция се изправи сама срещу могъщи фигури в местния политически и бизнес елит, разкри част от незаконните им схеми и това ѝ струва живота. <br/><br/><a href="https://www.actualno.com/balkani/dejstva-li-syrbija-kato-agresiven-ruski-trojanski-kon-na-balkanite-news_1409098.html">ДЕЙСТВА ЛИ СЪРБИЯ КАТО АГРЕСИВЕН РУСКИ "ТРОЯНСКИ" КОН НА БАЛКАНИТЕ?</a> Сърбия от истинския "троянски кон" на Русия на Балканите се превръща в един много агресивен проводник на руските интереси в региона. Това коментира пред БНР експертът по международни отношения и бивш зам.-министър на външните работи Милен Керемедчиев по повод избухналия шпионски скандал. Според него сътрудничеството между Белград и Москва преминава от военно ниво в сферата на разузнаването и се задълбочава. <a href="https://www.actualno.com/politics/borisov-otiva-pri-trymp-s-dvama-vicepremieri-i-trima-ministri-news_1409033.html">БОРИСОВ ОТИВА ПРИ ТРЪМП С ДВАМА ВИЦЕПРЕМИЕРИ И ТРИМА МИНИСТРИ</a> Премиерът Бойко Борисов ще бъде придружен по време на визитата си в САЩ в началото на следващата седмица от вицепремиерите Красимир Каракачанов, който е и министър на отбраната, и Томислав Дончев, както и от министрите на финансите и икономиката Владислав Горанов и Емил Караниколов, съобщиха от правителствената пресслужба. <a href="https://www.actualno.com/topnews/neno-dimov-li-e-vinoven-za-iztochvaneto-na-jazovir-studena-news_1409066.html">НЕНО ДИМОВ ЛИ Е ВИНОВЕН ЗА ИЗТОЧВАНЕТО НА ЯЗОВИР "СТУДЕНА"?</a> <br/><br/>За източването на язовир "Студена" е виновен министърът на околната среда и водите, защото язовирът се източва с месечен график, който той утвърждава по заявка на ВиК-Перник, смята Асен Личев, бивш директор на дирекция "Управление на водите" в МОСВ. Съгласно Закона на водите за предоставяне на питейна вода в населените места е отговорен министърът на регионалното благоустройство, а водопреносната мрежа е собственост на общините, каза пред bTV Личев. <a href="https://www.actualno.com/world/da-byde-brexit-london-umishleno-izpusna-sroka-da-predloji-evrokomisar-news_1409114.html">ДА БЪДЕ BREXIT: ЛОНДОН УМИШЛЕНО ИЗПУСНА СРОКА ДА ПРЕДЛОЖИ ЕВРОКОМИСАР</a> Британското правителство не отговори в определения краен срок, до полунощ – на писмото от Европейската комисия във връзка с това, че още не е номинирало кандидат за еврокомисар. Това обявиха от ЕК, цитирани от bTV. <a href="https://www.actualno.com/topnews/prestyplenie-i-nakazanie-v-xxi-vek-v-centyra-na-sankt-peterburg-video-news_1408962.html">ПРЕСТЪПЛЕНИЕ И НАКАЗАНИЕ В XXI ВЕК В ЦЕНТЪРА НА САНКТ ПЕТЕРБУРГ (ВИДЕО)</a> В столицата на царете Санкт Петербург, Олег Соколов - професор историк и специалист по Наполеон - уби и разчлени младата си любовница, преди да се опита да се самоубие. Тази новина ще го запише в историята, разказват руските медии, цитирани от БГНЕС. <a href="https://www.actualno.com/topnews/kitajskijat-pyt-v-energetikata-i-povedenieto-na-bruksel-news_1408667.html">КИТАЙСКИЯТ ПЪТ В ЕНЕРГЕТИКАТА И ПОВЕДЕНИЕТО НА БРЮКСЕЛ</a> Развитието на световната енергетика е пряко свързано с политическите решения. Когато стане дума за енергийна политика, непременно трябва да анализираме какво се случва в Китай. Китайската икономика е една от най-енергийно интензивните в целия свят. И няма как да е по друг начин след като в продължение на няколко десетилетия страната регистрира устойчив икономически растеж, съчетан със сериозен ръст на индустриалния капацитет и демографските характеристики. Това пише в специален анализ за <a href="https://www.actualno.com/">Actualno.com</a> икономистът Борислав Боев. <a href="https://www.actualno.com/topnews/bejancite-po-gryckite-ostrovi-njamat-nadejda-i-potrebnost-da-jivejat-news_1408982.html">БЕЖАНЦИТЕ ПО ГРЪЦКИТЕ ОСТРОВИ НЯМАТ НАДЕЖДА И ПОТРЕБНОСТ ДА ЖИВЕЯТ</a> Ситуацията с бежанците на гръцките острови е трагична, може би по-лоша от най-лошата в света и хората са загубили дори надежда и потребност да живеят. Това казва Христос Христу, международен директор на неправителствената организация "Лекари без граници" (МСФ), цитиран от агенция МИА. "Ситуацията на островите е трагична и причината, която я прави още по-трагична, са не само лошите, бих казал, нечовешки условия, в които живеят, не само многобройните нови препятствия, които се появяват пред тях по отношение на достъпа до здравни услуги, процеса на убежище, нито дори ежедневните условия на живот. Това, което прави ситуацията още по-лоша, е тяхното психично здраве, което е достигнало своя предел. Сравнявайки го с други части на света, бих казал, че може да е по-лошо от най-лошите места в света, защото виждам празни погледи у деца и възрастни, които са загубили дори надеждата и потребността да живеят", казва международният директор на "Лекари без граници".</p>
    </article>
  </body>
</html>