<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/zorgen-over-blessures-en-lage-klassering-bij-pkc83/"/>
    <meta property="og:site_name" content="OOG"/>
    <meta property="article:published_time" content="2019-11-23T20:48:00+00:00"/>
    <meta property="og:title" content="Zorgen over blessures en lage klassering bij PKC’83"/>
    <meta property="og:description" content="Een door blessures gehavend PKC'83 speelde thuis met 2-2 gelijk tegen middenmoter Leeuwarder Zwaluwen. PKC schoot weinig op met het punt en staat met een twaalfde plek laag in de eerste klasse E op za"/>
  </head>
  <body>
    <article>
      <h1>Zorgen over blessures en lage klassering bij PKC’83</h1>
      <address><time datetime="2019-11-23T20:48:00+00:00">23 Nov 2019, 20:48</time> by <a rel="author">Andor Heij</a></address>
      <p>
        <b>Een door blessures gehavend PKC’83 speelde thuis met 2-2 gelijk tegen middenmoter Leeuwarder Zwaluwen. PKC schoot weinig op met het punt en staat met een twaalfde plek laag in de eerste klasse E op zaterdag.</b>
      </p>
      <p>In een aantrekkelijk eerste bedrijf namen de Groningers het initiatief en de openingstreffer viel na 12 minuten. Simon Schreiber werd op de rand van het strafschopgebied gevloerd en Brian Inge schoot de vrije trap raak: 1-0. Daarna werd Leeuwarder Zwaluwen sterker en in de 20e minuut viel de 1-1. Een aanval van de Friezen werd afgeslagen, maar Arton Musliu schot vanaf 18 meter via de onderkant van de lat hard raak.</p>
      <p>Vier minuten later stond PKC’83 weer voor. Een vrije trap van Inge werd door iedereen gemist en belandde op de paal. Schreiber was er als de kippen bij en tekende voor de 2-1.Opnieuw vier minuten late verscheen de 2-2 op het scorebord. Jivan Vroom maakte een overtreding vlak buiten de 16 meter en Arton Musliu wist hier wel raad mee en schoot raak.</p>
      <p>De tweede helft was minder leuk door veel balverlies. Michael Wilpstra van PKC kreeg de grootste kans om te scoren, maar hij mikte naast. In de slotfase ontsnapte PKC nog een keer toen Jaring van Wouterlood van Doesburg namens de Friezen net voorlangs schoot.</p>
      <p>PKC’83 trainer Bennie de Jong miste al diverse spelers en zag Simon Schreiber en Jeffrey Noordveld met mogelijke langdurige blessures uitvallen. “We hebben een smalle selectie van 14, 15 man en uit het tweede kunnen we ook niet echt putten. We hebben te weinig personeel. Maar we moeten roeien met de peddels die we hebben en een compliment voor de jongens. Die hebben gevochten voor het punt en ik denk dat het gelijke spel wel op zijn plaats is”.</p>
      <related>
        <a href="https://www.oogtv.nl/2019/11/amateurvoetbal-on-pakt-koppositie-weer-nederlaag-vvg/"/>
      </related>
    </article>
  </body>
</html>