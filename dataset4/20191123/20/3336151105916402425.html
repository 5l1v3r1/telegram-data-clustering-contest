<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/adli-tiptan-cok-tartisilacak-rabia-naz-raporu-23111913.html"/>
    <meta property="og:site_name" content="OdaTV"/>
    <meta property="article:published_time" content="2019-11-23T20:08:00+00:00"/>
    <meta property="og:title" content="Adli Tıp'tan çok tartışılacak Rabia Naz raporu"/>
    <meta property="og:description" content="Şaban Vatan, Yaşar Mert Vatan ve Atika Vatan'ın verdiği DNA örnekleri, Trabzon Adli Tıp Grup Başkanlığı tarafından incelendi."/>
  </head>
  <body>
    <article>
      <h1>Adli Tıp'tan çok tartışılacak Rabia Naz raporu</h1>
      <h2>Şaban Vatan, Yaşar Mert Vatan ve Atika Vatan'ın verdiği DNA örnekleri, Trabzon Adli Tıp Grup Başkanlığı tarafından incelendi.</h2>
      <address>
        <time datetime="2019-11-23T20:08:00+00:00">23 Nov 2019, 20:08</time>
      </address>
      <p>Rabia Naz Vatan, 13 Nisan 2018'de, Eynesil'e bağlı Gümüşçay Mahallesi'ndeki evlerinin önünde yaralı bulundu. İhbarla olay yerine gelen sağlık ekibince ambulansla hastaneye kaldırılan Rabia Naz, doktorların tüm müdahalelerine rağmen kurtarılamadı.</p>
      <p>Küçük kızın ölüm nedeninin tespiti için Adli Tıp Kurumu'nca 2 rapor hazırlandı. Raporlarda ölümün, genel beden travmasına bağlı kırık ve iç organ yaralanması sonucu meydana geldiği, yüksekten düşme ile uyumlu olduğu kaydedildi. Aile ise kızlarına otomobil çarptığını ve yaralı olarak evin önüne bırakıldığını iddia etti.</p>
      <p>
        <b>SAVCILIĞIN AÇIKLAMASININ ARDINDAN BABA DNA ÖRNEĞİ VERMİŞTİ</b>
      </p>
      <p>Giresun Cumhuriyet Başsavcılığı'nca 11 Kasım’da yapılan açıklamada, baba Şaban Vatan'ın, DNA örneği alınmasına izin vermediği belirtilmişti. Soruşturmanın titizlikle sürdürüldüğü kaydedilen açıklamada, "<b>Baba Şaban Vatan, kendisinden ve oğlundan kan örneği alınmasına rıza göstermemiştir. Bu nedenle otopside bulunan erkek DNA karşılaştırması ile ilgili kesin bir kanaate ulaşılamamıştır”</b> denilmişti.</p>
      <p>Savcılığın açıklamasının ardından Şaban Vatan, DNA örneğinin alınması için başvuruda bulunmuştu.</p>
      <p>
        <b>ADLİ TIP RAPORU ÇIKTI: DNA ÖRNEKLERİ ONLARA AİT</b>
      </p>
      <p>Şaban Vatan, Yaşar Mert Vatan ve Atika Vatan'ın verdiği DNA örnekleri, Trabzon Adli Tıp Grup Başkanlığı tarafından incelendi.</p>
      <p>20 Kasım tarihli raporda, Rabia Naz Vatan'a ait olduğu belirten yelekten alınan DNA profilinin Yaşar Mert Vatan'a ait DNA profili içerdiği ancak Şaban Vatan ve Atika Vatan'a ait DNA profili içermediği tespit edildiği belirtildi.</p>
      <p>Raporda ayrıca Rabia Naz Vatan'ın sol el tırnak örneğinden elde edilen DNA profikinin ise Yaşar Mert Vatan ve Şaban Vatan ait DNA profilleri içerdiği ancak Atika Vatan'a ait DNA profillerinin içermediği kaydedildi.</p>
      <figure>
        <img src="https://odatv.com/images2/2019_11/2019_11_23/1.jpeg"/>
      </figure>
      <figure>
        <img src="https://odatv.com/images2/2019_11/2019_11_23/2.jpeg"/>
      </figure>
      <p>
        <b>Odatv.com</b>
      </p>
      <figure>
        <a href="https://odatv.com/rabia-naz-icin-dikkat-ceken-basvuru-12111937.html">
          <img src="https://odatv.com/images2/2019_11/2019_11_23/rabia-naz-icin-dikkat-ceken-basvuru-12111937_m2.jpg"/>
        </a>
      </figure>
      <figure>
        <a href="https://odatv.com/ben-kizimin-butun-organlarini-canli-canli-izliyorum-11111946.html">
          <img src="https://odatv.com/images2/2019_11/2019_11_12/ben-kizimin-butun-organlarini-canli-canli-izliyorum-11111946_m2.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>41,701 Bu habere tepkiniz:</p>
      <p> </p>
    </article>
  </body>
</html>