<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/hoppa/allati/csak-ugy-nyuzsognek-a-legyek-a-lakasokban-most-az-is-kiderul-miert/4e15gf5"/>
    <meta property="og:site_name" content="Blikk.hu"/>
    <meta property="article:published_time" content="2019-11-23T20:16:00+00:00"/>
    <meta property="og:title" content="Csak úgy nyüzsögnek a legyek a lakásokban – Most az is kiderül, miért"/>
    <meta property="og:description" content="Télen sokkal kevesebb legyet látni, mint nyáron, mert szükségük van a melegre, ami a repülésükhöz kell."/>
  </head>
  <body>
    <article>
      <h1>Csak úgy nyüzsögnek a legyek a lakásokban – Most az is kiderül, miért</h1>
      <address><time datetime="2019-11-23T20:16:00+00:00">23 Nov 2019, 20:16</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Télen sokkal kevesebb legyet látni, mint nyáron, mert szükségük van a melegre, ami a repülésükhöz kell.</b>
        </i>
      </p>
      <p>A globális felmelegedésnek köszönhetően a rovarok megjelenhetnek háztartásainkban késő ősszel és akár télen is .</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>A melegben felbukkanó legyek egészen megkeseríthetik az otthoni télies nyugalmat, azonban a szakértők szerint ahhoz, hogy a repülő rovarok eltűnjenek, hidegebb időre lenne szükség.</p>
      <p>"A napsütés előcsalogatja a legyeket, és elindulnak élelmet keresni, így kerülhetnek akár a házakba is" - mesélte a <a href="http://www.borsonline.hu/aktualis/rajzanak-a-legyek-a-meleg-miatt/187208">Borsnak</a> dr. Soltész Zoltán biológus, az Ökológiai Kutatóközpont és a Magyar Természettudományi Múzeum kutatója.</p>
      <p>"Ezeknek az állatoknak a repülése függ a hőmérséklettől, de vannak olyan fajok is, amik akár télen is aktívak lehetnek. Ha leesett valahol a hó, de aztán gyönyörű napsütéses idő köszönt be és olvadni kezd, ők előjönnek. Ha jön a hideg, fáskamrákba, pincékbe, szénaboglyákba, pocokjáratokba, az avarba és egyéb védett helyekre bújnak" - folytatta a szakember.</p>
      <p>A legyeknek a megfelelő mozgáshoz is ideális hőmérsékletre van szükségük, ezért nem tudnak repülni a melegben.</p>
    </article>
  </body>
</html>