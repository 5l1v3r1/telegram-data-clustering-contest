<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ch10.co.il/news/552100/"/>
    <meta property="og:site_name" content="חרדים10"/>
    <meta property="article:published_time" content="2019-11-23T20:26:00+00:00"/>
    <meta property="og:title" content="גנץ נכשל, אבל מציע להקים אחדות בראשותו • ומה הגיבו לו בליכוד?"/>
    <meta property="og:description" content="יו&quot;ר כחול לבן, בני גנץ, קרא למנהיגי מפלגת הליכוד להשמיע את קולם בעקבות כתב האישום: &quot;הימים האחרונים לא מותירים מקום לספק, נתניהו מסתכן בהצתת מלחמת אחים&quot; • הליכוד: &quot;אם כחול לבן יעמידו יו״ר אחר במקום בני גנץ, נשקול להציע להם להוביל ברוטציה&quot;"/>
  </head>
  <body>
    <article>
      <h1>גנץ נכשל, אבל מציע להקים אחדות בראשותו • ומה הגיבו לו בליכוד?</h1>
      <address><time datetime="2019-11-23T20:26:00+00:00">23 Nov 2019, 20:26</time> by <a rel="author">אריה ריבקינד</a></address>
      <p>
        <b>יו"ר כחול לבן, בני גנץ, קרא למנהיגי מפלגת הליכוד להשמיע את קולם בעקבות כתב האישום: "הימים האחרונים לא מותירים מקום לספק, נתניהו מסתכן בהצתת מלחמת אחים" • הליכוד: "אם כחול לבן יעמידו יו״ר אחר במקום בני גנץ, נשקול להציע להם להוביל ברוטציה"</b>
      </p>
      <p>יו”ר כחול לבן בני גנץ תוקף הערב (מוצאי שבת) את ראש הממשלה בנימין נתניהו בעקבות ההמלצה להגיש נגדו כתב אישום.</p>
      <p>“נתניהו פטריוט ישראלי. אבל פטריוט אמיתי לא היה מחזיק את אזרחי ישראל כבני ערובה למאבקו המשפטי. מי שדרך על יריביו הפוליטיים ולא ריחם עליהם גם בשעות קשות הוא האחרון שיכול לגייס את הציבור להסית נגד שוטרים, פרקליטים ושופטים”.</p>
      <p>“הימים האחרונים לא מותירים מקום לספק, נתניהו מסתכן בהצתת מלחמת אחים”, אמר גנץ.</p>
      <p>“אני קורא להקים ממשלת אחדות רחבה בראשותי. אני אהיה ראש הממשלה בשנתיים הראשונות ואם נתניהו יזוכה הוא יחזור. אפשר למנוע בחירות. מנהיגי הליכוד זה הזמן להשמיע את קולכם”.</p>
      <p>הליכוד הגיב לדברים: “אחרי שלא הצליח להקים ממשלה, בני גנץ מציע להקים ממשלה בראשותו. אם כחול לבן יעמידו יו״ר אחר במקום בני גנץ, נשקול להציע להם להוביל ברוטציה”.</p>
      <related>
        <h4>כתבות שאולי יעניינו אותך</h4>
        <a href="http://www.ch10.co.il/news/552107/"/>
        <a href="http://www.ch10.co.il/news/552081/"/>
        <a href="http://www.ch10.co.il/news/551972/"/>
        <a href="http://www.ch10.co.il/news/551868/"/>
        <a href="http://www.ch10.co.il/news/551820/"/>
        <a href="http://www.ch10.co.il/news/551757/"/>
      </related>
    </article>
  </body>
</html>