<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/kultura/pozornica/Zlocin-i-kazna-Narodnog-pozorista-RS-osvojila-tri-nagrade-u-Vrscu/570172?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T20:00:09+00:00"/>
    <meta property="og:title" content="&quot;Zločin i kazna&quot; Narodnog pozorišta RS osvojila tri nagrade u Vršcu"/>
    <meta property="og:description" content="Narodno pozorište Republike Srpske sa predstavom &quot;Zločin i kazna&quot; u režiji Dušana Petrovića osvojilo je tri nagrade na 27. Međunarodnom festivalu pozorišne klasike &quot;Vršačka pozorišna jesen&quot;."/>
  </head>
  <body>
    <article>
      <h1>"Zločin i kazna" Narodnog pozorišta RS osvojila tri nagrade u Vršcu</h1>
      <address><time datetime="2019-11-23T20:00:09+00:00">23 Nov 2019, 20:00</time> by <a rel="author">Srna</a></address>
      <p>Narodno pozorište Republike Srpske sa predstavom "Zločin i kazna" u režiji Dušana Petrovića osvojilo je tri nagrade na 27. Međunarodnom festivalu pozorišne klasike "Vršačka pozorišna jesen".</p>
      <p>Predstava "Zločin i kazna", po istoimenom djelu Fjodora Mihajloviča Dostojevskog, proglašena je najboljom predstavom u cjelini.</p>
      <p>Glumac Narodnog pozorišta Srpske Zlatan Vidović dobio je priznanje za najboljeg mladog glumca za ulogu Raskoljnikova, a reditelj Dušan Petrović dobitnik je nagrade za najbolju režiju.</p>
      <p>Nagrade su uručene večeras u Narodnom pozorištu "Sterija" u Vršcu.</p>
      <p>Direktor Narodnog pozorišta Republike Srpske Nenad Novaković izrazio je zadovoljstvo jer su osvojili najvažnije nagrade u ozbiljnoj konkurenciji.</p>
      <p>"Ovo je predstava koja će imati dug životni vijek. Vratili smo se klasičnom ozbiljnom pozorištu, sa klasičnim tekstom i režijom koja daje budućnost i bolje promišljanje o pozorištu", rekao je Novaković Srni.</p>
      <p>Festival u Vršcu održan je od 15. do 22. novembra.</p>
    </article>
  </body>
</html>