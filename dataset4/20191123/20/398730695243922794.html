<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fotboll/city-vande-i-toppmotet-slog-chelsea/"/>
    <meta property="og:site_name" content="DN.SE"/>
    <meta property="article:published_time" content="2019-11-23T20:20:05+00:00"/>
    <meta property="og:title" content="City vände i toppmötet – slog Chelsea"/>
    <meta property="og:description" content="Manchester City jagade på och vände trots att Chelsea tog ledningen i toppmötet i Premier League."/>
  </head>
  <body>
    <article>
      <h1>City vände i toppmötet – slog Chelsea</h1>
      <address><time datetime="2019-11-23T20:20:05+00:00">23 Nov 2019, 20:20</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Manchester City jagade på och vände trots att Chelsea tog ledningen i toppmötet i Premier League. Pep Guardiolas elva knep en 2–1-vinst och gick därmed upp till tredjeplatsen i tabellen.</b>
      </p>
      <p>Manchester City kom från en förlust mot serieledande Liverpool och när de tog emot Chelsea, som låg ett snäpp ovanför i tabellen med en poängs marginal, var det med en fast beslutsamhet om att skapa bättre förutsättningar för klubben i serietoppen.</p>
      <p>Trots flera bra anfall, och ett farligt avslut av Citys Kevin De Bruyne, var det Chelsea som tog ledningen genom N'Golo Kanté efter 20 minuter. Men Kevin De Bruyne fick ett försök till och lyckades kvittera – sedan vände City och tog ledningen genom Riyad Mahrez innan den första halvleken var slut.</p>
      <p><b>Resultatet stod sig</b> ända tills matchens sista minuter då det såg ut som att Manchester City skulle få med sig en 3–1-vinst på Etihad Stadium. Men målet dömdes bort och hemmalaget fick nöja sig med 2–1 i en match där de egentligen skapat många fler chanser än så. Med tre poäng passerade de därmed sina gäster i tabellen och ligger nu trea, en poäng efter Leicester.</p>
      <p>På annat håll blev ett sent mål av Roberto Firmino avgörande när Liverpool spelade sin 30:e match i rad utan förlust i Premier League.</p>
      <p>Innan dess hade nämligen Crystal Palaces Wilfried Zaha lyckats kvittera i mitten av andra halvlek, efter att Londonlaget fått ett mål bortdömt i slutet av första halvlek.</p>
      <p><b>Liverpool tog ledningen</b> efter halvtid genom Sadio Mané, som gjorde sitt åttonde mål på tio matcher i ligan. I och med segern fortsätter Liverpool att toppa den engelska fotbollsligan, åtta poäng före tvåan Leicester som vann borta mot Brighton med 2–0.</p>
      <p>Arsenal klarade sig nätt och jämnt undan med ett kryss mot Southampton. Detta efter att Alexandre Lacazette genom sitt andra mål för matchen kvitterat till 2–2 i den sjunde tilläggsminuten.</p>
      <p>
        <a href="https://www.dn.se/sport/fotboll/mourinho-fick-dromstart-vann-mot-west-ham/">Läs mer: Mourinho fick drömstart – vann mot West Ham</a>
      </p>
    </article>
  </body>
</html>