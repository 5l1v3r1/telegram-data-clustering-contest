<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/ivairybes/apie-romana-su-w-houston-prakalbusi-jos-geriausia-drauge-musu-meile-buvo-laisva-ir-tyra-1752261/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-23T20:25:00+00:00"/>
    <meta property="og:title" content="Apie romaną su W. Houston prakalbusi jos geriausia draugė: mūsų meilė buvo laisva ir tyra"/>
    <meta property="og:description" content="Reklama"/>
  </head>
  <body>
    <article>
      <h1>Apie romaną su W. Houston prakalbusi jos geriausia draugė: mūsų meilė buvo laisva ir tyra</h1>
      <address><time datetime="2019-11-23T20:25:00+00:00">23 Nov 2019, 20:25</time> by <a rel="author">Alfa.lt</a></address>
      <p>Reklama</p>
      <p>
        <b>Prieš kurį laiką į viešumą išlindo žinia apie devintajame dešimtmetyje legendinės dainininkės Whitney Houston ir jos geriausios draugės Robyn Crawford užmegztą romaną. Tai atskleidė pati R. Crawford savo memuaruose „A Song For You: My Life With Whitney Houston“.</b>
      </p>
      <p>Romantiški moterų jausmai daugelį metų buvo gandų ir spekuliacijų objektas. Net filmuose apie 2012 m. mirusios W. Houston gyvenimą buvo trumpai užsimenama, kad R. Crawford buvo tikroji atlikėjos gyvenimo meilė.</p>
      <p>Nors R. Crawford gandų apie santykius su W. Houston niekuomet nekomentavo, praėjus septyneriems metams po dainininkės mirties, moteris nusprendė prabilti.</p>
      <p>„Patikėkite, aš padariau viską, kad nepakliūčiau į visuomenės akiratį, bet supratau, kad mano pareiga yra gerbti savo draugę ir papasakoti savo poziciją. Viešojoje erdvėje sklando labai daug melagingos informacijos“, – apie sprendimą papasakoti savo istoriją žurnalui „People“ kalbėjo R. Crawford.</p>
      <p>Robyn pasakoja, kad romanas tarp jos ir vienos garsiausių pasaulio atlikėjų užsiplieskė dar paauglystėje ir tęsėsi dvejus metus.</p>
      <p>„Tai nebuvo vien tik aistra, – savo knygoje rašo ji. – Mes galėjome visiškai pasitikėti viena kita, dalijomės savo paslaptimis, savo jausmais ir išgyvenimais. Mes buvome geriausios draugės, mes buvome įsimylėjėlės. Mūsų meilė buvo laisva ir tyra.“</p>
      <p>Reklama</p>
      <figure>
        <img src="https://www.ve.lt/uploads/img/0022_logotipai_po_str/31.jpg"/>
      </figure>
      <p>
        <i>R. Crawford ir W. Houston© „Instagram“</i>
      </p>
      <p>Moteris pasakoja, kad W. Houston nutraukė jųdviejų romaną vos tik pasirašiusi sutartį su įrašų studija. Pasak R. Crawford, Whitney norėjo ją apsaugoti nuo viešumo.</p>
      <p>Nepaisydama to, R. Crawford išliko atsidavusia drauge ir palaikė W. Houston net sunkiausiais jos gyvenimo momentais. Moteris pasakoja, kad skaudančia širdimi žvelgė, kai jos geriausia draugė paniro į narkotikų liūną.</p>
      <p>„Nors tuomet būdavo taip, kad pramogų pasaulyje norėdami atsipalaiduoti daugelis vartojo narkotikus, tai darė pagal aiškias taisykles, tuo nepiktnaudžiavo. Tačiau Whitney šias taisykles nuolat laužė ir vartojo, kada panorėjo“, – tikino ji.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/ve-rekomenduoja1/skaityk-dabar/9-nuostaba-keliantys-faktai-whitney-houston-skrodimo-ataskaitoje-atskleide-tikraji-zvaigzdes-veida-1672258/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/ftb-paviesino-su-whitney-houston-susijusiu-tyrimu-dokumentus-926437/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/muzika/vitni-hiuston-motina-parase-knyga-apie-savo-dukra/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/michaelas-jacksonas-norejo-vesti-whitney-houston/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/whitney-houston-mire-prigerusi-veidu-i-vandeni-716839/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/aukcione-parduoti-hiuston-papuosalai-ir-rubai-714608/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/los-andzele-sulaikytas-buves-whitney-houston-sutuoktinis-710668/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/whitney-houston-dukra-nori-pasikeisti-savo-pavarde-702193/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>