<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/four-of-ten-mlas-who-went-with-ajit-pawar-have-returned-says-ncp"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-23T20:03:00+00:00"/>
    <meta property="og:title" content="‘മഹാരാഷ്ട്രീയം’: അജിത് പവാറിനൊപ്പം പോയ എംഎല്‍എമാരില്‍ നാല് പേര്‍ എന്‍സിപി ക്യാംപില്‍ തിരിച്ചെത്തി"/>
    <meta property="og:description" content="ഭോപാല്‍: മഹാരാഷ്ട്രയില്‍ അജിത് പവാറിനൊപ്പം പോയെന്ന് കരുതിയ എം.എല്‍.എമാരില്‍ നാല് പേര്‍ എന്‍.സി.പി ക്യാംപില്‍ തിരിച്ചെത്തി. എന്‍.സി.പി നേതാവ് ധനഞ്ജയ് മുണ്ഡെ, ഡല്‍ഹിയിലേക്ക് തിരിക്കാനിരുന്ന ദിലീപ് റാവു ബാങ്കര്‍ എന്നിവരടക്കമുള്ള എം.എല്‍.എമാരാണ് തിരിച്ചെത്തിയത്. ഇവര്‍..."/>
  </head>
  <body>
    <article>
      <h1>‘മഹാരാഷ്ട്രീയം’: അജിത് പവാറിനൊപ്പം പോയ എംഎല്‍എമാരില്‍ നാല് പേര്‍ എന്‍സിപി ക്യാംപില്‍ തിരിച്ചെത്തി</h1>
      <address><time datetime="2019-11-23T20:03:00+00:00">23 Nov 2019, 20:03</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ഭോപാല്‍: മഹാരാഷ്ട്രയില്‍ അജിത് പവാറിനൊപ്പം പോയെന്ന് കരുതിയ എം.എല്‍.എമാരില്‍ നാല് പേര്‍ എന്‍.സി.പി ക്യാംപില്‍ തിരിച്ചെത്തി. എന്‍.സി.പി നേതാവ് ധനഞ്ജയ് മുണ്ഡെ, ഡല്‍ഹിയിലേക്ക് തിരിക്കാനിരുന്ന ദിലീപ് റാവു ബാങ്കര്‍ എന്നിവരടക്കമുള്ള എം.എല്‍.എമാരാണ് തിരിച്ചെത്തിയത്. ഇവര്‍ ശരത് പവാര്‍ വിളിച്ച യോഗത്തില്‍ പങ്കെടുത്തു. ഇവരെ തെറ്റിദ്ധരിപ്പിച്ചാണ് അജിത് പവാര്‍ കൊണ്ടുപോയതെന്ന് നേരത്തെ എന്‍.സി.പി വ്യക്തമാക്കിയിരുന്നു.</p>
      <p>അതിനിടെ അജിത് പവാറിനെ തിരിച്ച് എന്‍.സി.പിയിലേക്ക് കൊണ്ടുവരാനും ശ്രമം നടക്കുന്നുണ്ട്. എന്‍.സി.പിയിലെ മുതിര്‍ന്ന നേതാക്കള്‍ അജിത് പവാറിനോട് സംസാരിച്ചു തിരികെ വരണമെന്ന് ആവശ്യപ്പെട്ടു.</p>
      <p>അതേസമയം, അജിത് പവാര്‍ തിരിച്ചുവരാന്‍ സാധ്യതയുണ്ടെന്ന് ശിവസേനാ നേതാവ് സഞ്ജയ് റാവത്ത് പറഞ്ഞിരുന്നു. അജിത്ത് പവാറിനെ ഭീഷണിപ്പെടുത്തി കൂടെ ചേര്‍ക്കുകയായിരുന്നു. ആരാണ് ഇതിന് പിന്നിലെന്ന് സാമ്ന പത്രത്തിലൂടെ വെളിപ്പെടുത്തുമെന്നും സഞ്ജയ് റാവത്ത് പറഞ്ഞു.  </p>
    </article>
  </body>
</html>