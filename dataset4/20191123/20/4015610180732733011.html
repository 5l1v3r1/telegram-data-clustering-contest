<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815852"/>
    <meta property="og:site_name" content="Sportal.bg"/>
    <meta property="article:published_time" content="2019-11-23T20:41:00+00:00"/>
    <meta property="og:title" content="Хебър излезе начело в Суперлигата (статистика)"/>
    <meta property="og:description" content="Носителят на Купата и Суперкупата на България Хебър (Пазарджик) излезе начело в Суперлигата, след като записа 7-а поредна победа. Момчетата на Атанас ..."/>
  </head>
  <body>
    <article>
      <h1>Хебър излезе начело в Суперлигата (статистика)</h1>
      <address><time datetime="2019-11-23T20:41:00+00:00">23 Nov 2019, 20:41</time> by <a rel="author">SPORTAL.BG</a></address>
      <p>Носителят на Купата и Суперкупата на България Хебър (Пазарджик) излезе начело в Суперлигата, след като записа 7-а поредна победа. Момчетата на Атанас Петров биха категорично у дома Арда (Кърджали) с <a href="http://bvf-web.dataproject.com/MatchStatistics.aspx?mID=327&amp;ID=8&amp;CID=14&amp;PID=9&amp;type=LegList"><b>3:0 (25;17, 25:19, 25:20)</b></a> в последен мач от 7-ия кръг, игран тази вечер пред над 1000 зрители в зала "Васил Левски".<br/><br/>Така Хебър излезе начело във временното класиране със 7 победи от 7 мача и 19 точки, колкото имат и шампионите от Нефтохимик, които са втори след 6 победи и 1 загуба. Арда пък остава на предпоследно 11-о място с едва 1 победа, 6 загуби и 4 точки. В следващия 8-и кръг Хебър гостува именно на Нефтохимик в голямото дерби, докато кърджалийци са домакини на Монтана.<br/><br/>"Тигрите" от Пазарджик доминираха през целия мач и не позволиха на гостите да противодействат. Хебър постигна 7-а си победа само след 69 минути игра.<br/><br/>Над всички за Хебър бе влезлият като резерва още в първия гейм Спас Байрев със страхотните 19 точки (3 блока и 59% ефективност в атака) за победата. За тима на Арда Дейвид Кръстев (2 аса и 40% ефективност в атака) и Венцислав Трифонов (5 блока!, 1 ас и 60% ефективност в атака) завършиха с по 12 точки.<br/><br/><a href="http://bvf-web.dataproject.com/MatchStatistics.aspx?mID=327&amp;ID=8&amp;CID=14&amp;PID=9&amp;type=LegList"><b>ХЕБЪР (ПАЗАРДЖИК) - АРДА (КЪРДЖАЛИ) 3:0 (25;17, 25:19, 25:20)</b></a><br/><b>ХЕБЪР:</b> Георги Братоев 3, Брадли Гънтър 3, Мартин Симеонов 2, Александър Симеонов 8, Стойко Ненчев 4, Денис Чавдаров 7 - Петър Каракашев-либеро (Спас Байрев 19, Любомир Агонцев 1, Добромир Иванов-либеро)<br/><b>Старши треньор: АТАНАС ПЕТРОВ</b><br/><b>АРДА: </b>Димо Димов, Дейвид Кръстев 12, Александър Илиев 6, Невен Нешев 9, Венцислав Трифонов 12, Васил Атанасов 4 - Владислав Лукаревски-либеро (Христо Петков, Яни Янев 1)<br/><b>Старши треньор: ИВАН ХАЛАЧЕВ.</b></p>
    </article>
  </body>
</html>