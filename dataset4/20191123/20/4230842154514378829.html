<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191123-zhorstoke-vbyvstvo-cholovika-bijtsyamy-vagnera-u-zmi-nazvaly-im-ya-shhe-odnogo-uchasnyka/"/>
    <meta property="og:site_name" content="ФАКТИ"/>
    <meta property="article:published_time" content="2019-11-23T20:43:32+00:00"/>
    <meta property="og:title" content="Жорстоке вбивство чоловіка бійцями Вагнера: у ЗМІ назвали ім’я ще одного учасника"/>
    <meta property="og:description" content="У ЗМІ викрили ще одного учасника жорстокого вбивства чоловіка в Сирії, який йомовірно є бійцем російської приватної армії Вагнера."/>
  </head>
  <body>
    <article>
      <h1>Жорстоке вбивство чоловіка бійцями Вагнера: у ЗМІ назвали ім’я ще одного учасника</h1>
      <address>
        <time datetime="2019-11-23T20:43:32+00:00">23 Nov 2019, 20:43</time>
      </address>
      <p>У ЗМІ викрили ще одного учасника жорстокого вбивства чоловіка в Сирії, який йомовірно є бійцем російської приватної армії Вагнера.</p>
      <p>Одним з учасників наджорстокого катування та вбивства у Сирії може бути чоловік, який займається “патріотичним вихованням молоді” у Росії.</p>
      <p>Звати вірогідного ката Руслан (його прізвища редакція не розкриває). Йому 39 років і живе він у Брянську, є учасником бойових дій в Чечні. Там чоловік отримав поранення і статус ветерана.</p>
      <p>Чоловік з таким самим ім’ям і датою народження вилетів до сирійського Дамаска чартерним рейсом з Ростова в січні 2017 року. Друзі чоловіка розповіли, що росіянин був у відрядженні в Сирії.</p>
      <p>
        <b>Читайте: </b>
        <a href="https://fakty.com.ua/ua/ukraine/20191031-vidrubaly-golovy-v-mozambiku-zhorstoko-vbyly-najmantsiv-pvk-vagnera/">Відрубали голови: в Мозамбіку жорстоко вбили найманців ПВК Вагнера</a>
      </p>
      <p>Журналісти отримали й інші паспортні дані росіянина, який літав до Сирії. Проте під час розмови з ймовірним героєм відео останній їх не підтвердив. Мовляв, дружина “кудись поділа” його документ. Також він заявив, що у Сирії ніколи не був та немає жодного відношення до відео та вбивства зокрема.</p>
      <p>Нагадаємо, що у 2017 році у мережу виклали відео, на якому <a href="https://fakty.com.ua/ua/proisshestvija/20191120-pobyly-kuvaldoyu-i-vidrizaly-golovu-podrobytsi-vbyvstva-cholovika-bijtsyamy-vagnera-u-syriyi/">четверо людей у ​​Сирії жорстоко б’ють чоловіка кувалдою.</a> Тоді користувачі припустили, що це можуть бути бійці ПВК Вагнер.</p>
      <p>У 2019 році в інтернеті з’явилися ще три нових відео, які є продовженням того ролику. Там було помічено відкрите обличчя одного зі злочинців.</p>
      <p><b>Джерело:</b> <a href="https://www.fontanka.ru/2019/11/22/096/">Фонтанка</a></p>
    </article>
  </body>
</html>