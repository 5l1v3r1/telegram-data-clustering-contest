<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/allsvenskan-herrar/jamna-matcher-i-herrallsvenskan-elfte-omgang/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-23T20:08:47+00:00"/>
    <meta property="og:title" content="Jämna matcher i herrallsvenskans elfte omgång"/>
    <meta property="og:description" content="Herrallsvenskans omgång 11 har spelats under veckan och helgen. Med sex av sju spelade matcher i omgången ser tabellen ut i princip som den gjort genom hela säsongen. Aranäs håller kvar sin ledning, men Hammarby håller sig nära och är nu endast ett poäng efter. I botten har Boden och RP det fortsatt tufft med […]"/>
  </head>
  <body>
    <article>
      <h1>Jämna matcher i herrallsvenskans elfte omgång</h1>
      <address><time datetime="2019-11-23T20:08:47+00:00">23 Nov 2019, 20:08</time> by <a rel="author" href="https://handbollskanalen.se/author/ella-alvin/" target="_blank">Ella Alvin</a></address>
      <p>
        <b>Herrallsvenskans omgång 11 har spelats under veckan och helgen. Med sex av sju spelade matcher i omgången ser tabellen ut i princip som den gjort genom hela säsongen. Aranäs håller kvar sin ledning, men Hammarby håller sig nära och är nu endast ett poäng efter. I botten har Boden och RP det fortsatt tufft med poängen.</b>
      </p>
      <p><b>Hammarby-Karlskrona 34-30 (16-14)<br/></b>Hammarby har startat säsongen bra och var helt klart favorittippade inför mötet mot Karlskrona. Under de första 20 minuterna av matchen höll dock de båda lagen ett jämnt måltempo, men inför halvtidsvilan lyckades hemmalaget dra ifrån till en tvåmålsledning.</p>
      <p>Starten på den andra halvleken följde samma mönster som den första. Karlskrona höll sig nära Hammarby, men lyckades aldrig ta sig hela vägen fram till en kvittering. Med tio minuter kvar drog Hammarby iväg ytterligare, och höll sedan sin fyramålsledning matchen ut.</p>
      <p>Hammarbys Martin Dolk briljerade framåt under matchen med sina 15 mål.</p>
      <p><b>Skånela-AIK 26-26 (10-13)</b><br/>Gästande AIK tog kontrollen över matchen snabbt i den första halvleken. Efter drygt 20 spelminuter hade de en stabil sexmålsledning, men innan pausen hann Skånela reducera både en, två och tre gånger.</p>
      <p>Den andra halvleken bjöd på ett mer jämnt spel, där resultatet visar detsamma. Efter att de båda lagen kvitterat och gått om flera gånger fick de slutligen med sig varsitt poäng in i tabellen.</p>
      <p><b>Aranäs-Torslanda 25-23 (11-12)<br/></b>Serielederna Aranäs, som hittills vunnit sju matcher under säsongen, gick in som favoriter i matchen. Under den första halvleken visade dock gästande Torslanda upp sig bättre. Efter en upphämtning av hemmalaget i slutet av den första halvleken och en snabb kvittering i början på andra så var dock Aranäs tillbaks i matchen igen.</p>
      <p>Matchen resulterade slutligen i en knapp tvåmålsvinst för hemmalaget, som därmed fick med sig sin åttonde tvåpoängare för säsongen.</p>
      <p><b>Kungälv-Lindesberg 30-31 (15-15)<br/></b>Kungälv och Lindesberg bjöd på ännu en jämn match under lördagen. De båda lagen, som befinner sig i den nedre delen av tabellen, följdes jämnt åt genom hela matchen. Slutligen visade sig gästande Lindesberg dra det något längre strået, när Herman Bosson avgjorde i matchens sista sekunder.</p>
      <p><b>Rimbo-Kärra 33-29 (17-14)</b><br/>Rimbo startade hemmamatchen mot Kärra halvdant och gästerna skaffade sig en snabb ledning. När Rimbo kvitterade i den tionde minuten, och strax därefter tog över ledningen, så visade de sig dock vara det starkare laget för dagen.</p>
      <p>Ledningen höll matchen ut och Rimbo plockade därmed med sig två viktiga poäng in i tabellen, där de nu placerar sig på en sjätteplats.</p>
      <p><b>Tyresö-Boden 36-27 (14-11)<br/></b>Boden har haft en tuff start på säsongen, och lördagens bortamatch mot Tyresö visade sig bli tuff även den. Trots en stark upphämtning i inledningen av matchen drog hemmalaget iväg på nytt redan snabbt därefter, och Boden lyckades inte ta sig hela vägen till en kvittering.</p>
      <p>Tyresös Fredrik Hellgren visade upp sig lite extra med tio mål när Tyresö tog en viktig vinst.</p>
      <p><b>RP Linköping-Amo</b> <i>(spelas imorgon, söndag)</i></p>
      <p>
        <a href="http://ta.svenskhandboll.se/SerieAndMatchResult/Review?seasonId=2019&amp;divisionId=1900102&amp;showTeamDivisionTable=true">
          <b>Tabell &gt;&gt;</b>
        </a>
      </p>
    </article>
  </body>
</html>