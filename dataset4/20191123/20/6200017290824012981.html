<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/nevsehir-belediyespordan-mehmet-ali-dogana-destek-2103898"/>
    <meta property="og:site_name" content="Fanatik"/>
    <meta property="article:published_time" content="2019-11-23T20:32:00+00:00"/>
    <meta property="og:title" content="Nevşehir Belediyespor'dan Mehmet Ali Doğan'a destek"/>
    <meta property="og:description" content="Nevşehir Belediyespor Yönetim Kurulu, hafta sonu oynayacakları Altındağ Belediyespor müsabakasının gelirini 25 yaşındaki kanser hastası Mehmet Ali Doğan’ın ameliyat masraflarına aktarılmasını kararlaştırdı."/>
  </head>
  <body>
    <article>
      <h1>Nevşehir Belediyespor'dan Mehmet Ali Doğan'a destek</h1>
      <h2>Nevşehir Belediyespor Yönetim Kurulu, hafta sonu oynayacakları Altındağ Belediyespor müsabakasının gelirini 25 yaşındaki kanser hastası Mehmet Ali Doğan’ın ameliyat masraflarına aktarılmasını kararlaştırdı.</h2>
      <address>
        <time datetime="2019-11-23T20:32:00+00:00">23 Nov 2019, 20:32</time>
      </address>
      <p>Nevşehir’de daha önce yakalandığı kanser hastalığını 4 kez yenmeyi başaran ancak bir süre önce yeniden bu amansız hastalığa yakalanan ve ameliyat olabilmesi için sosyal medyada kampanya başlatılan 25 yaşındaki <a href="https://www.fanatik.com.tr/haberler/mehmet-ali-dogan">Mehmet Ali Doğan</a>’ın bu durumuna Nevşehir Belediyespor’da kayıtsız kalmadı. TFF 3. Lig 3. Grupta mücadele eden kırmızı beyazlı ekibin yönetim kurulu aldığı karar ile, ligin 14. haftasında 24 Kasım 2019 Pazar günü karşılaşacağı <a href="https://www.fanatik.com.tr/haberler/altindag-belediyespor">Altındağ Belediyespor </a>maçının bilet gelirlerini gencin ameliyat masrafları için başlatılan kampanyaya aktarma kararı aldı.</p>
      <p><a href="https://www.fanatik.com.tr/haberler/nevsehir-belediyespor">Nevşehir Belediyespor </a>idarecileri, Gazi Stadı’nda saat 13.30’da başlayacak olan Nevşehir Belediyespor-Altındağ Belediyespor müsabakasına tüm sporseverleri davet ederek Mehmet Ali Doğan’a destek olma çağrısında bulundu.</p>
      <p>İHA</p>
    </article>
  </body>
</html>