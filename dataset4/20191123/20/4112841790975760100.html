<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77668-Casey-Neistat-je-v-Kosiciach-a-stretava-sa-so-Slovakmi-Zistili-sme-co-v-nasej-krajine-robi"/>
    <meta property="og:site_name" content="REFRESHER"/>
    <meta property="article:published_time" content="2019-11-23T20:14:00+00:00"/>
    <meta property="og:title" content="Casey Neistat je v Košiciach a stretáva sa so Slovákmi. Zistili sme, čo v našej krajine robí"/>
    <meta property="og:description" content="Mladý Košičan nám prezradil, čo robí na Slovensku jeden z najpopulárnejších youtuberov na planéte."/>
  </head>
  <body>
    <article>
      <h1>Casey Neistat je v Košiciach a stretáva sa so Slovákmi. Zistili sme, čo v našej krajine robí</h1>
      <address><time datetime="2019-11-23T20:14:00+00:00">23 Nov 2019, 20:14</time> by <a rel="author">Viktor Kniš</a></address>
      <p>
        <b>Mladý Košičan nám prezradil, čo robí na Slovensku jeden z najpopulárnejších youtuberov na planéte.</b>
      </p>
      <p>Jeden z najpopulárnejších youtuberov planéty <b>Casey Neistat</b> sa v posledných dňoch pohybuje po Košiciach a nám sa podarilo zistiť, čo u nás robí. Už včera s ním zverejnil <a href="https://www.instagram.com/p/B5LKgbSJmpE/">fotku</a> Bekim, ktorého dokonca začal sledovať na Instagrame: <i>„Bývame v rovnakom hoteli, tak sme si spravili fotku,“</i> prezradil Bekim pre Refresher. <i>„Myslím, že tu bol na nejakej párty, viac sme sa nerozprávali o konkrétnych plánoch, neskôr som si všimol, že ma začal sledovať na Instagrame, tak som mu to opätoval,“</i> dodáva s úsmevom. </p>
      <p><i>„Spoločné plány zatiaľ nemáme, ale viem, že teraz išiel na izbu, tak rozmýšľam, že mu zaklopem a pozvem ho na pivo, ale ešte uvidíme,“</i> uzatvára Bekim.</p>
      <figure>
        <embed-post data-src="https://www.instagram.com/p/B5LKgbSJmpE" data-service="Instagram"/>
      </figure>
      <p>Dnes sa s Caseym stretol aj mladý Košičan Dávid Polák, ktorému sa podarilo zistiť ešte viac ako Bekimovi. <i>„Stretli sme sa až dvakrát, prvýkrát pri hoteli, v ktorom býva a neskôr opäť náhodne na Hlavnej ulici,“</i> hovorí Dávid. </p>
      <related>
        <a href="https://refresher.sk/47763-Miluje-filmarcinu-a-stihol-uz-navstivit-aj-studio-Caseyho-Neistata-Baca-chce-na-YouTube-najma-vzdelavat"/>
      </related>
      <p>A čo tu v skutočnosti hviezdny autor vlogov robí? „<i>Natáča dokumentárny film o Dávidovi Dobríkovi,“</i> prezradil nám mladý fanúšik z východu, ktorému sa to podarilo zistiť tak, že mu Casey dal podpísať (pravdepodobne GDPR) dokument, kde bolo napísané, že súhlasí s použitím svojej tváre v tomto dokumente. </p>
      <p>Dávid Polák sa s Caseym stretol už v minulosti v New Yorku a podľa jeho slov si ho youtuber pamätal. <i>„Pýtal som sa ho len základné veci, aj som mu povedal, že sme sa už stretli pred troma rokmi a on, že áno, že si spomína, tak som si len v hlave povedal, že určite,“</i> dodáva Dávid s úsmevom. </p>
      <figure>
        <embed-post data-src="https://www.instagram.com/p/B5NuFd3ABjf" data-service="Instagram"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76436-Na-niektorych-miestach-Slovenska-uz-snezi-Orava-a-Kysuce-sa-tesia-z-prvej-bielej-pokryvky"/>
        <a href="https://refresher.sk/76263-22rocneho-utocnika-s-nozom-obvineneho-z-pokusu-o-vrazdu-zadrzala-policia"/>
        <a href="https://refresher.sk/76725-Do-Oravskej-priehrady-spadlo-auto-z-mosta-jeden-clovek-zahynul"/>
        <a href="https://refresher.sk/76744-Slovenska-policia-vysvetluje-preco-tyzden-mlcala-o-zabitej-mladej-ucitelke-v-pristave"/>
        <a href="https://refresher.sk/76774-Najvacsia-tragedia-nasich-hor-Dnes-si-pripominame-15-vyrocie-nicivej-vichrice-vo-Vysokych-Tatrach"/>
        <a href="https://refresher.sk/76756-V-Bratislave-sa-zapalil-muz-udajne-kvoli-odmietnutiu-zo-strany-zien-Popaleniny-ma-na-26-svojho-tela"/>
        <a href="https://refresher.sk/76775-V-Smizanoch-14rocny-chlapec-udajne-podpalil-12rocneho-chlapca-Ten-teraz-bojuje-o-zivot"/>
        <a href="https://refresher.sk/76365-Slovak-dostal-pokutu-za-nerozvazne-spravanie-na-Instagrame-Za-jazdy-si-odfotil-pokutove-blocky-a-oznacil-profil-policie"/>
      </related>
    </article>
  </body>
</html>