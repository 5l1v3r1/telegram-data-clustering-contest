<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skijumping.pl/wiadomosci/27099/perfekcyjny-start-austriakow---zapis-konferencji-prasowej-po-konkursie-druzynowym/"/>
    <meta property="og:site_name" content="Skijumping.pl"/>
    <meta property="article:published_time" content="2019-11-23T20:56:00+00:00"/>
    <meta property="og:title" content="Perfekcyjny start Austriaków - zapis konferencji prasowej po konkursie drużynowym"/>
    <meta property="og:description" content="Sezon 2019/2020 zwycięsko rozpoczęli Austriacy, którzy w sobotę wyprzedzili drugich Norwegów o 22,5 punktu. Na trzecim miejscu uplasowali się Polacy. Podczas konferencji prasowej najlepsze nacje reprezentowali Daniel Huber, Daniel Andre Tande, oraz Jakub Wolny."/>
  </head>
  <body>
    <article>
      <h1>Perfekcyjny start Austriaków - zapis konferencji prasowej po konkursie drużynowym</h1>
      <address>
        <time datetime="2019-11-23T20:56:00+00:00">23 Nov 2019, 20:56</time>
      </address>
      <p>
        <b>Sezon 2019/2020 zwycięsko rozpoczęli Austriacy, którzy w sobotę wyprzedzili drugich Norwegów o 22,5 punktu. Na trzecim miejscu uplasowali się Polacy. Podczas konferencji prasowej najlepsze nacje reprezentowali Daniel Huber, Daniel Andre Tande, oraz Jakub Wolny.</b>
      </p>
      <p>
        <u>Daniel Huber (Austria, 1. miejsce w konkursie drużynowym):</u>
      </p>
      <p>- Dla naszej drużyny był to świetny konkurs, wszyscy oddaliśmy bardzo dobre skoki. Jest to dla nas perfekcyjnie rozpoczęcie sezonu.</p>
      <p>- To dopiero początek. Odbył się zaledwie jeden konkurs, więc trudno wyłonić lidera kadry. Wszyscy oddawali dobre skoki, jednak musząc kogoś wybrać, będzie to Stefan Kraft.</p>
      <p>- Sztuczny śnieg nie różni się bardzo od prawdziwego, ale trudno dobrze wylądować. Nie widzieliśmy zbyt wielu telemarków, ale taki jest urok tej pory roku i trzeba sobie z tym radzić. Cieszę się, że początek sezonu jest w Wiśle, ponieważ zawsze jest tu bardzo dobra atmosfera.</p>
      <p>
        <u>Daniel Andre Tande (Norwegia, 2. miejsce w konkursie drużynowym):</u>
      </p>
      <p>- Konkursowa czołówka wielokrotnie się zmieniała, więc był to na pewno ciekawy konkurs dla kibiców. Jestem też zadowolony z naszego wyniku.</p>
      <p>- Nie mieliśmy jeszcze indywidualnego konkursu, ale patrząc na dzisiejsze zmagania, za lidera można uznać Roberta Johanssona. W kadrze jest jednak wielu dobrze skaczących zawodników, więc wszystko jest możliwe.</p>
      <p>- Bywają dni, kiedy wszystko jest w porządku, ale są też takie, gdy odczuwam ból w kolanie. Zwłaszcza, gdy za dużo trenuję.</p>
      <p>- Jest różnica między sztucznym a naturalnym śniegiem. O tej porze roku nie ma jeszcze obiektu, na którym leżałby naturalny śnieg, więc po prostu musimy przyzwyczaić się do takiej sytuacji. Każdy ma problem z lądowaniem, więc trzeba zachować czujność.</p>
      <p>
        <u>Jakub Wolny (Polska, 3. miejsce w konkursie drużynowym):</u>
      </p>
      <p>- Daliśmy z siebie wszystko, walczyliśmy do końca. Pozwoliło nam to zająć trzecie miejsce. Nie jest to może szczytem naszych marzeń, ale podium to zawsze podium, więc w miarę jesteśmy z tego zadowoleni. Niemniej, zawsze chciałoby się więcej.</p>
      <p>- Jesteśmy bardzo zadowoleni z nowych butów i myślę, że to wystarczy w tej kwestii.</p>
      <p>- Warunki są trudne, ale patrząc na to, jaka aura panuje wokół skoczni, chwała organizatorom, że udało się naśnieżyć obiekt.</p>
      <p>
        <i>
          <b>Korespondencja z Wisły, Natalia Żaczek</b>
        </i>
      </p>
      <hr/>
      <p>Dominik Formela, źródło: Informacja własna</p>
    </article>
  </body>
</html>