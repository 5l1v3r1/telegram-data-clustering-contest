<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/23/pobede-cukarickog-i-vojvodine-novo-ime-na-vrhu-liste-strelaca/"/>
    <meta property="og:site_name" content="Sportska centrala"/>
    <meta property="article:published_time" content="2019-11-23T20:20:36+00:00"/>
    <meta property="og:title" content="Pobede Čukaričkog i Vojvodine, novo ime na vrhu liste strelaca"/>
    <meta property="og:description" content="Pored duela u Nišu odigrane su još četiri utakmice 17. kola Linglong Superlige Srbije. Čukarički je prekinuo mini seriju od dve utakmice bez pobede i trijumfom protiv „građevinara“ ponovo izašao na pobednički put. Stojanović je već nakon desetak minuta postigao prvi gol, a pobedu je overio Tedić u nadoknadi vremena. Vojvodina se namučila protiv Napretka, […]"/>
  </head>
  <body>
    <article>
      <h1>Pobede Čukaričkog i Vojvodine, novo ime na vrhu liste strelaca</h1>
      <address><time datetime="2019-11-23T20:20:36+00:00">23 Nov 2019, 20:20</time> by <a rel="author">Zile</a></address>
      <p>Pored duela u Nišu odigrane su još četiri utakmice 17. kola Linglong Superlige Srbije.</p>
      <p>Čukarički je prekinuo mini seriju od dve utakmice bez pobede i trijumfom protiv „građevinara“ ponovo izašao na pobednički put. Stojanović je već nakon desetak minuta postigao prvi gol, a pobedu je overio Tedić u nadoknadi vremena.</p>
      <p>Vojvodina se namučila protiv Napretka, ali je ipak došla do pobede kojom se vratila na drugo mesto, doduše uz utakmicu više od „brđana“ (oba tima imaju po 36 bodova). Matić je svojim devetim golom u sezoni doveo Vojvodinu u vođstvo, ali je do poluvremena izjednačio Zec. Četiri minuta pre kraja utakmice Novosađani su došli do sva tri boda, a strelac je bio Gemović.</p>
      <p>Voždovac je u drugom poluvremenu slomio otpor Proletera i vezao osmi meč bez poraza u Superligi, dok je TSC bio ubedljiv u Lučanima. Lukić je bio dvostruki strelac i sa 11 golova, jednim više od Sadika i Petkovića, predvodi listu strelaca Linglong Superlige.</p>
      <p><b>Čukarički – Rad 2:0</b> (1:0)<br/><i>Stojanović 11′, Tedić 90’+2′</i></p>
      <p><b>Voždovac – Proleter 2:0</b> (0:0)<br/><i>Zličić 55′, Georgijevski 74′</i></p>
      <p><b>Mladost Lučani – TSC 0:3</b> (0:2)<br/><i>Lukić 13′, 73′, Milićević 41′</i></p>
      <p><b>Vojvodina – Napredak 2:1</b> (1:1)<br/><i>Matić 10’pen, Gemović 86′ – Zec 28′</i></p>
    </article>
  </body>
</html>