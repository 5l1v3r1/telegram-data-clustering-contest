<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/franta-si-serbia-au-primit-wild-card-uri-pentru-faza-finala-a-cupei-davis-in-2020-1922404723022019112019178609"/>
    <meta property="og:site_name" content="News.ro"/>
    <meta property="article:published_time" content="2019-11-23T20:47:02+00:00"/>
    <meta property="og:title" content="Franţa şi Serbia au primit wild card-uri pentru faza finală a Cupei Davis în 2020"/>
    <meta property="og:description" content="Franţa şi Serbia au primit, sâmbătă, wild card-uri pentru faza finală a Cupei Davis, ediţia din 2020, informează daviscup.com."/>
  </head>
  <body>
    <article>
      <h1>Franţa şi Serbia au primit wild card-uri pentru faza finală a Cupei Davis în 2020</h1>
      <address><time datetime="2019-11-23T20:47:02+00:00">23 Nov 2019, 20:47</time> by <a rel="author">Leila Bolat</a></address>
      <p>
        <b>Franţa şi Serbia au primit, sâmbătă, wild card-uri pentru faza finală a Cupei Davis, ediţia din 2020, informează daviscup.com.</b>
      </p>
      <p>Cele două naţiuni se vor alătura celor patru semifinaliste din acest an – Canada, Marea Britanie, Rusia, Spania – şi celor 12 câştigătoare din calificările din martie.</p>
      <p>Tragerea la sorţi a meciurilor din calificările pentru faza finală va avea loc duminică, la Madrid.</p>
      <p>Capi de serie la tragerea la sorţi sunt, conform clasamentului pe naţiuni, Croaţia, Belgia, Argentina, SUA, Australia, Italia, Germania, Kazahstan, Cehia, Austria, Japonia şi Suedia.</p>
      <p>Nu sunt capi de serie Belarus, Brazilia, Chile, Columbia, Ecuador, Ungaria, Coreea de Sud, Olanda, Slovacia, Uruguay, Uzbekistan şi câştigătoarea confruntării Pakistan – India (29-30 noiembrie).</p>
      <p>Câştigătoarele calificărilor vor juca în faza finală a Cupei Davis, la Madrid, iar echipele care vor pierde vor evolua în Grupa Mondială 1, în septembrie 2020.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>