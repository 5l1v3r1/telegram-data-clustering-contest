<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ajansspor.com/haber/omer-ali-golu-bulsak-farkli-olurdu-342429"/>
    <meta property="og:site_name" content="AJANSSPOR"/>
    <meta property="article:published_time" content="2019-11-23T20:05:00+00:00"/>
    <meta property="og:title" content="Ömer Ali: &quot;Golü bulsak farklı olurdu&quot;"/>
    <meta property="og:description" content="Süper Lig'in 12. haftasında sahasında Beşiktaş'a 1-0 kaybeden İttifak Holding Konyaspor'da forma giyen Ömer Ali Şahiner, maçın ardından yayıncı kuruluşa konuştu. Şahiner, &quot;Golü bulabilseydik belki farklı olurdu&quot; dedi. Ömer Ali: &quot;Golü bulabilseydik farklı..."/>
  </head>
  <body>
    <article>
      <h1>Ömer Ali: "Golü bulsak farklı olurdu"</h1>
      <address>
        <time datetime="2019-11-23T20:05:00+00:00">23 Nov 2019, 20:05</time>
      </address>
      <p>Süper Lig'in 12. haftasında sahasında Beşiktaş'a 1-0 kaybeden İttifak Holding Konyaspor'da forma giyen Ömer Ali Şahiner, maçın ardından yayıncı kuruluşa konuştu. Şahiner, "Golü bulabilseydik belki farklı olurdu" dedi.</p>
      <h3>Ömer Ali: "Golü bulabilseydik farklı olurdu"</h3>
      <p>Ömer Ali Şahiner, "Zaman zaman saha içinde istediklerimizi yaptık. Beşiktaş'ın oynamak istediği oyunu bozmak için direkt baskı yaptık, pasla çıkmalarına engel olmaya çalıştık. Belki golü bulabilseydik çok farklı olabilirdi. Bugün daha fazla üretemememizin sebebi özgüven eksikliğiydi. Biraz daha motive olsaydık üretken olabilirdik. Bizi destekleyen taraftarlarımıza karşı üzgünüz. Onlar her zaman arkamızdalar. Susmadan bizi desteklediler. Çok daha fazla üretken olabilir bu takım. Son zamanlarda motivasyon kaybı var. Bugün yediğimiz golde, ayağımızdaki topu verdik. Aradan önce Sivasspor maçında da aynı şekilde. Bunlar özgüvenle alakalı. İnşallah bir galibiyetle çıkışa geçeriz." ifadelerini kullandı. (AJANSSPOR)</p>
    </article>
  </body>
</html>