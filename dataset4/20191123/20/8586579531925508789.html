<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/corumda-trafik-kazasi-4-olu-4-yarali-257650h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T20:08:00+00:00"/>
    <meta property="og:title" content="Çorum'da trafik kazası: 4 ölü, 4 yaralı"/>
    <meta property="og:description" content="Çorum'un İskilip ilçesinde, otomobille minibüsün kafa kafaya çarpışması sonucu 4 kişi yaşamını yitirdi, 1'i ağır 4 kişi de yaralandı."/>
  </head>
  <body>
    <article>
      <h1>Çorum'da trafik kazası: 4 ölü, 4 yaralı</h1>
      <address><time datetime="2019-11-23T20:08:00+00:00">23 Nov 2019, 20:08</time> by <a rel="author">Yeni Çağ Gazetesi</a></address>
      <p>
        <b>Çorum'un İskilip ilçesinde, otomobille minibüsün kafa kafaya çarpışması sonucu 4 kişi yaşamını yitirdi, 1'i ağır 4 kişi de yaralandı.</b>
      </p>
      <p>Kaza, saat 20.00 sıralarında Çorum- İskilip yolunun 30’uncu kilometresinde meydana geldi. Sürücüleri ve plakaları henüz belirlenemeyen otomobille minibüs kafa kafaya çarpıştı.</p>
      <p>Kazada, 4 kişi olay yerinde hayatını kaybederken, 1’i ağır 4 kişi de yaralandı. İhbar üzerine kaza yerine polis, sağlık ve itfaiye ekipleri sevk edildi.</p>
      <p>Sağlık görevlilerince ilk müdahaleleri yapılan yaralılar, çevredeki hastanelere kaldırılarak tedaviye alındı. 4 kişinin cansız bedeni ise olay yerinde yapılan incelemenin ardından morga kaldırıldı. Kazayla ilgili soruşturma başlatıldı.</p>
    </article>
  </body>
</html>