<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_moya-baba-zbirala-vnochi-koloski-na-poli-fedorchuk/939544"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T20:11:00+00:00"/>
    <meta property="og:title" content="&quot;Моя баба збирала вночі колоски на полі&quot; – Федорчук"/>
    <meta property="og:description" content="Футбольний тренер Олег Федорчук розповів, хто із його вихованців шанував Голодомор. &amp;ndash; Найперше &amp;ndash; Володимир Гоменюк. Він сам родом із дуже патріотичної родини. Його дядько &amp;ndash; український священик. Тому тема Голодомору для нього завжди була болючою. Видно, що гравець ..."/>
  </head>
  <body>
    <article>
      <h1>"Моя баба збирала вночі колоски на полі" – Федорчук</h1>
      <address><time datetime="2019-11-23T20:11:00+00:00">23 Nov 2019, 20:11</time> by <a rel="author">Юрій СТРИГУН</a></address>
      <figure>
        <img src="https://static2.gazeta.ua/img2/cache/preview/939/939544_w_300.jpg?v=0"/>
        <figcaption>Олег Федорчук каже, що в СРСР футболістів огороджували від історичних трагедій</figcaption>
      </figure>
      <p>Футбольний тренер Олег Федорчук розповів, хто із його вихованців шанував Голодомор.</p>
      <p>– Найперше – Володимир Гоменюк. Він сам родом із дуже патріотичної родини. Його дядько – український священик. Тому тема Голодомору для нього завжди була болючою. Видно, що гравець переживав її серцем. Дивувався, що на Волині голоду не було, хоч земля гірша, а на Черкащині – був. Бо на Волині не було комуністів.</p>
      <p>Ще один волинянин – Олександр Чижевський. Гравець завжди з трепетом говорив про вбитих голодом.</p>
      <blockquote>Коли дід приходив із роботи й засинав – лише тоді родина виходила вночі на поле, щоби позбирати колоски</blockquote>
      <p>Із сучасних гравців – Дмитро Шастал із "Олександрії". Дуже освічений хлопець, всебічно розвинутий, інтелектуал. Завжди міг підтримати тему, навести якісь історичні приклади.</p>
      <p>Олег Вікторович каже, що Голодомор не минув і його родини.<br/>– Мій дід мав багатодітну родину. Був головою колгоспу, але сім'я голодувала. Коли дід приходив із роботи й засинав – лише тоді родина виходила вночі на поле, щоби позбирати колоски.</p>
      <p>– Свого часу я довго говорив про Голодомор із тещею. Вона – 1924 року народження. Казала, що Голодомору не було, але дітей на вулцю боялися випускати. Чому боялися? Бо їх могли впіймати і з'їсти. То це не Голодомор?</p>
      <p>Федорчук каже, що з усіх народів колишнього Радянського Союзу лише росіяни не визнають Голодомору.</p>
      <p>– Востаннє я був у Москві 1999 року. Припинив спілкуватися з росіянами. Вони вважають, що тему Голодомору Україна приватизувала, а насправді від нього страждали всі народи СРСР. А грузини завжди нам співчували, бо знали, чим був СРСР.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sports-newspaper/_svedu-krasche-yihati-do-belgiyi/884469"/>
      </related>
      <blockquote>Лише в ХХ столітті Україна пережила три Голодомори – 1921, 1932-33 й 1946-47 років.</blockquote>
    </article>
  </body>
</html>