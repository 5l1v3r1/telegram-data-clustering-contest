<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/m%cf%80%cf%81%ce%ac%ce%b2%ce%bf-%cf%84%ce%bf%cf%85%cf%82-%cf%80%ce%bf%ce%bd%cf%84%ce%b9%ce%b1%ce%ba%ce%ae-%ce%bf%ce%bc%ce%ac%ce%b4%ce%b1-%ce%b5%cf%80%ce%b9%cf%83%ce%ba%ce%ad%cf%86%cf%84%ce%b7%ce%ba.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T20:36:45+00:00"/>
    <meta property="og:title" content="Mπράβο τους! – Ποντιακή ομάδα επισκέφτηκε τον αστυνομικό που μαχαιρώθηκε από μετανάστη στη Θράκη"/>
    <meta property="og:description" content="Του ευχήθηκαν ταχεία ανάρρωση και έστειλαν μήνυμα για τον θάνατο 58χρονου ποδηλάτη που σκοτώθηκε σε τροχαίο που προκάλεσε ΙΧ, το οποίο σύμφωνα με αστυνομικούς κύκλους συμμετείχε σε κύκλωμα παράνομης μετακίνησης μεταναστών. Η επίθεση σε αστυνομικό από μετανάστη στην Κομοτηνή επιβεβαίωσε το μεγάλο πρόβλημα της αύξησης της εγκληματικότητας που δημιουργεί η αθρόα έλευση ανθρώπων από το Αιγαίο αλλά και τα σύνορα στην Αλεξανδρούπολη. Οι φωτογραφίες με τα τραύματα του τραυματία 25χρονου αστυνομικού που κυκλοφόρησαν στο διαδίκτυο σόκαραν και ανέδειξαν στο μεγαλύτερο βαθμό τον κίνδυνο που αντιμετωπίζουν καθημερινά οι αρχές."/>
  </head>
  <body>
    <article>
      <h1>Mπράβο τους! – Ποντιακή ομάδα επισκέφτηκε τον αστυνομικό που μαχαιρώθηκε από μετανάστη στη Θράκη</h1>
      <address>
        <time datetime="2019-11-23T20:36:45+00:00">23 Nov 2019, 20:36</time>
      </address>
      <p>Του ευχήθηκαν ταχεία ανάρρωση και έστειλαν μήνυμα για τον θάνατο 58χρονου ποδηλάτη που σκοτώθηκε σε τροχαίο που προκάλεσε ΙΧ, το οποίο σύμφωνα με αστυνομικούς κύκλους συμμετείχε σε κύκλωμα παράνομης μετακίνησης μεταναστών.<br/>Η επίθεση σε αστυνομικό από μετανάστη στην Κομοτηνή επιβεβαίωσε το μεγάλο πρόβλημα της αύξησης της εγκληματικότητας που δημιουργεί η αθρόα έλευση ανθρώπων από το Αιγαίο αλλά και τα σύνορα στην Αλεξανδρούπολη. Οι φωτογραφίες με τα τραύματα του τραυματία 25χρονου αστυνομικού που κυκλοφόρησαν στο διαδίκτυο σόκαραν και ανέδειξαν στο μεγαλύτερο βαθμό τον κίνδυνο που αντιμετωπίζουν καθημερινά οι αρχές.</p>
      <p>Το περιστατικό σημειώθηκε το απόγευμα της Κυριακής στην Εγνατία Οδό, μεταξύ των χωριών Πολυάνθου και Σώστη. Μία μέρα μετά ο αστυνομικός Σάββας Παναγιωτίδης που τυγχάνει να είναι και διαιτητής, δέχτηκε στο νοσοκομείο αντιπροσωπία της ποδοσφαιρικής ομάδας Πόντος Θρυλορίου με επικεφαλής τον πρόεδρό της, Μιχάλη Κακουλίδη.</p>
      <p>Η ομάδα της Κομοτηνής πρόσφερε λουλούδια και του ευχήθηκε καλή ανάρρωση. Μάλιστα ο Πόντος Θρυλορίου στέλνοντας μήνυμα για τη λαθρομετανάστευση, μέσω Social Media, ανέδειξε ένα δυστύχημα που έγινε την ίδια μέρα με θύμα έναν συγχωριανό τους. Συγκεκριμένα 58χρονος ποδηλάτης τραυματίστηκε θανάσιμα καθώς παρασύρθηκε από διερχόμενο όχημα στο 8ο χλμ. της εθνικής οδού Κομοτηνής-Αλεξανδρούπολης.</p>
      <p>Όπως αναφέρουν πηγές από τον Νομό Ροδόπης, ο άτυχος άνδρας παρασύρθηκε από αμάξι, στο οποίο επέβαιναν μετανάστες. Το σώμα του διαμελίστηκε, τον εγκατέλειψαν και εξαφανίστηκαν παρατώντας το αυ 25 χιλιόμετρα μακρυά από το… χώρο του εγκλήματος. Το ΙΧ ανήκε σε ιδιοκτήτη πακιστανικής καταγωγής, κάτοικο Αθήνας. Σύμφωνα με αστυνομικούς κύκλους το όχημα φέρεται να συμμετείχε σε διακίνηση μεταναστών.</p>
      <p>Πηγή φωτογραφίας: thrakisports.gr</p>
    </article>
  </body>
</html>