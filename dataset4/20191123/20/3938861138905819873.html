<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_goncharuk-prokomentuvav-robotu-misiyi-mvf-v-ukrayini/939577"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T20:06:00+00:00"/>
    <meta property="og:title" content="Гончарук прокоментував роботу місії МВФ в Україні"/>
    <meta property="og:description" content="Місія МВФ, яка працювала в Києві з 14 до 22 листопада, відзначила значний прогрес України в просуванні реформ. Про це розповів прем'єр-міністр Олексій Гончарук, передає прес-служба Кабінету міністрів. &quot;Ми провели конструктивні переговори. Місія оцінила істотний прогрес, досягнутий за ..."/>
  </head>
  <body>
    <article>
      <h1>Гончарук прокоментував роботу місії МВФ в Україні</h1>
      <address><time datetime="2019-11-23T20:06:00+00:00">23 Nov 2019, 20:06</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939577_w_300.jpg?v=0"/>
        <figcaption>Гончарук розповів про результати роботи місії МВФ. Фото: BBC</figcaption>
      </figure>
      <p>Місія МВФ, яка працювала в Києві з 14 до 22 листопада, відзначила значний прогрес України в просуванні реформ.</p>
      <p>Про це розповів прем'єр-міністр <b>Олексій Гончарук</b>, передає прес-служба Кабінету міністрів.</p>
      <p>"Ми провели конструктивні переговори. Місія оцінила істотний прогрес, досягнутий за останні кілька місяців ... Ми продовжуємо роботу над новою програмою в тісній співпраці", - зазначив він.<br/><br/>У прес-службі додали, що місія МВФ акцентувала увагу на продовженні зваженої економічної політики.<br/><br/>Так за словами Міністра фінансів України Оксани Маркарової та голови місії Рона ван Родена досягнуто прогресу і в дискусіях щодо політики та реформ, які можуть бути основою нової програми МВФ, що включає підтримку грошово-кредитного, фіскального та фінансового секторів, а також реформ для поліпшення бізнес-середовища, зміцнення верховенства закону та економічного зростання.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_ministerstvo-finansiv-hoche-zakinchiti-spivpracyu-z-mvf-nazvali-termini/938993"/>
      </related>
      <p>"Ми продовжуємо роботу над новою програмою в тісній співпраці", - сказав Гончарук.</p>
      <blockquote>Місія МВФ після чергового візиту до України заявила про <a href="https://gazeta.ua/articles/life/_diskusiyi-trivatimut-v-mvf-prokomentuvali-vizit-misiyi-v-ukrayinu/939560">досягнення помітного прогресу</a> щодо нового траншу. Водночас у МФВ додали, що дискусії щодо нової програми, триватимуть наступними тижнями.</blockquote>
    </article>
  </body>
</html>