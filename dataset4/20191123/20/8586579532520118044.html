<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/manchester-city-geriden-gelip-kazandi-257648h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T20:03:00+00:00"/>
    <meta property="og:title" content="Manchester City, geriden gelip kazandı"/>
    <meta property="og:description" content="İngiltere Premier Lig'de Manchester City, Chelsea'yi 2-1 yendi. Bu sonuçla Manchester City puanını 28'e çıkarıp 3. sıraya yükselirken, 26 puanda kalan Londra ekibi ise 4. sıraya geriledi."/>
  </head>
  <body>
    <article>
      <h1>Manchester City, geriden gelip kazandı</h1>
      <address><time datetime="2019-11-23T20:03:00+00:00">23 Nov 2019, 20:03</time> by <a rel="author">Yeni Çağ Gazetesi</a></address>
      <p>
        <b>İngiltere Premier Lig'de Manchester City, Chelsea'yi 2-1 yendi. Bu sonuçla Manchester City puanını 28'e çıkarıp 3. sıraya yükselirken, 26 puanda kalan Londra ekibi ise 4. sıraya geriledi.</b>
      </p>
      <p>Premier Lig'in 13. haftasında Manchester City, konuk ettiği Chelsea'yi 2-1 mağlup etti.</p>
      <p>Londra ekibi, karşılaşmanın 21. dakikasında N'Golo Kante ile öne geçti. City ise bu gole 29 dakikada Kevin de Bruyne ve 37. dakikada Riyad Mahrez ile cevap verdi ve üç puana uzandı.</p>
      <p>Son maçında Liverpool'a mağlup olarak zirvedeki rakibinin 9 puan arkasına düşen Manchester ekibi bu galibiyetle yara sarmış oldu.</p>
      <p>Puanını 28'e çıkaran City, Liverpool'un Crystal Palace'ı mağlup etmesiyle zirveyle puan farkını kapatamasa da Chelsea'yi puan tablosunda geçmeyi başardı ve 3. sıraya tırmandı.</p>
      <p>Chelsea ise 26 puanda kaldı ve ligin 4. basamağına geriledi.</p>
      <p>Manchester City, Premier Lig'in 14. haftasında Newcastle United'a konuk olacak. Chelsea ise Londra kapışmasında West Ham United'ı ağırlayacak.</p>
    </article>
  </body>
</html>