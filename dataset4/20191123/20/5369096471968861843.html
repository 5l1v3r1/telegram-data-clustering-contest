<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/ten-files/epikerotita/778125/ti-lei-o-ithopios-pou-katigorite-gia-ton-viasmo-tou-taxitzi/"/>
    <meta property="og:site_name" content="to10.gr"/>
    <meta property="article:published_time" content="2019-11-23T20:29:50+00:00"/>
    <meta property="og:title" content="Τι λέει ο ηθοποιός που κατηγορείται για τον βιασμό του ταξιτζή"/>
    <meta property="og:description" content="Την ερχόμενη Δευτέρα δικάζεται ο ηθοποιός που κατηγορείται για τον βιασμό οδηγού ταξί. Η υπεράσπιση του ηθοποιού αναμένεται να βασιστεί στην έκθεση εξειδικευμένου κέντρου στην Ελλάδα σε θέματα ανάλυσης DΝΑ και τοξικολογίας."/>
  </head>
  <body>
    <article>
      <h1>Τι λέει ο ηθοποιός που κατηγορείται για τον βιασμό του ταξιτζή</h1>
      <h2>Την ερχόμενη Δευτέρα δικάζεται ο ηθοποιός που κατηγορείται για τον βιασμό οδηγού ταξί. Η υπεράσπιση του ηθοποιού αναμένεται να βασιστεί στην έκθεση εξειδικευμένου κέντρου στην Ελλάδα σε θέματα ανάλυσης DΝΑ και τοξικολογίας.</h2>
      <address><time datetime="2019-11-23T20:29:50+00:00">23 Nov 2019, 20:29</time> by <a rel="author">to10.gr</a></address>
      <p>Δύο ημέρες πριν δικαστεί ενώπιον του Μεικτού Ορκωτού Δικαστηρίου της Αθήνας, ο ηθοποιός που κατηγορείται για τον βιασμό οδηγού ταξί, τον Νοέμβριο του 2018, μίλησε μέσα από τις Φυλακές Κορυδαλλού στο περιοδικό «Secret» της εφημερίδας «Παραπολιτικά».</p>
      <p>Τη Δευτέρα 25 Νοεμβρίου 2019, ο ηθοποιός θα δικαστεί για το αδίκημα του βιασμού και της προμήθειας και κατοχής ποσότητας ναρκωτικών ουσιών προς ίδια αποκλειστική χρήση.</p>
      <p>
        <a href="https://www.to10.gr/basket/777844/panathinaikos-o-alkis-david-ke-schesi-ton-giannakopoulo/">
          <i>Παναθηναϊκός: O Άλκης Δαυίδ και η σχέση με τον Γιαννακόπουλο</i>
        </a>
      </p>
      <p>Ωστόσο, έκθεση εξειδικευμένου κέντρου στην Ελλάδα σε θέματα ανάλυσης DΝΑ και τοξικολογίας, διευθυντής του οποίου είναι ο δρ. Γιώργος Φιτσιάλος, και η οποία θα παρουσιαστεί στο δικαστήριο, έχει δώσει νέα ώθηση στην υπόθεση.</p>
      <p>Από την έκθεση προκύπτει ότι μεταξύ του κατηγορουμένου και τον φερόμενου θύματος δεν υπήρξε επαφή, η οποία να στοιχειοθετεί τη διάπραξη του αδικήματος του βιασμού. Σύμφωνα με τα στοιχεία τα οποία αναλύονται στην έκθεση, φέρεται να μην υπάρχει ούτε πράξη βιασμού ούτε πράξη θώπευσης του ταξιτζή. «Σύμφωνα με την πραγματογνωμοσύνη του κ. Φιτσιάλου, στο δικαστήριο θα γίνουν συνταρακτικές αποκαλύψεις και η κατηγορία θα καταρρεύσει σαν χάρτινος πύργος. Τα στοιχεία που θα προσκομίσουμε θα ανατρέψουν πλήρως την κατηγορία», αναφέρει ο ηθοποιός στο «S».</p>
      <p>Όπως τονίζει ο ηθοποιός, «η έκθεση τον κ. Φιτσιάλου εξηγεί πλήρως τι συνέβη, βάσει των στοιχείων πού υπάρχουν στη δικογραφία. Ακόμα και ο πιο δύσπιστος θα πειστεί».</p>
      <p>Εκτός πάντως από την έκθεση του κ. Φιτσιάλου, ο ηθοποιός τονίζει ότι υπάρχουν και άλλα σημαντικά στοιχεία, τα οποία η υπεράσπισή του -εκπροσωπείται από τον γνωστό ποινικολόγο Βασίλη Ταουξή και τους συνεργάτες του- πρόκειται να αποκαλύψει κατά τη διάρκεια της ακροαματικής διαδικασίας.</p>
      <p>«Τα στοιχεία είναι συντριπτικά. Περιμένω με χαρά τη δίκη μου, για να πω στους δικαστές και τους ενόρκους με ειλικρίνεια και υπευθυνότητα τι ακριβώς έγινε και ποιος είμαι», τονίζει.</p>
      <p>Πηγή: newsit.gr</p>
      <p>
        <b>
          <a href="https://www.to10.gr/ten-files/epikerotita/778125/ti-lei-o-ithopios-pou-katigorite-gia-ton-viasmo-tou-taxitzi/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>