<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-altre-di-a/milan-pioli-in-conferenza-buona-prova-ma-ora-si-deve-vincere-ci-sono-12-punti-da-qui-a-natale-415571"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-23T20:42:00+00:00"/>
    <meta property="og:title" content="Milan, Pioli in conferenza: &quot;Buona prova, ma ora si deve vincere: ci sono 12 punti da qui a Natale&quot;"/>
    <meta property="og:description" content="In seguito alla partita contro il Napoli, parla a breve il tecnico rossonero Stefano Pioli. Segui le parole dell'allenatore del Milan dalla sala stampa di San Siro con il live su TMW."/>
  </head>
  <body>
    <article>
      <h1>Milan, Pioli in conferenza: "Buona prova, ma ora si deve vincere: ci sono 12 punti da qui a Natale"</h1>
      <address><time datetime="2019-11-23T20:42:00+00:00">23 Nov 2019, 20:42</time> by <a rel="author">Antonio Gaito</a></address>
      <p>In seguito alla partita contro il Napoli, parla a breve il tecnico rossonero Stefano Pioli. Segui le parole dell'allenatore del Milan dalla sala stampa di San Siro con il live su TMW.</p>
      <p>Ore 20.30 inizia la conferenza di Pioli</p>
      <p><b>Soddisfatto della partita?</b> "La partita l'abbiamo fatta bene, con tante assenze e difficoltà, ma la classifica preoccupa. E' normale. Sto vedendo grande determinazione e consapevolezza. Sono fiducioso per il futuro ma c'è tanta strada da fare".</p>
      <p><b>L'attacco non produce?</b> "Non è vero che dal 60esimo la squadra è calata. Negli ultimi 5-6 minuti abbiamo sofferto, un pò di timore c'è stato, però abbiamo difeso bene comunque. Siamo stati più attenti del solito, ma dobbiamo concretizzare di più e troveremo il modo di essere più pericolosi ed efficaci".</p>
      <p><b>Serve un rinforzo sul mercato?</b> "Il dialogo è continuo e propositivo, a gennaio vedremo. Mancano ancora 4 gare e poi vedremo".</p>
      <p><b>Continuare su Piatek? </b>"Sono valutazioni che farò in settimana, Kris ha lavorato bene per la squadra, gli sono arrivati situazioni pericolose che non è riuscito a buttarla dentro. Sappiamo bene che l'attaccante vive di momenti, vedremo che scelte fare da qui a domenica prossima".</p>
      <p><b>Si aspettava questo Napoli?</b> "E' una squadra che cambia tanto, abbiamo provato ad essere aggressivi e fare un bel pressing".</p>
      <p><b>La classifica? </b>"E' la prestazione che ci deve dare morale e fiducia. Lavoriamo insieme solamente da 45 giorni con il Milan. La squadra gioca, non possiamo dire che non lotta o non crea. Avvertiamo tutti il senso e l'urgenza di vincere le partite e abbiamo la possibilità di fare bene nelle prossime gare, ma non saranno facile. Non pensate che vincere a Parma e Bologna sarà facile. Da domani si torna a lavorare perchè da qui a Natale c'è da fare punti, ce ne sono 12 a disposizione".</p>
    </article>
  </body>
</html>