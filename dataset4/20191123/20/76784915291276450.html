<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/kulfold/2019/11/23/dns-minta_nemetorszag_gyilkossag/"/>
    <meta property="og:site_name" content="Index.hu"/>
    <meta property="article:published_time" content="2019-11-23T20:49:00+00:00"/>
    <meta property="og:title" content="900 embertől kértek DNS-mintát egy 1996-os gyilkosság miatt Németországban"/>
    <meta property="og:description" content="Ugyanebben az ügyben korábban 350 embertől vettek mintát, eredménytelenül."/>
  </head>
  <body>
    <article>
      <h1>900 embertől kértek DNS-mintát egy 1996-os gyilkosság miatt Németországban</h1>
      <address><time datetime="2019-11-23T20:49:00+00:00">23 Nov 2019, 20:49</time> by <a rel="author" href="https://index.hu/szerzo/bozzay_balazs" target="_blank">Bozzay Balázs</a></address>
      <p>Tömeges DNS-vizsgálatot indított a nyugat-németországi Grevenbroich városának rendőrsége, hogy ismételten megpróbálja azonosítani egy 1996-ban megölt 11 éves kislány gyilkosát, írja az MTI.</p>
      <p>Claudia Rufot 1996 májusában szexuálisan bántalmazták és megfojtották. Holttestét egy ösvény mentén találták meg 70 kilométerre Grevenbroichtól, Euskirchenben, Bonn közelében.</p>
      <figure>
        <img src="https://kep.cdn.indexvas.hu/1/0/3048/30485/304857/30485709_e28a3d5bd4b2cf81a75b8aed56b6d57c_wm.jpg"/>
        <figcaption>
          <cite>Fotó: picture alliance</cite>
        </figcaption>
      </figure>
      <p>A hatóságok most 900, a gyilkosság idején 14 és 70 év közötti embert kértek meg arra, hogy adjon nyálmintát a város egyik általános iskolájában.</p>
      <p>A német városban 2010-ben 350 embertől vettek nyálmintát a gyilkos azonosítása érdekében, eredménytelenül.</p>
      <p>Ebben a cikkben a téma érzékenysége miatt nem tartjuk etikusnak reklámok elhelyezését.<br/>Részletes tájékoztatást az Indamedia Csoport <a href="https://ajanlat.indamediasales.hu/markabiztonsag/Indamedia_Sales_Markabiztonsagi_nyilatkozat.pdf">márkabiztonsági nyilatkozatában</a> talál.</p>
      <p>Indamedia Csoport</p>
    </article>
  </body>
</html>