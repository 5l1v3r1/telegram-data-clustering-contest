<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/senatori-demokrati-zvinuvatili-derzhsekretarya-ssha-v-pereshkodzhanni-rozsliduvannyu-330702_.html"/>
    <meta property="og:site_name" content="DT.ua"/>
    <meta property="article:published_time" content="2019-11-23T20:27:00+00:00"/>
    <meta property="og:title" content="Сенатори-демократи звинуватили держсекретаря США в перешкоджанні розслідуванню"/>
    <meta property="og:description" content="Раніше глава юркомітету Сенату Ліндсі Грем вимагав у Помпео документи, що стосуються обговорення звільнення Шокіна."/>
  </head>
  <body>
    <article>
      <h1>Сенатори-демократи звинуватили держсекретаря США в перешкоджанні розслідуванню</h1>
      <h2>Раніше глава юркомітету Сенату Ліндсі Грем вимагав у Помпео документи, що стосуються обговорення звільнення Шокіна.</h2>
      <address>
        <time datetime="2019-11-23T20:27:00+00:00">23 Nov 2019, 20:27</time>
      </address>
      <p>Демократи Комітету з іноземних справ Сенату закликають <a href="https://dt.ua/WORLD/dzhuliani-neodnorazovo-kontaktuvav-iz-pompeo-u-pitanni-tisku-na-ukrayinu-politico-330678_.html"><b>держсекретаря Майка Помпео</b></a> самоусунутися від справ, пов'язаних з Україною, після того, як кілька свідків згадали його на слуханнях щодо імпічменту президента, повідомляє <a href="https://edition.cnn.com/2019/11/22/politics/nunes-vienna-trip-ukrainian-prosecutor-biden/index.html">CNN</a>.</p>
      <p>"Враховуючи вашу безпосередню причетність до скандалу, у вас глибокий конфлікт інтересів, тому ви повинні самоусунутися", - <a href="https://www.foreign.senate.gov/imo/media/doc/11-21-19%20SFRC%20Dems%20letter%20requesting%20Pompeo%20recusal.pdf">написала група з десяти сенаторів</a> у листі Помпео, датованому 21 листопада, після двох тижнів слухань справи в Конгресі.</p>
      <p>Це звернення ґрунтується на свідченнях посла США в Європейському Союзі Гордона Сондленда, який заявив, що Помпео входив у групу посадових осіб, які знали про тиск Трампа на Україну.</p>
      <p>Помпео також заявляв, що був присутній під час телефонної розмови Дональда Трампа з Володимиром Зеленським 25 липня, який є наріжним каменем розслідування щодо імпічменту.</p>
      <p>Демократи у своєму листі звинуватили главу зовнішньополітичного відомства США в "продовженні перешкоджання розслідуванню, зокрема, шляхом відмови в наданні будь-яких записів Держдепу про скандал Трамп - Україна, зокрема тих, які можуть пояснити вашу співучасть".</p>
      <p>"Ці дії залишають мало сумнівів у тому, що ви заважаєте Конгресу і американському народу отримати повну інформацію про скандал виключно з тим, що факти заподіюють шкоду вам і особистим і політичним інтересам президента", - йдеться в листі.</p>
      <p>21 листопада, <a href="https://dt.ua/POLITICS/u-senati-ssha-vimagayut-oprilyudniti-rozmovi-baydena-i-poroshenka-pro-shokina-330498_.html"><b>г</b><b>лава юридичного комітету Сенату США Лінсді Грэм забажав від держсекретаря Майка Помпео документи щодо розмов Петра Порошенка і </b><b>Джо Байдена</b></a>, що стосуються звільнення Віктора Шокіна з посади генпрокурора.</p>
      <p>За словами сенатора, 11, 18 і 19 лютого 2016 року Байден мав серію телефонних розмов з Президентом України Петром Порошенком, в яких порушувалося питання "звільнення генерального прокурора Шокіна за нібито корупцію". Ще одна телефонна розмова між ними відбулася 22 березня 2016 року, рівно за тиждень до того, як Шокін був звільнений з посади, пише сенатор.</p>
      <p>Раніше повідомлялося, що ГПУ переглядає справи, які стосуються <a href="https://dt.ua/POLITICS/gpu-pereglyadaye-spravi-schodo-burisma-vklyuchayuchi-epizod-iz-sinom-baydena-ryaboshapka-325323_.html"><b>нафтогазової компанії Burisma</b></a>, серед них може бути епізод із сином колишнього віце-президента США Джо Байдена Гантером.</p>
      <p>Як інформувало <b>DT.UA</b>, оточення Трампа давно <a href="https://dt.ua/POLITICS/dzhuliani-priyide-v-ukrayinu-naperedodni-inavguraciyi-zelenskogo-310873_.html"><b>цікавлять напрацювання Генпрокуратури у справі Burisma</b></a>, в наглядову раду якої входив син Джо Байдена Гантер. Власник Burisma Микола Злочевський обіймав посаду міністра екології в уряді Миколи Азарова з липня 2010 року по квітень 2012 року. Наприкінці 2014 року Злочевський залишив Україну, згодом його оголосили в розшук.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>