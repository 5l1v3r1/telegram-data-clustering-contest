<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/ploiesti/incident-sectie-votare-dintr-o-localitate-prahoveana-persoane-stare-ebrietate-atacat-agentul-paza-1_5dd9901f5163ec427155d1eb/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-23T20:20:50+00:00"/>
    <meta property="og:title" content="Incident la o secţie de votare dintr-o localitate prahoveană: un poliţist atacat de cinci persoane a tras cu pistolul, rănindu-l în picior pe unul dintre agresori"/>
    <meta property="og:description" content="Incident la o secţie de votare din localitatea Drăgăneasa, judeţul Prahova, care se află în incinta unei grădiniţe: un grup de cinci persoane aflate în stare de ebrietate au intrat în clădire şi au agresat un agent de poliţie care o păzea, iar acesta a ripostat folosind arma din dotare."/>
  </head>
  <body>
    <article>
      <h1>Incident la o secţie de votare dintr-o localitate prahoveană: un poliţist atacat de cinci persoane a tras cu pistolul, rănindu-l în picior pe unul dintre agresori</h1>
      <address><time datetime="2019-11-23T20:20:50+00:00">23 Nov 2019, 20:20</time> by <a rel="author">George-Andrei Cristescu</a></address>
      <h4>Incident la o secţie de votare din localitatea Drăgăneasa, judeţul Prahova, care se află în incinta unei grădiniţe: un grup de cinci persoane aflate în stare de ebrietate au intrat în clădire şi au agresat un agent de poliţie care o păzea, iar acesta a ripostat folosind arma din dotare.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/video-romanii-sectie-votare-londra-dansat-hora-jurul-urnelor-votare-1_5dd966ed5163ec427154a9e7/index.html"/>
      </related>
      <p>Un poliţist atacat sâmbătă seară de cinci persoane aflate în stare de ebrietate a tras cu pistolul din dotare, rănindu-l în picior pe unul dintre agresori.</p>
      <p>„Astăzi în jurul orei 20:30  un grup de cinci persoane, aflate în stare de ebrietate, au intrat in curtea gradiniţei din localitatea Drăgăneasa, judeţul Prahova, unde este amplasată secţia de votare  nr. 523 Draganeasa si unde sunt sigilate materiale electorale.</p>
      <p>Aceştia au manifestat acte de violenţă, aruncând cu o sticlă de băuturi alcoolice in agentul şef principal de poliţie aflat in serviciul de paza, unul dintre acestia atacând fizic politistul.</p>
      <p>În urma altercaţiei s-a folosit armamentul din dotare, conform procedurilor legale, agresorul fiind rănit in picior, în prezent aflându-se în afara oricărui pericol.  </p>
      <p>Actiunile violente au fost oprite, în sprijinul poliţistului care si-a facut datoria a intervenit si o grupă de intervenţie din cadrul Serviciului Acţiuni Speciale Prahova pentru a proteja Sectia de votare pe timpul noptii.</p>
      <p>Precizăm că agresorii au fost identificaţi, iar cercetările continuă sub coordonarea unui procuror din cadrul Parchetului de pe lângă Judecatoria Câmpina”, se arată în comunicatul poliţiei.</p>
      <hr/>
    </article>
  </body>
</html>