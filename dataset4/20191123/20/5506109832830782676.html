<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/03/2145259/%D9%82%DB%8C%D9%85%D8%AA-%DA%AF%D9%88%D8%AC%D9%87-%D8%AA%D8%A7-%D8%AF%D9%88-%D9%87%D9%81%D8%AA%D9%87-%D8%AF%DB%8C%DA%AF%D8%B1-2500-%D8%AA%D9%88%D9%85%D8%A7%D9%86-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-23T20:39:00+00:00"/>
    <meta property="og:title" content="قیمت گوجه تا دو هفته دیگر ۲۵۰۰ تومان می‌شود"/>
    <meta property="og:description" content="به گزارش خبرگزاری تسنیم، افزایش قیمت گوجه در 20 روز اخیرموجبنگرانی مردم از این وضعیت شده است، زیرا قیمت ها روز به روز افزایش یافته تا اینکه در روزهای اخیر با قیمت 15 هزار تومان نیز در بازار به فروش می‌رسد.با توجه به اینکه قیمت سایرمیوه‌ها در بازار ثابت است، قیمت‌های این چنینی برای گوجه قابل پذیرش نیست."/>
  </head>
  <body>
    <article>
      <h1>قیمت گوجه تا دو هفته دیگر ۲۵۰۰ تومان می‌شود</h1>
      <h2>عضو هیئت مدیره اتحادیه بارفروشان با بیان اینکه مردم نگران قیمت گوجه نباشند، گفت: گوجه ۱۵ هزار تومانی بی انصافی است و تا دوهفته آینده قیمت‌ها به زیر ۲۵۰۰ تومان خواهد رسید.</h2>
      <address>
        <time datetime="2019-11-23T20:39:00+00:00">23 Nov 2019, 20:39</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/07/09/1398070910251060118542474.jpg"/>
      </figure>
      <p>
        <a href="https://www.tasnimnews.com/fa/service/7/%D8%A7%D9%82%D8%AA%D8%B5%D8%A7%D8%AF%DB%8C">- اخبار اقتصادی -</a>
      </p>
      <p>به گزارش <a href="https://www.tasnimnews.com/">خبرگزاری تسنیم</a>، افزایش قیمت گوجه در 20 روز اخیرموجبنگرانی مردم از این وضعیت شده است، زیرا قیمت ها روز به روز افزایش یافته تا اینکه در روزهای اخیر با قیمت 15 هزار تومان نیز در بازار به فروش می‌رسد.با توجه به اینکه قیمت سایرمیوه‌ها در بازار ثابت است، قیمت‌های این چنینی برای گوجه قابل پذیرش نیست.</p>
      <p>با توجه به اینکه مسئولان از کاهش قیمت گوجه در روزهای آینده می‌گویند ولی هنوز اتفاقی رخ نداده وقیمت آننسبت به هفته گذشته در برخی از مغازه‌ها افزایش یافته است.</p>
      <p>اصغر یاوری در گفت‌وگو با خبرنگار اقتصادی <a href="https://www.tasnimnews.com/">خبرگزاری تسنیم</a> در واکنش به افزایش قیمت گوجه و فروش آن به قیمت تا 15 هزار تومان اظهار داشـت: افزایش قیمت گوجه مقطعی بوده و این وضعیت به دلیل شرایط آب و هوایی و بارندگی‌ بوده است ولی مردم نباید نگران باشند زیر حداکثر تا دو هفته آینده اگر اتفاق غیرمترقبه رخ ندهد، گوجه بوشهر وارد بازار و قیمت‌ها نزولی خواهد شد.</p>
      <p>وی با بیان اینکه با ورود گوجه بوشهر قیمت آن به حتی زیر 2500 تومان نیز می‌رسد، تصریح کرد:‌ حدود 20 روز است که قیمت گوجه افزایش یافته و انشالله با گذشت 10 روز دیگر، با توجه به اینکه حدود 30 درصد سطح کشت گوجه نسبت به سال گذشته افزایش یافته است، بنابراین این وضعیت جبران خواهد شد.</p>
      <p>به گفتهیاوری، کسانی که گوجه را با نرخ کیلویی 15 هزار تومان می فروشند بی انصافی می‌کنند، زیرا در میدان بزرگ گوجه از 4 هزار و 500 هزار تومان تا 9500 تومان به فروش می‌رسد و نباید با این نرخ‌های بالا به دست مردم برسد.</p>
      <p>عضو هیئت مدیره اتحادیه بارفروشان در خصوص بازار شب یلدا تصریح کرد:‌ دو سه روز منتهی به شی یلدا معمولا قیمت انار و هندوانه افزایش نا چیزی خواهد داشت که متأثر از رشد تقاضا است.</p>
      <p>
        <a href="http://tn.ai/2144540">چرا گوجه گران شد؟</a>
        <a href="http://tn.ai/2143426">فروش گوجه فرنگی ایرانی با قیمت 14 هزار تومان در پاکستان</a>
        <a href="http://tn.ai/2142912">گوجه فرنگی رکورددار ثبت شکایت در سامانه 124 شد</a>
      </p>
      <p>انتهای پیام/</p>
    </article>
  </body>
</html>