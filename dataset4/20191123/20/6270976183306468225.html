<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/23/u-sluzi-narodu-poyasnyly-chym-nynishnya-vlada-vidriznyayetsya-vid-poroshenka/"/>
    <meta property="og:site_name" content="Рубрика"/>
    <meta property="article:published_time" content="2019-11-23T20:14:01+00:00"/>
    <meta property="og:title" content="У &quot;Слузі народу&quot; пояснили, чим нинішня влада відрізняється від Порошенка"/>
    <meta property="og:description" content="У влади Володимира Зеленського є горизонтальні зв’язки, а у Порошенка — рішення приймалися директивно. Про це в інтерв’ю НВ  заявив глава партії Слуга народу Олександр Корнієнко. За словами глави політсили, у багатьох склалося враження, що нинішня влада використовує модель Петра Порошенка «згори донизу», коли рішення спускаються від Офісу президента Верховній Раді і Кабміну, але це не […]"/>
  </head>
  <body>
    <article>
      <h1>У "Слузі народу" пояснили, чим нинішня влада відрізняється від Порошенка</h1>
      <address><time datetime="2019-11-23T20:14:01+00:00">23 Nov 2019, 20:14</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/05/2019-05-27T110242Z_863451821_RC111D1E6610_RTRMADP_3_UKRAINE-ELECTION-860x580-c-1.jpg"/>
      </figure>
      <p>Фото Reuters<br/><b><b>У влади Володимира Зеленського є горизонтальні зв’язки, а у Порошенка — рішення приймалися директивно.</b></b></p>
      <p>Про це в інтерв’ю <a href="https://nv.ua/ukr/ukraine/politics/glava-partiji-sluga-narodu-korniyenko-pro-anonimni-telegram-kanali-novini-ukrajini-50055039.html">НВ</a>  заявив глава партії Слуга народу Олександр Корнієнко.</p>
      <p>За словами глави політсили, у багатьох склалося враження, що нинішня влада використовує модель Петра Порошенка «згори донизу», коли рішення спускаються від Офісу президента Верховній Раді і Кабміну, але це не відповідає дійсності.</p>
      <p>«Це пов’язано з турборежимом [швидкісним розглядом і затвердженням в Раді першочергових президентських законопроектів]. Особливо з його запуском. Але зараз вже не так. Чому було схоже? Тому що все йшло з ОП. Влітку заступниками керівника ОП були нинішній глава уряду Олексій Гончарук та генпрокурор Руслан Рябошапка. Тепер вони розійшлися по окремих структурах», — пояснив Корнієнко.</p>
      <related>
        <h4>Читайте також</h4>
        <a href="https://rubryka.com/2019/11/23/korniyenko-skazav-koly-varto-ochikuvaty-referendum-shhodo-rynku-zemli/"/>
      </related>
      <p>Також він зазначив, що зараз Офіс президента не дає завдань іншим владним органам, а коли президент підписав указ з переліком завдань для уряду, то це попередньо обговорювалося.</p>
      <p>Крім того, за твердженням Корнієнка, Верховна Рада має власну суб’єктність. Як один із прикладів горизонтальних зв’язків між верховними органами влади, політик наводить приклад прийняття земельної реформи в першому читанні.</p>
      <p>«Якби це було за системою минулої влади, то було б директивно, а зараз спрацьовує наш принцип окремих груп, створений на президентській кампанії і продовжує працювати», — сказав Корнієнко.</p>
      <p>Нагадаємо, <a href="https://rubryka.com/2019/11/23/korniyenko-rozpoviv-pro-ideologiyu-slugy-narodu-govoryt-bude-dva-kryla-prave-i-live/">Корнієнко розповів про ідеологію “Слуги народу”, говорить буде два крила – праве і ліве.</a></p>
    </article>
  </body>
</html>