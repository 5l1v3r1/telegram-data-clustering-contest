<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815845"/>
    <meta property="og:site_name" content="Sportal.bg"/>
    <meta property="article:published_time" content="2019-11-23T20:00:00+00:00"/>
    <meta property="og:title" content="Камен Хаджиев и Академия Пушкаш шокираха Фехервар с Георги Миланов"/>
    <meta property="og:description" content="Камен Жаджиев и неговият тим Академия Пушкаш спечелиха &quot;българското&quot; дерби в Унгария срещу Георги Миланов и МОЛ Фехервар. Те постигнаха ..."/>
  </head>
  <body>
    <article>
      <h1>Камен Хаджиев и Академия Пушкаш шокираха Фехервар с Георги Миланов</h1>
      <address><time datetime="2019-11-23T20:00:00+00:00">23 Nov 2019, 20:00</time> by <a rel="author">SPORTAL.BG</a></address>
      <p>Камен Жаджиев и неговият тим Академия Пушкаш спечелиха "българското" дерби в Унгария срещу Георги Миланов и МОЛ Фехервар. Те постигнаха изненадваща победа с 3:1 като гост и по този начин свалиха съперника си от лидерската позиция във временното класиране. И двамата българи започнаха като титуляри за своите отбори, но Миланов бе заменен в 61-ата минута, докато Хаджиев остана на терена през целия мач.<br/><br/>Гостите поведоха още във 2-ата минута чрез Ванечек, а в 26-ата минута Гюршо удвои.<br/><br/>Шокът да МОЛ Фехервар стана пълен в 71-ата минута, когато отново Гюршо направи резултата класически в полза на Пушкаш.<br/><br/>Едва в последната минута на срещата домакините вкарапа почетен гол чрез ветерана Юхаш, но той не бе от особена полза.<br/><br/>След тази среща МОЛ Фехервар падна на 2-ата позиция в класирането с 26 точки, с 1 по-малко от Ференцварош, който излезе начело. Академия Пушкаш пък се изкачи до 4-ото място с 23 точки.</p>
    </article>
  </body>
</html>