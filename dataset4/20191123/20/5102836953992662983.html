<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/23/radmann-vil-spare-penger-ved-a-fjerne-gullklokka-til-langtidsansatte/"/>
    <meta property="og:site_name" content="Document"/>
    <meta property="article:published_time" content="2019-11-23T20:27:26+00:00"/>
    <meta property="og:title" content="Rådmann vil spare penger ved å fjerne gullklokka til langtidsansatte"/>
    <meta property="og:description" content="­"/>
  </head>
  <body>
    <article>
      <h1>Rådmann vil spare penger ved å fjerne gullklokka til langtidsansatte</h1>
      <address><time datetime="2019-11-23T20:27:26+00:00">23 Nov 2019, 20:27</time> by <a rel="author">NTB</a></address>
      <figure>
        <img src="https://www.document.no/wp-content/uploads/2019/11/biczqljx7gs.jpg"/>
        <figcaption>
          <i>Foto: Aleksander Andersen / NTB scanpix.</i>
        </figcaption>
      </figure>
      <p>Gullklokker gis til ansatte i kommunen etter 25 år, som en påskjønnelse for lang og tro tjeneste. Nå vil rådmannen i Stange fjerne gaven for å spare penger.</p>
      <p>– Jeg synes egentlig dette er litt smålig. Det er en fin tradisjon til de som har stått i jobben i 25 år. Jeg blir lei meg hvis jeg ikke får den nå, sier Vigdis Fjæstad Engeskaug som jobber som kokk på Ottestad bo- og servicesenter, og som etter planen skal få klokke neste år, til <a href="https://www.nrk.no/innlandet/radmannen-i-stange-vil-fjerne-gullklokka-til-ansatte-for-lang-og-tro-tjeneste-1.14792908">NRK</a>.</p>
      <p>Rådmannen ønsker å frigi 250.000 kroner per år til det trange kommunebudsjettet ved å droppe utdelingen av klokker fra neste år. Klokkene utgjør 0,15 promille av det totale budsjettet på 1,6 milliarder kroner.</p>
      <p>Økonomisjef Torill Synnøve Hoel i Stange kommune forteller til <a href="https://beta.h-a.no/2019/nyheter/radmannen-vil-fjerne-gullklokka/">Hamar Arbeiderblad</a>, som først omtalte saken, at rådmannen også har foreslått flere mindre spiselige og uspiselige kuttforslag. Hun poengterer at alle steiner er snudd i budsjettforslaget.</p>
      <p>– Hvis Stange skal ha netto driftsresultat null i løpet av planperioden må vi ned 44 millioner på driften. Vi har ikke råd til gullklokker, sier hun.</p>
      <p>Til NRK forteller rådmann i Stange, Kaia Eide Dørum, at hun forstår at det er et upopulært forslag, og at det ikke må forstås som hun ikke ser betydningen av jobben de ansatte gjør.</p>
      <p>Det er kommunestyret i Stange som til syvende og sist avgjør om gullklokkene vil bli delt ut også neste år.</p>
      <p>(©NTB)</p>
      <p> </p>
      <p>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">Forhåndsbestill Halvor Foslis nye bok til spesialpris her!</a>
      </p>
      <figure>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">
          <img src="https://www.document.no/wp-content/uploads/2019/11/halvor-fosli-annonse.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2017/10/13/flyktninger-mistet-livet-i-seljordsvatnet/"/>
        <a href="https://www.document.no/2016/04/05/asylsokeren-provde-a-ta-et-barn-fra-en-av-de-ansatte-i-barnehagen/"/>
        <a href="https://www.document.no/2018/02/02/politiet-etterforsker-hyttebygging-pa-tjome-ber-om-hjelp-fra-okokrim/"/>
        <a href="https://www.document.no/2019/11/19/finansbyraden-i-oslo-benekter-at-halvparten-av-de-ansatte-i-kommunen-ikke-har-fast-jobb/"/>
        <a href="https://www.document.no/2014/11/11/luksusfellen/"/>
        <a href="https://www.document.no/2014/04/24/tilflytting-av-utenlandske-sosialklienter-er-dyrt/"/>
        <a href="https://www.document.no/2017/07/10/asylsoker-domt-for-overgrep-offeret-tvunget-til-a-bytte-jobb/"/>
        <a href="https://www.document.no/2019/08/01/ap-ordforerer-i-malvik-ingrid-aune-omkom-i-batulykke/"/>
        <a href="https://www.document.no/2019/10/08/abdul-nektet-a-betale-beskyttelsespenger-maskerte-menn-angrep-familien-og-ramponerte-pizzeriaen-hans/"/>
        <a href="https://www.document.no/2019/03/02/mann-dode-etter-a-ha-blitt-badet-i-glovarmt-vann-i-omsorgsbolig/"/>
      </related>
    </article>
  </body>
</html>