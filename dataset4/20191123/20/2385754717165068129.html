<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598787/i-mpetis-epikratise-tis-valenthia-me-anatropi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-23T20:16:00+00:00"/>
    <meta property="og:title" content="Η Μπέτις επικράτησε της Βαλένθια με ανατροπή"/>
    <meta property="og:description" content="Η Βαλένθια προηγήθηκε στο “Μπενίτο Βιγιαμαρίν”, αλλά η Μπέτις το γύρισε (2-1) στις καθυστερήσεις και πανηγύρισε δεύτερη νίκη στις εννέα τελευταίες..."/>
  </head>
  <body>
    <article>
      <h1>Η Μπέτις επικράτησε της Βαλένθια με ανατροπή</h1>
      <address><time datetime="2019-11-23T20:16:00+00:00">23 Nov 2019, 20:16</time> by <a rel="author">Sigmalive.Sports</a></address>
      <p>Η Βαλένθια προηγήθηκε στο “Μπενίτο Βιγιαμαρίν”, αλλά η Μπέτις το γύρισε (2-1) στις καθυστερήσεις και πανηγύρισε δεύτερη νίκη στις εννέα τελευταίες αγωνιστικές.<br/> <br/>Είχε μία νίκη σε οκτώ αγωνιστικές. Τα πράγματα για την Μπέτις ήταν χάλια από το ξεκίνημα. Στο εντός, όμως, με την Βαλένθια κατάφερε να πάρει ένα πολύτιμο βαθμολογικά και ψυχολογικά τρίποντο, βρίσκοντας το νικητήριο 2-1 στο 90'+3'. Μάλιστα αυτό συνέβη με ανατροπή, καθώς ο Μάξι Γκόμες (32') είχε βάλει μπροστά τις Νυχτερίδες, με τον Χοακίν (37') να ισοφαρίζει και τον Κανάλες να δίνει την λύτρωση στις καθυστερήσεις, αφήνοντας τους ηττημένους μακριά από την τετράδα.<br/> </p>
    </article>
  </body>
</html>