<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/frantsuzite-protestirat-sreshchu-nasilieto-nad-zheni-407472.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T20:30:44+00:00"/>
    <meta property="og:title" content="Французите протестират срещу насилието над жени"/>
    <meta property="og:description" content="Хиляди излязоха да кажат „НЕ” на сексисткото и сексуалното насилие над жени и убийствата на жени"/>
  </head>
  <body>
    <article>
      <h1>Французите протестират срещу насилието над жени</h1>
      <address><time datetime="2019-11-23T20:30:44+00:00">23 Nov 2019, 20:30</time> by <a rel="author">Стандарт</a></address>
      <p>Във Франция днес хиляди демонстранти излязоха по улиците, за да кажат своето „НЕ” на насилието срещу жени и убийствата на жени, предаде Франс прес. Безпрецедентна вълна от негодувание в цяла Франция предизвикаха 116-те случая на убити жени от партньорите си – настоящи или бивши, от началото на годината. Цифрата бе посочена от проучване на АФП. Според вътрешното министерство за миналата година жените, станали жертва на насилие, е 121.</p>
      <p>Всяка година 213 000 пълнолетни жени стават жертва на физическо и/или сексуално насилие от техни настоящи или бивши партньори , а това е близо 1 процент от жените на възраст от 18 до 75 години, сочат официални данни.</p>
      <p>Протестни акции срещу сексисткото и сексуално насилие срещу жени и убийствата на жени се проведоха освен в столицата Париж и в още 30 града на Франция.</p>
    </article>
  </body>
</html>