<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/divchina_na_porsche_vlashtuvala_guchnu_dtp_u_kiyevi_mazhorka__donka_skandalnogo_regionala_n1238525"/>
    <meta property="og:site_name" content="24 Канал"/>
    <meta property="article:published_time" content="2019-11-23T20:17:00+00:00"/>
    <meta property="og:title" content="Дівчина на Porsche влаштувала гучну ДТП у Києві: мажорка – донька скандального &quot;регіонала&quot;"/>
    <meta property="og:description" content="З'явилися нові подробиці щодо резонансної ДТП у Києві, коли дівчина на Porsche на скаженій швидкості влетіла на тротуар і розбила власне авто вщент. Винуватицею інциденту, імовірно, є Владислава Євтягіна. Журналісти з'ясували, що вона – донька Сергія Євтягіна, який раніше був депутатом Єнакіївської міськради від &quot;Партії регіонів&quot;."/>
  </head>
  <body>
    <article>
      <h1>Дівчина на Porsche влаштувала гучну ДТП у Києві: мажорка – донька скандального "регіонала"</h1>
      <address><time datetime="2019-11-23T20:17:00+00:00">23 Nov 2019, 20:17</time> by <a rel="author" href="https://24tv.ua/andriy_shlyahtin_tag5269/" target="_blank">Андрій Шляхтін</a></address>
      <p>
        <b>З'явилися нові подробиці щодо резонансної ДТП у Києві, коли дівчина на Porsche на скаженій швидкості влетіла на тротуар і розбила власне авто вщент. Винуватицею інциденту, імовірно, є Владислава Євтягіна. Журналісти з'ясували, що вона – донька Сергія Євтягіна, який раніше був депутатом Єнакіївської міськради від "Партії регіонів".</b>
      </p>
      <p>Уранці 22 листопада в Києві 19-річна <a href="https://24tv.ua/rozbiv_avto_vshhent_vodiy_elitnogo_porsche_u_kiyevi_na_shvidkosti_vletiv_na_trotuar__video_n1237866">водійка елітного Porsche збила 14 метрів бар’єрів</a> і пішохідних огороджень. У підсумку її авто перекинулося та спалахнуло, а його шматки після зіткнення розлетілися. На щастя, ані сама водійка, ні пасажири машини, ані пішоходи, що проходили повз, не постраждали. Також жодних пошкоджень не зазнали співробітники Київавтодору, які якраз у момент ДТП ремонтували на цьому місці дорогу.</p>
      <blockquote>Схожа ДТП! <a href="https://24tv.ua/na_lvivshhini_avto_vrizalosya_v_grupu_yaka_oformlyala_dtp_zaginuv_svidok_n1237729">На Львівщині авто врізалося в групу, яка оформляла ДТП: загинув свідок</a></blockquote>
      <h3>Що відомо про винуватицю ДТП</h3>
      <p>Згідно з інформацією, яку оприлюднили в мережі, за кермом Porsche була<b> 19-річна Владислава Євтягіна.</b> Внаслідок зіткнення з огорожею вона потрапила в лікарню з підозрою на струс мозку. Відповідно до показів драгера, дівчина перебувала у стані легкого сп’яніння. Також напідпитку були й троє молодих людей, що перебували тоді з Євтягіною в машині.</p>
      <p>За даними ресурсу <a href="https://www.obozrevatel.com/ukr/crime/dochka-regionala-splivla-skandalna-informatsiya-pro-mazhorku-yaka-vlashtuvala-dtp-u-kievi.htm">"Обозреватель"</a>, Владислава <b>Євтягіна є співзасновницею "Шахти Петровської".</b></p>
      <figure>
        <img src="https://24tv.ua/resources/photos/news/620_DIR/201911/1238525_10214367.jpg?201911194251"/>
      </figure>
      <p>Владислава Євтягіна </p>
      <p>
        <b>Дивіться відео про ДТП у Києві з 19-річною донькою колишнього "регіонала":</b>
      </p>
      <figure>
        <iframe src="https://www.youtube.com/embed/qvsjdvzNEYc" width="560" height="315" data-service="Youtube" scrolling="no"/>
      </figure>
      <p>
        <b> </b>
      </p>
      <h3>Що відомо про її батька</h3>
      <p>Батько 19-річної Владислави Євтягіної – <b>ексдепутат Єнакіївської міськради від "Партії регіонів Сергій Євтягін</b>. Він також є кінцевим бенефіціарним власником компанії "Акцент-центр" у Києві. Ця фірма займається гуртовою торгівлею твердим, рідким і газоподібним паливом, а також подібними продуктами.</p>
      <p>Згідно з опублікованими даними про "Акцент-центр", Сергій Федорович<b> Євтягін є зареєстрованим у місті Вуглегірськ</b>, що у Бахмутському районі на Донеччині. Наразі цей населений пункт контролюють бойовики так званої "ДНР".</p>
      <slideshow>
        <figure>
          <img src="https://24tv.ua/resources/photos/news/620_DIR/201911/1238525_10214413.png?201911194529"/>
        </figure>
        <figure>
          <img src="https://24tv.ua/resources/photos/news/620_DIR/201911/1238525_10214414.png?201911194529"/>
        </figure>
        <figure>
          <img src="https://24tv.ua/resources/photos/news/620_DIR/201911/1238525_10214416.png?201911194529"/>
        </figure>
      </slideshow>
      <p>Відповідно до інформації, яку пишуть у мережі, <b>Євтягін є власником копанок у селищах Булавінка та Ольховатка Донецької області.</b> Також його називають зятем кримінального авторитета з Єнакієвого. А у 2013 році один із сайтів вірян УПЦ МП Горлівки писав, що депутат допоміг будівництву центрального храму Вуглегірська.</p>
      <blockquote>Цікаво! <a href="https://24tv.ua/mazhorna_dtp_u_harkovi_vodiyka_kabrioletu_rozpovila_svoyu_versiyu_podiyi__video_n1206414">Мажорна ДТП у Харкові: водійка кабріолету розповіла свою версію події – відео</a></blockquote>
      <p>Також у одній із соцмереж можна знайти деякого Сергія Євтягіна. На своїй сторінці він вказав рідним містом Вуглегірськ. Також він позує з донькою, яка є дуже схожою на винуватицю нещодавньої ДТП у Києві.</p>
      <figure>
        <img src="https://24tv.ua/resources/photos/news/620_DIR/201911/1238525_10214473.jpg?201911203639"/>
      </figure>
      <figure>
        <img src="https://24tv.ua/resources/photos/news/620_DIR/201911/1238525_10214479.jpg?201911203639"/>
        <figcaption>Сергій Євтягін разом із донькою Владиславою </figcaption>
      </figure>
      <figure>
        <img src="https://24tv.ua/resources/photos/news/620_DIR/201911/1238525_10214480.jpg?201911203639"/>
        <figcaption>Сергій Євтягін разом із дружиною</figcaption>
      </figure>
    </article>
  </body>
</html>