<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/algemeen/20191123/schade-beschoten-treinen-loopt-in-de-duizenden-euros/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-23T18:16:42+00:00"/>
    <meta property="og:title" content="Schade beschoten treinen loopt in de duizenden euro’s"/>
    <meta property="og:description" content="UTRECHT (ANP) - De reparatie van de twee treinen die vrijdag op het traject Tilburg en Breda zijn beschoten gaat zeker tienduizenden euro's kosten. Dat zei een woordvoerster van NS."/>
  </head>
  <body>
    <article>
      <h1>Schade beschoten treinen loopt in de duizenden euro’s</h1>
      <address><time datetime="2019-11-23T18:16:42+00:00">23 Nov 2019, 18:16</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>De reparatie van de twee treinen die vrijdag op het traject Tilburg en Breda zijn beschoten gaat zeker tienduizenden euro’s kosten. Dat zei een woordvoerster van NS.</b>
      </p>
      <p>Naast de vijf ramen die aan diggelen zijn geschoten, zijn er ook kogelinslagen in de zijkanten van de treinen. Daarom moeten ook de platen aan zijkant worden vervangen.</p>
      <p>De politie hield vrijdag twee 15-jarige jongens aan met balletjespistolen met metalen ballen. Ze worden ervan verdacht op de treinen te hebben geschoten. De jongens komen uit Breda en Dorst. Zaterdagavond wordt duidelijk of zij vast blijven zitten. In de twee treinen zijn geen gewonden gevallen.</p>
      <p>De NS heeft aangifte gedaan en gaat kijken hoe de schade kan worden verhaald op de twee daders.</p>
    </article>
  </body>
</html>