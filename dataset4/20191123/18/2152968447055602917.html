<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/business/2019/11/23/nap-smetna-miliardi-zagubi-ot-manipuliran-softuer.430597"/>
    <meta property="og:site_name" content="Dnes.bg"/>
    <meta property="article:published_time" content="2019-11-23T18:00:00+00:00"/>
    <meta property="og:title" content="НАП сметна: Милиарди загуби от манипулиран софтуер"/>
    <meta property="og:description" content="Средногодишно хазната губи суми от порядъка на 300 млн. лв. | Dnes.bg"/>
  </head>
  <body>
    <article>
      <h1>НАП сметна: Милиарди загуби от манипулиран софтуер</h1>
      <h2>Средногодишно хазната губи суми от порядъка на 300 млн. лв.</h2>
      <address><time datetime="2019-11-23T18:00:00+00:00">23 Nov 2019, 18:00</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>Милиарди са загубите за бюджета през последните 10 години от манипулиране на софтуера за управление на продажбите в търговските обекти.</p>
      <p>Това обяви говорителят на Националната агенция за приходите Росен Бъчваров във Варна. Експерти на НАП разясняват на производители и ползватели на софтуери привеждането на дейността на търговците в съответствие с новата наредба за касовите апарати, предаде БНР.<br/><br/>"Проблемът е, че софтуерът е използван както за улеснение на бизнеса, така и за неплащане на данъци. Това води до средногодишни загуби от порядъка на 300 млн. лв. в продължение на 10 години, което в общи линии е една сума от три милиарда за последните 10 години, която всъщност не е била получена от българското общество", коментира той.</p>
      <p>"Това, което НАП казва, е: време е софтуерът да спре да може да прави подобни манипулации и идеята е с възможно най-малка адмистративна намеса това да се случи", допълни Бъчваров.</p>
    </article>
  </body>
</html>