<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/wydarzenia-lokalne/lawina-sniezna-porwala-turyste-ze-szlaku-na-rysy,135482.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-23T18:27:00+00:00"/>
    <meta property="og:title" content="Lawina śnieżna porwała turystę ze szlaku na Rysy"/>
    <meta property="og:description" content="W rejonie Rysów w Tatrach w sobotę zeszła mała lawina śnieżna porywając turystę. Poszkodowany nie został przysypany, ale doznał urazu nogi. W akcji ratunkowej pomogli słowaccy ratownicy górscy, którzy na pokładzie swojego śmigłowca przetransportowali rannego do szpitala w Zakopanem."/>
  </head>
  <body>
    <article>
      <h1>Lawina śnieżna porwała turystę ze szlaku na Rysy</h1>
      <address><time datetime="2019-11-23T18:27:00+00:00">23 Nov 2019, 18:27</time> by <a rel="author">PAP/AKC  </a></address>
      <h4>W rejonie Rysów w Tatrach w sobotę zeszła mała lawina śnieżna porywając turystę. Poszkodowany nie został przysypany, ale doznał urazu nogi. W akcji ratunkowej pomogli słowaccy ratownicy górscy, którzy na pokładzie swojego śmigłowca przetransportowali rannego do szpitala w Zakopanem.</h4>
      <hr/>
      <p>Jak relacjonował ratownik dyżurny TOPR Kamil Suder, z centrali w Zakopanem w stronę Morskiego Oka samochodem terenowym wyjechała grupa ratowników, ponieważ ich śmigłowiec przechodzi aktualnie przegląd techniczny. Z pomocą przyszli słowaccy ratownicy, którzy na pokładzie swojego śmigłowca dotarli do poszkodowanego i przetransportowali go na dół.</p>
      <p>
        <a href="https://www.portalsamorzadowy.pl/wydarzenia-lokalne/konczy-sie-sezon-jesiennych-przegladow-kolei-linowych-w-beskidach,135478.html">Czytaj też: Kończy się sezon jesiennych przeglądów kolei linowych w Beskidach</a>
      </p>
      <p>Wysoko w Tatrach obowiązuje pierwszy, najniższy, stopień zagrożenia lawinowego. Śnieg leży od wysokości około 1600 m n.p.m. Pierwszy stopień zagrożenia lawinowego oznacza, że w bardzo stromym lub ekstremalnym terenie turysta może wyzwolić lawinę. Prawdopodobne jest też samorzutne schodzenie małych lawin. Lawinowa jedynka obowiązuje także na najwyższych szczytach słowackich Tatr.</p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>