<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/23/tredicesima-giornata-serie-a-partite-domenica-15-diretta-tv-streaming/"/>
    <meta property="og:site_name" content="NewNotizie"/>
    <meta property="article:published_time" content="2019-11-23T18:23:11+00:00"/>
    <meta property="og:title" content="Tredicesima giornata di Serie A, dove vedere le partite di domenica alle 15 in diretta TV e in streaming?"/>
    <meta property="og:description" content="Tredicesima giornata di Serie A, l’elenco completo e la programmazione TV e streaming delle tre partite in calendario domenica pomeriggio alle 15."/>
  </head>
  <body>
    <article>
      <h1>Tredicesima giornata di Serie A, dove vedere le partite di domenica alle 15 in diretta TV e in streaming?</h1>
      <address><time datetime="2019-11-23T18:23:11+00:00">23 Nov 2019, 18:23</time> by <a rel="author">Andre Giove</a></address>
      <figure>
        <img src="https://www.newnotizie.it/wp-content/uploads/2019/11/sassuolo-lazio-415x264.jpg"/>
      </figure>
      <p>
        <b>Tredicesima giornata di Serie A, l’elenco completo e la programmazione TV e streaming delle tre partite in calendario domenica pomeriggio alle 15: due partite saranno visibili sui canali Sky e una su DAZN.</b>
      </p>
      <p><b>Nel primo pomeriggio di domenica a partire dalle 15 si disputeranno tre match di Serie A valevoli per la tredicesima giornata di campionato. La Roma attende il Brescia all’Olimpico:</b> Fonseca è alle prese con il dubbio a destra: ballottaggio a tre fra Spinazzola, Florenzi e Santon. In avanti Dzeko sarà supportato da Zaniolo, Pastore e Kluivert. In casa Brescia non convocato Balotelli: il tandem offensivo dovrebbe essere formato da Torregrossa e Donnarumma con Ayè in panchina. Tonali in cabina di regia con Bisoli, Romulo e Spalek a completare il centrocampo delle Rondinelle.</p>
      <p><b>Il Sassuolo ospita la Lazio di Simone Inzaghi.</b> Nei padroni di casa è emergenza infortuni in avanti, visti gli infortuni di Defrel e Berardi: in avanti ci saranno Djuricic e Boga a supporto di Caputo. In difesa rientra Ferrari dopo il lungo stop, ma il centrale dovrebbe partire dalla panchina a vantaggio di Romagna. Nella Lazio, Immobile e Correa agiranno in avanti. In difesa rientra Radu, che completerà il reparto arretrato con Acerbi e Luiz Felipe.</p>
      <p><b>L’ultima sfida in programma alle 15 sarà Verona-Fiorentina.</b> Negli scaligeri Dawidowicz e Pessina prenderanno il posto di Kumbulla e di Veloso (in recupero dai rispettivi infortuni), rispettivamente in difesa e a centrocampo. In avanti, ballottaggio Salcedo-Di Carmine. Nella Fiorentina sono out per squalifica Pulgar e Castrovilli, con Montella che schiererà in mezzo al campo Benassi, Zurkowski e Badelj. Rientra Ribery dalla squalifica: il francese completerà il reparto offensivo con Chiesa. Linea a tre difensiva formata da Pezzella, Milenkovic e Caceres.</p>
      <h3>Tredicesima giornata di Serie A, ecco dove poter vedere in diretta TV e in streaming le tre partite in programma domenica pomeriggio alle 15</h3>
      <p>
        <b>Ecco l’elenco completo e la programmazione TV e streaming delle tre partite di Serie A, valevoli per la tredicesima giornata, in programma domenica pomeriggio in contemporanea alle 15:</b>
      </p>
      <ul>
        <li><b>Roma-Brescia</b> alle 15 su Sky Sport Serie A (canale 202) e su Sky Sport 252</li>
        <li><b>Sassuolo-Lazio</b> alle 15 su Sky Sport 253</li>
        <li><b>Verona-Fiorentina</b> alle 15 su DAZN e su DAZN1</li>
      </ul>
      <p><b>Sarà, inoltre, possibile seguire le due partite in programma su Sky sul canale Diretta Gol a partire dalle 15 su Sky Sport, canale 251. Su Sky Go sarà disponibile anche il Live-Streaming</b> e potrete seguire sia il canale Diretta gol sia le due singole partite in programma su Sky.</p>
      <p><b>Se siete interessati a seguire il match in programma su DAZN e non avete alcun abbonamento su tale piattaforma, potrete seguire la procedura guidata dal sito ufficiale e creare un profilo con i propri dati personali.</b> Per abbonarvi a DAZN andate su <a href="https://www.dazn.com/welcome">questo link</a>. DAZN è visibile tramite pc, tablet, smartphone e smart tv.</p>
      <p><b>Ricordiamo, inoltre, che dallo scorso 20 settembre gli abbonati a Sky hanno la possibilità di guardare le partite trasmesse da DAZN attivando il nuovo canale DAZN1 visibile sul canale 209. Per attivare il canale basterà andare sul sito Sky.it/Faidate o su App Fai Da Te:</b> attraverso questi canali, bisognerà inserire il proprio numero di cellulare, sul quale poi si riceverà il codice promozionale. Per chi possiede Sky da più di tre anni con l’abbonamento a Sky Sport e Sky Calcio, l’offerta Sky-Dazn sarà senza alcun costo aggiuntivo sull’abbonamento; per chi invece ha attivo almeno il pacchetto Sky Calcio, l’offerta costerà 7,99 € al mese anziché 9,99 € al mese e i primi 3 mesi saranno a carico di Sky.</p>
    </article>
  </body>
</html>