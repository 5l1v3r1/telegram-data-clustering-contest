<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/dehset-3-arkadasini-bicaklayip-kacti-1286693-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-23T18:10:00+00:00"/>
    <meta property="og:title" content="Dehşet! 3 arkadaşını bıçaklayıp kaçtı"/>
    <meta property="og:description" content="İZMİR’in Konak ilçesinde, Yasin B., evde tartıştığı 1’i kadın 3 arkadaşını bıçakla yaraladı. Hastanede tedaviye alınan 3 kişiden boğazından yaralanan Deniz Y.’nin (31) durumunun ağır olduğu bildirildi."/>
  </head>
  <body>
    <article>
      <h1>Dehşet! 3 arkadaşını bıçaklayıp kaçtı</h1>
      <h2>İZMİR’in Konak ilçesinde, Yasin B., evde tartıştığı 1’i kadın 3 arkadaşını bıçakla yaraladı. Hastanede tedaviye alınan 3 kişiden boğazından yaralanan Deniz Y.’nin (31) durumunun ağır olduğu bildirildi.</h2>
      <address>
        <time datetime="2019-11-23T18:10:00+00:00">23 Nov 2019, 18:10</time>
      </address>
      <p>Olay, saat 15.00 sıralarında, Karataş Semti 269 Sokak’taki apartmanın birinci katında meydana geldi. Yasin B. ile Semih S., Burhan Ö. ve Deniz Y. arasında bilinmeyen nedenle tartışma çıktı.</p>
      <p>Tartışmanın büyüyerek kavgaya dönüşmesi üzerine Yasin B., bıçakla 1’i kadın 3 kişiye saldırdı. 3 kişi bıçağın vücuduna isabet etmesiyle kanlar içinde yere yığıldı, Yasin B., olay yerinden kaçtı. Semih S., Burhan Ö. ve Deniz Y. kendi imkanlarıyla <a href="http://www.gazetevatan.com/arama/?Keyword=%C4%B0zmir">İzmir</a> Katip Çelebi Üniversitesi Atatürk <a href="http://www.gazetevatan.com/arama/?Keyword=e%C4%9Fitim">Eğitim</a> ve Araştırma Hastanesi’ne giderken, ihbarı üzerine bölgeye polis ekipleri sevk edildi. Burada tedaviye alınan 3 kişiden, boğazından yaralanan Deniz Y.’nin durumunun ağır olduğu bildirildi.</p>
      <p>Polis, kısa sürede Yasin B.’yi yakalayıp, gözaltına aldı. Şüphelinin, Asayiş Şube Müdürlüğü Cinayet Büro Amirliği’nde işlemleri devam ediyor.</p>
    </article>
  </body>
</html>