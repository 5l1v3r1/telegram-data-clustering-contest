<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/svet/svet/170794/video-srpski-prijatelj-radio-glavi-putinu-procureli-strogo-poverljivi-podaci-trazio-vladimir-vladimirovic-izbaci-sluzbe"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T18:29:00+00:00"/>
    <meta property="og:title" content="(VIDEO) SRPSKI PRIJATELJ RADIO O GLAVI PUTINU! Procureli strogo poverljivi podaci: On je tražio da se Vladimir Vladimirovič izbaci iz službe!"/>
    <meta property="og:description" content="Karijera Vladimira Putina mogla se završiti samo par meseci pre nego što je postao predsednik Ruske Federacije, tvrdi bivši visoki zvaničnik Kremlja u administraciji Borisa Jeljcina Valentin Jumašev."/>
  </head>
  <body>
    <article>
      <h1>(VIDEO) SRPSKI PRIJATELJ RADIO O GLAVI PUTINU! Procureli strogo poverljivi podaci: On je tražio da se Vladimir Vladimirovič izbaci iz službe!</h1>
      <h2>Karijera Vladimira Putina mogla se završiti samo par meseci pre nego što je postao predsednik Ruske Federacije, tvrdi bivši visoki zvaničnik Kremlja u administraciji Borisa Jeljcina Valentin Jumašev.</h2>
      <address><time datetime="2019-11-23T18:29:00+00:00">23 Nov 2019, 18:29</time> by <a rel="author">Republika</a></address>
      <p>U intervjuu koji je Jumašev dao američko ruskom novinaru Vladimiru Ponceru, a koji je emitovan na Jutjubu, Jumašev je otkrio nepoznate detalje drame iza scene kasnih devedesetih, piše "Raša tudej".</p>
      <p>Kako se podseća, Putin je radio za Federalnu obaveštajnu službu između septembra 1998. i maja 1999. godine, pre nego što je najpre postao zamenik premijera, a potom i premijer i predsednik, nakon što je Boris Jeljcin dao neočekivanu ostavku.</p>
      <p>Međutim, sve je moglo biti drugačije.</p>
      <p>Prema navodima "Raša tudeja", u vreme dok je Putin vodio Federalnu obaveštajnu službu, uticajni ruski diplomata Jegvenij Primakov bio je premijer.</p>
      <p>Podsetimo, ovdašnjoj javnosti Primakov je najviše poznat po tome što je otkazao zvaničnu posetu Vašingtonu i vratio svoj avion preko Atlantika u znak protesta zbog NATO bombardovanja Jugoslavije.</p>
      <figure>
        <iframe src="https://www.youtube.com/embed/XiYVBKyEDJc" width="660" height="400" data-service="Youtube" scrolling="no"/>
      </figure>
      <p>Sa druge strane, iako je u Srbiji Primakov zbog ovog poteza pobrao sve simpatije, u to vreme proglašen je kao potencijalni Jeljcinov naslednik, zbog čega je postao i Putinov rival.</p>
      <p>- Primakov je u dva navrata pokušao da zbaci Putina sa čela Obaveštajne službe. Samo nekoliko ljudi je to znalo - rekao je Jumašev.</p>
      <p>Međutim, kako on tvrdi, Jeljcin nije dozvolio Primakovu to da uradi, nakon čega je procenjeno da bi Primakov bio isuviše autoritaran lider u stilu svojih prethodnika iz SSSR, pa je vođenje države povereno Putinu.</p>
      <p>Inače, u Moskvi je nedavno otkrivena bista Jevgenija Primakova, a Putin je tom prilikom za svog "najvećeg suparnika" rekao da je bio osoba koja je "ostvarila masivan uticaj".</p>
      <related>
        <h4>Pročitajte još:</h4>
        <a href="http://republika.rs/svet/svet/170772/TRAZITE-RESENJA-PUTIN-KONGERSU-JEDINSTVENE-RUSIJE-Moramo-postanemo-masina-koja-pobedjuje"/>
        <a href="http://republika.rs/vesti/srbija/170449/VUCIC-ODNOSIMA-RUSIJOM-POSLE-SPIJUNSKE-AFERE-Uveren-sam-Putin-ovome-nije-bio-obavesten"/>
        <a href="http://republika.rs/svet/svet/170250/PUTIN-ODBRUSIO-VASINGTONU-Pucali-ste-sami-sebi-nogu"/>
      </related>
    </article>
  </body>
</html>