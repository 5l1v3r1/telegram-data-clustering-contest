<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/domaci/kvuli-nedostatku-lekaru-hrozi-zhorseni-dostupnosti-lekarske/r~ce4e2d6a0e1a11ea8776ac1f6b220ee8/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-23T18:08:46+00:00"/>
    <meta property="og:title" content="Úvazků lékařů loni přibylo, čím dál více doktorů ale také odchází do důchodu"/>
    <meta property="og:description" content="V českém zdravotnictví přibylo méně lékařů, než předpovídal Ústav zdravotnických informací a statistiky."/>
  </head>
  <body>
    <article>
      <h1>Úvazků lékařů loni přibylo, čím dál více doktorů ale také odchází do důchodu</h1>
      <address>
        <time datetime="2019-11-23T18:08:46+00:00">23 Nov 2019, 18:08</time>
      </address>
      <p>Podle statistiky ÚZIS bylo v ČR v roce 2017 celkem 42.012 plných úvazků lékařů, v roce 2018 jich bylo 42.488, tedy o 476 víc. Z lékařských fakult pak podle něj loni vyšlo 1420 absolventů, z toho bylo 1113 občanů České republiky. Mladí lékaři ale podle něj nastupují v průměru na 0,8 úvazku, zhruba 20 procent absolventů do českého zdravotnictví nenastoupí vůbec.</p>
      <p>Podle těchto počtů mělo tuzemskému zdravotnictví přibýt zhruba 800 nových lékařů. "Jak to, že úvazků přibylo 476? Masa lékařů totiž odchází z demografických důvodů. Navíc podle predikce z roku 2014 mělo být pozitivní saldo asi 540, je 476. Z těch dat je pozorovatelné, že námi predikovaný odchod do důchodu zesiluje. Tenkrát jsme to podhodnotili," uvedl Dušek.</p>
      <p>Upozornil, že ze statistických dat z letošního 1. června vyplynulo, že skoro 37 procent lékařů v ambulantních zařízeních mělo 60 let nebo víc. Ještě horší stav je podle něj u praktických lékařů pro děti a dorost a dětských lékařů, kdy v samostatných ambulancích byla asi polovina lékařů ve věku 60 let nebo starší. Mnohé ambulance proto zavírají, protože lékaři odcházejí do důchodu. "V řadě regionů to proto začíná nepěkně vypadat s dostupností péče," varoval Dušek.</p>
      <p>Pokud se nic nezmění, odejde za několik let do důchodu víc lékařů, než kolik nově do systému vstoupí. "Je proto potřeba využít potenciálu české populace. Jen tady v Brně se na fakulty hlásí asi sedminásobek těch, než přijmou. A za tou pomyslnou čárou zůstávají kvalitní lidé, které by fakulty mohly vychovat," uvedl Dušek.</p>
    </article>
  </body>
</html>