<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90384"/>
    <meta property="og:site_name" content="Denník politika"/>
    <meta property="article:published_time" content="2019-11-23T18:35:10+00:00"/>
    <meta property="og:title" content="Iracký minister obrany je vo Švédsku podozrivý z podvodu, mal nelegálne poberať sociálne dávky"/>
    <meta property="og:description" content="23.11.2019 (Webnoviny.sk) – Iracký minister obrany, ktorý má dvojité iracko-švédske občianstvo, je vo Švédsku podozrivý z nelegálneho čerpania výhod. Informovali o tom švédske médiá. Podľa ich údajov si minister Nadžah al-Šammárí roky nárokoval príspevky na dieťa a bývanie napriek tomu, že žije v Bagdade."/>
  </head>
  <body>
    <article>
      <h1>Iracký minister obrany je vo Švédsku podozrivý z podvodu, mal nelegálne poberať sociálne dávky</h1>
      <address><time datetime="2019-11-23T18:35:10+00:00">23 Nov 2019, 18:35</time> by <a rel="author">Webnoviny</a></address>
      <p>23.11.2019 (Webnoviny.sk) – Iracký minister obrany, ktorý má dvojité iracko-švédske občianstvo, je vo Švédsku podozrivý z nelegálneho čerpania výhod. Informovali o tom švédske médiá. Podľa ich údajov si minister Nadžah al-Šammárí roky nárokoval príspevky na dieťa a bývanie napriek tomu, že žije v Bagdade.</p>
      <p>Švédska tlačová agentúra TT v piatok uviedla, že minister, ktorý sa ujal svojej funkcie v júni, má registrovaný pobyt na predmestí Štokholmu.</p>
      <p>Do Švédska sa presťahoval v roku 2011 a v roku 2015 tam získal občianstvo. Tento mesiac ho úrady spolu s jeho ženou začali vyšetrovať pre možný podvod.</p>
      <p>Údajne poberal sociálne príspevky aj roky po návrate do Iraku. Švédsko a jeho severskí susedia sú známi poskytovaním veľkorysých sociálnych benefitov.</p>
      <p>Viac k témam: <a href="https://www.webnoviny.sk/tag/podvod/"><u>podvod</u></a>, <a href="https://www.webnoviny.sk/tag/socialne-davky/"><u>sociálne dávky</u></a><br/>Zdroj: Webnoviny.sk – <a href="https://www.webnoviny.sk/iracky-minister-obrany-je-vo-svedsku-podozrivy-z-podvodu-mal-nelegalne-poberat-socialne-davky/"><u>Iracký minister obrany je vo Švédsku podozrivý z podvodu, mal nelegálne poberať sociálne dávky</u></a> © SITA Všetky práva vyhradené.</p>
    </article>
  </body>
</html>