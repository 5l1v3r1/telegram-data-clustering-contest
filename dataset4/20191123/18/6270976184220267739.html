<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/23/golodomor-v-ukrayini-ofitsijno-vyznaly-genotsydom-18-krayin/"/>
    <meta property="og:site_name" content="Рубрика"/>
    <meta property="article:published_time" content="2019-11-23T18:27:08+00:00"/>
    <meta property="og:title" content="Голодомор в Україні офіційно визнали геноцидом 18 країн"/>
    <meta property="og:description" content="Голодомор 1932-1933 років офіційно визнаний геноцидом українського народу в 18 країнах. Про це повідомляє прес-служба Офісу омбудсмена України. У той же час у відомстві заявили, що геноцид не визнає РФ. “Російська Федерація як правонаступниця Радянського Союзу не тільки не визнає Голодомор геноцидом, але і чинить тиск на інші країни світу у прийнятті такого рішення”, – […]"/>
  </head>
  <body>
    <article>
      <h1>Голодомор в Україні офіційно визнали геноцидом 18 країн</h1>
      <address><time datetime="2019-11-23T18:27:08+00:00">23 Nov 2019, 18:27</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/15-15-860x580.jpg"/>
      </figure>
      <p>
        <b>
          <b>Голодомор 1932-1933 років офіційно визнаний геноцидом українського народу в 18 країнах.</b>
        </b>
      </p>
      <p>Про це повідомляє прес-служба Офісу омбудсмена України.</p>
      <p>У той же час у відомстві заявили, що геноцид не визнає РФ. “Російська Федерація як правонаступниця Радянського Союзу не тільки не визнає Голодомор геноцидом, але і чинить тиск на інші країни світу у прийнятті такого рішення”, – зазначено в повідомленні.</p>
      <p>В Офісі омбудсмена підкреслили, що невизнання Голодомору і геноциду нації рівнозначні прихованню злочинів проти людяності.</p>
      <p>“Визнання Голодомору геноцидом українського народу не тільки данина пам’яті всім тим, хто помер голодною смертю, не лише відновлення історичної справедливості, але й заклик до притягнення винних до відповідальності і неприпустимість методу державного терору в управлінні країною в майбутньому”, – відзначили в прес-службі.</p>
      <p>За оцінками істориків, Голодомор забрав життя до 9 млн українців. “У найлютіші місяці Голодомору, що випали на весну 1933 року, кожну хвилину в Україні гинули 19 людей, щогодини – тисяча і майже 25 тисяч – щодня”, – повідомили у омбудсмена.</p>
      <p><a href="https://rubryka.com/2019/11/23/golodomor-86/">Сьогодні – 86-ті роковини Голодомору</a>. Раніше <a href="https://rubryka.com/2019/11/23/zelenskyj-pro-golodomor-ne-zmozhemo-tse-zabuty-i-ne-zmozhemo-tse-probachyty/">Зеленський звернувся до українців: “Не зможемо це забути. І не зможемо це пробачити”.</a></p>
      <related>
        <h4>Читайте також</h4>
        <a href="https://rubryka.com/article/vidomosti-pro-rodychiv-v-arhivah/"/>
      </related>
      <p><b><i>Довідка.</i> </b>Голодомор 1932–33 років забрав життя понад 7 млн людей. Щохвилини від штучного голоду помирало 26 людей. Зникали не лише сім’ї, а й цілі села. 23 листопада — важливий для України та кожного громадянина день. Четверта субота листопада — пам’ятний день, коли ми, запалюючи свічки та покладаючи горщики із зерном до пам’ятників та меморіалів, вшановуємо жертв Голодомору.</p>
    </article>
  </body>
</html>