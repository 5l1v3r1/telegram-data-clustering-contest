<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2582547/na-trasi-kiiv-cop-avtopoizd-vrizavsa-u-dva-mikroavtobusi-zaginula-zinka-7-poterpilih"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-23T18:12:00+00:00"/>
    <meta property="og:title" content="На трасі Київ - Чоп автопоїзд врізався у два мікроавтобуси: загинула жінка, 7 потерпілих"/>
    <meta property="og:description" content="У селі Любенці Стрийського району Львівської області загинула жінка, у моторошній ДТП постраждало 6 людей, 3 з яких діти"/>
  </head>
  <body>
    <article>
      <h1>На трасі Київ - Чоп автопоїзд врізався у два мікроавтобуси: загинула жінка, 7 потерпілих</h1>
      <address><time datetime="2019-11-23T18:12:00+00:00">23 Nov 2019, 18:12</time> by <a rel="author">Євгенія Пласконь</a></address>
      <p>
        <i>23 листопада близько 3 години ночі, на трасі Київ - Чоп, між селами Любенці та Гірне Стрийського району Львівської області не розминувся автопоїзд "Рено" та два мікроавтобуси "Рено Трафік". У автопригоді загинула людина, ще семеро постраждалих.</i>
      </p>
      <p>Як повідомили у поліції Львівщини, у дорожньо-транспортній пригоді загинула 46-річна мешканка Рівного, яка перебувала в мікроавтобусі. Окрім цього, постраждав водій і шестеро пасажирів того ж мікроавтобуса, з яких 3 дитини (неповнолітні, віком 15 - 17 років). Усіх потерпілих, мешканців Рівного та Рівненської області, госпіталізували у Стрийську центральну райлікарню.</p>
      <figure>
        <img src="https://s.032.ua/section/newsInText/upload/images/news/intext/000/051/476/0-02-0a-d0cb2c225eb8e64dbc0a5d93eab7078fa33c5e33d3758c70bab39f5ae977f9f333d0f12c-1_5dd956cea7d60.jpg"/>
      </figure>
      <p>За даними слідчих, 49-річний іноземець керував автопоїздом "Рено", не впорався з керуванням та врізався у два автомобілі "Рено Трафік", за кермом яких перебували 48-річний мешканець Закарпаття та 45-річний мешканець Рівного. За цим фактом, за ч.2ст. 286 ККУ відкрили кримінальне провадження.</p>
      <p>Водія автопоїзда поліцейські затримали за ст. 208 КПК України, суд обере йому міру запобіжного заходу. Чоловікові загрожує від 3 до 8 років ув'язнення з позбавленням водійських прав до 3 років. Обставини ДТП встановлюють.</p>
      <p>Нагадаємо, у Львові <a href="https://www.032.ua/news/2582517/u-lvovi-provedut-sluzbove-rozsliduvanna-za-faktom-pozezi-v-trolejbusi-foto">проведуть</a> службове розслідування за фактом пожежі в тролейбусі.</p>
      <p>
        <i>Джерело: <a href="https://lv.npu.gov.ua/news/dtp/policzejski-zatrimali-vodiya-prichetnogo-do-dtp-zi-smertelnimi-naslidkami-na-strijshhini/">ГУ НП у Львівській області</a></i>
      </p>
    </article>
  </body>
</html>