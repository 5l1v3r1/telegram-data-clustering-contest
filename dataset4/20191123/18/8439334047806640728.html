<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/plirose-to-kako-a-dekalepto.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-23T18:19:00+00:00"/>
    <meta property="og:title" content="&quot;Πλήρωσε&quot; το κακό α' δεκάλεπτο"/>
    <meta property="og:description" content="ΒΡΕΘΗΚΕ ΠΙΣΩ ΣΤΟ ΣΚΟΡ ΜΕ 33-8 ΧΑΝΟΝΤΑΣ ΤΕΛΙΚΑ ΜΕ 78-56 ΑΠΟ ΤΟΝ ΠΑΟΚ ΣΤΗΝ ΠΥΛΑΙΑ"/>
  </head>
  <body>
    <article>
      <h1>"Πλήρωσε" το κακό α' δεκάλεπτο</h1>
      <address>
        <time datetime="2019-11-23T18:19:00+00:00">23 Nov 2019, 18:19</time>
      </address>
      <p>ΒΡΕΘΗΚΕ ΠΙΣΩ ΣΤΟ ΣΚΟΡ ΜΕ 33-8 ΧΑΝΟΝΤΑΣ ΤΕΛΙΚΑ ΜΕ 78-56 ΑΠΟ ΤΟΝ ΠΑΟΚ ΣΤΗΝ ΠΥΛΑΙΑ</p>
      <p>Το Ρέθυμνο Cretan Kings γνώρισε την ήττα με 78-56 από τον ΠΑΟΚ, εκτός έδρας, στο πλαίσιο της 8<sup>ης</sup> αγωνιστικής της ΕΚΟ Basket League.<br/>Η Ρεθυμνιώτικη ομάδα «πλήρωσε» το κακό ξεκίνημα, όπου βρέθηκε να χάνει με 22-0 και 33-8 στο α’ δεκάλεπτο, με τη διαφορά να φτάνει ως και τους 27 πόντους (35-8). Από κει και πέρα, οι Ρεθυμνιώτες ισορρόπησαν, περιόρισαν τα λάθη και με επιμέρους σκορ 5-22, μείωσαν σε 40-30. Όμως, η συνέχεια δεν ήταν ανάλογη. Αν και προσπάθησαν για να επιστρέψουν στη διεκδίκηση του παιχνιδιού δεν τα κατάφεραν, με τους γηπεδούχους να ξεφεύγουν ξανά στην 4<sup>η</sup> περίοδο, εκμεταλλευόμενοι τα πολλά επιθετικά ριμπάουντ (77-54) και να παίρνουν τη νίκη.<br/>Πρώτος σκόρερ και μοναδικός «διψήφιος» ήταν ο Κόνερ Φράνκαμπ με 18 πόντους (6ασ., 3κλ.).</p>
      <p>ΤΟ ΜΑΤΣ<br/><b>1<sup>ο</sup> Δεκάλεπτο<br/></b>Το χειρότερο ξεκίνημα της φετινής σεζόν πραγματοποίησε το Ρέθυμνο Cretan Kings, με τα λάθη και την αστοχία να δίνουν το δικαίωμα στον ΠΑΟΚ να προηγηθεί με 22-0 (5’). Ο Χριστοδούλου «έσπασε το ρόδι», με το δεκάλεπτο να ολοκληρώνεται στο 33-8 υπέρ των γηπεδούχων.</p>
      <p>
        <b>2<sup>ο</sup> Δεκάλεπτο</b>
      </p>
      <p>Στο 2<sup>ο</sup> δεκάλεπτο η Ρεθυμνιώτικη ομάδα πίεσε και υποχρέωσε τον αντίπαλο της σε μία σειρά από λάθη, με τους Μάρεϊ, Φράνκαμπ και Γκόρντον να δίνουν το σύνθημα της αντεπίθεσης, μειώνοντας αρχικά σε 35-14 (13’). Έπειτα ακολούθησε ένα σερί 7-2 για τους παίκτες μας (37-21), ενώ οι γηπεδούχοι απάντησαν, ανεβάζοντας ξανά τη διαφορά στους 18 πόντους (40-22 στο 17’). Όμως, οι Φράνκαμπ και Λαναράς αντεπιτέθηκαν ξανά για το 40-30 (19’), με τον ΠΑΟΚ να διαμορφώνει το 45-30 του ημιχρόνου.<br/><b>3<sup>ο</sup> Δεκάλεπτο<br/></b>Με τρίποντο του Χάρις ξεκίνησε το β’ ημίχρονο (45-33), ενώ στη συνέχεια χάθηκαν δύο ευκαιρίες στον αιφνιδιασμό, με τη διαφορά να αυξάνεται ξανά στους 18 πόντους (53-35 στο 24’). Ο Φράνκαμπ μείωσε σε 53-39, με τις δύο ομάδες να ισορροπούν και να ολοκληρώνουν την 3<sup>η</sup> περίοδο με το επιμέρους σκορ στο 17-17 (62-47).<br/><b>4<sup>ο</sup> Δεκάλεπτο<br/></b>Παρά τις προσπάθειες των Σπυριδονίδη, Χριστοδούλου και Φράνκαμπ (67-54 στο 32’), οι γηπεδούχοι κατάφεραν να «χτίσουν» ένα σερί 10-0 και να βάλουν τέλος στην υπόθεση νίκη, κερδίζοντας με 78-56.<br/><b>ΟΙ ΔΙΑΙΤΗΤΕΣ</b>: Καρακατσούνης, Ανδρικόπουλος, Καλδίρης.<br/><b>ΤΑ ΔΕΚΑΛΕΠΤΑ</b>: 33-8, 45-30, 62-47, 78-56.<br/><b>ΠΑΟΚ</b> (Κώστας Χαραλαμπίδης): Λούις 3 (1 τρίποντο, 7 ασίστ, 4 κλεψίματα), Σμιθ 12 (4/13 σουτ), Μαργαρίτης 11 (1), Γουίγκινς 17 (7/10 δίποντα, 12 ριμπάουντ), Σαρικόπουλος 11 (5/7 δίποντα, 5 ριμπάουντ, 3 ασίστ), Σχίζας 2, Τσόχλας 2, Χατζηνικόλας, Μπεστ 10 (2), Καραμανώλης, Εγκεκέζε 2, Νόουλς 8 (7 ριμπάουντ).<br/><b>ΡΕΘΥΜΝΟ </b><b>CRETAN </b><b>KINGS</b> (Βαγγέλης Ζιάγκος): Μαραγκάκης, Μάρεϊ 2 (1/7 σουτ), Χάρις 6 (2/7 σουτ, 7 ριμπάουντ, 3 ασίστ), Γκόρντον 9 (5 ριμπάουντ), Φράνκαμπ 18 (3/7 δίποντα, 3/8 τρίποντα, 3/3 βολές, 6 ασίστ, 3 κλεψίματα), Χριστοδούλου 9 (3/11 σουτ), Χότον 3 (7 ριμπάουντ), Σπυριδονίδης 3 (1), Καμπερίδης, Λαναράς 3 (1), Γαρέζος, Ραζής 3 (1).</p>
    </article>
  </body>
</html>