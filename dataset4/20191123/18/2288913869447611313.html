<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191123_04732543"/>
    <meta property="og:site_name" content="De Standaard"/>
    <meta property="article:published_time" content="2019-11-23T18:43:00+00:00"/>
    <meta property="og:title" content="Voormalig arts van ziekenhuis Hoei beschuldigd van negen moorden"/>
    <meta property="og:description" content="Een voormalig arts van het regionaal ziekenhuis van Hoei is in beschuldiging gesteld voor in totaal negen moorden. De arts zou de euthanasiewetgeving niet ..."/>
  </head>
  <body>
    <article>
      <h1>Voormalig arts van ziekenhuis Hoei beschuldigd van negen moorden</h1>
      <address>
        <time datetime="2019-11-23T18:43:00+00:00">23 Nov 2019, 18:43</time>
      </address>
      <p>
        <b>Een voormalig arts van het regionaal ziekenhuis van Hoei is in beschuldiging gesteld voor in totaal negen moorden. De arts zou de euthanasiewetgeving niet hebben nageleefd.</b>
      </p>
      <p>De arts werd in september in beschuldiging gesteld voor vier moorden, en nu zijn er daar nog eens vijf bijgekomen, zo heeft zijn advocaat zaterdag bevestigd.</p>
      <p>De man werd donderdag en vrijdag door de onderzoeksrechter ondervraagd. Hij is onder elektronisch toezicht geplaatst. Hij moet woensdag voor de raadkamer verschijnen.</p>
      <p>De directie van het ziekenhuis had het contract van de arts in september 2018 beëindigd, omdat hij de interne procedures rond het levenseinde niet nakwam. ‘We hebben toen de nodige maatregelen getroffen en het dossier overgemaakt aan het parket. We laten het gerecht nu zijn werk doen’, zegt de algemeen directeur van het ziekenhuis.</p>
    </article>
  </body>
</html>