<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/polityka-i-spoleczenstwo/przewodniczaca-rady-miasta-ruda-slaska-z-zarzutem-za-jazde-po-pijanemu,135481.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-23T18:09:00+00:00"/>
    <meta property="og:title" content="Przewodnicząca Rady Miasta Ruda Śląska z zarzutem za jazdę po pijanemu"/>
    <meta property="og:description" content="Zarzut prowadzenia samochodu w stanie nietrzeźwości postawiła Prokuratura Rejonowa Katowice - Północ w Katowicach przewodniczącej Rady Miasta Ruda Śląska Aleksandrze S. - podał zespół prasowy Prokuratury Okręgowej w Katowicach."/>
  </head>
  <body>
    <article>
      <h1>Przewodnicząca Rady Miasta Ruda Śląska z zarzutem za jazdę po pijanemu</h1>
      <address><time datetime="2019-11-23T18:09:00+00:00">23 Nov 2019, 18:09</time> by <a rel="author">PAP/AKC  </a></address>
      <h4>Zarzut prowadzenia samochodu w stanie nietrzeźwości postawiła Prokuratura Rejonowa Katowice - Północ w Katowicach przewodniczącej Rady Miasta Ruda Śląska Aleksandrze S. - podał zespół prasowy Prokuratury Okręgowej w Katowicach.</h4>
      <hr/>
      <p>Incydent miał miejsce 18 października. Kobieta została zatrzymana na terenie Katowic do kontroli drogowej. Przeprowadzone przez policjantów pierwsze badanie na zawartość alkoholu wykazało 0,29 mg/l, a drugie 0,26 mg/l alkoholu w wydychanym powietrzu.</p>
      <p>Aleksandra S. przyznała się do popełnienia zarzucanego jej czynu i złożyła wyjaśnienia.</p>
      <p>
        <a href="https://www.portalsamorzadowy.pl/polityka-i-spoleczenstwo/prawomocny-wyrok-dla-bylego-wojta-tarlowa,135295.html">Czytaj też: Prawomocny wyrok dla byłego wójta Tarłowa</a>
      </p>
      <p>Za prowadzenie pojazdu mechanicznego w stanie nietrzeźwości sąd może orzec karę grzywny, ograniczenia wolności lub pozbawienia wolności do lat 2.</p>
      <p>Aleksandra S. była w latach 2010-2013 wicemarszałkiem woj. śląskiego z ramienia Platformy Obywatelskiej, pełniła też w przeszłości funkcje wiceprezydent Rudy Śląskiej i Świętochłowic. </p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>