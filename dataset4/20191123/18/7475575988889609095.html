<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/asayis/jandarmadan-define-avcilarina-sucustu-3-gozalti-h698875.html"/>
    <meta property="og:site_name" content="61 SAAT"/>
    <meta property="article:published_time" content="2019-11-23T18:53:09+00:00"/>
    <meta property="og:title" content="Jandarmadan define avcılarına suçüstü: 3 gözaltı"/>
    <meta property="og:description" content="Zonguldak’ta jandarma ekipleri define avcılarını suçüstü yakaladı."/>
  </head>
  <body>
    <article>
      <h1>Jandarmadan define avcılarına suçüstü: 3 gözaltı</h1>
      <h2>Zonguldak’ta jandarma ekipleri define avcılarını suçüstü yakaladı.</h2>
      <address>
        <time datetime="2019-11-23T18:53:09+00:00">23 Nov 2019, 18:53</time>
      </address>
      <p>Zonguldak’ta jandarma ekipleri define avcılarını suçüstü yakaladı.</p>
      <p>Edinilen bilgiye göre, İl Jandarma Komutanlığı KOM Şube Müdürlüğü ve Kdz. Ereğli İlçe Jandarma Komutanlığınca yapılan istihbari çalışmanın ardından ekipler harekete geçti. Akkaya köyünde kaçak kazı yapan 3 kişi kazı yaptıkları yerden kaçarken suçüstü yakalandı. Şüphelilerin 4 metre ve 2 metre derinliğinde yaklaşık 1 metrekare genişliğinde yan yana iki farklı alanı kazdıkları, olay yerinde 4 adet kazma, 2 adet kürek, 1 adet balta, 3 adet murç,1 adet balyoz, 1 adet levye ve 1 adet metre ele geçirildi.</p>
      <p>Yapılan kimlik tespiti sonucu şüphelilerin B.A. (16), M.U. (30 ) ve H.U. (18) oldukları ekiplerce tespit edildi. Şüphelilerden B.A.’nın adresinde yapılan arama sonucunda 1 adet ruhsatsız kuru sıkı tabanca, 1 adet ruhsatsız tek kırma av tüfeği, 1 adet ruhsatsız tek kırma av tüfeği ele geçirildi. M. U. ve H. U. isimli şahısların adresinde yapılan arama sonucunda 1 adet ruhsatsız pompalı av tüfeği ele geçildi. Olayla ilgili başlatılan soruşturma sürüyor.</p>
      <p>(Vedat Kılıç/İHA)</p>
    </article>
  </body>
</html>