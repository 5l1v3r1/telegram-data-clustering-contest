<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815821"/>
    <meta property="og:site_name" content="Sportal.bg"/>
    <meta property="article:published_time" content="2019-11-23T18:12:00+00:00"/>
    <meta property="og:title" content="Геша за скандала в Балчик: Спартак са виновни - не оправиха оградата"/>
    <meta property="og:description" content="Според треньора на Черноморец (Балчик) Георги Иванов Спартак (Варна) носи вина за прекратения мач в Балчик днес. Геша разкри, че няколко пъти е ..."/>
  </head>
  <body>
    <article>
      <h1>Геша за скандала в Балчик: Спартак са виновни - не оправиха оградата</h1>
      <address><time datetime="2019-11-23T18:12:00+00:00">23 Nov 2019, 18:12</time> by <a rel="author">SPORTAL.BG</a></address>
      <p>Според треньора на <a href="https://www.sportal.bg/statistics_team_news.php?champ=26&amp;team=74">Черноморец (Балчик)</a> Георги Иванов <a href="https://www.sportal.bg/statistics_team_news.php?champ=26&amp;team=16">Спартак (Варна)</a> носи вина за прекратения мач в Балчик днес. Геша разкри, че няколко пъти е казвал на Мартин Зафиров да оправят оградата на стадиона, която бе изкъртена от феновете на "соколите" по време на мача с <a href="https://www.sportal.bg/statistics_team_news.php?champ=1&amp;team=6">Левски</a> за Купата на България, но това не е станало и днес оградата е поддала, когато привърженици от Варна са били върху нея. След като е паднала, те са нахлули на терена и прекратили срещата в 79-ата минута при 1:0 за Черноморец.</p>
      <p>
        <b>Ето какво заяви Геша:</b>
      </p>
      <p>"По време на мача Спартак – Левски за Купата на България през септември, феновете на варненския тим почти изкъртиха оградата. От тогава няколко пъти казвах на Мартин Зафиров да дойдат и да я оправят, като заварят изкъртените болтове. Но те завариха само два болта, което е твърде малко.</p>
      <p>Днес по време на нашия мач феновете на Спартак се качиха върху оградата, разлюляха я и бе логично тя да поддаде и да падне, след като се държи на малко болтове. После ултрасите подгониха съдиите, след това отидоха и при нашите фенове да се разправят, а знаете, че нашите фенове са тихи и кротки.</p>
      <p>Разбирам, че привържениците на Спартак са нахлули, тъй като били недоволни, че не е отсъден фаул в тяхна полза. Във въпросната ситуация имаше една изсипана топка и <a href="https://www.sportal.bg/statistics_player.php?team=74&amp;player=7129&amp;champ=26">Генади Луго</a> се дърпаше и буташе във въздуха с техен играч. Реферът свири фаул за нас, а те смятали, че трябвало да е в тяхна полза. Но може ли заради едно нарушение да нахлуват на терена. По тази логика излиза, че когато през първото полувреме не ни дадоха дузпа, ако беше това положение в нашия пеналт и реферът не бе посочил бялата точка за тях, значи още тогава щяха да нахлуят...".</p>
    </article>
  </body>
</html>