<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806886/%D8%A7%D8%AC%D8%AA%D9%85%D8%A7%D8%B9-%D8%A8%D8%B2%D8%B1%DA%AF-%D9%85%D8%B1%D8%AF%D9%85%DB%8C-%D8%AF%D8%B1-%D8%AD%D9%85%D8%A7%DB%8C%D8%AA-%D8%A7%D8%B2-%D8%A7%D9%82%D8%AA%D8%AF%D8%A7%D8%B1-%D9%88-%D8%A7%D9%85%D9%86%DB%8C%D8%AA-%DA%A9%D8%B4%D9%88%D8%B1-%D8%A8%D8%B1%DA%AF%D8%B2%D8%A7%D8%B1-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-23T18:56:00+00:00"/>
    <meta property="og:title" content="در تهران اجتماع بزرگ مردمی در حمایت از اقتدار و امنیت کشور برگزار می‌شود"/>
    <meta property="og:description" content="اجتماع بزرگ مردمی در حمایت از اقتدار و امنیت کشور دوشنبه ۴ آذر در تهران برگزار می‌شود."/>
  </head>
  <body>
    <article>
      <h1>در تهران اجتماع بزرگ مردمی در حمایت از اقتدار و امنیت کشور برگزار می‌شود</h1>
      <h2>اجتماع بزرگ مردمی در حمایت از اقتدار و امنیت کشور دوشنبه ۴ آذر در تهران برگزار می‌شود.</h2>
      <address>
        <time datetime="2019-11-23T18:56:00+00:00">23 Nov 2019, 18:56</time>
      </address>
      <p>به گزارش گروه سیاسی خبرگزاری دانشجو، شورای هماهنگی تبلیغات اسلامی از عموم آحاد و اقشار مختلف مردم بصیر و همیشه در صحنۀ تهران دعوت کرد تا با حضور حماسی و معنوی خود بار دیگر از اقتدار و امنیت کشور و کیان نظام مقدس جمهوری اسلامی ایران حمایت کرده و بیزاری و انزجار خود را نسبت به آشوب طلبان و اشرار اعلام و اقدامات خرابکارانه و خلاف نظم و امنیت عمومی را به شدت محکوم کنند.<br/><br/>متن اطلاعیه به شرح زیر است:<br/><br/>«بسم الله الرحمن الرحیم»<br/><br/>در پاسخ به درخواست‌ها و تماس‌های مکرّر برگرفته از دیانت، بصیرت و دشمن شناسیِ اقشار مردم شریف و ولایتمدار تهران اعم از هیأت مذهبی، اصناف و بازاریان، طلاب و روحانیّت معظم و دیگر تشکّل‌های مردم نهاد، به آگاهی می‌رساند؛ تجمع حماسی مردمی در لبیک به مقتدای عظیم الشأن امّت اسلامی، مقام معظم رهبری «مدظله العالی» و حمایت از اقتدار و امنیت کشور در برابر شرارت‌های آشوب گران و دسیسه آمریکایی – صهیونیستی و مزدوران استکبار؛ رأس سـاعـت ۱۴:۳۰ روز دوشــنبـه چـهارم آذرماه ۱۳۹۸ با حضور پرشور و حماسی آحاد مردم فهیم و زمان شناس تهران و با سخنرانی سردار سرلشکر پاسدار دکتر حسین سلامی فرمانده محترم کل سپاه پاسداران انقلاب اسلامی در میدان انقلاب اسلامی و خیابان‌های اطراف برگزار خواهد شد.<br/><br/>شورای هماهنگی تبلیغات اسلامی، از عموم آحاد و اقشار مختلف مردم بصیر و همیشه در صحنۀ تهران دعوت کرد تا با حضور حماسی و معنوی خود بار دیگر از اقتدار و امنیت کشور و کیان نظام مقدس جمهوری اسلامی ایران حمایت کرده و بیزاری و انزجار خود را نسبت به آشوب طلبان و اشرار اعلام و اقدامات خرابکارانه و خلاف نظم و امنیت عمومی را به شدت محکوم کنند.<br/><br/>شایان ذکر است با توجه به استقبال گسترده مردم انقلابی، محل تجمع از ساعت ۹:۳۰ صبح روز دوشنبه چهارم آذر ماه در میدان امام حسین علیه السلام به ساعت ۱۴:۳۰ همان روز در میدان انقلاب اسلامی تغییر یافته است.</p>
    </article>
  </body>
</html>