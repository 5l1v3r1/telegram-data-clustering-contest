<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/ellinas-magos-me-boitho-pakistano-gkoyroy-eihan-metatrepsei-50ares-se-sklabes-toy-sex"/>
    <meta property="og:site_name" content="The Pressroom"/>
    <meta property="article:published_time" content="2019-11-23T18:29:31+00:00"/>
    <meta property="og:title" content="Έλληνας... «μάγος» με βοηθό Πακιστανό... «γκουρού» είχαν μετατρέψει 50αρες σε σκλάβες του σεξ"/>
    <meta property="og:description" content="Σάλο σε τοπική κοινωνία της Δυτικής Ελλάδος από την αποκάλυψη ενός σεξουαλικού σκανδάλου με «ήρωα» ένα νεαρό Έλληνα ο οποίος «βοηθούσε», με το αζημίωτο βέβαια, γυναίκες να ξανακερδίσουν τους συντρόφους τους, λέγοντάς τους ότι θα το καταφέρουν, μόνο αν κάνουν σεξουαλικά όργια μαζί του. Σύμφωνα με δημοσίευμα της Espresso ο μάγος «μαϊμού» με όπλο την πειθώ του ξεγελά κυρίες της περιοχής όπου διαμένει και τις μετατρέπει σε σκλάβες του σεξ, με το πρόσχημα ότι θα τους λύσει τα μάγια για να επιστρέψουν οι σύντροφοί τους, που τις έχουν παρατήσει! Τα θύματά του, που, όπως έχει πληροφορηθεί η «Espresso», είναι στην πλειονότητά τους άνω των 50, θέλουν απεγνωσμένα πίσω στην αγκαλιά τους τους πρώην συντρόφους τους."/>
  </head>
  <body>
    <article>
      <h1>Έλληνας... «μάγος» με βοηθό Πακιστανό... «γκουρού» είχαν μετατρέψει 50αρες σε σκλάβες του σεξ</h1>
      <address>
        <time datetime="2019-11-23T18:29:31+00:00">23 Nov 2019, 18:29</time>
      </address>
      <p>
        <b>Σάλο σε τοπική κοινωνία της Δυτικής Ελλάδος από την αποκάλυψη ενός σεξουαλικού σκανδάλου με «ήρωα» ένα νεαρό Έλληνα ο οποίος «βοηθούσε», με το αζημίωτο βέβαια, γυναίκες να ξανακερδίσουν τους συντρόφους τους, λέγοντάς τους ότι θα το καταφέρουν, μόνο αν κάνουν σεξουαλικά όργια μαζί του.</b>
      </p>
      <p>Σύμφωνα με δημοσίευμα της <b>Espresso </b>ο μάγος «μαϊμού» με όπλο την πειθώ του ξεγελά κυρίες της περιοχής όπου διαμένει και τις μετατρέπει σε σκλάβες του σεξ, με το πρόσχημα ότι θα τους λύσει τα μάγια για να επιστρέψουν οι σύντροφοί τους, που τις έχουν παρατήσει! Τα θύματά του, που, όπως έχει πληροφορηθεί η «Espresso», είναι στην πλειονότητά τους άνω των 50, θέλουν απεγνωσμένα πίσω στην αγκαλιά τους τους πρώην συντρόφους τους.</p>
      <p>Ο απατεώνας που παριστάνει τον μάγο με τις υπερφυσικές ικανότητες τις πείθει ότι έχει τον τρόπο να κάνει τους άντρες τους να γυρίσουν στην κρεβατοκάμαρα που έχουν εγκαταλείψει. Εκείνες όχι μόνο τον πιστεύουν και τον πληρώνουν αδρά για τις «συνεδρίες», αλλά δέχονται να κάνουν και σεξ μαζί του, αφού τους πουλάει το παραμύθι ότι αυτός είναι ο μόνος τρόπος για να πέσουν στην αγκαλιά τους οι αγαπητικοί τους! Μάλιστα, ο δήθεν μάγος δεν διστάζει να βιντεοσκοπεί τις ερωτικές πράξεις του με τις… πελάτισσες, ικανοποιώντας έτσι τα βίτσια του!</p>
      <h3>Στο κόλπο και... «Ινδός γκουρού» που στην παραγματικότητα ήταν Πακιστανός, βοηθός φούρναρη!</h3>
      <p>Ο ίδιος πουλάει τέτοιο παραμύθι, που πριν από λίγες μέρες (όταν είχαμε πανσέληνο) δεν δίστασε να προβεί σε όργια! Σε ένα από τα θύματά του είπε ότι υπήρχε μόνο ένας τρόπος για να γυρίσει γρήγορα ο σύντροφός της κι αυτός δεν ήταν άλλος από το… ομαδικό σεξ!</p>
      <p>Συγκεκριμένα, της είπε ότι εκείνες τις μέρες θα ερχόταν να τον επισκεφθεί ένας μάγος από την Ινδία, ο οποίος είναι εξπέρ στο να λύνει μάγια που έχουν σχέση με πρώην ερωτικούς συντρόφους, και πως έχει να κάνει με απιστία. Της τόνισε ότι το μόνο που έπρεπε να κάνει η ίδια (πέρα από το ποσό που θα του κατέβαλε) ήταν να δεχτεί να κάνει σεξ και με τους δύο… μάγους, όχι όμως σε κάποιο δωμάτιο, αλλά σε δασική περιοχή που θα της υποδείκνυαν, και μάλιστα τη νύχτα που το φεγγάρι θα ήταν γεμάτο, δηλαδή τη νύχτα που θα είχε πανσέληνο. </p>
      <h3>Μόνο έτσι θα λύνονταν τα μάγια και θα επέστρεφε ο αγαπημένος της!</h3>
      <p>Η γυναίκα πείστηκε και δέχτηκε να κάνει ομαδικό σεξ μέσα στο δάσος με τον νεαρό απατεώνα και τον αλλοδαπό «μάγο», ο οποίος όμως αποδείχθηκε πως δεν ήταν Ινδός αλλά… Πακιστανός βοηθός φούρναρη στη μικρή πόλη όπου κατοικεί ο μέγας απατεώνας!</p>
      <p>Το παράδοξο της υπόθεσης είναι ότι μερικές μέρες αργότερα ο σύντροφος της κυρίας έτυχε να επιστρέψει, εντελώς συμπτωματικά, κοντά της κι εκείνη θεώρησε πως ήταν αποτέλεσμα της… θυσίας που είχε κάνει και όχι μια απλή συγκυρία! Ο νεαρός όμως είναι τόσο ξεδιάντροπος, που το τυχαίο αυτό περιστατικό με την επιστροφή του… άσωτου συντρόφου έγινε ακόμα ένα επιχείρημα στην προσπάθειά του να ψαρεύει νέα θύματα.</p>
    </article>
  </body>
</html>