<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pronews.gr/amyna-asfaleia/diethnis-asfaleia/824085_anisyhei-iraniko-kathestos-apo-tis-synehizomenes-diadiloseis"/>
    <meta property="og:site_name" content="PRONEWS"/>
    <meta property="article:published_time" content="2019-11-23T18:20:34+00:00"/>
    <meta property="og:title" content="Ανησυχεί το ιρανικό καθεστώς από τις συνεχιζόμενες διαδηλώσεις: Απειλεί γειτονικές χώρες για ανάμιξη"/>
    <meta property="og:description" content="Ο αντιπρόεδρος του Ιράν ,Έσακ Τζαχανγκίρι, προειδοποίησε σήμερα τα περιφερειακά κράτη για δεινές συνέπειες, τις οποίες δεν διευκρίνισε, εάν αποδειχθεί ότι ενεπλάκησαν στην τροφοδότηση της αναταραχής που κλονίζει το Ιράν..."/>
  </head>
  <body>
    <article>
      <h1>Ανησυχεί το ιρανικό καθεστώς από τις συνεχιζόμενες διαδηλώσεις: Απειλεί γειτονικές χώρες για ανάμιξη</h1>
      <address>
        <time datetime="2019-11-23T18:20:34+00:00">23 Nov 2019, 18:20</time>
      </address>
      <p>
        <b>Ο αντιπρόεδρος του Ιράν ,Έσακ Τζαχανγκίρι, προειδοποίησε σήμερα τα περιφερειακά κράτη για δεινές συνέπειες, τις οποίες δεν διευκρίνισε, εάν αποδειχθεί ότι ενεπλάκησαν στην τροφοδότηση της αναταραχής που κλονίζει το Ιράν τις τελευταίες μέρες, μετέδωσε το πρακτορείο ειδήσεων Fars.</b>
      </p>
      <p>“Ορισμένες χώρες στην περιοχή θα πρέπει να γνωρίζουν ότι δεν θα έχουν εύκολη ζωή στην περιοχή, στην περίπτωση που βρεθούν στοιχεία, τα οποία θα δείχνουν ότι επενέβησαν για να δημιουργήσουν αναταραχή στο Ιράν” είπε ο Ιρανός αντιπρόεδρος.</p>
      <p>Η Τεχεράνη κατηγορεί “κακοποιά στοιχεία” που συνδέονται με εξόριστους και ξένους αντιπάλους, τις ΗΠΑ, το Ισραήλ και τη Σαουδική Αραβία, ότι υποδαυλίζουν την αναταραχή μετά την αύξηση στις τιμές της βενζίνης.</p>
      <p>Οι ταραχές στη χώρα ξεκίνησαν στις 15 Νοεμβρίου, όταν ανακοινώθηκε ότι αλλάζει ο τρόπος επιδότησης των καυσίμων. Ταυτόχρονα εκτοξεύτηκε η τιμή της βενζίνης, κατά 50% για τα πρώτα 60 λίτρα τον μήνα, ενώ τριπλασιάστηκε για τα επόμενα.</p>
    </article>
  </body>
</html>