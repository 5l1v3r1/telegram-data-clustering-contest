<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zdravlje/gojaznost/sest-navika-koje-su-pojednako-opasne-kao-i-pusenje/"/>
    <meta property="og:site_name" content="Krstarica"/>
    <meta property="article:published_time" content="2019-11-23T18:26:14+00:00"/>
    <meta property="og:title" content="Šest navika koje su pojednako opasne kao i pušenje"/>
    <meta property="og:description" content="Pazite se, i ove navike su smrtno opasne po vas"/>
  </head>
  <body>
    <article>
      <h1>Šest navika koje su pojednako opasne kao i pušenje</h1>
      <address><time datetime="2019-11-23T18:26:14+00:00">23 Nov 2019, 18:26</time> by <a rel="author" href="https://www.krstarica.com/author/ana/" target="_blank">A. J.</a></address>
      <figure>
        <img src="https://www.krstarica.com/wp-content/uploads/2018/11/nezdrava-hrana-750x430.jpg"/>
        <figcaption>Foto: maxmann/pixabay,com</figcaption>
      </figure>
      <p>Tri miliona ljudi umre prerano svake godine zbog nikotina koji izaziva kardiovaskularne bolesti kao što su srčani i moždani udar. Međutim, postoji veliki broj drugih stvari koje povećavaju rizik od ozbiljnih bolesti.</p>
      <p>Svako od nas ima pokoju lošu naviku na koju nije ponosan. Možda izbegavamo vežbanje ili se sve više okrećemo brzoj hrani i gaziranim pićima, a što je najgore, nismo baš svesni činjenice da su te navike, baš kao i pušenje, loše za naše zdravlje.</p>
      <p>
        <b>1. Celodnevno sedenje</b>
      </p>
      <p>Mnogi od nas svoje radno vreme provedu sedeći u kancelariji, a neretko se po dolasku kući samo prebacimo na kauč. Ono što je važno naglasiti jeste koliko je samo sedelački način života nezdrav.</p>
      <p>Studija iz 2014. pokazala je da sedenje može povećati rizik od bolesti srca, dijabetesa, raka, pa čak i depresije.<br/>Naime, svaka dodatna dva sata sedenja povećavaju rizik od oboljevanja od raka debelog creva, karcinoma materice, raka pluća, bez obzira na to vežba li osoba tokom dana. Ako sebe zateknete da većinu dana provodite sedeći, probajte se ustanete s vremena na vreme i povremeno prošetate ili se istegnite. I deset minuta hodanja svakog dana već će biti pozitivan pomak.</p>
      <related>
        <h4>Slični tekstovi</h4>
        <a href="https://www.krstarica.com/zdravlje/tegobe/prestravicete-se-ovako-izgledaju-pluca-pusaca-sa-30-godsnjim-stazom-video/"/>
        <a href="https://www.krstarica.com/zdravlje/tegobe/masovni-poroci-gori-su-od-droge/"/>
        <a href="https://www.krstarica.com/zdravlje/nega/otarasite-ih-se-odmah-ovih-5-losih-navika-unistavaju-vas-mozak/"/>
        <a href="https://www.krstarica.com/zdravlje/tegobe/pusenje-dovodi-i-do-ovog-smrtonosnog-stanja/"/>
      </related>
      <p>
        <b>2. Gazirana pića</b>
      </p>
      <p>Brojna istraživanja pokazala su da redovno konsumiranje zašećerenih napitaka povećava rizik od kardiovaskularnih bolesti, čak i ako osoba nije gojazna. Prevelik unos šećera takođe može dovesti do dijabetesa, masne jetre, kao i do visokog pritiska i visokog nivoa holesterola.</p>
      <p>
        <b>3. Manjak sna</b>
      </p>
      <p>Ne moramo ni da vas podsećamo koliko je dobar san važan za celokupno zdravlje. Manjak sna ne samo da može uzrokovati gojaznost, već može dovesti i do visokog krvnog pritiska. Zbog hroničnog nedostatka sna dolazi i do otpuštanja hormona stresa – kortizola, a njegov visoki nivo je, kažu stručnjaci, povezan s rizikom od srčanog i moždanog udara.</p>
      <p>Probajte da uvedete rutinu spavanja i držite se tog rasporeda. Učinite sve da spavate između sedam i osam sati svakoga dana, i nemojte koristiti mobilni telefon u krevetu. Naime, plava svetlost koju emituju elektronske naprave može poremetiti san.</p>
      <p>
        <b>4. Solarijum</b>
      </p>
      <p>Iako se korišćenje solarijuma čini kao varijanta sunčanja koju možemo da kontrolišemo, oba načina mogu biti podjednako opasna za organizam kao pušenje. Naime, neki još ne mogu odoleti ležanju pod veštačkim svetlima, a to može štetiti koži i dovesti do ozbiljnih posledica, čak i raka kože. Svetska zdravstvena organizacija još je 2009. solarijume uvrstila u kategoriju najvećeg rizika i svrstala ih u kancerogene, nakon što je utvrđeno da je rizik od melanoma povećan za 75 posto kod ljudi koji su u solarijume počeli redovno da odlaze pre 30. godine.</p>
      <p>
        <b>5. Nezdrava ishrana i gojaznost</b>
      </p>
      <p>Brza hrana, previše slatkog, prerađevine, hrana bogata masnim kiselinama utiču na razvoj potencijalno smrtonosnih bolesti. Sve ovo može dovesti do gojaznosti, a stručnjaci ne prestaju da upozoravaju na rizike koje debljina sa sobom povlači – od dijabetesa do bolesti srca. Britanski Centar za istraživanje kancera tvrdi da bi gojaznost uskoro mogla da postane najčešći uzrok raka kod žena koji se može sprečiti.</p>
      <p>
        <b>6. Usamljenost</b>
      </p>
      <p>Da, dobro ste pročitali. Naime, profesorica psihologije na unoverzitetu Brigham Young Džulijan Holt-Lunstad kaže da je učinak usamljenosti na smanjenje životnog veka kao da pojedinac dnevno popuši 15 cigareta. Usamljeni ljudi češće puše, češće su gojazni i ređe vežbaju</p>
      <p>Nije važno koliko ljudi poznajete ili koliko često ih vidite – važno je da se osećate povezano sa drugima.</p>
    </article>
  </body>
</html>