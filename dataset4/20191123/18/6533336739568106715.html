<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/quot-pacchia-finita-quot-ndash-galleria-napoli-219876.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-23T18:36:00+00:00"/>
    <meta property="og:title" content="Napoli, la scultura di matteo salvini che spara ai migranti zombie. il creatore scuotto: volevo..."/>
    <meta property="og:description" content="&quot;LA PACCHIA È FINITA&quot; – IN UNA GALLERIA DI NAPOLI È ARRIVATA UNA SCULTURA DI SALVINI CHE SPARA A DUE IMMIGRATI-ZOMBIE E CHE OVVIAMENTE HA SUBITO FATTO INCAZZARE IL CAPITONE: &quot;CHE SQUALLORE&quot; – IL MAESTRO PRESEPIALE CHE L’HA REALIZZATA, SALVATORE SCUOTTO: “HO VOLUTO RAPPRESENTARLO COME UN BAMBINONE CHE GIOCA A UN VIDEOGAME. IL SUO MESSAGGIO POLITICO È INFANTILE…”"/>
  </head>
  <body>
    <article>
      <h1>Napoli, la scultura di matteo salvini che spara ai migranti zombie. il creatore scuotto: volevo...</h1>
      <address>
        <time datetime="2019-11-23T18:36:00+00:00">23 Nov 2019, 18:36</time>
      </address>
      <p>
        <b>"LA PACCHIA È FINITA" – IN UNA GALLERIA DI NAPOLI È ARRIVATA UNA SCULTURA DI SALVINI CHE SPARA A DUE IMMIGRATI-ZOMBIE E CHE OVVIAMENTE HA SUBITO FATTO INCAZZARE IL CAPITONE: "CHE SQUALLORE" – IL MAESTRO PRESEPIALE CHE L’HA REALIZZATA, SALVATORE SCUOTTO: “HO VOLUTO RAPPRESENTARLO COME UN BAMBINONE CHE GIOCA A UN VIDEOGAME. IL SUO MESSAGGIO POLITICO È INFANTILE…”</b>
      </p>
      <hr/>
      <p>
        <b>Da <a href="http://www.leggo.it/">www.leggo.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-256301/1242611.htm">
          <img src="https://cdn-static.dagospia.com/img/foto/11-2019/la-pacchia-e-finita-la-scultura-di-salvatore-scuotto-con-salvini-che-spara-ai-mi-1242611.jpg"/>
        </a>
        <figcaption>la pacchia e' finita la scultura di salvatore scuotto con salvini che spara ai migranti zombie1</figcaption>
      </figure>
      <p>La scultura choc. E che crea - invevitabilmente polemica: Salvini raffigurato mentre spara con una pistola a due immigrati-zombie. Accade a Napoli, dove sabato 23 novembre si innaugura la mostra collettiva Virginem = Partena, curata da Biancamaria Santangelo, nella galleria Nabi Interior Design di via Chiatamone. Come riporta un articolo del Mattino a firma di Giovanni Chianelli, tra le varie sculture una salta agli occhi: Matteo Salvini armato di un'enorme pistola, che spara a due africani in versione zombie.</p>
      <figure>
        <a href="https://www.dagospia.com/mediagallery/Dago_fotogallery-256301/1242607.htm">
          <img src="https://cdn-static.dagospia.com/img/foto/11-2019/la-pacchia-e-finita-la-scultura-di-salvatore-scuotto-con-salvini-che-spara-ai-mi-1242607.jpg"/>
        </a>
        <figcaption>la pacchia e' finita la scultura di salvatore scuotto con salvini che spara ai migranti zombie</figcaption>
      </figure>
      <p>Si chiama, citando proprio il leader leghista, La pacchia è finita! e l'ha creata Salvatore Scuotto, del gruppo della Scarabattola, tra le formazioni di maestri presepiali più creative e solite anche a messaggi forti, come donne nude, diavoli e femminielli nelle natività. Alla collettiva Scuotto partecipa in proprio, e infatti ha adottato un nome d'arte, Morales, per l'esordio di questa sua carriera da solista. .</p>
      <figure>
        <a href="https://www.dagospia.com/mediagallery/Dago_fotogallery-256301/1242612.htm">
          <img src="https://cdn-static.dagospia.com/img/foto/11-2019/salvatore-scuotto-1242612.jpg"/>
        </a>
        <figcaption>salvatore scuotto</figcaption>
      </figure>
      <p>Messaggi forti. Scuotto ammette che in alcuni casi «la mano è scappata. Mentre mettevo insieme il mio contributo l'ho guardato e ho detto: che cosa ho combinato? però, invece di fermarmi sono andato fino in fondo all'idea che avevo». Non rinnega quindi la forza contenuta in questa produzione ma ne spiega la metafora: «Quando ho iniziato a creare, Salvini era ancora ministro dell'Interno. Poi si è eliminato da solo. Ho voluto rappresentarlo come un bambinone che gioca a un videogame popolato da fantasmi, come si vede dai dettagli della pistola che è intenzionalmente spropositata. Dico che il suo messaggio politico è infantile, come una costante Play Station in cui bisogna individuare il nemico e abbatterlo».</p>
      <figure>
        <a href="https://www.dagospia.com/mediagallery/Dago_fotogallery-256301/1242609.htm">
          <img src="https://cdn-static.dagospia.com/img/foto/11-2019/la-pacchia-e-finita-la-scultura-di-salvatore-scuotto-con-salvini-che-spara-ai-mi-1242609.jpg"/>
        </a>
        <figcaption>la pacchia e' finita la scultura di salvatore scuotto con salvini che spara ai migranti zombie 5</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256301/1242610.htm">
          <img src="https://cdn-static.dagospia.com/img/foto/11-2019/la-pacchia-e-finita-la-scultura-di-salvatore-scuotto-con-salvini-che-spara-ai-mi-1242610.jpg"/>
        </a>
        <figcaption>la pacchia e' finita la scultura di salvatore scuotto con salvini che spara ai migranti zombie 4</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256301/1242606.htm">
          <img src="https://cdn-static.dagospia.com/img/foto/11-2019/la-pacchia-e-finita-la-scultura-di-salvatore-scuotto-con-salvini-che-spara-ai-mi-1242606.jpg"/>
        </a>
        <figcaption>la pacchia e' finita la scultura di salvatore scuotto con salvini che spara ai migranti zombie 6</figcaption>
      </figure>
      <p>Nella mano l'ex ministro dell'Interno stringe il solito rosario: «Messo così diventa ridicolo: se l'arte riesce a farcelo sembrare tale allora sì che lo ha sconfitto». E quella scritta che campeggia, Game Over? «Identifica la conclusione del videogioco. Chissà cosa indica: la fine di Salvini o quella dei suoi nemici?». Inevitabile aspettarsi che già da oggi la sua opera creerà polemiche.</p>
      <figure>
        <a href="https://www.dagospia.com/mediagallery/Dago_fotogallery-256301/1242605.htm">
          <img src="https://cdn-static.dagospia.com/img/foto/11-2019/la-pacchia-e-finita-la-scultura-di-salvatore-scuotto-con-salvini-che-spara-ai-mi-1242605.jpg"/>
        </a>
        <figcaption>la pacchia e' finita la scultura di salvatore scuotto con salvini che spara ai migranti zombie 3</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256301/1242608.htm">
          <img src="https://cdn-static.dagospia.com/img/foto/11-2019/la-pacchia-e-finita-la-scultura-di-salvatore-scuotto-con-salvini-che-spara-ai-mi-1242608.jpg"/>
        </a>
        <figcaption>la pacchia e' finita la scultura di salvatore scuotto con salvini che spara ai migranti zombie 7</figcaption>
      </figure>
    </article>
  </body>
</html>