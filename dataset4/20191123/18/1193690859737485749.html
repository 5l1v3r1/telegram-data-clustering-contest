<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/ukraintsi-nikoly-ne-zabudut-i-ne-probachat-henotsyd-svoho-narodu-zelenskyi-203363.html"/>
    <meta property="og:site_name" content="5 канал"/>
    <meta property="article:published_time" content="2019-11-23T18:59:00+00:00"/>
    <meta property="og:title" content="Українці ніколи не забудуть і не пробачать геноцид свого народу – Зеленський"/>
    <meta property="og:description" content="Президент наголосив, що винуватцем трагедії був сталінський режим"/>
  </head>
  <body>
    <article>
      <h1>Українці ніколи не забудуть і не пробачать геноцид свого народу – Зеленський</h1>
      <address>
        <time datetime="2019-11-23T18:59:00+00:00">23 Nov 2019, 18:59</time>
      </address>
      <p>О 16:00 в Україні була загальнонаціональна хвилина мовчання біля Меморіалу жертв Голодомору. Вшанувати зморених голодом українців прийшли Президент із дружиною, прем'єр-міністр, спікер парламенту, а також іноземні дипломати.</p>
      <figure>
        <iframe src="https://www.youtube.com/embed/6yfWiuMxdSY" width="745" height="451" data-service="Youtube" scrolling="no"/>
      </figure>
      <p>Митрополит Православної церкви України Епіфаній відслужив панахиду. Потому присутні поставили свічки до скульптури дівчини із колосками.</p>
      <p>Глава держави виступив із промовою. Володимир Зеленський заявив, що Україна ніколи не зможе забути і пробачити злочин Голодомору, винуватцем якого був сталінський режим.</p>
      <blockquote>"Сьогодні ми з вами вшановуємо пам'ять жертв Голодомору - злочину геноциду, який вчинив тоталітарний сталінський режим проти нашого народу. За що? Як взагалі може з'явитися думка знищити цілий народ? Ми - українці і нам все до снаги, але є дві речі які ми не зможемо: забути і пробачити", - заявив Президент.</blockquote>
      <p>
        <i>Нагадаємо, сьогодні Україна вшановує пам’ять мільйонів людей, які загинули внаслідок голодомору 1932-33 років. Меморіальні заходи триватимуть протягом дня. </i>
      </p>
      <p>
        <i>Точна кількість зморених голодом українців не відома й досі. Цифра коливається від 4 до 7 мільйонів.</i>
      </p>
    </article>
  </body>
</html>