<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/politica/article/17-politica/1700936-les-bases-del-psoe-i-d-unides-podem-voten-sobre-el-govern-de-coalicio.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-23T18:19:20+00:00"/>
    <meta property="og:title" content="Les bases del PSOE i d’Unides Podem voten sobre el govern de coalició"/>
    <meta property="og:description" content="En Comú Podem va iniciar la votació interna el dijous 21 i s'estendrà fins aquest diumenge ERC consultarà a la seva militància sobre el suport a la investidura dilluns 25"/>
  </head>
  <body>
    <article>
      <h1>Les bases del PSOE i d’Unides Podem voten sobre el govern de coalició</h1>
      <address><time datetime="2019-11-23T18:19:20+00:00">23 Nov 2019, 18:19</time> by <a rel="author">Agències</a></address>
      <ul>
        <li>
          <b>En Comú Podem va iniciar la votació interna el dijous 21 i s’estendrà fins aquest diumenge</b>
        </li>
        <li>
          <b>ERC consultarà a la seva militància sobre el suport a la investidura dilluns 25</b>
        </li>
      </ul>
      <slideshow>
        <figure>
          <img src="https://www.elpuntavui.cat/imatges/58/93/alta/780_0008_5893669_255cf0ceac97d65be74535dc3cbf2bc7.jpg"/>
          <figcaption>Pedro Sánchez, secretari general del PSOE, amb militants socialistes EFE.</figcaption>
        </figure>
        <figure>
          <img src="https://www.elpuntavui.cat/imatges/58/93/alta/780_0008_5893671_cf7d7d22c742edd04ec9e3a44d0c1b05.jpg"/>
          <figcaption>Pablo Iglesias, líder d’Unides Podem EFE.</figcaption>
        </figure>
      </slideshow>
      <p>Un total de 178.651 militants socialistes estan cridats a votar el preacord per governar en coalició amb Unides Podem en una consulta que va començar aquest divendres i s’allargarà fins a les 20 hores d’aquest dissabte i el resultat de la qual és vinculant. La pregunta a la qual han de donar resposta les bases socialistes és: “Dones suport a l’acord arribat entre el PSOE i Unides Podem per formar un govern progressista de coalició?”.</p>
      <p>De la mateixa manera, Unides Podem ha engegat aquest dissabte la consulta a les seves bases sobre el suport a un govern de coalició. En aquest cas, la votació, que és telemàtica, s’ha iniciat aquest dissabte i s’allargarà fins el dimecres 27 a les 10 del matí.</p>
      <p>“Estàs d’acord en què participem en un govern de coalició en els termes del preacord signat per Pedro Sánchez i Pablo Iglesias?” és la pregunta que Unides Podem fa als inscrits perquè puguin pronunciar-se sobre el pacte.</p>
      <p>Per la seva banda, En Comú Podem decidirà el seu posicionament en una consulta que ja va començar el dijous 21 i que acabarà aquest diumenge, encara que els resultats no se sabran fins el dilluns 25.</p>
      <p>ERC consultarà a la seva militància sobre el suport a la investidura de Pedro Sánchez dilluns 25 de novembre.</p>
      <related>
        <h4>Notícies relacionades</h4>
        <a href="http://www.elpuntavui.cat/politica/article/17-politica/1700489-el-govern-espanyol-insisteix-que-el-dialeg-ha-de-ser-dins-la-llei.html"/>
        <a href="http://www.elpuntavui.cat/politica/article/17-politica/1700670-erc-es-prepara-per-negociar-la-investidura-si-obte-l-aval.html"/>
      </related>
    </article>
  </body>
</html>