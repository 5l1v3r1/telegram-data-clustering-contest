<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/saraydan-talat-atillaya-yanit-geldi-257634h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T18:06:00+00:00"/>
    <meta property="og:title" content="Saray’dan Talat Atilla’ya yanıt geldi"/>
    <meta property="og:description" content="Cumhurbaşkanlığı İletişim Başkanı Fahrettin Altun, gazeteci Talat Atilla’nın Saray’da gerçekleştiği iddia edilen görüşme ile ilgili yazdığı ayrıntıların gerçeği yansıtmadığını söyledi."/>
  </head>
  <body>
    <article>
      <h1>Saray’dan Talat Atilla’ya yanıt geldi</h1>
      <address><time datetime="2019-11-23T18:06:00+00:00">23 Nov 2019, 18:06</time> by <a rel="author">Yeni Çağ Gazetesi</a></address>
      <p>
        <b>Cumhurbaşkanlığı İletişim Başkanı Fahrettin Altun, gazeteci Talat Atilla’nın Saray’da gerçekleştiği iddia edilen görüşme ile ilgili yazdığı ayrıntıların gerçeği yansıtmadığını söyledi.</b>
      </p>
      <p>Sözcü gazetesi yazarı Rahmi Turan’ın Saray’da Cumhurbaşkanı Recep Tayyip Erdoğan ile CHP’li Muahrrem İnce’nin görüştüğü iddiasının kaynağı olarak gösterdiği Talat Atilla’nın bugün yaptığı açıklamalara Cumhurbaşkanlığı’ndan yanıt geldi. Cumhurbaşkanlığı İletişi Başkanı Fahrettin Altun, Talat Atilla’nın bugün köşe yazsısında paylaştığı ayrıntıların gerçeği yansıtmadığını söyledi.</p>
      <p>Cumhurbaşkanlığı İletişim Başkanı Fahrettin Altun, yaptığı açıklamada şu ifadeleri kullandı.</p>
      <p> “Sayın Cumhurbaşkanımızla ilgili geçtiğimiz günlerde ortaya atılan mesnetsiz iddianın haber kaynağı olarak gösterilen şahıs tarafından yapılan son açıklama hiçbir surette gerçeği yansıtmamaktadır.<br/>Söz konusu şahıs, bahsi geçen tarihte “Cumhurbaşkanlığı Külliyesi’ne 06 SFG 4543 plakalı bir araçla giriş, 06 GHJ 1290 plakalı bir araçla da çıkış gerçekleştirildiği”ni iddia etmektedir.<br/>Her şeyden önce Cumhurbaşkanlığı Külliyesi Ziyaretçi Kabul Programı’nda bu plakalara sahip herhangi bir araç kaydı söz konusu değildir.<br/>Dahası Emniyet Genel Müdürlüğü Trafik Uygulama ve Denetleme Dairesi Başkanlığımız kayıtlarına göre bu plakalar mevcut dahi değildir.<br/>Türkiye kamuoyunu böylesi bir gündemle manipüle etmeye, algı operasyonlarıyla demokratik siyasetimize gölge düşürmeye çalışanları milletimizin vicdanına havale ediyoruz.”</p>
      <related>
        <h4>İlgili Haberler</h4>
        <a href="https://www.yenicaggazetesi.com.tr/muharrem-ince-bu-kumpas-benden-cok-kilicdaorgluna-kuruldu-257602h.htm"/>
        <a href="https://www.yenicaggazetesi.com.tr/talat-atilla-saraydaki-chpli-iddiasinin-detaylarini-acikladi-257574h.htm"/>
        <a href="https://www.yenicaggazetesi.com.tr/chpden-sert-tepki-operasyon-saray-menseilidir-257578h.htm"/>
        <a href="https://www.yenicaggazetesi.com.tr/rahmi-turan-kaynagini-acikladi-257570h.htm"/>
      </related>
    </article>
  </body>
</html>