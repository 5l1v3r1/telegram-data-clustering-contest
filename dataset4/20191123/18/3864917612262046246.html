<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2824185-ukrainec-rejzlin-vigrav-etap-kubka-svitu-z-fehtuvanna.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-23T18:07:00+00:00"/>
    <meta property="og:title" content="Українець Рейзлін виграв етап Кубка світу з фехтування"/>
    <meta property="og:description" content="Треті місця у Ольги Харлан і Романа Свічкаря."/>
  </head>
  <body>
    <article>
      <h1>Українець Рейзлін виграв етап Кубка світу з фехтування</h1>
      <h2>Треті місця у Ольги Харлан і Романа Свічкаря.</h2>
      <address>
        <time datetime="2019-11-23T18:07:00+00:00">23 Nov 2019, 18:07</time>
      </address>
      <p>Українські фехтувальники вдало розпочали олімпійський сезон на етапах Кубка світу. Наш шпажист Ігор Рейзлін виграв етапі в Берні, повідомляє Укрінформ.</p>
      <p>Призер чемпіонату світу-2019 Ігор Рейзлін завоював «золото» на етапі Кубка світу в Берні. У фіналі він переміг росіянина Вадима Анохіна (11:10). Для Рейзліна це перша в кар’єрі перемога на етапі Кубка світу.</p>
      <p>Інший український шпажист Роман Свічкар взяв «бронзу», поступившись у півфіналі Анохіну (8:15).</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2744092-spazist-igor-rejzlin-stav-bronzovim-prizerom-cempionatu-svitu-z-fehtuvanna.html">Шпажист Ігор Рейзлін став бронзовим призером чемпіонату світу з фехтування</a>
      </blockquote>
      <p>Українська шаблістка Ольга Харлан виграла бронзову медаль на етапі Кубка світу в Орлеані. На шляху до півфіналу українка перемогла іспанку Араселі Наварро і росіянку Софію Позднякову. Однак за крок до фіналу Харлан програла француженці Манон Брюне (14:15).</p>
      <p>Переможницею етапу Кубка світу стала саме Брюне, яка обіграла у фіналі росіянку Ольгу Нікітіну (15:12).</p>
      <p>Нагадаємо, влітку Харлан стала чотирикратною чемпіонкою світу з фехтування в індивідуальній шаблі.</p>
    </article>
  </body>
</html>