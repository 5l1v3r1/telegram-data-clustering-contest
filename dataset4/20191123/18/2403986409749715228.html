<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/u_novomu_macbook_pro_viyavili_zagadkoviy_datchik_n1238284"/>
    <meta property="og:site_name" content="24 Канал"/>
    <meta property="article:published_time" content="2019-11-23T18:07:00+00:00"/>
    <meta property="og:title" content="У новому MacBook Pro виявили загадковий датчик"/>
    <meta property="og:description" content="Новий ноутбук від Apple – 16-дюймовий MacBook Pro – оснащений загадковим датчиком кута нахилу кришки. Фахівці розібрали пристрій та виявили, що шарнір MacBook Pro має магніт зі стрілкою, що вказує полярність."/>
  </head>
  <body>
    <article>
      <h1>У новому MacBook Pro виявили загадковий датчик</h1>
      <address>
        <time datetime="2019-11-23T18:07:00+00:00">23 Nov 2019, 18:07</time>
      </address>
      <p>
        <b>Новий ноутбук від Apple – 16-дюймовий MacBook Pro – оснащений загадковим датчиком кута нахилу кришки. Фахівці розібрали пристрій та виявили, що шарнір MacBook Pro має магніт зі стрілкою, що вказує полярність.</b>
      </p>
      <p>Про це пише iFixit. Для чого потрібен цей таємничий датчик — у компанії не повідомили. Експерти мають теорію.</p>
      <blockquote>До теми:<a href="https://24tv.ua/techno/stvorili_pristriy_yakiy_peretvoryuye_smartfon_v_noutbuk_n1236267"> Створили пристрій, який перетворює смартфон в ноутбук</a></blockquote>
      <h3>Для чого датчик</h3>
      <p>Фахівці припускають, що це датчик кута нахилу кришки. Тобто, в теорії, він може відслідковувати точний кут нахилу кришки ноутбука. Також датчик може допомогти відстежувати історію налаштування дисплея. Тож Apple зможе діагностувати проблеми з підсвічуванням.</p>
      <figure>
        <img src="https://24tv.ua/resources/photos/news/620_DIR/201911/1238284_10199759.jpg?201911232425"/>
        <figcaption>Так виглядає секретний датчик </figcaption>
      </figure>
      <p>Окрім того, у сервісному документі зазначено, що дисплей комп'ютера і датчик кута нахилу кришки повинні бути відкалібровані після завершення того чи іншого ремонту. Отже, для Apple дуже важливо, щоб цей датчик працював коректно.</p>
      <h3>Що відомо про новий MacBook Pro</h3>
      <p>MacBook Pro з діагоналлю 16 дюймів компанія представила всередині листопада. Виробник наголосив, що екран отримав вищу роздільну здатність, тож має зацікавити графічних дизайнерів та фанатів ігор.</p>
      <p>Також він отримав нову систему охолодження, а також нову клавіатуру, що працює за принципом «ножиці». Її розробили на заміну клавіатури-метелика, яка також піддавалась критиці.</p>
      <p>Ціна стартує від<b> 2 399 доларів (майже 60 тисяч гривень).</b></p>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі <b><a href="https://24tv.ua/techno/tehno_tag5908/">Тех</a><a href="https://24tv.ua/techno/tehno_tag5908/">но</a></b></blockquote>
    </article>
  </body>
</html>