<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-congress-leader-p-chidambaram-said-electoral-bond-is-the-biggest-scam-of-this-decade-2865062.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T18:09:56+00:00"/>
    <meta property="og:title" content="पी चिदंबरम ने कहा- इस दशक का सबसे बड़ा घोटाला है चुनावी बॉन्ड"/>
    <meta property="og:description" content="कांग्रेस नेता पी चिदंबरम ने चुनावी बॉन्ड को दशक का सबसे बड़ा घोटाला करार देते हुए शनिवार को कहा कि जिस दानकर्ताओं ने भाजपा को दान नहीं दिया उसके बारे में पार्टी को पता होगा और जो पूरी तरह अंधेरे में..."/>
  </head>
  <body>
    <article>
      <h1>पी चिदंबरम ने कहा- इस दशक का सबसे बड़ा घोटाला है चुनावी बॉन्ड</h1>
      <address><time datetime="2019-11-23T18:09:56+00:00">23 Nov 2019, 18:09</time> by <a rel="author">भाषा।,नई दिल्ली।</a></address>
      <p>कांग्रेस नेता पी चिदंबरम ने चुनावी बॉन्ड को दशक का सबसे बड़ा घोटाला करार देते हुए शनिवार को कहा कि जिस दानकर्ताओं ने भाजपा को दान नहीं दिया उसके बारे में पार्टी को पता होगा और जो पूरी तरह अंधेरे में होगी वह है भारत की जनता। उनकी तरफ से उनके परिवार द्वारा ट्वीट की गई पोस्ट में उन्होंने कहा, 'चुनावी बॉन्ड दशक का सबसे बड़ा घोटाला है।' भ्रष्टाचार और धन शोधन के मामले में जेल में बंद चिदंबरम ने कहा कि चुनावी बॉन्ड के खरीदारों के बारे में बैंक को जानकारी होगी और इसलिए सरकार को भी उनके बारे में पता होगा।</p>
      <p>
        <b>Read Also: <a href="https://www.livehindustan.com/national/story-congress-leader-made-this-prediction-about-the-new-government-of-maharashtra-2865028.html">महाराष्ट्र की नई सरकार को लेकर कांग्रेस नेता ने की ये भविष्यवाणी</a></b>
      </p>
      <p>पूर्व केंद्रीय वित्त मंत्री ने कहा, 'दानकर्ता ने किसे दान दिया यह बात पार्टी (भाजपा) को पता होगी। जिस दानकर्ता ने भाजपा को दान नहीं दिया उसके बारे में भी भाजपा को पता होगा। अगर कोई पूरी तरह अंधेर में होगा तो वह भारत के लोग हैं। पारदर्शिता जिंदाबाद!' पार्टियों को चुनावी बॉन्ड के जरिए चंदे के इस्तेमाल को लेकर विवाद पैदा हो गया है और कांग्रेस ने इसे लोकतंत्र के लिए खतरा बताया है। क्योंकि इसमें दानकर्ता और दान पाने वाले का पता नहीं होगा। भाजपा का दूसरी तरफ कहा कि इन बॉन्ड से काले धन पर लगाम लगेगी।</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट। </b>
      </p>
      <p>    </p>
    </article>
  </body>
</html>