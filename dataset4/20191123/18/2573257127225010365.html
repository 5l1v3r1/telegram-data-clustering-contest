<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/nokia-in-arrivo-un-nuovo-smartphone-il-prossimo-5-dicembre-629428"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T18:30:26+00:00"/>
    <meta property="og:title" content="Nokia: in arrivo un nuovo smartphone il prossimo 5 dicembre"/>
    <meta property="og:description" content="HMD Global ha programmato per il prossimo 5 dicembre un evento di presentazione ufficiale in cui verrà annunciato almeno un nuovo smartphone Nokia."/>
  </head>
  <body>
    <article>
      <h1>Nokia: in arrivo un nuovo smartphone il prossimo 5 dicembre</h1>
      <h2>HMD Global ha programmato per il prossimo 5 dicembre un evento di presentazione ufficiale in cui verrà annunciato almeno un nuovo smartphone Nokia.</h2>
      <address><time datetime="2019-11-23T18:30:26+00:00">23 Nov 2019, 18:30</time> by <a rel="author">Anna Lisa Ferilli</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Nokia-evento-5-dicembre.png"/>
      </figure>
      <p>Qualche giorno fa, tre nuovi misteriosi smartphone targati <b>Nokia</b> avevano ricevuto la certificazione dell’ente EEC. Ora, però, l’azienda finlandese <b>HMD Global</b> ha fissato un evento di presentazione ufficiale per il prossimo 5 dicembre, ed è molto probabile che vedremo arrivare in veste ufficiale uno di questi tre dispositivi.</p>
      <h3>Cosa potrebbe annunciare HMD Global durante l’evento del 5 dicembre?</h3>
      <p>Si parlava da un po’ di tempo del fatto che l’azienda finlandese fosse quasi pronta a portare sul mercato mobile dei nuovi dispositivi, e ora abbiamo finalmente una data ufficiale. Sarà infatti il prossimo<b> 5 dicembre</b> il giorno prescelto per l’annuncio ufficiale di almeno un nuovo smartphone a marchio Nokia.</p>
      <figure>
        <iframe data-src="https://twitter.com/NokiaMobile/status/1197877461356122113?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ma quale sarà nello specifico il nuovo device che verrà presentato? Ancora non lo sappiamo con certezza, ma abbiamo almeno<a href="https://www.tecnoandroid.it/2019/11/17/nokia-tre-nuovi-smartphone-ricevono-la-certificazione-eec-625818"> tre ipotetici smartphone</a> che potrebbero essere annunciati. Tra questi, ci sarà il nuovo <b>Nokia 8.2</b>, il quale apparterrà alla fascia medio-alta del mercato.</p>
      <p>Come specifiche, infatti, dovremmo trovare il <b>SoC Snapdragon 735</b> di Qualcomm e non dovrebbe mancare il supporto alla <b>connettività 5G</b>. Ad accreditare ancora di più l’ipotesi che sia proprio questo il nuovo device che arriverà il 5 dicembre c’è anche il fatto che il suo predecessore, ovvero il Nokia 8.1, ha fatto il suo arrivo sul mercato proprio il 5 dicembre dello scorso anno.</p>
      <p>Se non dovesse essere questo terminale il prescelto, ci sono fra le ipotesi anche i futuri <b>Nokia 2.3</b> e <b>Nokia 5.2</b>. Il primo dei due sarà un device entry-level e sarà alimentato da un processore MediaTek (nello specifico si parla del SoC MediaTek Helio A22). Il secondo device, invece, sarà leggermente più prestante del primo e, stando a quanto è emerso online, avrà un display da 5.7 pollici di diagonale.</p>
    </article>
  </body>
</html>