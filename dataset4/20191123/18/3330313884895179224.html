<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904898/-de-ligt-lijkt-eindelijk-op-de-machtige-muur-die-je-mag-verwachten-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T18:15:00+00:00"/>
    <meta property="og:title" content="'De Ligt lijkt eindelijk op de machtige muur die je mag verwachten'"/>
    <meta property="og:description" content="Matthijs de Ligt speelde tegen Atalanta Bergamo een van zijn beste wedstrijden voor Juventus tot nu toe. De vaak kritische Italiaanse media zijn nu juist positief over de twintigjarige verdediger. Zowel Pep Guardiola als Maurizio Sarri beschreef wedstrijden tegen Atalanta als een bezoek aan de tandarts. De Ligt heeft in de tandartskamer van Bergamo veel indruk weten te maken. Atalanta was in de eerste helft constant gevaarlijk, maar De Ligt voorkwam ellende voor Juventus. 'Juventus kwam de eerste helft zonder kleerscheuren door, maar ook in de tweede helft was er volop dreiging. De Ligt lijkt eindelijk op de machtige muur die je mag verwachten', schrijft de roze sportkrant. De Ligt maakt indruk in Italië: 'De beste wedstrijd voor Juventus tot nu toe' De Ligt maakt indruk bij winnend Juventus, Higuaín de reddende engel"/>
  </head>
  <body>
    <article>
      <h1>'De Ligt lijkt eindelijk op de machtige muur die je mag verwachten'</h1>
      <address>
        <time datetime="2019-11-23T18:15:00+00:00">23 Nov 2019, 18:15</time>
      </address>
      <p>
        <b>Matthijs de Ligt speelde tegen Atalanta Bergamo een van zijn beste wedstrijden voor Juventus tot nu toe. De vaak kritische Italiaanse media zijn nu juist positief over de twintigjarige verdediger.</b>
      </p>
      <p>Zowel Pep Guardiola als Maurizio Sarri beschreef wedstrijden tegen Atalanta als een bezoek aan de tandarts. De Ligt heeft in de tandartskamer van Bergamo veel indruk weten te maken. Atalanta was in de eerste helft constant gevaarlijk, maar De Ligt voorkwam ellende voor Juventus. 'Juventus kwam de eerste helft zonder kleerscheuren door, maar ook in de tweede helft was er volop dreiging. De Ligt lijkt eindelijk op de machtige muur die je mag verwachten',<a href="https://www.gazzetta.it/Calcio/Serie-A/23-11-2019/higuain-dybala-ribaltano-atalanta-juve-vittoria-che-pesa-3501323565542.shtml"> schrijft de roze sportkrant.</a></p>
      <p>Juventus had in de eerste helft weinig in de melk te brokken tegen Atalanta, zag ook <a href="https://www.repubblica.it/sport/calcio/serie-a/juventus/2019/11/23/news/juventus_batte_atalanta-241727639/">La Repubblica.</a> 'In de eerste helft werd er geen enkele keer op doel geschoten, terwijl Szczesny in moest grijpen bij een kopbal van Pasalic en De Ligt een schot van Hateboer blokkeerde.'</p>
      <p>Mede dankzij De Ligt kreeg Musa Barrow nauwelijks kansen om zich te laten zien. 'Gian Piero Gasperini moest improviseren in de aanval: Ilicic en Malinovskiy zijn geschorst, Zapata is geblesseerd en Muriel zit op de bank omdat hij niet in vorm is', schrijft <a href="https://www.lastampa.it/sport/calcio/2019/11/23/news/higuain-ribalta-l-atalanta-la-juve-vince-3-1-a-bergamo-1.37977880">La Stampa.</a> Het was aan de jonge Barrow om het op te nemen tegen Bonucci en De Ligt, terwijl Juventus zonder Cristiano Ronaldo erg afhankelijk was van Dybala en Higuaín.'</p>
      <p>'Atalanta kreeg veel kansen, maar De Ligt speelde zijn beste wedstrijd sinds zijn komst naar Italië', schrijft <a href="https://www.corriere.it/sport/calcio/serie-a/notizie/atalanta-juventus-1-3-higuain-dybala-risolvono-rimonta-8f9bcad2-0e01-11ea-8033-a2d631aa9706.shtml">Corriere dello Sport</a>, dat de naam van De Ligt verder niet meer laat vallen.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904889/de-ligt-maakt-indruk-in-itali-de-beste-wedstrijd-voor-juventus-tot-nu-toe-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904891/juventus-met-de-schrik-vrij-tegen-atalanta-bergamo-uitstekende-wedstrijd-de-ligt.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>