<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/23/od-ukrajiny-nechcem-nic-nechcem-nic-prehlasil-trump/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-23T18:29:54+00:00"/>
    <meta property="og:title" content="„Od Ukrajiny nechcem nič, nechcem nič,“ prehlásil Trump"/>
    <meta property="og:description" content="Donald Trump prekvapil. Po viac ako roku sa opäť počas svojho vystúpenia spoliehal na poznámky a tentoraz boli napísané čiernu fixkou. Mali mu pomôcť s obhajobou v rámci impeachmentu. Donaldovi Trumpovi rozhodne nie sú cudzie rôzne pokriky a skandovanie. Obľúbeným refrénom jeho fanúšikov pred prezidentskými voľbami bolo „Lock her up“..."/>
  </head>
  <body>
    <article>
      <h1>„Od Ukrajiny nechcem nič, nechcem nič,“ prehlásil Trump</h1>
      <address><time datetime="2019-11-23T18:29:54+00:00">23 Nov 2019, 18:29</time> by <a rel="author">Marek Molnár</a></address>
      <p>
        <i>
          <b>Donald Trump prekvapil. Po viac ako roku sa opäť počas svojho vystúpenia spoliehal na poznámky a tentoraz boli napísané čiernu fixkou. Mali mu pomôcť s obhajobou v rámci impeachmentu.</b>
        </i>
      </p>
      <p>Donaldovi Trumpovi rozhodne nie sú cudzie rôzne pokriky a skandovanie. Obľúbeným refrénom jeho fanúšikov pred prezidentskými voľbami bolo „Lock her up“ – zatknite ju! Tým bola myslená Hillary Clintonová. <a href="https://www.cbsnews.com/news/trump-booed-world-series-lock-him-up-chant-break-out-during-game-5-washington-nationals-stadium-pa/">Práve tento pokrik</a> sa ale nedávno obrátil voči samotnému prezidentovi, keď navštívil koncom októbra baseballový zápas.</p>
      <figure>
        <img src="https://www.hlavnydennik.sk/wp-content/uploads/2019/11/5dd933f685f5401167603a22-1.jpg"/>
        <figcaption>reuters</figcaption>
      </figure>
      <p>Práve ako skandovanie, alebo nevydarený konkurz na nevinného prezidenta, ale podľa amerických komentátorov vyzeral ao prezidentovo stredajšie prehlásenie na záhrade Bieleho domu. Donald Trump totiž väčšinu prehlásenie čítal z poznámok. „Kamery točia?“ Spýtal sa prezident predtým, ako začal čítať.</p>
      <figure>
        <iframe src="https://www.youtube.com/embed/SnBKZRtmu6A" width="1400" height="788" data-service="Youtube" scrolling="no"/>
      </figure>
      <p>„(Po Ukrajine) nechcem nič, nechcem nič, nechcem nič,“ čítal prezident z pripravených listov papiera. „Nechcem žiadne quid pro quo (niečo za niečo),“ recitoval Trump nachystaný text.</p>
      <p>Niekoľko stránok poznámok napísaných fixkou a veľkými písmenami Trumpovi údajne nadiktovali jeho právnici. Snáď prvýkrát sa tak na záhrade Bieleho domu prezident držal presne napísaného scenára. Musel totiž reagovať na výpovede amerického veľvyslanca pre EÚ Gordona Sondlanda v rámci impeachmentu – procesu na odvolanie hlavy štátu z funkcie.</p>
      <p>Americký prezident naposledy čítal z ručne písaných poznámok vo februári minulého roka pri stretnutí s pozostalými teroristického útoku v jednej z floridských škôl.</p>
      <related>
        <a href="https://www.hlavnydennik.sk/2019/11/23/muz-na-zazname-z-poulicnej-kamery-zastrelil-zobrajucu-zenu-poziadala-ho-len-o-22-centov-video/"/>
      </related>
    </article>
  </body>
</html>