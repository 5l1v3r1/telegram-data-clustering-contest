<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/sporty-zimowe/skoki-narciarskie/puchar-swiata-w-wisle-piotr-zyla-komentuje-trzecia-pozycje-polakow-w-konkursie/gben5pn"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-23T18:35:13+00:00"/>
    <meta property="og:title" content="Żyła: Cały rok wycinałem emocje. Ale zrozumiałem, że są potrzebne"/>
    <meta property="og:description" content="Puchar Świata w Wiśle. Polscy skoczkowie narciarscy zajęli trzecie miejsce w konkursie drużynowym inaugurującym sezon 2019/2020 Pucharu Świata."/>
  </head>
  <body>
    <article>
      <h1>Żyła: Cały rok wycinałem emocje. Ale zrozumiałem, że są potrzebne</h1>
      <address><time datetime="2019-11-23T18:35:13+00:00">23 Nov 2019, 18:35</time> by <a rel="author" href="https://www.przegladsportowy.pl/autorzy/michal-chmielewski" target="_blank">Michał Chmielewski</a></address>
      <p>
        <b>Puchar Świata w Wiśle. Polscy skoczkowie narciarscy zajęli trzecie miejsce w konkursie drużynowym inaugurującym sezon 2019/2020 Pucharu Świata.</b>
      </p>
      <p>
        <a href="https://plebiscyt.przegladsportowy.pl/">Wybieraj sportowca roku w Plebiscycie „Przeglądu Sportowego”. Głosuj codziennie &gt;&gt;</a>
      </p>
      <p>
        <b>Przegląd Sportowy: Matka natura nie dała panu w drugiej serii szans, żeby pokazać, co się potrafi.</b>
      </p>
      <p><b>Piotr Żyła: </b>Było tak, że leciałem w powietrzu, wychodzę za bulę i widzę gdzie jest zielona linia oznaczająca prowadzenie. „Uuu” - tylko sobie pomyślałem. Ten drugi skok nie mógł mnie zadowolić, bo jednak w skokach liczą się metry i kiedy tych brakuje, to jest mniej przyjemnie. Ale generalnie miałem lepszy dzień niż w piątek. Oddałem normalne skoki – takie, na jakie mnie stać na tę chwilę. I to jest w porządku.</p>
      <p>
        <b>Jakie wnioski po przeciętnym piątku?</b>
      </p>
      <p>Byłem chyba zbyt zestresowany tym, że zaczynamy sezon. Chciałem za dużo zrobić, pokazać się, a to niepotrzebne. Sam sobie narzuciłem oczekiwania i to mnie przerosło. Szybko to zrozumiałem, trochę rozmawialiśmy z trenerem, ale tu w sumie nie trzeba było wiele mówić. To była prosta analiza.</p>
      <related>
        <a href="http://onet.tv/s/przegladsportowy/85-plebiscyt-ps-dawid-kubacki/rxfzky"/>
      </related>
      <p>
        <b>Swoją drogą, to ciekawe, prawda? Taki doświadczony człowiek, a wciąż odczuwa presję.</b>
      </p>
      <p>Też jesteśmy tylko ludźmi. Chcemy robić to, co lubimy, jak najlepiej i zawsze kiedy pojawiają się emocje, to to ma wpływ na człowieka. Ale ja chcę tych emocji, bo jak sobie przypomnę ubiegły rok, to pamiętam, że wówczas całkowicie je w sobie zabiłem. Nic mnie nie cieszyło, a teraz mam w sobie więcej chęci i motywacji.</p>
      <p>
        <b>To napędza?</b>
      </p>
      <p>Dzięki temu można wykonać jakiś krok naprzód, jakoś się starać.</p>
      <p>
        <b>Mówi pan o początku tamtej zimy, gdy zupełnie odcinał się od rozmów i zamykał we własnym świecie?</b>
      </p>
      <p>W zasadzie to o całej minionej zimie. Ale dobrze, że wyciągnąłem wnioski – po to przecież skaczę, żeby rywalizować i mieć z tego frajdę.</p>
      <p>
        <b>Tak chyba po prostu fajniej.</b>
      </p>
      <p>Na pewno mi z tym luźniej.</p>
    </article>
  </body>
</html>