<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/spettacoli/2019/11/23/sceneggiatura-e-paesaggio-al-via-a-carbonia-un-corso-con-registi-7-956261.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-23T18:43:10+00:00"/>
    <meta property="og:title" content="Fabbrica del cinema, al via a Carbonia un corso con registi e sceneggiatori"/>
    <meta property="og:description" content="Spettacoli - Approfondisci su L'Unione Sarda.it"/>
  </head>
  <body>
    <article>
      <h6 class="kicker">formazione</h6>
      <h1>Fabbrica del cinema, al via a Carbonia un corso con registi e sceneggiatori</h1>
      <h2>Scopo dell'iniziativa: lo sviluppo di progetti per cinema e tv ambientati in Sardegna</h2>
      <address><time datetime="2019-11-23T18:43:10+00:00">23 Nov 2019, 18:43</time> by <a rel="author" href="https://www.unionesarda.it/autore/andrea_scano/311" target="_blank">Andrea Scano</a></address>
      <p>I locali della Fabbrica del Cinema di Carbonia hanno tenuto a battesimo il primo corso sardo di "Sceneggiatura e paesaggio".</p>
      <p>Si tratta di una iniziativa di alta formazione con master class per lo sviluppo di progetti finalizzati a creare trame per il cinema e le serie tv, ma con una caratteristica peculiare: ogni vicenda dovrà essere ambientata in Sardegna e dovrà vertere su storie e personaggi delle comunità sarde.</p>
      <p>L'idea è della Fondazione Sardegna Film Commission, con il Centro servizi culturali della società Umanitaria, la Fabbrica del Cinema, la Regione e l'apporto del Comune di Carbonia peraltro ormai pronto ad ospitare anche il master di Architettura del Paesaggio.</p>
      <p>Inizieranno proprio domani gli incontri con registi e sceneggiatori alcuni dei quali rinomati come Paolo Zucca di "L'uomo che comprò la luna " e Salvatore De Mola cui si devono gli adattamenti de "Il Commissario Montalbano".</p>
      <p>I corsisti sono diciotto (su 33 candidati) e arrivano da tutta la Sardegna.</p>
    </article>
  </body>
</html>