<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/goncharuk_prokomentuvav_rezultati_vizitu_mvf_v_ukrayinu_n1238506"/>
    <meta property="og:site_name" content="24 Канал"/>
    <meta property="article:published_time" content="2019-11-23T18:54:00+00:00"/>
    <meta property="og:title" content="Гончарук прокоментував результати візиту місії МВФ в Україну"/>
    <meta property="og:description" content="Комісія Міжнародного валютного фонду оцінила прогрес у впровадженні реформ в Україні. Олексій Гончарук назвав переговори дуже конструктивними."/>
  </head>
  <body>
    <article>
      <h1>Гончарук прокоментував результати візиту місії МВФ в Україну</h1>
      <address><time datetime="2019-11-23T18:54:00+00:00">23 Nov 2019, 18:54</time> by <a rel="author" href="https://24tv.ua/irina_yurkovska_tag6223/" target="_blank">Ірина Юрковська</a></address>
      <p>
        <b>Комісія Міжнародного валютного фонду оцінила прогрес у впровадженні реформ в Україні. Олексій Гончарук назвав переговори дуже конструктивними.</b>
      </p>
      <p>У МВФ також акцентували увагу на продовженні виваженої економічної політики, пише<a href="https://www.kmu.gov.ua/news/goncharuk-mvf-visoko-ociniv-progres-u-prosuvanni-reform"> "Урядовий портал". </a></p>
      <blockquote>Це цікаво: <a href="https://24tv.ua/kolomoyskiy_privatbank_meni_skoro_povernut_i_mvf_pro_tse_znaye_n1238290">"Приватбанк" мені скоро повернуть, і МВФ про це знає, – Коломойський</a></blockquote>
      <p>Місія під керівництвом Рона ван Родена перебувала в Україні упродовж 14-22 листопада 2019 року.</p>
      <aside>Ми провели конструктивні перемовини. Місія оцінила істотний прогрес, досягнутий за останні кілька місяців,<cite>– сказав Гончарук.</cite></aside>
      <p>Прем'єр-міністр додав, що "робота над новою програмою у тісній співпраці" продовжується. </p>
      <p>Окрім того, міністерка фінансів Оксана Маркарова та голова місії Рон ван Роден зазначили, що результативно обговорили основу для нової програми МВФ. Зокрема, є прогрес у перемовинах "про підтримку грошово-кредитного, фіскального та фінансового секторів, а також реформ для поліпшення бізнес-середовища, зміцнення верховенства закону та економічного зростання".</p>
      <blockquote>Однак ЗМІ із посиланнями на власні джерела пишуть, що місія МВФ <b>поїхала з України без результатів</b>. Два питання для МВФ – олігарх Ігор Коломойський і незалежність НБУ.</blockquote>
      <blockquote>Читайте також:<a href="https://24tv.ua/mvf_ne_dast_ukrayini_groshi_cherez_koruptsiyu_i_problemi_z_privatbankom__the_wall_street_journal_n1229443"> МВФ не дасть Україні гроші через корупцію і проблеми з "Приватбанком", – The Wall Street Journal</a></blockquote>
      <h3>Переговори з МВФ: головне</h3>
      <ul>
        <li>Місія МВФ<a href="https://24tv.ua/misiya_mvf_povernetsya_do_ukrayini_vzhe_tsogo_tizhnya_n1232985"> прибула до Києва</a> 14 жовтня, щоб обговорити з представниками української влади нову трирічну програму розширеного кредитування на 5-10 мільярдів доларів.</li>
        <li>Ця програма буде спрямована на збереження макроекономічної стабільності держави та запровадження глибоких структурних реформ.</li>
        <li>Українські уряд та Нацбанк сподіваються, що нову програму з МВФ буде ухвалено в грудні.</li>
        <li>Це дозволить отримати перший транш (частину кредиту) за програмою ще до кінця 2019 року.</li>
        <li>НБУ очікує, що транш становитиме близько 2 мільярдів доларів.</li>
      </ul>
    </article>
  </body>
</html>