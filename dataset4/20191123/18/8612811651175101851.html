<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/punjab/jalandhar/news/punjab-bsf-seizes-heroin-worth-rs-15-crore-from-international-border-263152"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-23T18:35:21+00:00"/>
    <meta property="og:title" content="पंजाब: अंतर्राष्ट्रीय सीमा से बीएसएफ ने 15 करोड़ रुपए की हेरोइन बरामद की"/>
    <meta property="og:description" content="जालंधर: सीमा सुरक्षा बल (बीएसएफ) ने पंजाब में अबोहर सेक्टर में अंतर्राष्ट्रीय सीमा के नजदीक से तीन किलो हेरोइन बरामद की है। अंतरराष्ट्रीय बाजार में इसकी कीमत लगभग 15 करोड़ रुपए आंकी गयी है। बीएसएफ के उपमहानिदेशक एवं प्रवक्ता भास्कर सिंह रावत ने शनिवार को यहां जारी विज्ञप्ति में बताया कि राज्य के सीमावर्ती क्षेत्रों में आंतकवादियों की घुसपैठ के मद्देनजर बीएसएफ पंजाब फ्रंटीयर के महानिरीक्षक महिपाल यादव के निर्देशों पर राज्य की सीमाओं पर अतिरिक्त सुरक्षा बरती जा रही है।"/>
  </head>
  <body>
    <article>
      <h1>पंजाब: अंतर्राष्ट्रीय सीमा से बीएसएफ ने 15 करोड़ रुपए की हेरोइन बरामद की</h1>
      <address><time datetime="2019-11-23T18:35:21+00:00">23 Nov 2019, 18:35</time> by <a rel="author">ashu</a></address>
      <p>जालंधर: सीमा सुरक्षा बल (बीएसएफ) ने पंजाब में अबोहर सेक्टर में अंतर्राष्ट्रीय सीमा के नजदीक से तीन किलो हेरोइन बरामद की है। अंतरराष्ट्रीय बाजार में इसकी कीमत लगभग 15 करोड़ रुपए आंकी गयी है। बीएसएफ के उपमहानिदेशक एवं प्रवक्ता भास्कर सिंह रावत ने शनिवार को यहां जारी विज्ञप्ति में बताया कि राज्य के सीमावर्ती क्षेत्रों में आंतकवादियों की घुसपैठ के मद्देनजर बीएसएफ पंजाब फ्रंटीयर के महानिरीक्षक महिपाल यादव के निर्देशों पर राज्य की सीमाओं पर अतिरिक्त सुरक्षा बरती जा रही है।</p>
      <p>उन्होंने बताया कि कल रात सुरक्षा बलों ने कुछ संदिग्ध लोगों को सीमा की तरफ बढ़ते हुए देखा। सुरक्षा बल की ओर से  गोली चलाने पर संदिग्ध पाकिस्तान की सीमा में घुस गए। कंटीली बाड़ के नजदीक तलाशी लेने पर हेरोइन के छह पैक्ट बरामद हुए जिनका कुल वजन तीन किलोग्राम था। रावत ने बताया कि बीएसएफ ने इस वर्ष अब तक 200 किलो 358 ग्राम हेरोइन बरामद की है। जवानों ने भारतीय सीमा लांघने के आरोप में 75 लोगों तथा 10 तस्करों को गिरफ्तार किया है।  इसके अतिरिक्त 1094 ग्राम अफीम , 455 कारतूस, 17 भारतीय मोबाईल, 18 भारतीय सिम कार्ड, 21 पाक सिम कार्ड और दस हथियार बरामद किए हैं।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Punjab: BSF seizes heroin worth Rs 15 crore from international border</p>
    </article>
  </body>
</html>