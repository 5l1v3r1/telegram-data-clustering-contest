<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/dunya/fransa-referansli-oldugu-icin-elestiriliyordu-ulusal-marslarini-degistirmek-karari-aldilar/haber-1024477"/>
    <meta property="og:site_name" content="Akşam"/>
    <meta property="article:published_time" content="2019-11-23T18:12:00+00:00"/>
    <meta property="og:title" content="Fransa referanslı olduğu için eleştiriliyordu! Ulusal marşlarını değiştirme kararı aldılar!"/>
    <meta property="og:description" content="Nijerin, Fransız sömürgesi olduğu yıllara yüceltici atıflarda bulunan Fransa referanslı ulusal marşını değiştireceği bildirildi."/>
  </head>
  <body>
    <article>
      <h1>Fransa referanslı olduğu için eleştiriliyordu! Ulusal marşlarını değiştirme kararı aldılar!</h1>
      <h2>Nijerin, Fransız sömürgesi olduğu yıllara yüceltici atıflarda bulunan Fransa referanslı ulusal marşını değiştireceği bildirildi.</h2>
      <address>
        <time datetime="2019-11-23T18:12:00+00:00">23 Nov 2019, 18:12</time>
      </address>
      <p>Yerel basındaki haberlere göre, Nijer Kültürel Yenilenme Bakanı Assoumana Malam Issa, Cumhurbaşkanı Muhammed Yusuf ve yeni ulusal marştan sorumlu komite ile düzenlenen ortak toplantının ardından yaptığı açıklamada, bağımsızlığını 1960ta kazanan ülkenin ulusal marşının içeriğinde Fransız sömürgesi olduğu yılları yüceltici atıflar olduğunu belirtti.</p>
      <p>"Marşta, herkesin eleştirdiği belli kısımlar var. Halkı heyecanlandıracak, harekete geçirtecek bir marşa, vatanperverlik hissiyatımıza dokunacak bir slogana ihtiyaç var." diyen Issa, insanlardan kendi fikirlerini de sunmalarını istedi.</p>
      <p>Issa, komitenin öncelikle Nijer'e uygun yeni bir marş bulmaya çalışacağını ya da mevcut marşta düzeltmelere gideceğini ifade etti.</p>
      <p>Bağımsızlığın kazanılmasından bir yıl sonra kabul edilen "La Nigerienne" adlı ulusal marşı, Fransız Maurice Albert Thiriet tarafından yazılmıştı.</p>
      <p>Nijerliler, marşın özellikle "Gururlu ve minnettar olalım / Yeni özgürlüğümüzden!" şeklindeki üçüncü ve dördüncü mısralarının ülkeyi sömüren Fransayı yücelttiğini düşünüyor.  (AA)</p>
    </article>
  </body>
</html>