<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/diethni/quot-roz-quot-ekdikisi-esteile-gymnes-fotografies-toy-proin-tis-sto-afentiko-toy/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-23T18:56:54+00:00"/>
    <meta property="og:title" content="«Ροζ» εκδίκηση: Έστειλε γυμνές φωτογραφίες του πρώην της στο αφεντικό του"/>
    <meta property="og:description" content="Δεν της βγήκε το σχέδιο εκδίκησης του πρώην συντρόφου της καθώς οδηγήθηκε ενώπιον του δικαστή και τιμωρήθηκε για &quot;εκδικητικό πορνό&quot; με 12μηνη κοινωνική"/>
  </head>
  <body>
    <article>
      <h1>«Ροζ» εκδίκηση: Έστειλε γυμνές φωτογραφίες του πρώην της στο αφεντικό του</h1>
      <address><time datetime="2019-11-23T18:56:54+00:00">23 Nov 2019, 18:56</time> by <a rel="author">stergios</a></address>
      <p>Δεν της βγήκε το σχέδιο εκδίκησης του πρώην συντρόφου της καθώς οδηγήθηκε ενώπιον του δικαστή και τιμωρήθηκε για «εκδικητικό πορνό» με 12μηνη κοινωνική εργασία και με δύο μήνες κατ’ οίκον παραμονή.</p>
      <p>Σε μία από ελάχιστες περιπτώσεις που είναι οι γυναίκες θύτες το δικαστήριο άκουσε ότι η Τζακλίν Ντόιλ, 55 ετών, από το Ντέβον δημιούργησε ψεύτικο προφίλ στο Facebook και έστειλε φωτογραφίες των γεννητικών οργάνων του πρώην συντρόφου της τις οποίες η ίδια είχε βγάλει στη διάρκεια της σχέσης τους, εκθέτοντάς τον στο αφεντικό και την κόρη του.</p>
      <p>Μάλιστα, παραπονέθηκε σε έναν από τους ανωτέρους του ότι το θύμα ήταν που έστειλε μόνος του τις απρεπείς φωτογραφίες.<br/>Η Ντόιλ αποδέχτηκε την ενοχή της και καταδικάστηκε για την αποστολή ιδιωτικών σεξουαλικών φωτογραφιών χωρίς συναίνεση με πρόθεση να προκαλέσει αναστάτωση.</p>
      <p>Το ζευγάρι είχε σχέση και συγκατοικούσε έως τον Ιούνιο φέτος.</p>
      <p>Ο ίδιος μάρτυρας επεσήμανε ότι μία από τις κόρες του θύματος δέχθηκε μήνυμα στο Facebook από το προφίλ ενός άνδρα τον οποίο δεν γνώριζε και ήταν το ψεύτικο προφίλ της Ντόιλ. Όταν άνοιξε το μήνυμα είδε δύο φωτογραφίες, μία με το πρόσωπο του πατέρα της και μία με τα γεννητικά του όργανα. Προώθησε το μήνυμα στον πατέρα της και εκείνος επιβεβαίωσε ότι ήταν φωτογραφίες που είχε βγάλει η Ντόιλ στη διάρκεια της σχέσης τους.</p>
      <p>Τις ίδιες φωτογραφίες η γυναίκα έστειλε και στον διευθυντή της εταιρείας όπου ο πρώην σύντροφός της εργάζεται. Ο δικηγόρος του θύματος είπε ότι παρουσιάστηκε με το όνομά της αλλά προσποιήθηκε ότι ήταν θυμωμένη πελάτισσα. Όπως είπε στον διευθυντή του πρώην της: «Δεν είμαι ικανοποιημένη με το προσωπικό σας. Ένας από αυτούς έστειλε αυτές στη σύζυγό μου». Ευτυχώς για το θύμα, η εταιρεία κράτησε χαμηλούς τόνους και οι μόνοι που γνώριζαν για το περιστατικό ήταν εκείνος ο διευθυντής και ο διευθυντής του τμήματος του θύματος. Ο δικηγόρος του ανέφερε ότι ο εντολέας του έχει διατηρήσει επαφή με την κατηγορουμένη μετά την πράξη της.</p>
      <p>Ο συνήγορος της Ντόιλ τόνισε ότι η πελάτισσά του έχει μετανιώσει και πως τη στιγμή της πράξης της είχε πιει. Από τον Απρίλιο του 2015 θεωρείται ποινικό αδίκημα να αποκαλύπτει κάποιος ιδιωτικές, σεξουαλικές φωτογραφίες και βίντεο με στόχο να προκαλέσεις αναστάτωση.</p>
      <p>Πηγή: enikos.gr</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/ipourgeia/opeka-epidoma-paidioy-pote-tha-fanoyn-stis-trapezes-ta-chrimata/"/>
        <a href="https://www.aftodioikisi.gr/asfalistika/monimo-to-merisma-gia-2-5-ekat-syntaxioychoys-erchetai-diataxi-ekplixi/"/>
        <a href="https://www.aftodioikisi.gr/proslipseis/proslipseis-anoichtes-550-theseis-se-ota-prokiryxeis/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/asfalistika/monimo-to-merisma-gia-2-5-ekat-syntaxioychoys-erchetai-diataxi-ekplixi/"/>
        <a href="https://www.aftodioikisi.gr/koinonia/ektakto-deltio-gia-ton-giryoni-erchontai-kataigides-kai-anemoi-10-mpofor/"/>
        <a href="https://www.aftodioikisi.gr/koinonia/athina-xilonei-ta-christoygenniatika-asterakia-o-kostas-mpakogiannis/"/>
      </related>
    </article>
  </body>
</html>