<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/23/novyj-rik-2020-skilky-groshej-ukrayintsi-vytratyat-na-produkty/"/>
    <meta property="og:site_name" content="Народна Правда"/>
    <meta property="article:published_time" content="2019-11-23T18:34:36+00:00"/>
    <meta property="og:title" content="Новий рік-2020: скільки грошей українці витратять на продукти"/>
    <meta property="og:description" content="Новий рік 2020. Скільки грошей цього року українцям доведеться витратити на традиційний новорічний стіл."/>
  </head>
  <body>
    <article>
      <h1>Новий рік-2020: скільки грошей українці витратять на продукти</h1>
      <h2>Найбільше подорожчали солодощі</h2>
      <address>
        <time datetime="2019-11-23T18:34:36+00:00">23 Nov 2019, 18:34</time>
      </address>
      <p><a href="https://narodna-pravda.ua/2019/11/16/ukrzaliznytsya-pryznachyla-novi-potyagy-na-novorichni-svyata-nazvano-marshruty/">Новий рік</a> та Різдво все ближче, експерти розповіли, скільки грошей цього року українцям доведеться витратити на традиційний новорічний стіл.</p>
      <p>Про це розповідає НАРОДНА ПРАВДА із посиланням на <a href="https://vesti.ua/strana/358340-vo-skolko-obojdetsja-novohodnij-stol-2020">Вести.</a></p>
      <p>Loading...</p>
      <p>На думку економічних експертів, у порівнянні з минулим роком, Новий рік обійдеться українцям не набагато дорожче – приблизно на 7%.</p>
      <p>У середньому, святковий стіл з алкоголем без надмірностей на вісім осіб спустошить гаманець приблизно в 3,5 тисяч гривень. В меню за ці гроші входять традиційні новорічні страви, включаючи салати, м’ясні і рибні продукти, овочі, фрукти, кондитерські вироби, напої. Якщо ж хочеться делікатесів – червоної ікри та червоної риби, доведеться витратити понад 4 тисячі гривень.</p>
      <p>М’ясо зараз коштує майже так само, як і рік тому. Зокрема качки і гуси, які в Україні прийнято готувати на Різдво, в середньому коштують 250-400 гривень за тушку (в грудні 2018 го були по 230-350 грн). Індичка обійдеться в 500-650 гривень (рік тому – 470-630), свинину для запікання пропонують по 140-160 грн, а яловичину – в середньому по 160 грн кг, що також можна порівняти з цінами в минулому році.</p>
      <p>Найекономніший варіант – курятина: бройлер коштує приблизно 80 грн (в грудні 2018 року аналогічної ваги курку можна було купити за такі ж гроші). При цьому, цінам на курятину зростати “вже нікуди”, оскільки в Європі вона коштує навіть дешевше, ніж в Україні.</p>
      <p>Щодо ікри та червоної риби, то ці делікатеси можуть подешевшати ще до Нового року. Адже перед святами постачальники, як правило, збільшують обсяги закупівель, що роздуває конкуренцію на ринку.</p>
      <p>Щодо алкоголю, то ціни на нього також лишилися майже на рівні минулого року. Шампанське вітчизняного розливу в супермаркетах можна купити в середньому за 100 грн (рік тому – 90-95 грн). Пляшку італійського ігристого – за 220-440 грн (рік тому було багато аналогічних пропозицій по 180-360 грн).</p>
      <p>Фрукти також не подорожчали – іспанські і турецькі мандарини коштують 22-28 грн за кг, апельсини – 40-45 грн за кг.</p>
      <p>Найбільше додали у ціні у порівнянні з минулим роком солодощі. Так, наприклад, цінники на кілограмовий “Київський торт” від “Рошен” в супермаркетах вже стартують з 340 грн. Хоча ще рік тому він обходився в 237 грн, а в 2016 році – 124 грн.</p>
      <p>Нагадаємо,<a href="https://narodna-pravda.ua/2019/11/12/skilky-ukrayintsi-vidpochyvatymut-na-novorichni-svyata/"> на новорічні свята українці відпочиватимуть чотири дні поспіль</a>, також вихідним днем буде 25 грудня – Різдво за Григоріанським календарем і перенесуться вихідні для святкування Різдва за старим стилем.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>