<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1012792/%D9%82%D8%B1%D8%B5%DB%8C-%DA%A9%D9%87-%D8%AF%D8%B1-%D8%A2%DB%8C%D9%86%D8%AF%D9%87-%DB%B1%DB%B0-%D9%85%DB%8C%D9%84%DB%8C%D9%88%D9%86-%D9%86%D9%81%D8%B1-%D8%B1%D8%A7-%D9%85%DB%8C-%DA%A9%D8%B4%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-23T18:05:17+00:00"/>
    <meta property="og:title" content="قرصی که در آینده ۱۰ میلیون نفر را می‌کشد!"/>
    <meta property="og:description" content="زمانی که افراد به صورت مکرر و نابجا از آنتی‌بیوتیک‌ها استفاده می‌کنند، عامل افزایش مقاومت در باکتری‌ها بیشتر و منجر به مرگشان می‌شود."/>
  </head>
  <body>
    <article>
      <h1>قرصی که در آینده ۱۰ میلیون نفر را می‌کشد!</h1>
      <address>
        <time datetime="2019-11-23T18:05:17+00:00">23 Nov 2019, 18:05</time>
      </address>
      <p>
        <i>زمانی که افراد به صورت مکرر و نابجا از آنتی‌بیوتیک‌ها استفاده می‌کنند، عامل افزایش مقاومت در باکتری‌ها بیشتر و منجر به مرگشان می‌شود.</i>
      </p>
      <p>به گزارش مشرق، <b>مریم سیستانی</b>، متخصص داخلی، مصرف برخی داروها متاسفانه در جامعه امروزی به دلیل مشورت‌های اشتباه برخی افراد با دوستان و اطرافیان افزایش پیدا کرده است، داروهای چرک خشک کن که می‌تواند در آینده‌ای نه چندان دور مضر و خاطرآفرین باشد.</p>
      <blockquote>بیشتر بخوانید:<br/><a href="https://www.mashreghnews.ir/news/1012090/%D9%87%D9%81%D8%AA-%D8%A7%D8%B4%D8%AA%D8%A8%D8%A7%D9%87-%D9%85%D9%87%D9%85-%D8%AF%D8%B1-%D9%85%D8%B5%D8%B1%D9%81-%D8%AF%D8%A7%D8%B1%D9%88">هفت اشتباه مهم در <i>مصرف</i><i>دارو</i></a></blockquote>
      <p>او افزود: افراد باید از مصرف خودسرانه آنتی‌بیوتیک خودداری کنند، زیرا مصرف آن در مدت طولانی می‌تواند آسیب‌های زیادی به فرد وارد کند، مصرف آنتی‌بیوتیک‌ها باید با احتیاط و بتواند تا پایان عمر اثربخش باشد.<br/><br/>زمانی که افراد به صورت مکرر و نابجا از آنتی‌بیوتیک استفاده می‌کنند، این اقدام باعث افزایش مقاومت در باکتری‌ها می‌شود که یکی از بزرگترین عوامل تهدیدکننده سلامت در جهان است. آنتی‌بیوتیک‌های باقی مانده در منزل را به هیچ عنوان در اختیار سایر اعضای خانواده قرار ندهید و برای مصرف آنها حتماً با یک پزشک مشورت کنید، زیرا آنتی‌بیوتیک‌ها قادر به درمان همه عفونت‌ها نیستند، آنتی‌بیوتیک‌ها هیچ وقت قادر به درمان سرماخوردگی، سردرد، آنفولانزا نیستند، در واقع استفاده صحیح از آنتی‌بیوتیک‌ها یک مسئولیت همگانی است.</p>
      <p>سیستانی در ادامه بیان کرد: آلودگی و ابتلا به عوامل بیماری‌زای مقاوم در برابر آنتی‌بیوتیک منجر به بستری شدن طولانی مدت در بیمارستان‌ها و هزینه‌های هنگفت درمان و در برخی موارد مرگ فرد مصرف‌کننده می‌شود.</p>
      <p>این متخصص داخلی در پایان توصیه کرد: اگر واکسن سالیانه آنفولانزا استفاده شود، طی سال هیچ گاه به سمت آنتی‌بیوتیک‌ها نمی‌روید و سالم‌تر به زندگی خود ادامه می‌دهید، اگر از استفاده نامناسب آنتی‌بیوتیک جلوگیری نشود بهداشت و سلامت جهانی مورد تهدید قرار می‌گیرد، اگر به سراغ برطرف کردن مشکلات مقاومت میکروب‌ها در مقابل آنتی‌بیوتیک‌ها نرویم باید انتظار وقوع مرگ سالیانه ده میلیون نفری در سراسر جهان و هزینه‌های بالغ بر ده تریلیون دلار جهت درمان این بیماران در سال ۲۰۵۰ میلادی باشیم.</p>
      <p>منبع: باشگاه خبرنگاران</p>
    </article>
  </body>
</html>