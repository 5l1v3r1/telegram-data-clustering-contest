<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.matichon.co.th/sport/thai-sport/news_1765879"/>
    <meta property="og:site_name" content="มติชนออนไลน์"/>
    <meta property="article:published_time" content="2019-11-23T18:36:23+00:00"/>
    <meta property="og:title" content="ไทยคว้า 2 แชมป์เปตองโลก 2019 ที่กัมพูชา"/>
    <meta property="og:description" content="การเเข่งขันเปตองชิงเเชมป์โลก 2019 ครั้งที่ 17 ประเภททีมหญิง เเละทีมเยาวชน รุ่นอายุไมเกิน 17 ปี ที่ โอลิมปิกสเตเดี้ยม กรุงพนมเปญ กัมพูชา เมื่อวันที่ 23 พฤศจิกายน ซึ่งเป็นวันสุดท้ายของการแข่งขัน มีการชิงชัยกัน 2 เหรียญทอง จากประเภททีมหญิง และทีมเยาวชนอายุไม่เกิน 17 ปี"/>
  </head>
  <body>
    <article>
      <h1>ไทยคว้า 2 แชมป์เปตองโลก 2019 ที่กัมพูชา</h1>
      <address><time datetime="2019-11-23T18:36:23+00:00">23 Nov 2019, 18:36</time> by <a rel="author">matichon</a></address>
      <p>การเเข่งขันเปตองชิงเเชมป์โลก 2019 ครั้งที่ 17 ประเภททีมหญิง เเละทีมเยาวชน รุ่นอายุไมเกิน 17 ปี ที่ โอลิมปิกสเตเดี้ยม กรุงพนมเปญ กัมพูชา เมื่อวันที่ 23 พฤศจิกายน ซึ่งเป็นวันสุดท้ายของการแข่งขัน มีการชิงชัยกัน 2 เหรียญทอง จากประเภททีมหญิง และทีมเยาวชนอายุไม่เกิน 17 ปี</p>
      <p>รอบรองชนะเลิศ ประเภททีมเยาวชนอายุไม่เกิน 17 ปี ปรากฏว่า ฝรั่งเศส ชนะ ไทย 13-8 ลาว ชนะ สเปน 13-7 ทีมหญิง ไทย ชนะ ฝรั่งเศส 13-4 ลาว ชนะ กัมพูชา 13-6</p>
      <figure>
        <img src="https://www.matichon.co.th/wp-content/uploads/2019/11/103308.jpg"/>
      </figure>
      <p>ประเภททีมเยาวชนฯ รอบชิงชนะเลิศ ฝรั่งเศส ต้นตำรับกีฬาเปตอง อาศัยความแม่นยำกว่า ไล่ต้อนเอาชนะ ลาว แบบขาดลอย 13-1 คว้าแชมป์ไปครอง ตามคาด ส่วนเหรียญทองแดง ได้แก่ ทีมไทย กับ สเปน</p>
      <p>ประเภททีมหญิง รอบชิงชนะเลิศ ระหว่าง นักโยกสาวไทย ประกอบด้วย “นก” ทองสี ตะมะโคตร, “ต่าย” พันธ์ทิพา วงศฺชูเวช, “อัม” อัมพวัน สุวรรณพฤกษ์ แชมป์รายการ “แชมป์ชนแชมป์” ที่ ฝรั่งเศส ที่อาศัยประสบการณ์ ที่ผ่านสังเวียนเปตองโลกมาอย่างโขกโชน และความแม่นยำตีได้แน่นอน เอาชนะลาวแบบสบายๆ 13-4 คว้าแชมป์เปตองโลก 2019 ไปครองได้ นับเเป็นเหรียญทองที่ 2 ของไทย ส่วนกัมพูชา กับ ฝรั่งเศสได้เหรียญทองแดง</p>
      <p>สรุปเหรียญการแข่งขัน มีดังนี้ ไทย 2 ทอง จาก “โฟค” ภีมพศ รินแก้ว และ.ทีมหญิง กับอีก 1 ทองแดง จากชูตติ้งเยาวชนฯชูตติ้งเยาวชนฯ ลาว 1 ทอง 2 เงิน ฝรั่งเศส 1 ทอง 2 ทองแดง กัมพูชา 2 เงิน 1 ทองแดง โมนาโก 1 เงิน ส่วน มาดากัสการ์,เมียนมาร์ และจีนได้ชาติละ 1 เท่ากัน</p>
    </article>
  </body>
</html>