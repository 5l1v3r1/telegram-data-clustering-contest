<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-23/ukradl-przesylke-i-grozil-listonoszowi-maczeta/"/>
    <meta property="og:site_name" content="Polsat News"/>
    <meta property="article:published_time" content="2019-11-23T18:39:00+00:00"/>
    <meta property="og:title" content="Ukradł przesyłkę i groził listonoszowi... maczetą"/>
    <meta property="og:description" content="Listonosz z Kartuz (woj. pomorskie) zatrzymał na gorącym uczynku mężczyznę, który ukradł z jego samochodu jedną z paczek. Gdy ruszył za nim w pościg i dogonił złodzieja, ten wyciągnął... maczetę.   "/>
  </head>
  <body>
    <article>
      <h1>Ukradł przesyłkę i groził listonoszowi... maczetą</h1>
      <address>
        <time datetime="2019-11-23T18:39:00+00:00">23 Nov 2019, 18:39</time>
      </address>
      <p>
        <b>Listonosz z Kartuz (woj. pomorskie) zatrzymał na gorącym uczynku mężczyznę, który ukradł z jego samochodu jedną z paczek. Gdy ruszył za nim w pościg i dogonił złodzieja, ten wyciągnął... maczetę.   </b>
      </p>
      <related>
        <a href="https://www.polsatnews.pl/wiadomosc/2019-08-26/biegal-po-osiedlu-z-maczeta-w-dloni-ranil-dwie-osoby-32-latek-zatrzymany/"/>
      </related>
      <p>Zdarzenie, o którym informuje Radio Gdańsk, miało miejsce w piątek nad ranem w centrum Kartuz. </p>
      <p>
        <a href="https://www.polsatnews.pl/wiadomosc/2019-04-18/policja-zatrzymala-kuriera-ktory-strzelal-z-broni-pneumatycznej-w-kierunku-samochodu-klienta/">
          <b>ZOBACZ: Policja zatrzymała kuriera, który strzelał z broni pneumatycznej w kierunku samochodu klienta</b>
        </a>
      </p>
      <p>
        <b>Złapany na gorącym uczynku</b>
      </p>
      <p>Listonosz, który roznosił przesyłki w pewnym momencie zauważył, jak młody mężczyzna kradnie z jego samochodu jedną z paczek i ucieka.</p>
      <p>Doręczyciel natychmiast pobiegł za rabusiem i dogonił go po krótkim pościgu.</p>
      <p>Gdy jednak próbował go obezwładnić, napastnik wyciągnął maczetę i próbował zaatakować listonosza.   </p>
      <p>
        <b>Przechodnie obezwładnili agresora</b>
      </p>
      <p>Wtedy na pomoc ruszyli przechodnie i udało się obezwładnić mężczyznę.</p>
      <p>Na miejsce przyjechała również policja.</p>
      <p>Napastnikiem okazał się 25-letni mieszkaniec powiatu kościerskiego. Trafił do policyjnej celi i prawdopodobnie usłyszy zarzut kradzieży rozbójniczej. Za ten czyn grozi mu 10 lat pozbawienia wolności.</p>
      <p>
        <a href="https://www.polsatnews.pl/wideo/jakimowiczowi-puscily-nerwy-zazadal-wyproszenia-goscia-ze-skandalistow_6759802/">WIDEO - Jakimowiczowi puściły nerwy. Zażądał wyproszenia gościa ze "Skandalistów"</a>
      </p>
      <figure>
        <img src="https://r.dcs.redcdn.pl/http/o2/redefine/cp/jb/jb8efeyjz3jqeyq43kqzorhj6fc9tg84.jpg"/>
      </figure>
    </article>
  </body>
</html>