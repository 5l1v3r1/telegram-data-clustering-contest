<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/index/2019/11/23/otkritite-drevnoegipetski-mumii-lyvcheta-krokodili.430593"/>
    <meta property="og:site_name" content="Dnes.bg"/>
    <meta property="article:published_time" content="2019-11-23T18:19:00+00:00"/>
    <meta property="og:title" content="Откритите древноегипетски мумии - лъвчета, крокодили..."/>
    <meta property="og:description" content="Находките датират от късния период на древния Египет | Dnes.bg"/>
  </head>
  <body>
    <article>
      <h1>Откритите древноегипетски мумии - лъвчета, крокодили...</h1>
      <h2>Находките датират от късния период на древния Египет</h2>
      <address><time datetime="2019-11-23T18:19:00+00:00">23 Nov 2019, 18:19</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>Египетското министерство по въпросите на паметниците на културата оповести подробности за откритите наскоро мумии на животни, предаде Асошиейтед прес.</p>
      <p>От министерството уточниха, че става въпрос за мумии на две лъвчета, както и на няколко крокодила, птици и котки.<br/>Мумиите бяха открити при разкопки на обект, където е имало голям некропол в древността. Обектът се намира край прочутата Стъпаловидна пирамида в Сакара, южно от Кайро.</p>
      <p>Археолозите често са натъкват на мумифицирани котки, но мумифицираните лъвове са рядкост.</p>
      <p>Експерти поясниха, че въпросните мумии датират от късния период на древния Египет (664 - 332 г. пр. Христа). (БТА)</p>
    </article>
  </body>
</html>