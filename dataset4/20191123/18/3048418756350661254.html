<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/23/opgestapt-sgp-kamerlid-vindt-nieuwe-liefde-in-vvd-staatssecretaris-van-sociale-zaken-en-werkgelegenheid/"/>
    <meta property="og:site_name" content="ThePostOnline"/>
    <meta property="article:published_time" content="2019-11-23T18:51:00+00:00"/>
    <meta property="og:title" content="Opgestapt SGP-Kamerlid vindt nieuwe liefde in VVD-staatssecretaris van Sociale Zaken en Werkgelegenheid"/>
    <meta property="og:description" content="Paul de Leeuw onthult: Elbert Dijkgraaf en Tamara van Ark zijn een setje"/>
  </head>
  <body>
    <article>
      <h1>Opgestapt SGP-Kamerlid vindt nieuwe liefde in VVD-staatssecretaris van Sociale Zaken en Werkgelegenheid</h1>
      <h2>Paul de Leeuw onthult: Elbert Dijkgraaf en Tamara van Ark zijn een setje</h2>
      <address><time datetime="2019-11-23T18:51:00+00:00">23 Nov 2019, 18:51</time> by <a rel="author" href="https://www.tpo.nl/author/bas-paternotte" target="_blank">Bas Paternotte</a></address>
      <p>Oud-SGP-Kamerlid Elbert Dijkgraaf heeft al ‘een paar maanden’ een relatie met staatssecretaris van Sociale Zaken en Werkgelegenheid Tamara van Ark (VVD). Dat werd zaterdag op het VVD-congres duidelijk, toen presentator Paul de Leeuw aan het slot van het partijcongres een grapje maakte over haar ‘verkering met een SGP’er’. Dat <a href="https://www.ad.nl/politiek/oud-sgp-kamerlid-vindt-liefdesgeluk-bij-vvd-staatssecretaris~a4f3871f/">meldt het <i>AD</i></a>.</p>
      <p>Dijkgraaf verliet de Tweede Kamer in het voorjaar van 2018 <a href="https://politiek.tpo.nl/2018/04/10/sgp-kamerlid-elbert-dijkgraaf-verlaat-tweede-kamer/">vanwege huwelijksproblemen</a>.</p>
      <p>Nu het nieuws op straat ligt, wil hij wel aan de krant vertellen hoe de twee op elkaars pad kwamen. In de maanden na zijn vertrek uit de Kamer dronk het oud-Kamerlid kopjes koffie met een aantal bewindslieden. Naast Mark Rutte en Wopke Hoekstra nodigde ook Van Ark hem uit. “Niet omdat ze dacht: ‘wat een leuke man is dat toch’, maar voor een netwerkgesprek.” Toch groeide dat eerste gesprek uit tot een relatie, die nu al ‘een aantal maanden’ duurt.</p>
      <p><b>Lees ook –</b> <a href="https://tpo.nl/2019/11/20/d66-pakt-uitkeringstrekkers-aan-iedereen-in-de-bijstand-verplicht-tegenprestatie-te-leveren/">D66 pakt uitkeringstrekkers aan: Iedereen in de bijstand verplicht tegenprestatie te leveren</a></p>
    </article>
  </body>
</html>