<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/konyaspor-besiktas-0-1-macin-ozeti-257641h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T18:55:00+00:00"/>
    <meta property="og:title" content="Konyaspor-Beşiktaş: 0-1 (Maçın özeti)"/>
    <meta property="og:description" content="Spor Toto Süper Lig’de Beşiktaş’ın çıkışı sürüyor. Siyah beyazlılar deplasmanda Konyaspor’u Burak Yılmaz’ın tek golüyle geçerken, son 5 maçta 4. galibiyetini aldı."/>
  </head>
  <body>
    <article>
      <h1>Konyaspor-Beşiktaş: 0-1 (Maçın özeti)</h1>
      <address><time datetime="2019-11-23T18:55:00+00:00">23 Nov 2019, 18:55</time> by <a rel="author">Yeni Çağ Gazetesi</a></address>
      <p>
        <b>Spor Toto Süper Lig’de Beşiktaş’ın çıkışı sürüyor. Siyah beyazlılar deplasmanda Konyaspor’u Burak Yılmaz’ın tek golüyle geçerken, son 5 maçta 4. galibiyetini aldı.</b>
      </p>
      <p>Spor Toto Süper Lig’in 12. Haftasında Beşiktaş deplasmanda Konyaspor ile karşıklaştı.Siyah beyazlılar, karşılaşmayı Burak Yılmaz’ın tek golüyle kazanırken, puanını 18’e yükselten siyah beyazlılar ‘şampiyonluk yarışında ben de varım’ dedi. Beşiktaş, Konyaspor galibiyeti ile son 5 maçta 4. galibiyetini elde etti.</p>
      <p>Henüz mücadelenin 3. dakikada Konyaspor Milosevic'in golüyle 1-0 öne geçti. VAR'da golü kontrol eden Fırat Aydınus pozisyonun fosayt olduğunu belirtti ve iptal etti. Sağ taraftan atılan uzun topu Ömer Ali son çizgiden kafayla geriye çevirdi. Elneny'den topu söken Milosevic düzgün bir vuruşla topu ağlara gönderdi. Ancak pozisyonun ardından VAR incelemesi sonucu Ömer Ali'nin pozisyonunda ofsayt tespit edildi ve Gol geçerlilik kazanmadı.</p>
      <p>Maçta dakikalar 13'ü gösterdiğinde Beşiktaş tehlikeli gelen taraf oldu. Diaby'nin sağ kanattan yaptığı ortada savunmaya çarpan top yükseldi, hareketlenen Burak Yılmaz kaleci Serkan'dan önce hamlesini yaptı ama top az farkla dışarı gitti.</p>
      <p>Mücadelenin 21. dakikasında Konyaspor gole çok yaklaştı. Sağ kanattan gelişen Konyaspor atağında Skubic ön direğe yerden ortaladı. Uygun durumdaki Farouk Miya'nın çaprazdan yaptığı vuruşta top yandan dışarı gitti.</p>
      <p>Maçın 44. dakikasında Beşiktaş isabetli paslarla rakip ceza sahasına geldi. Elneny'nin derin pasına savunma Burak'tan önce dokundu. Seken topu takip eden Elneny pasını geriye çevirdi fakat Rebocho'dan etkili bir vuruş gelmedi.</p>
      <p>Karşılaşmada ilk yarının sonlarına doğru iki takım adına da tempo iyice düştü ve pozisyona girmekte zorlandılar. Durum böyle olunca hakem Fırat Aydınus ilk yarıyı bitiren düdüğünü çaldı ve ekipler soyunma odalarına golsüz eşitlikle gittiler. Beşiktaş, bu sezon ligde 12 maçın 10'unda ilk yarıda gol atamadı.</p>
      <p>Maçın 72. dakikasında Beşiktaş'ın golcü ismi Burak Yılmaz golü buldu ve takımını 1-0'lık üstünlüğe taşıdı. Caner'in pasıyla sağ taraftan ceza sahasına giren Burak topu rakibinden kurtarıp önünü boşalttı ve düzgün bir gol vuruşuyla takımını öne geçirdi. Konuk ekibi öne geçiren golde asisti yapan isim Caner Erkin oldu.</p>
      <p>Karşılaşmada başka gol olmazken, Beşiktaş, zorlu deplasmandan 3 puanla ayrıldı. Bu sonuçla siyah beyazlılar puanını 18’e yükseltirken, Konyaspor ise 13 puanda kaldı.</p>
      <related>
        <a href="https://www.yenicaggazetesi.com.tr/abdullah-avci-yeni-duzenin-karsiligini-aliyoruz-255812h.htm"/>
      </related>
    </article>
  </body>
</html>