<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/caglar-soyuncu-macin-oyuncusu-oldu-257638h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T18:43:00+00:00"/>
    <meta property="og:title" content="Çağlar Söyüncü maçın oyuncusu oldu!"/>
    <meta property="og:description" content="Premier Lig’de Çağlar Söyüncü fırtınası devam ediyor. Ligin 13. haftasında Leicester City, Brighton’ı 2-0 mağlup ederken, maçın oyuncusu Çağlar oldu."/>
  </head>
  <body>
    <article>
      <h1>Çağlar Söyüncü maçın oyuncusu oldu!</h1>
      <address><time datetime="2019-11-23T18:43:00+00:00">23 Nov 2019, 18:43</time> by <a rel="author">Yeni Çağ Gazetesi</a></address>
      <p>
        <b>Premier Lig’de Çağlar Söyüncü fırtınası devam ediyor. Ligin 13. haftasında Leicester City, Brighton’ı 2-0 mağlup ederken, maçın oyuncusu Çağlar oldu.</b>
      </p>
      <p>İngiltere Premier Ligi’nin 13. haftasında Brighton ile Leicester City karşı karşıya geldi. Leicester City, milli futbolcu Çağlar Söyüncü’nün 90 dakika forma giydiği maçta rakibini 2-0 yendi. Çağlar Söyüncü oynadığı harika futbolla maçın oyuncusu seçildi.</p>
      <p>Konuk ekibe galibiyeti getiren golleri 64. dakikada Ayoze Perez ile 82. dakikada penaltıdan Jamie Vardy kaydetti.</p>
      <p>Leicester City, karşılaşma sonrası yaptığı paylaşımda Çağlar Söyüncü’nün maçın oyuncusu seçildiğini duyurdu.</p>
      <figure>
        <img src="https://www.yenicaggazetesi.com.tr/d/other/caglarr.jpg"/>
      </figure>
      <p>Üste üste 5. galibiyetini alan Leicester City bu sonucun ardından puanını 29’a yükseltip 2. sıradaki yerini korurken, Brighton ise 15 puanla 12. sırada kaldı.</p>
      <p>Leicester City gelecek hafta sahasında Cenk Tosun’un da formasını giydiği Everton’ı konuk edecek. Brighton ise Liverpool deplasmanına çıkacak.</p>
      <related>
        <a href="https://www.yenicaggazetesi.com.tr/caglar-soyuncu-ingilterenin-en-iyileri-arasinda-256606h.htm"/>
        <a href="https://www.yenicaggazetesi.com.tr/leicester-city-arsenali-de-devirdi-255690h.htm"/>
        <a href="https://www.yenicaggazetesi.com.tr/caglar-soyuncuye-buyuk-onur-253077h.htm"/>
      </related>
    </article>
  </body>
</html>