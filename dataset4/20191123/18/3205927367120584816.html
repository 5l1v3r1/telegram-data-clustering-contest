<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/diethni/294211-eykolh-nikh-me-tessara-h-mpagern"/>
    <meta property="og:site_name" content="gavros.gr"/>
    <meta property="article:published_time" content="2019-11-23T18:45:00+00:00"/>
    <meta property="og:title" content="Εύκολη νίκη με τεσσάρα η Μπάγερν..."/>
    <meta property="og:description" content="Οι «Βαυαροί» επικράτησαν εκτός έδρας με 4-0 της Φορτούνα Ντίσελντορφ για το γερμανικό πρωτάθλημα."/>
  </head>
  <body>
    <article>
      <h1>Εύκολη νίκη με τεσσάρα η Μπάγερν...</h1>
      <address>
        <time datetime="2019-11-23T18:45:00+00:00">23 Nov 2019, 18:45</time>
      </address>
      <p>Οι «Βαυαροί» επικράτησαν εκτός έδρας με 4-0 της Φορτούνα Ντίσελντορφ για το γερμανικό πρωτάθλημα.</p>
      <p>Χωρίς να αντιμετωπίσει κανένα απολύτως πρόβλημα η Μπάγερν Μονάχου πανηγύρισε μία ακόμη νίκη στο γερμανικό πρωτάθλημα, επικρατώντας εκτός έδρας με 4-0 της Φορτούνα Ντίσελντορφ.</p>
      <p>Οι «Βαυαροί» έδειξαν από νωρίς τις διαθέσεις τους στο παιχνίδι, ανοίγοντας το σκορ μόλις στο 11’ με τον Παβάρ. Στο 27’ ο Τολισό «έγραψε» το 2-0, ενώ 7 λεπτά αργότερα ο Γκνάμπρι έκανε το 3-0. Το τελικό 4-0 διαμόρφωσε στο 70’ ο Φιλίπε Κουτίνιο, σε μία αναμέτρηση όπου δεν σκόραρε ο Λεβαντόφσκι, κάτι το οποίο αποτελεί είδηση αφού ο Πολωνός σκοράρει με κάθε τρόπο και σχεδόν σε κάθε ματς...</p>
      <p>Με αυτή της τη νίκη η Μπάγερν επέστρεψε στην 2<sup>η</sup> θέση του γερμανικού πρωταθλήματος δείχνοντας το τελευταίο διάστημα ότι επέστρεψε…</p>
      <p>ΦΟΡΤΟΥΝΑ: Στέφεν, Μπόντζεκ, Γκίσελμαν, Αϊχάν, Νουχού, Φινκ(66 Σούτνερ), Μοράλες, Ζίμερμαν, Τόμι(87 Ζίμερ), Ένινγκς, Κοβνάτσκι(79 Σομπότκα).</p>
      <p>ΜΠΑΓΕΡΝ: Νόιερ, Αλάμπα, Κίμιχ(76 Γκορέτσκα), Παβάρ, Μαρτίνες, Κοουτίνιο, Γκνάρμπι(63 Πέρισιτς), Τολισό(71 Αλκάνταρα), Ντέιβις, Μίλερ, Λεβαντόφσκι.</p>
      <related>
        <h4>Διαβάστε επίσης</h4>
        <a href="https://www.gavros.gr/article/diethni/294242-laquo-bohthhsa-poly-ligo-raquo"/>
        <a href="https://www.gavros.gr/article/diethni/294246-ston-asterismo-ths-nikhs-vid"/>
        <a href="https://www.gavros.gr/article/diethni/294201-anebasmenh-h-totenam-sthn-prwth-toy-moyrinio-pic"/>
        <a href="https://www.gavros.gr/article/diethni/294196-goyest-xam-totenam-2-3-teliko"/>
      </related>
    </article>
  </body>
</html>