<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779085/%DB%B3-%D9%BE%D8%B1%D9%88%DA%98%D9%87-%D8%A2%D8%A8%D8%AE%DB%8C%D8%B2%D8%AF%D8%A7%D8%B1%DB%8C-%D8%AF%D8%B1-%D8%AF%D8%A7%D9%85%D8%BA%D8%A7%D9%86-%D8%A7%D8%AC%D8%B1%D8%A7-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-23T18:47:04+00:00"/>
    <meta property="og:title" content="معاون عمرانی فرماندار دامغان: ۳ پروژه آبخیزداری در دامغان اجرا می‌شود"/>
    <meta property="og:description" content="دامغان - معاون‌ عمرانی فرماندار دامغان از اجرای سه پروژه آبخیزداری در این شهرستان خبر داد و گفت: حوزه‌های آبخیز اگره، آستانه و شوراب با پیشرفت فیزیکی ۳۵ تا ۵۰ درصد در دست اجرا است."/>
  </head>
  <body>
    <article>
      <h1>معاون عمرانی فرماندار دامغان: ۳ پروژه آبخیزداری در دامغان اجرا می‌شود</h1>
      <address>
        <time datetime="2019-11-23T18:47:04+00:00">23 Nov 2019, 18:47</time>
      </address>
      <p>به گزارش <a href="https://www.mehrnews.com/">خبرنگار مهر</a>، حمید چگینی شامگاه شنبه در جلسه توانمندسازی جوامع محلی دامغان با حضور رئیس اداره منابع طبیعی و آبخیزداری و جمعی از مسئولان به میزبانی فرمانداری این شهرستان بابیان اینکه سه پروژه آبخیزداری برای دامغان در دست اجرا است، ابراز داشت: برای این طرح‌ها اعتباری بالغ‌بر ۶۳ میلیارد ریال از محل صندوق توسعه ملی کشور در نظر گرفته‌شده است.</p>
      <p>وی بابیان اینکه  پروژه‌های آبخیزداری دامغان شامل احداث بند سنگ و ملات، بند سبک پایه بتنی، کپه کاری، جنگل‌کاری، کمربند حفاظتی و توانمندسازی جوامع محلی می‌شود، افزود: اجرای حوزه آبخیز کلاته در شمال دامغان نیز سال گذشته آغازشده بود که با ۱۲۵ درصد پیشرفت فیزیکی بیشتر از تعهدات تکمیل و به اتمام رسید.</p>
      <p>معاون عمرانی فرماندار دامغان بابیان اینکه حوزه‌های آبخیز اگره، آستانه و شوراب با پیشرفت فیزیکی ۳۵ تا ۵۰ درصد در دست اجرا قرار دارند، ابراز داشت: اجرای این پروژه‌ها تأثیر بسزایی در حفاظت از آب‌وخاک و جلوگیری از اثرات مخرب سیل داشته و همچنین موجب تسریع در نفوذ آب به لایه‌های خاک شده و از  ورود رسوبات به داخل سدها جلوگیری می‌کند.</p>
      <p>چگینی در ادامه تصریح کرد: مشارکت و همکاری دستگاه‌های اجرایی از یک‌سو و اطلاع‌رسانی و مشارکت اهالی منطقه و دست‌اندرکاران محلی از سوی دیگر موجبات موفقیت این پروژه را فراهم کرد که اثرات سازنده و مفید آن عاید کل منطقه خواهد شد.</p>
      <p>وی افزود: حفظ منابع ملی و ذخایر طبیعی از وظایف همگانی است و همه وظیفه‌داریم به حفظ و احیاء منابع طبیعی توجه ویژه داشته باشیم.</p>
    </article>
  </body>
</html>