<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/uber-nacrtuje-snemanje-voznje-kot-dodaten-varnostni-ukrep.html?RSSc8b23c0d655626f537a6c78171adbcf2"/>
    <meta property="og:site_name" content="Računalniške novice"/>
    <meta property="article:published_time" content="2019-11-23T18:00:00+00:00"/>
    <meta property="og:title" content="Uber načrtuje snemanje vožnje kot dodaten varnostni ukrep"/>
    <meta property="og:description" content="Uber je za The Washington Post potrdil informacijo, da bodo v ZDA začeli snemati avdio posnetke voženj, s čimer želijo svojim uporabnikom in voznikom zagotoviti dodatno varnost. Po"/>
  </head>
  <body>
    <article>
      <h1>Uber načrtuje snemanje vožnje kot dodaten varnostni ukrep</h1>
      <address>
        <time datetime="2019-11-23T18:00:00+00:00">23 Nov 2019, 18:00</time>
      </address>
      <p>Uber je za <a href="https://www.washingtonpost.com/technology/2019/11/20/uber-plans-start-audio-recording-rides-us-safety/"><i>The Washington Post</i></a> potrdil informacijo, da bodo v ZDA začeli snemati avdio posnetke voženj, s čimer želijo svojim uporabnikom in voznikom zagotoviti dodatno varnost. Po podatkih podjetja bodo najprej testirali novo lastnost v Braziliji in Mehiki, šele na to pa se bodo odločili, ali bodo z avdio snemanjem zaželi tudi v ZDA.</p>
      <p>Vozniki bodo lahko nastavili, da se bodo avtomatsko snemale vse vožnje, medtem ko bodo potniki novo lastnost morali aktivirati v »Safety Toolkit« sekciji aplikacije; za zdaj še ni čisto jasno, ali bodo potniki primorani vsakič znova vključiti snemanje, ali pa bodo tako kot vozniki lahko nastavili lastnost na dolgi rok. Kakorkoli že, vozniki in potniki ne bodo dobili obvestila o tem, da se je snemanje začelo – <b>Uber</b> pravi, da bodo vsi uporabniki aplikacije dobili obvestilo o novi lastnosti, prav tako pa jih bo aplikacija vprašala za dovoljenje za dostop do mikrofona.</p>
      <p>Vozniki bodo lahko posnetek oddali Uberjevi podpori strankam, vendar le v primeru, ko pride do kakšne varnostne težave. Vsi posnetki bodo shranjeni, če se kateri od uporabnikov odloči prijaviti kak incident. Vsi posnetki bodo med drugim tudi šifrirani, potniki in vozniki pa do njih ne bodo imeli dostopa. <a href="https://www.reuters.com/article/us-uber-safety/uber-to-let-passengers-record-rides-in-effort-to-curb-crime-in-latin-america-idUSKBN1XG33I"><i>Reuters </i></a>je v začetku meseca poročal, da bodo v testni fazi lastnosti v Mehiki in Braziliji posnetki na voljo za to pristojnim službam, kot je policija na primer.</p>
      <p>Po pričakovanjih bi lahko Uberjeva novost povzročila nekaj dilem na področju zasebnosti: nekaj držav v ZDA ima zakonsko določeno prepoved snemanja ljudi, brez strinjanja obeh strani. To je še toliko bolj komplicirano, ko je v vozilu več potnikov hkrati. Uber pravi, da se z dotičnim problemom še soočajo.</p>
      <p>Uber je v svoji zgodovini obstoja naletel na nemalo kritik in celo tožb zaradi varnostni uporabnikov. Vsaj 103 Uberjevi vozniki so bili obtoženi spolnih napadov na potnike, <a href="https://money.cnn.com/2018/04/30/technology/uber-driver-sexual-assault/index.html">CNN pa</a> je lani poročal, da je vsaj 31 voznikov bilo obtoženih kriminalnih dejanja tipa nasilno dotikanje, ali celo posilstvo. Od takrat naprej se Uber močno trudi izboljšati varnost svojih uporabnikov že v sami aplikaciji. Tako omogoča direktno klicanje policije iz aplikacije, prijava varnostnih težav med samo vožnjo itd. Uber je pred približno letom dni naznanil, da bo izdal poročilo transparentnosti, ki naj bi vsebovalo podatke o spolnih napadih, vendar tega poročila (še) ni izdal.</p>
      <p>Verjetno se spomnite tudi afer o spolnem nadlegovanju znotraj podjetja kajne? Bivša Uberjeva inženirka, Susan Fowler, je napisala celo viralno pismo o seksizmu in nadlegovanju znotraj podjetja. Temeljita preiskava spolnih zlorab v Uberju je privedla do odpuščanja 20-ih zaposlenih.  </p>
      <footer>Povezave: <a href="https://www.theverge.com/2019/11/20/20974814/uber-audio-recording-rides-safety-rideshare-lyft">TheVerge</a></footer>
    </article>
  </body>
</html>