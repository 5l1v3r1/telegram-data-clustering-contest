<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/nemzetkozi-foci/angol-foci/legiosok-nagy-adam-piros-lapot-harcolt-ki-es-horror-serulest-uszott-meg-video"/>
    <meta property="og:site_name" content="csakfoci.hu"/>
    <meta property="article:published_time" content="2019-11-23T18:50:25+00:00"/>
    <meta property="og:title" content="Légiósok: Nagy Ádám piros lapot harcolt ki és horrorsérülést úszott meg – videó"/>
    <meta property="og:description" content="A magyar válogatott középpályásnak páros lábbal csúszott be ellenfele, csupán Nagy lélekjelenlétének köszönhető, hogy nem lett komolyabb baj."/>
  </head>
  <body>
    <article>
      <h1>Légiósok: Nagy Ádám piros lapot harcolt ki és horrorsérülést úszott meg – videó</h1>
      <address><time datetime="2019-11-23T18:50:25+00:00">23 Nov 2019, 18:50</time> by <a rel="author">csakfoci.hu</a></address>
      <p>
        <b>
          <b>A magyar válogatott középpályásnak páros lábbal csúszott be ellenfele, csupán Nagy lélekjelenlétének köszönhető, hogy nem lett komolyabb baj.</b>
        </b>
      </p>
      <p>Kezdőként lépett pályára az angol másodosztályban a forduló előtt 7. helyen álló Bristol City és az 5. helyezett Nottingham Forest összecsapásán <b>Nagy Ádám</b>.</p>
      <p>A magyar válogatott játékos aktívan kivette a részét a hazaiak labdajáratásából, ám az 56. percben 0-0-s állásnál az ellenfél középpályása, Ryan Yates páros lábbal becsúszott honfitársunknak, aki ha nem ugrotta volna át ellenfelét, komoly sérülést is szerezhetett volna. A Bristol játékosai egy emberként kérték számon Yates-t, akinek a játékvezető döntése értelmében el is kellett hagynia a játékteret.</p>
      <p>A találkozó gól nélküli döntetlennel zárult, Nagy Ádám a hármas sípszóig a pályán maradt.</p>
      <hr/>
      <h3>A mérkőzés összefoglalója (Yates becsúszása 00:52-nél)</h3>
      <figure>
        <iframe src="https://www.youtube.com/embed/v56zJdKRaVE" width="1080" height="608" data-service="Youtube" scrolling="no"/>
      </figure>
      <hr/>
    </article>
  </body>
</html>