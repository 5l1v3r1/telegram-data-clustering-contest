<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_deputati-evropejskoyi-solidarnosti-vshanuvali-pamyat-zhertv-golodomoru/939567"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T18:48:00+00:00"/>
    <meta property="og:title" content="Депутати &quot;Європейської солідарності&quot; вшанували пам'ять жертв Голодомору"/>
    <meta property="og:description" content="Депутати фракції &quot;Європейська Солідарність&quot; на Михайлівській площі у Києві вшанували пам'ять жертв Голодомору, передає сайт політсили. Під час поминального заходу народний депутат Софія Федина зачитала уривки спогадів українців, які пережили цей безпрецедентний геноцид. Вона ..."/>
  </head>
  <body>
    <article>
      <h1>Депутати "Європейської солідарності" вшанували пам'ять жертв Голодомору</h1>
      <address><time datetime="2019-11-23T18:48:00+00:00">23 Nov 2019, 18:48</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/gallery/939/939567_1_w_1200.jpg?v=0"/>
        <figcaption>Депутати "Європейської солідарності" вшанували пам'ять жертв Голодомору. Фото: eurosolidarity.org</figcaption>
      </figure>
      <p>Депутати фракції "Європейська Солідарність" на Михайлівській площі у Києві вшанували пам'ять жертв Голодомору, передає сайт <a href="https://eurosolidarity.org/__trashed/?fbclid=IwAR3MPeVebVH4_DmtAoKJybj3mCCb4iK2IJ20miuUO6UlStt26d2luoXMohw">політсили</a>.</p>
      <p>Під час поминального заходу народний депутат <b>Софія Федина</b> зачитала уривки спогадів українців, які пережили цей безпрецедентний геноцид.</p>
      <p>Вона нагадала, що трагедія минулого століття, яку сьогодні оплакують українці і увесь цивілізований світ, знайшла своє логічне продовження у подіях останніх років – перш за все у російській агресії на Донбасі.</p>
      <p>"Там, де вимерли майже усі люди, заселили абсолютно чужих московських окупантів, там і відбувались найбільші зіткнення і найбільші бої. Там, де українців винищили голодом, туди і посміли прийти московська орда, щоб зачищати Україну сьогодні. Тільки наша пам`ять, тільки наша здорова злість і тільки вимога сучасної справедливості дасть нам можливість вистояти в нашому бою сьогодні", – наголосила депутат.</p>
      <p>Представники фракції та громадської організації "Сила громад", волонтери взяли участь у загальнодержавної акції "Запали свічку", встановивши 2,5 тисячі свічок у формі хреста. Біля пам'ятного знаку жертвам Голодомору були встановлені композиції із пшеницею та свічками. Присутні вшанували пам`ять жертв Голодомору хвилиною мовчання, а священнослужителі Михайлівського Золотоверхого монастиря відправили поминальну літію за загиблими під час цієї трагедії.</p>
      <figure>
        <img src="https://static2.gazeta.ua/img2/cache/gallery/939/939567_2_w_1200.jpg?v=0"/>
        <figcaption>Депутати "Європейської солідарності" вшанували пам'ять жертв Голодомору. Фото: eurosolidarity.org</figcaption>
      </figure>
      <figure>
        <img src="https://static2.gazeta.ua/img2/cache/gallery/939/939567_3_w_1200.jpg?v=0"/>
        <figcaption>Депутати "Європейської солідарності" вшанували пам'ять жертв Голодомору. Фото: eurosolidarity.org</figcaption>
      </figure>
    </article>
  </body>
</html>