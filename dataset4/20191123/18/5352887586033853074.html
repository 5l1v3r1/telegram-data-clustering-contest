<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/bulvaras/seimas-laikosi-ant-titano-vpranckiecio-peciu-1752221/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-23T18:38:00+00:00"/>
    <meta property="og:title" content="Seimas laikosi ant titano V.Pranckiečio pečių"/>
    <meta property="og:description" content="Reklama"/>
  </head>
  <body>
    <article>
      <h1>Seimas laikosi ant titano V.Pranckiečio pečių</h1>
      <address><time datetime="2019-11-23T18:38:00+00:00">23 Nov 2019, 18:38</time> by <a rel="author">Respublika.lt</a></address>
      <p>Reklama</p>
      <p>
        <b>„Parlamento pirmininkas Viktoras Pranckietis mano, kad savo darbais ir įkvepiančiu pavyzdžiu kelia Seimo reitingus. Įdomu, kodėl tuomet per trejus pono Viktoro darbo metus pasitikėjimas Seimu sumažėjo beveik dvigubai?“, - ironizuoja dienraštis „Vakaro žinios“ „Elito naujienose“.</b>
      </p>
      <p>Seime yra 141 parlamentaras, iš jų 140 geriausiu atveju užsiima niekais, o blogiausiu - kenkėjiška veikla.</p>
      <p>Tokį įspūdį galima susidaryti, paklausius pono Viktoro kalbų. Jis pasigyrė, kad savo darbais gerina Seimo įvaizdį, didina pasitikėjimą šia institucija. Tai yra kalbos, o faktas yra tas, kad nuo 2016 m. lapkričio piliečių pasitikėjimas Seimu sumažėjo maždaug dvigubai. Ir visus tuos trejus metus parlamentui vadovavo ponas Viktoras. Tai kaip čia išeina?</p>
      <p>Ponas Viktoras tuoj pat paaiškino, kodėl taip yra. Anot jo, pasitikėjimą Seimu mažina kiti politikai, kurių ir asmeniniai reitingai yra žemi. Taip tai taip, bet pasitikėjimas sumažėjo ne truputį, o dvigubai.</p>
      <p>Ir tai - nepaisant didvyriškų pono Viktoro pastangų. Arba jo minėtų blogiečių Seime knibždėte knibžda, arba pirmininko pastangos nagais ir dantimis kabintis į postą piliečiams visgi neatrodo didvyriškos.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/laisvalaikis/bulvaras/vpranckieciui-prasidejo-politines-pagirios-1749650/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/agronomas-nugali-seimo-pirmininka-1747956/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/viktoras-pranckietis-vel-issaugojo-posta-1743474/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/viktoras-pranckietis-lieka---balsavo-11-parlamentaru-1741890/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/53-seimo-nariai-pasirase-pries-viktora-pranckieti-1741766/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/vakaru-lietuva/klaipedos-rajone-lankesi-seimo-pirmininkas-viktoras-pranckietis-1731234/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/gkirkilas-atsisake-dalintis-valstieciu-problema-1731200/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/asirinskiene-pavers-vpranckieti-darbo-zmogumi-1730600/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>