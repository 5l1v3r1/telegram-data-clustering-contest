<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1070710/iphone-12-pro-6-gb-ram-iphonea-se-2-premiera/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-23T18:00:34+00:00"/>
    <meta property="og:title" content="Dobre wieści dla każdego fana Apple. iPhone 12 Pro będzie miał 6 GB RAM, a iPhone’a SE 2 kupisz już na wiosnę"/>
    <meta property="og:description" content="Garść nowości o nadchodzących smartfonach od Apple. iPhone 12 Pro dostanie dodatkowe gigabajty RAM i pamięć operacyjna wzrośnie do 6 GB. Wiemy też, kiedy wystartuje produkcja iPhone’a SE 2, co tylko potwierdza datę jego premiery."/>
  </head>
  <body>
    <article>
      <h1>Dobre wieści dla każdego fana Apple. iPhone 12 Pro będzie miał 6 GB RAM, a iPhone’a SE 2 kupisz już na wiosnę</h1>
      <address><time datetime="2019-11-23T18:00:34+00:00">23 Nov 2019, 18:00</time> by <a rel="author" href="https://www.gsmmaniak.pl/author/konradba/" target="_blank">Konrad Bartnik</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/10/IMG20191013114515.jpg"/>
        <figcaption>iPhone 11 Pro Max/fot. gsmManiaK.pl</figcaption>
      </figure>
      <p>Garść nowości o nadchodzących smartfonach od Apple. iPhone 12 Pro dostanie dodatkowe gigabajty RAM i pamięć operacyjna wzrośnie do 6 GB. Wiemy też, kiedy wystartuje produkcja iPhone’a SE 2, co tylko potwierdza datę jego premiery.</p>
      <p>Tegoroczne iPhone’y są moim – i zdecydowanie nie tylko moim – zdaniem najlepszymi modelami w historii tego producenta i jednymi z najlepszych smartfonów na rynku. Niemal wszystkie niedociągnięcia poprzedników zostały poprawione. Te aspekty, w których iPhone’y były niedoścignione, nadal są ich atutami nad konkurencją z Androidem. A co przyniesie następna generacja? No i kiedy kupisz <b>iPhone SE 2</b>?</p>
      <h3>iPhone 12 Pro z jeszcze lepszą wielozadaniowością</h3>
      <p>Nie mogę powiedzieć, żeby iPhone 11 Pro Max działał wolno, albo regularnie ubijał procesy w tle. Wprost przeciwnie – praca na nim jest bardzo przyjemna, a nie kojarzę modelu z Androidem z 4 GB RAM, który pozwalałby na tak<b> swobodne korzystanie z wielozadaniowości</b>. Lepiej mogłoby być tylko z ekranem o wyższej częstotliwości odświeżania.</p>
      <figure>
        <img src="https://cdn2.techmaniak.pl/wp-content/uploads/gsmmaniak/2019/10/IMG20191013114549-medium.jpg"/>
        <figcaption>iPhone 11 Pro Max/fot. gsmManiaK.pl</figcaption>
      </figure>
      <p>Być może ekran 90 lub 120 Hz faktycznie znajdzie się na pokładzie iPhone’a 12 Pro, ale dzisiaj nie o tym. Kolejny powód do jego zakupu zyskają ci, którzy najbardziej intensywnie wykorzystują swoje smartfony na co dzień, bo nowy model ma dostać <b>6 GB pamięci operacyjnej RAM</b>. Wygląda jednak na to, że „budżetowy” iPhone 12 dostanie jednak 4 GB RAM.</p>
      <h3>Produkcja iPhone’a SE 2 rusza już w lutym</h3>
      <p>Cieszyć mogą się również ci, którym nie do końca do gustu przypadła rewolucja w wielkości smartfonów Apple. Szukający małego telefonu z dobrymi podzespołami będą mieli uciechę. Możemy już w zasadzie potwierdzić, że iPhone SE 2 (albo – jak wolicie – iPhone 8 z mocniejszym procesorem) <b>zadebiutuje w marcu</b>.</p>
      <p>Produkcja modeli ma ruszyć w lutym 2020 roku, a Apple może liczyć na spore zainteresowanie, bo poprzednie doniesienia mówią o <b>cenie na poziomie 400 dolarów</b> – podobna kwota do tej, którą Google życzy sobie za Pixela 3a. Sukces jest w zasadzie gwarantowany.</p>
      <figure>
        <img src="https://cdn2.techmaniak.pl/wp-content/uploads/gsmmaniak/2017/09/iphone_8_1024-medium.jpg"/>
        <figcaption>Apple iPhone 8/ fot. Apple</figcaption>
      </figure>
      <p>
        <i>
          <a href="https://www.gsmarena.com/iphone_12_pro_to_sport_6gb_of_ram_iphone_se_2_production_starts_in_february-news-40232.php">Źródło</a>
        </i>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1070160/apple-samsung-trump-cla/"/>
        <a href="https://www.gsmmaniak.pl/1068256/niemcy-chca-google-pay-i-samsung-pay-na-iphoneach-przeglosowano-poprawki-do-ustawy/"/>
        <a href="https://www.gsmmaniak.pl/1066388/iphone-12-design/"/>
        <a href="https://www.gsmmaniak.pl/1065486/iphone-11-pro-max-dxomark/"/>
      </related>
    </article>
  </body>
</html>