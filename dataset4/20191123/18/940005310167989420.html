<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/international/actor-celebru-atac-la-facebook-ce-i-s-ar-fi-permis-lui-hitler-sa-faca.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-23T18:36:00+00:00"/>
    <meta property="og:title" content="Actor celebru, atac la Facebook: Ce i s-ar fi permis lui Hitler să facă"/>
    <meta property="og:description" content="Actorul britanic de comedie Sacha Baron Cohen a lansat un atac la adresa Facebook și altor giganți media, pe care îi acuză că &quot;distribuie absurdităţi către miliarde de oameni&quot;."/>
  </head>
  <body>
    <article>
      <h1>Actor celebru, atac la Facebook: Ce i s-ar fi permis lui Hitler să facă</h1>
      <h2>Actorul britanic de comedie Sacha Baron Cohen a lansat un atac la adresa Facebook și altor giganți media, pe care îi acuză că "distribuie absurdităţi către miliarde de oameni".</h2>
      <address>
        <time datetime="2019-11-23T18:36:00+00:00">23 Nov 2019, 18:36</time>
      </address>
      <p>Într-un discurs susţinut la New York, vedeta a criticat gigantul media Facebook, susținând că dacă platforma ar fi existat în anii '30 i-ar fi permis lui Hitler să aibă o platformă pentru ideologiile lui antisemite.</p>
      <p><i>"Dacă-i plăteşti, Facebook va difuza orice fel de reclamă "politică" vrei, chiar dacă este o minciună. Şi chiar te vor ajuta să ajungă aceste minciuni către utilizatorii lor cu maximum efect"</i>, a spus actorul, potrivit <a href="https://www.news.ro/cultura-media/actorul-sasha-baron-cohen-daca-facebook-ar-fi-existat-in-anii-30-i-ar-fi-permis-lui-hitler-sa-cumpere-reclame-antisemite-1922401123342019111919178534">News.ro</a>.</p>
      <p><i>"Ca urmare a acestei logici întortocheate, dacă Facebook ar fi existat în anii 1930, i-ar fi permis lui Hitler să posteze 30 de secunde de reclame la "soluţia" sa pentru "problema evreiască"</i>, a adăugat actorul.</p>
      <p>Baron Cohen a afirmat că a venit vremea "pentru o regândire fundamentală a social media şi cum răspândeşte ura, conspiraţii şi minciuni".</p>
      <p>De asemenea, el a pus la îndoială caracterizarea lui Mark Zuckerberg pentru Facebook drept bastion al "libertăţii de exprimare".</p>
      <p><i>"Cred că putem fi cu toţii de acord că nu ar trebui să acordăm bigoţilor şi pedofililor platforme gratis pentru a-şi amplifica opiniile şi a-şi viza victimele"</i>, a mai spus Cohen.</p>
      <p>Giganţii social media şi companiile online se află sub presiune ca să reducă răspândirea dezinformării în jurul campaniilor politice.</p>
      <p>Twitter a anunţat la sfârşitul lui octombrie că va interzice toate reclamele politice la nivel global din 22 noiembrie.</p>
      <p>La începutul săptămânii, Google a anunţat că nu va mai permite companiilor de publicitate să influenţeze votanţii folosind "microtargeting", bazată pe colectarea de date sau alţi factori.</p>
      <p>Sursa: News.ro</p>
    </article>
  </body>
</html>