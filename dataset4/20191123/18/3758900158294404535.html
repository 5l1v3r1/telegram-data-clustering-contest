<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/sport/news-liga-niemiecka-koniec-strzeleckiej-serii-roberta-lewandowski,nId,3350754"/>
    <meta property="og:site_name" content="RMF24"/>
    <meta property="article:published_time" content="2019-11-23T18:37:45+00:00"/>
    <meta property="og:title" content="Liga niemiecka: Koniec strzeleckiej serii Roberta Lewandowskiego"/>
    <meta property="og:description" content="Piłkarz Bayernu Monachium Robert Lewandowski po raz pierwszy w tym sezonie nie zdobył gola w meczu niemieckiej ekstraklasy. Bayern jednak i tak pokonał Fortunę Duesseldorf 4:0 w 12. kolejce. Swoje spotkanie przegrał lider Borussia Moenchengladbach."/>
  </head>
  <body>
    <article>
      <h1>Liga niemiecka: Koniec strzeleckiej serii Roberta Lewandowskiego</h1>
      <address><time datetime="2019-11-23T18:37:45+00:00">23 Nov 2019, 18:37</time> by <a rel="author" href="https://www.rmf24.pl/tylko-w-rmf24/magdalena-partyla" target="_blank">Magdalena Partyła</a></address>
      <p>
        <b>Piłkarz Bayernu Monachium Robert Lewandowski po raz pierwszy w tym sezonie nie zdobył gola w meczu niemieckiej ekstraklasy. Bayern jednak i tak pokonał Fortunę Duesseldorf 4:0 w 12. kolejce. Swoje spotkanie przegrał lider Borussia Moenchengladbach.</b>
      </p>
      <figure>
        <img src="https://i.iplsc.com/robert-lewandowski/0009EPM84W78MGDJ-C123-F4.png"/>
        <figcaption>Robert Lewandowski<cite>/Friedemann Vogel /PAP/EPA</cite></figcaption>
      </figure>
      <p>Gole w Duesseldorfie dla broniących tytułu Bawarczyków uzyskali Francuz Benjamin Pavard (11.), jego rodak Corentin Tolisso (27.), Serge Gnabry (34.) oraz Brazylijczyk Philippe Coutinho (70.).</p>
      <p><b>Lewandowski rozegrał cały mecz</b>, ale nie powiększył dorobku strzeleckiego, choć przy golu Coutinho miał asystę. We wcześniejszych 11 kolejkach trafił do bramki rywali łącznie 16 razy i <b>jest zdecydowanym liderem ligowej klasyfikacji strzelców.<br/></b><br/>Fortuna, w której składzie 79 minut rozegrał Dawid Kownacki, pozostaje jedynym zespołem obecnego sezonu Bundesligi, któremu Lewandowski nigdy nie strzelił gola. Grał z tym rywalem już po raz piąty.</p>
      <h4>Bayern na drugi miejscu w tabeli</h4>
      <p>Bayern awansował na drugie miejsce w tabeli z 24 punktami - jednym straty do prowadzącej Borussii Moenchengladbach, która niespodziewanie uległa na wyjeździe Unionowi Berlin 0:2. Cały mecz w bramce gospodarzy rozegrał Rafał Gikiewicz.<br/><br/>W piątek na inaugurację kolejki Borussia Dortmund, z Łukaszem Piszczkiem w składzie, zremisowała u siebie z ostatnim w tabeli SC Paderborn 3:3. Wicemistrzowie Niemiec uratowali punkt w końcowych minutach - do przerwy przegrywali 0:3.<br/><br/>Drużyna z Dortmundu z dorobkiem 20 punktów zajmuje szóste miejsce, Paderborn z pięcioma pozostał na ostatnim.</p>
      <h3>Zobacz również:</h3>
      <ul>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Fsport%2Fnews-polacy-na-podium-kubacki-najlepszy-indywidualnie-tak-zaczyna%2CnId%2C3350664%3Fparametr%3Dembed_linki">Polacy na podium, Kubacki najlepszy indywidualnie! Tak zaczynamy w Wiśle nowy sezon Pucharu Świata</a>
        </li>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Fraporty%2Fraport-robert-kubica-w-formule%2Ffakty%2Fnews-robert-kubica-zostanie-w-f1-bedzie-mial-nowy-team%2CnId%2C3348799%3Fparametr%3Dembed_linki">Robert Kubica zostanie w F1. Będzie miał nowy team</a>
        </li>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Fsport%2Fnews-czy-rosna-szanse-na-zlota-pilke-dla-lewandowskiego%2CnId%2C3346853%3Fparametr%3Dembed_linki">Czy rosną szansę na Złotą Piłkę dla Lewandowskiego?</a>
        </li>
      </ul>
    </article>
  </body>
</html>