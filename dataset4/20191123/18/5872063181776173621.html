<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/elliniko/topiko/1561094/a1-epsi-polu-duskoli-niki-gia-panom/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-23T18:51:00+00:00"/>
    <meta property="og:title" content="Α1 ΕΠΣΗ: Πολύ δύσκολη νίκη για ΠΑΝΟΜ"/>
    <meta property="og:description" content="Οι Μαλιώτες επικράτησαν σήμερα με 3-2 της Μινωικής ενώ οι ηττημένοι έχουν παράπονα για τη διαιτησία"/>
  </head>
  <body>
    <article>
      <h1>Α1 ΕΠΣΗ: Πολύ δύσκολη νίκη για ΠΑΝΟΜ</h1>
      <address><time datetime="2019-11-23T18:51:00+00:00">23 Nov 2019, 18:51</time> by <a rel="author">Βαρδαλαχάκης Μανώλης</a></address>
      <p>
        <b>Οι Μαλιώτες επικράτησαν σήμερα με 3-2 της Μινωικής ενώ οι ηττημένοι έχουν παράπονα για τη διαιτησία</b>
      </p>
      <p>Στο παιχνίδι που άνοιξε σήμερα την αυλαία της 12<sup>ης</sup> αγωνιστικής της Α1 ΕΠΣΗ «Όλοι μαζί για ένα χαμόγελο», ο ΠΑΝΟΜ επικράτησε δύσκολα με 3-2 της Μινωικής στα Μάλια, με τους ηττημένους να διαμαρτύρονται για τη διαιτησία του κ. Ζαφείρη και για τα δύο πέναλτι που υπέδειξε υπέρ των γηπεδούχων.</p>
      <p>Ο ΠΑΝΟΜ προηγήθηκε 2-0 στο α’ ημίχρονο με Μυλωνά (πεν.) και αυτογκόλ του Διγενή όμως με δύο γρήγορα γκολ στις αρχές της επανάληψης, η Μινωική ισοφάρισε 2-2 με σκόρερς τους Στακάκη και Κλίνη. Το 3-2 διαμόρφωσε στο 84’ με νέο εύστοχο πέναλτι ο Μυλωνάς.</p>
      <p><b>ΠΑΝΟΜ</b>: Ζαχαριουδάκης, Μπιτζανάκης, Κεφαλούκος, Μαυρίδης (60’ Δαριβιανάκης), Μυλωνάς, Λυδάκης (60’ Συσκάκης), Κατσούλης, Διαμαντάκης, Καπετανάκης, Κλινάκης, Τζανάκης</p>
      <p><b>Μινωική</b>: Αμπατζής, Χατζηδημητρίου, Τσαμπουράκης, Ψαράς, Διγενής, Καραντινάκης, Ρουμελιώτης, Κλίνης(78’ Στεφανής), Ανδρεαδάκης, Αστυράκης, Στακάκης</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/podosfairo/elliniko/topiko/1561060/a1-epsi-aulaia-simera-sta-malia-derbi-aurio-stin-elia/"/>
      </related>
    </article>
  </body>
</html>