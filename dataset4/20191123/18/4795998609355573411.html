<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/muharrem-ince-iddiasina-bestepe-den-yanit-bu-plakalar-mevcut-bile-degil,849395"/>
    <meta property="og:site_name" content="T24"/>
    <meta property="article:published_time" content="2019-11-23T18:12:00+00:00"/>
    <meta property="og:title" content="'Muharrem İnce' iddiasına Beştepe'den yanıt: Bu plakalar mevcut bile değil"/>
    <meta property="og:description" content="&quot;Milletimizin vicdanına havale ediyoruz&quot;"/>
  </head>
  <body>
    <article>
      <h1>'Muharrem İnce' iddiasına Beştepe'den yanıt: Bu plakalar mevcut bile değil</h1>
      <h2>"Milletimizin vicdanına havale ediyoruz"</h2>
      <address>
        <time datetime="2019-11-23T18:12:00+00:00">23 Nov 2019, 18:12</time>
      </address>
      <p>Gazeteci <b>Rahmi Turan</b> tarafından gündeme getirilen 'Beştepe'de Erdoğan'la görüşen CHP'li' iddialarına bir yalanlama da Cumhurbaşkanlığı'ndan geldi. Kaynağının <b>Talat Atilla</b> olduğu ortaya çıkan iddiaya ilişkin Cumhurbaşkanlığı İletişim Başkanlığı'ndan yapılan açıklamada "Haber kaynağı şahsın açıklaması gerçek dışı. <i>Emniyet Genel Müdürlüğü Trafik Uygulama ve Denetleme Dairesi Başkanlığımız kayıtlarına göre bu plakalar mevcut dahi değildir</i>" denildi.<br/><b>TIKLAYIN -</b> <a href="https://t24.com.tr/haber/bestepe-deki-chp-li-bilmecesi-tartisma-nasil-basladi-kim-ne-dedi,849373">Beştepe'deki CHP’li bilmecesi; tartışma nasıl başladı, kim ne dedi?<br/></a><b>İletişim Başkanı Fahrettin Altun, açıklamasında şu ifadelere yer verdi:<br/></b><i>"Sayın Cumhurbaşkanımızla ilgili geçtiğimiz günlerde ortaya atılan mesnetsiz iddianın haber kaynağı olarak gösterilen şahıs tarafından yapılan son açıklama hiçbir surette gerçeği yansıtmamaktadır.<br/></i><i>"Söz konusu şahıs, bahsi geçen tarihte "Cumhurbaşkanlığı Külliyesi'ne 06 SFG 4543 plakalı bir araçla giriş, 06 GHJ 1290 plakalı bir araçla da çıkış gerçekleştirildiği"ni iddia etmektedir.<br/></i><i>"Her şeyden önce Cumhurbaşkanlığı Külliyesi Ziyaretçi Kabul Programı'nda bu plakalara sahip herhangi bir araç kaydı söz konusu değildir.<br/></i><i>"Dahası Emniyet Genel Müdürlüğü Trafik Uygulama ve Denetleme Dairesi Başkanlığımız kayıtlarına göre bu plakalar mevcut dahi değildir.<br/></i><i>"Türkiye kamuoyunu böylesi bir gündemle manipüle etmeye, algı operasyonlarıyla demokratik siyasetimize gölge düşürmeye çalışanları milletimizin vicdanına havale ediyoruz."</i></p>
    </article>
  </body>
</html>