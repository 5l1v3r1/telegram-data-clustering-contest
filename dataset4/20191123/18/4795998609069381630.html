<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/iran-da-internete-erisim-engeli-kaldirildi,849396"/>
    <meta property="og:site_name" content="T24"/>
    <meta property="article:published_time" content="2019-11-23T18:20:00+00:00"/>
    <meta property="og:title" content="İran'da internete erişim engeli kaldırıldı"/>
    <meta property="og:description" content="İran'da geçen hafta benzine yapılan yüzde 300 zam üzerine protesto gösterileri başlamıştı"/>
  </head>
  <body>
    <article>
      <h1>İran'da internete erişim engeli kaldırıldı</h1>
      <h2>İran'da geçen hafta benzine yapılan yüzde 300 zam üzerine protesto gösterileri başlamıştı</h2>
      <address>
        <time datetime="2019-11-23T18:20:00+00:00">23 Nov 2019, 18:20</time>
      </address>
      <p>İran'ın başkenti Tahran ve diğer büyük şehirlerdeki sabit hatlarda internete erişim engelinin kaldırıldığı bildirildi.<br/>İran'da geçen hafta benzine yapılan yüzde 300 zam üzerine başlayan protesto gösterileri nedeniyle ülkenin tamamında engellenen internet erişimi aşamalı olarak kaldırılıyor. <br/>Cuma günü gösterilerin az olduğu güneydeki Hürmüzgan ve Buşehr'in ardından dün de Kuzey Horasan, Güney Horasan, Gülistan, Yezd, Hemedan, Çaharmahal-Bahtiyari eyaletlerinde sabit hatlarda internete erişim sağlanmaya başlamıştı. <br/>Bu akşam saatlerinde ise başkent Tahran başta olmak üzere tüm büyük şehirlerdeki sabit hatlarda internet erişim engeli kaldırıldı. <br/>İran İletişim ve Bilgi Teknolojileri Bakanlığı yetkilileri, yarından itibaren mobil hatlarda da internete erişimin sağlanabileceğini açıkladı.</p>
    </article>
  </body>
</html>