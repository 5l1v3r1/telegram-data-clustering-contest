<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/inis-takimlari-arizalanan-ucakta-buyuk-panik-257636h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T18:29:00+00:00"/>
    <meta property="og:title" content="İniş takımları arızalanan uçakta büyük panik!"/>
    <meta property="og:description" content="Venezuela'nın Valensiya kentinden Kolombiya'nın başkenti Bogota'ya sefer yapan yolcu uçağı, Bogota El Dorado Havalimanı'na inişi sırasında sağ iniş takımlarının arızalanması nedeniyle motoru piste sürttü."/>
  </head>
  <body>
    <article>
      <h1>İniş takımları arızalanan uçakta büyük panik!</h1>
      <address><time datetime="2019-11-23T18:29:00+00:00">23 Nov 2019, 18:29</time> by <a rel="author">Yeni Çağ Gazetesi</a></address>
      <p>
        <b>Venezuela'nın Valensiya kentinden Kolombiya'nın başkenti Bogota'ya sefer yapan yolcu uçağı, Bogota El Dorado Havalimanı'na inişi sırasında sağ iniş takımlarının arızalanması nedeniyle motoru piste sürttü.</b>
      </p>
      <p>Venezuela merkezli Avior firmasına ait Boeing 737 uçağı, Valensiya-Bogota seferini yaparken inişi sırasında sağ iniş takımları zarar gördü.</p>
      <p>Uçağın motoru piste sürterken kıvılcımlar çıktı. Bu esnada yolcular arasında büyük panik yaşandı. Uçağın yakıtının piste dökülmesiyle acil durum ekipleri köpük müdahalesi yaptı.</p>
      <p>88 yolcu ve mürettebat tahliye edildi. Havayolları tarafından yapılan açıklamada, uçağın alev almadığı ve yolcuların sağlıklı bir şekilde tahliye edildiği bildirildi.</p>
      <related>
        <a href="https://www.yenicaggazetesi.com.tr/havada-panik-acil-inis-yapti-254972h.htm"/>
        <a href="https://www.yenicaggazetesi.com.tr/thyden-catlak-aciklamasi-254593h.htm"/>
      </related>
    </article>
  </body>
</html>