<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/a-league/598778/o-king-tis-espase-to-aittito"/>
    <meta property="og:site_name" content="SIGMALIVE"/>
    <meta property="article:published_time" content="2019-11-23T18:56:00+00:00"/>
    <meta property="og:title" content="Ο King της έσπασε το αήττητο!"/>
    <meta property="og:description" content="Πολύ σημαντική νίκη με 1-0 πήρε η Νέα Σαλαμίνα απέναντι στην ΑΕΚ στο γήπεδο &quot;Αμμόχωστος&quot;, για την 10η αγωνιστική του πρωταθλήματος. Οι γηπεδούχοι, με γκολ..."/>
  </head>
  <body>
    <article>
      <h1>Ο King της έσπασε το αήττητο!</h1>
      <address><time datetime="2019-11-23T18:56:00+00:00">23 Nov 2019, 18:56</time> by <a rel="author">Sigmalive.Sports</a></address>
      <p>Πολύ σημαντική νίκη με 1-0 πήρε η Νέα Σαλαμίνα απέναντι στην ΑΕΚ στο γήπεδο "Αμμόχωστος", για την 10η αγωνιστική του πρωταθλήματος. Οι γηπεδούχοι, με γκολ του Κίνγκσλεϊ στο 79' επικράτησαν της ΑΕΚ πήραν τους 3 βαθμούς της νίκης και παράλληλα έσπασαν το αήττητό τους.<br/> <br/>Το παιχνίδι ξεκίνησε με ορισμένες προσπάθειες και των δύο ομάδων να διασπάσουν τις αντίπαλες άμυνες, χωρίς ωστόσο να έχουν αποτέλεσμα.Το ματς είχε πολύ κακό ρυθμό με ελάχιστες φάσεις στο παιχνίδι,σε έναν αγώνα που είχε μονομαχίες και παίχτηκε κυρίως στο χώρο της μεσαίας γραμμής. Έτσι, οι δύο ομάδες οδηγήθηκαν στα αποδυτήρια στην λευκή ισοπαλία.<br/> <br/><a href="https://sportime.sigmalive.com/podosfairo/kypros/a-katigoria/52454_live-nea-salamina-aek-0-0">Διαβάστε πως εξελίχθηκε ο αγώνας.<br/></a> <br/>Ίδιο έργο παίχτηκε και στο δεύτερο ημίχρονο, με τις δύο ομάδες να προσέχουν τα νώτα τους έτσι ώστε να μην δεχτούν το γκολ.Aυτό είχε ως αποτέλεσμα οι φάσεις μπροστά στην εστία των 2 γκολκίπερ να είναι λιγοστές. Αν εξαιρέσει κανείς κάποια σουτ που επιχειρήθηκαν, δεν υπήρχε ουσιαστική φάση για καμία ομάδα.Όλα αυτά μέχρι το 78' λεπτό. Οι ερυθρόλευκοι έχασαν την πρώτη μεγάλη ευκαιρία με τον Μαριάνοβιτς που έκανε την κεφαλιά και απέκρουσε ο Τόνιο. Στο αμέσως επόμενο λεπτό, η Σαλαμίνα βρήκε τον δρόμο προς τα δίκτυα με τον Κίνγκσλεϊ, ο οποίος εκμεταλλεύτηκε την σέντρα του Κορέια και με καρφωτή κεφαλιά έκανε το 1-0.<br/> <br/><a href="https://sportime.sigmalive.com/podosfairo/kypros/a-katigoria/52493_hanoyn-anorthosi-oi-royith-kai-fiolits">Χάνουν το επόμενο ματς Ρουίθ και Φιόλιτς<br/></a> <br/>Η ΑΕΚ αντέδρασε και έχασε στο 83' την πρώτη της καλή ευκαιρία με τον Τρισκόφσκι που σούταρε και ο Κίσσας απέκρουσε εντυπωσιακά. Το ματς πήρε φωτιά με τη Σαλαμίνα να χάνει τεράστια ευκαιρία με τον Κίνγκσλεϊ στο 87' που από πολύ κοντά δεν μπόρεσε να νικήσει τον Τόνιο. Ένα λεπτό αργότερα οι κιτρινοπράσινοι έχασαν την ευκαιρία να φέρουν το ματς στα ίσα με τον Χέφελ που σούταρε και έστειλε την μπάλα στο δοκάρι.<br/> <br/> </p>
    </article>
  </body>
</html>