<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/soldi/economia/2019/11/23/ilva-gualtieri-ottimista-situazione-binari-positivi_M7l13SVi2rW6tDyZxKnqjK.html"/>
    <meta property="og:site_name" content="Adnkronos"/>
    <meta property="article:published_time" content="2019-11-23T18:11:00+00:00"/>
    <meta property="og:title" content="Ex Ilva, Gualtieri ottimista: &quot;Situazione su binari positivi&quot;"/>
    <meta property="og:description" content="Ieri l'incontro &quot;costruttivo&quot; del governo con ArcelorMittal"/>
  </head>
  <body>
    <article>
      <h1>Ex Ilva, Gualtieri ottimista: "Situazione su binari positivi"</h1>
      <address>
        <time datetime="2019-11-23T18:11:00+00:00">23 Nov 2019, 18:11</time>
      </address>
      <p>Dopo l<a href="https://www.adnkronos.com/soldi/economia/2019/11/23/ilva-arcelormittal-incontro-con-governo-costruttivo_8zHkIRXsiCzhBzhMIaEPtN.html">'incontro di ieri sera con Arcelor Mittal</a> ''l<b>a situazione si è rimessa su dei binari positivi</b>''. Lo afferma il ministro dell'Economia, <b>Roberto Gualtieri</b>, intervenendo alla 'Festa fogliante' in corso a Palazzo Vecchio a Firenze, parlando dell'<a href="https://www.adnkronos.com/Search/Link/keyword/Ilva">ex Ilva</a>.</p>
      <p>''Ieri sera è accaduto qualcosa - spiega ancora -. Sulla base di una discussione e di un incontro proficuo si è riaperto il tavolo del negoziato'' su idee ''sufficientemente condivise per fermare le macchine di spegnimento e giudiziarie''. ''Non voglio essere esageratamente ottimista'' ma, ''contrariamente a quello che sembrava, cioè che la vicenda sarebbe finita in tribunale'' sarà possibile chiudere il confronto con ''il rilancio dell'Ilva, con la presenza di Mittal''.</p>
    </article>
  </body>
</html>