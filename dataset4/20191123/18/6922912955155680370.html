<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/greece/article/8esaloniki-perisotera-apo-2000-proionta-paraemporiou-katasxe8ikan-ke-katastrafikan"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-23T18:44:28+00:00"/>
    <meta property="og:title" content="Θεσσαλονίκη: Περισσότερα από 2.000 προϊόντα παραεμπορίου κατασχέθηκαν και καταστράφηκαν"/>
    <meta property="og:description" content="Περισσότερα από 2.000 προϊόντα παραεμπορίου κατασχέθηκαν και καταστράφηκαν σήμερα, στο πλαίσιο 24 ελέγχων που πραγματοποιήθηκαν σήμερα στο Πάρκο Κρήτης, στην Ξηροκρήνη και στο παραλιακό μέτωπο της Θεσσαλονίκης."/>
  </head>
  <body>
    <article>
      <h1>Θεσσαλονίκη: Περισσότερα από 2.000 προϊόντα παραεμπορίου κατασχέθηκαν και καταστράφηκαν</h1>
      <address>
        <time datetime="2019-11-23T18:44:28+00:00">23 Nov 2019, 18:44</time>
      </address>
      <p>Περισσότερα από 2.000 προϊόντα παραεμπορίου κατασχέθηκαν και καταστράφηκαν σήμερα, στο πλαίσιο 24 ελέγχων που πραγματοποιήθηκαν σήμερα στο Πάρκο Κρήτης, στην Ξηροκρήνη και στο παραλιακό μέτωπο της Θεσσαλονίκης.</p>
      <p>Ειδικότερα, όπως γνωστοποίησε σήμερα ο εντεταλμένος σύμβουλος του δήμου Θεσσαλονίκης για θέματα Δημοτικής Αστυνομίας, Δημήτρης Δαγκλής μέσω των μέσων κοινωνικής δικτύωσης, στο πλαίσιο της νέα ειδικής επιχειρησιακής δράσης για την καταπολέμηση του παραεμπορίου, κατασχέθηκαν και καταστράφηκαν επί τόπου 2.170 προϊόντα παρεμπορίου.</p>
      <p>Παράλληλα, βεβαιώθηκαν οκτώ πρόστιμα ύψους 200 ευρώ και πραγματοποιήθηκαν οκτώ συλλήψεις. Στην επιχείρηση συμμετείχαν στελέχη της Δημοτικής Αστυνομίας, της Ελληνικής Αστυνομίας και εργαζόμενοι του δήμου στην καθαριότητα.</p>
      <p>Πηγή: ΑΠΕ</p>
    </article>
  </body>
</html>