<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/nathaly-caldonazzo-andrea-ippoliti-accuse-retroscena-temptation-island-vip/658796/"/>
    <meta property="og:site_name" content="DiLei"/>
    <meta property="article:published_time" content="2019-11-23T18:13:22+00:00"/>
    <meta property="og:title" content="Nathaly Caldonazzo, Andrea Ippoliti risponde alle accuse. E svela dei retroscena su Temptation"/>
    <meta property="og:description" content="Andrea Ippoliti, dopo il caos a Temptation Island e la rottura con la Caldonazzo, risponde alle pesanti accuse che gli sono state rivolte e rivela un retroscena."/>
  </head>
  <body>
    <article>
      <h1>Nathaly Caldonazzo, Andrea Ippoliti risponde alle accuse. E svela dei retroscena su Temptation</h1>
      <h2>Non si spegne la polemica attorno alla rottura tra la Caldonazzo e Ippoliti. Lui rivela alcuni dettagli inediti</h2>
      <address>
        <time datetime="2019-11-23T18:13:22+00:00">23 Nov 2019, 18:13</time>
      </address>
      <p>Si continua a parlare di quella che è stata forse la coppia più chiacchierata di <b><i>Temptation Island Vip</i></b>: dopo la loro rottura, <b>Nathaly Caldonazzo e Andrea Ippoliti</b> sono ancora al centro del gossip. Soprattutto quest’ultimo, a causa delle polemiche che lo seguono da quando ha lasciato il reality show di Canale 5. Ora ha deciso di rispondere, trovandosi nuovamente sotto accusa sui social – e non solo.</p>
      <p>La loro relazione <a href="https://dilei.it/vip/temptation-vip-nathaly-caldonazzo-cancella-andrea-ippoliti-instagram/639729/">si è conclusa bruscamente</a> davanti a quel falò che ha fatto tanto scalpore, ma <b>le indiscrezioni su Nathaly Caldonazzo e Andrea Ippoliti</b> sono sempre più vive. Mentre la showgirl sta cercando di andare avanti a testa alta ed è pronta finalmente a voltare pagina, il suo ex fidanzato è stato travolto dalle polemiche.</p>
      <p>A gettare benzina sul fuoco è stata Daniela Pandini, l’ex moglie di Ippoliti, che sulle pagine di DiPiù Tv ha pubblicato una <b>lunga lettera aperta</b> usando parole durissime: “A Temptation Island hai mostrato il lato peggiore di te. <b>Hai tradito Nathaly Caldonazzo</b>, proprio come prima avevi tradito me con lei. Vergognati”.</p>
      <p>A distanza di tempo, con le accuse che non accennano a stemperarsi, Andrea ha deciso di rispondere. E lo ha fatto con una lettera di risposta sullo stesso settimanale dove era intervenuta la moglie, che ha lasciato tutti sorpresi e non tanto per i toni usati nei confronti della Pandini:</p>
      <blockquote>Cara moglie, ti ho lasciato perché <b>la mia vita con te era un inferno</b>. Il nostro matrimonio è finito, smettila di tormentarmi e fammi vedere i nostri figli.</blockquote>
      <p>A sorprendere era l’atteggiamento di apertura verso la Caldonazzo: “Voglio recuperare il rapporto con Nathaly”, si legge. Un messaggio che però ha rinnegato, svelando <b>l’amara verità</b> con un breve messaggio su Instagram:</p>
      <blockquote>Vedendomi ingiustamente diffamato non mi resta che rispondere, anche se non capisco il motivo di tali atteggiamenti. Preciso altresì di non aver mai affermato “Voglio recuperare il rapporto con Nathaly”.</blockquote>
      <p>Così <b>la polemica torna a riaccendersi</b>. Nel frattempo, i fan hanno notato un particolare che ha suscitato nuovo clamore. Proprio in queste ore <a href="https://dilei.it/vip/video/temptation-island-vip-andrea-ippoliti-parla-nathaly-svela-come-finita-con-zoe/647827/">Zoe Mallucci</a>, la bella single che aveva rubato il cuore di Andrea, ha confermato di non frequentare più quest’ultimo.</p>
      <p>E anche lui, nell’intervista a DiPiù Tv, ha confermato la cosa, spiegando il suo comportamento a <i>Temptation Island Vip</i>: “<b>L’ho corteggiata per ripicca</b>” – ha infatti spiegato. Un retroscena che ci lascia sorpresi. Ripicca nei confronti di che cosa?</p>
      <p>Il mistero è ancora tutto da svelare, ma <a href="https://dilei.it/vip/video/temptation-island-vip-nathaly-dimentica-andrea-ippoliti-si-consola-con-tentatori/646611/">Nathaly non sembra turbata</a>: rimane in silenzio e continua con la sua vita, pubblicando su Instagram bellissime foto del passato, in particolare in compagnia di Massimo Troisi, che fanno emozionare i fan. Quale sarà la prossima mossa?</p>
      <figure>
        <img src="https://dileidemosite.files.wordpress.com/2019/11/andrea-ippoliti-instagram.jpg?w=2560&amp;strip=all&amp;quality=100"/>
        <figcaption>L’intervista di Andrea Ippoliti e la sua verità – Fonte: Instagram</figcaption>
      </figure>
      <related>
        <h4>Leggi anche</h4>
        <a href="https://dilei.it/vip/video/temptation-island-vip-andrea-ippoliti-risponde-nathaly-caldonazzo/639849/"/>
        <a href="https://dilei.it/vip/video/temptation-island-vip-nathaly-dimentica-andrea-ippoliti-si-consola-con-tentatori/646611/"/>
        <a href="https://dilei.it/vip/video/temptation-island-vip-andrea-ippoliti-parla-nathaly-svela-come-finita-con-zoe/647827/"/>
        <a href="https://dilei.it/vip/video/temptation-island-vip-zoe-attacca-nathaly-svela-verita-andrea/644747/"/>
        <a href="https://dilei.it/vip/temptation-vip-nathaly-caldonazzo-cancella-andrea-ippoliti-instagram/639729/"/>
      </related>
    </article>
  </body>
</html>