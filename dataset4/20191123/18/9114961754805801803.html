<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.takvim.com.tr/galeri/yasam/vatandaslar-sepet-sepet-goturmustu-yetkililerden-kritik-uyari-geldi"/>
    <meta property="og:site_name" content="takvim.com.tr"/>
    <meta property="article:published_time" content="2019-11-23T18:37:45+00:00"/>
    <meta property="og:title" content="Vatandaşlar sepet sepet götürmüştü! Yetkililerden kritik uyarı geldi"/>
    <meta property="og:description" content="Manisa'nın Turgutlu ilçesinde vatandaşlar, Gediz Nehri'nde su seviyesinin düşmesiyle yüzeye yaklaşan balıkları elleriyle avlamaya başladı. Bu olayla ilgili açıklama yapan Turgutlu Kaymakamı ise &quot;Vatandaşlarımıza önlem için balıkların yenmemesi, sağlık açısından zarar görmemeleri konusunda gerekli uyarıları yaptık&quot; dedi."/>
  </head>
  <body>
    <article>
      <h1>Vatandaşlar sepet sepet götürmüştü! Yetkililerden kritik uyarı geldi</h1>
      <address>
        <time datetime="2019-11-23T18:37:45+00:00">23 Nov 2019, 18:37</time>
      </address>
      <p>
        <b>Manisa'nın Turgutlu ilçesinde vatandaşlar, Gediz Nehri'nde su seviyesinin düşmesiyle yüzeye yaklaşan balıkları elleriyle avlamaya başladı. Bu olayla ilgili açıklama yapan Turgutlu Kaymakamı ise "Vatandaşlarımıza önlem için balıkların yenmemesi, sağlık açısından zarar görmemeleri konusunda gerekli uyarıları yaptık" dedi.</b>
      </p>
      <figure>
        <img src="https://iatkv.tmgrup.com.tr/a5d067/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f23%2fvatandaslar-sepet-sepet-goturmustu-yetkililerden-kritik-uyari-geldi-1574534205310.jpg&amp;mw=1000&amp;l=1"/>
        <figcaption>Ege'nin en büyük nehirlerinden Gediz'de yağışların az olması nedeniyle su seviyesi düştü. Nehrin Turgutlu ilçesine bağlı İzzettin Mahallesi'nden geçen bölümünde su içinde adacıklar oluştu. Derinliğin hızla azalması nedeniyle bazı bölümlerde balıkların yüzeye çıktıkları görüldü.</figcaption>
      </figure>
      <figure>
        <img src="https://iatkv.tmgrup.com.tr/042c58/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f23%2fvatandaslar-sepet-sepet-goturmustu-yetkililerden-kritik-uyari-geldi-1574534210437.jpg&amp;mw=1000&amp;l=1"/>
        <figcaption><b>SU ÇEKİLİNCE VATANDAŞLAR BALIKLARI ELLE YAKALADI</b><br/>Bölgede ikamet eden vatandaşlar, ellerini ve süzgeç kepçeleri kullanarak sudaki balıkları tutmaya başladı. Vatandaşlardan Şeymus Danış, birkaç gündür suların iyice gerilediği için nehirde balıkların yüzeyden görülebildiğini, elleriyle 50 kilograma yakın balık tuttuklarını söyledi.</figcaption>
      </figure>
      <figure>
        <img src="https://iatkv.tmgrup.com.tr/00becd/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f23%2fvatandaslar-sepet-sepet-goturmustu-yetkililerden-kritik-uyari-geldi-1574534206229.jpg&amp;mw=1000&amp;l=1"/>
        <figcaption><b>"DÜN BU BALIKLARDAN YEDİK"</b><br/>Nehirde geçen yıllarda da ani su çekilmeleri nedeniyle benzeri olaylar yaşadıklarını anlatan Danış, "Nehrin bazı yerlerinde balıklar yarısı su üstünde kalacak şekilde yüzüyorlardı. Biz de elimizle yakaladık ve evimize götürdük. Dün bu balıklardan yedik. Herhangi bir anormallik ya da zehirlenme görmedik. Şu ana kadar 50 kilograma yakın balık tuttuk. Ellerimizle, sepetlerle, ağlarla balıkları toplamaya devam ediyoruz." dedi.</figcaption>
      </figure>
      <figure>
        <img src="https://iatkv.tmgrup.com.tr/8db12a/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f23%2fvatandaslar-sepet-sepet-goturmustu-yetkililerden-kritik-uyari-geldi-1574534204230.jpg&amp;mw=1000&amp;l=1"/>
        <figcaption><b>GEDİZ NEHRİ'NDEKİ BALIK ÖLÜMLERİ ARAŞTIRILIYOR</b><br/>Gediz Nehri'nin Turgutlu'dan geçen Çampınar Geçidi mevkisinde boyları 10- 50 santimetre arasında değişen yayın ve aynalı sazan balıkları telef olarak su yüzeyine çıktı. Şişmiş ve ağızları açık halde kıyıya vuran balıkları gören vatandaşlar durumu jandarma, Kaymakamlık ile Tarım ve Orman İlçe Müdürlüğü yetkililerine bildirdi. Bu arada bazı kişiler, ekipler gelene kadar su üstüne çıkan balıkları çuvallara ve kasalara doldurup evlerine götürdü.</figcaption>
      </figure>
      <figure>
        <img src="https://iatkv.tmgrup.com.tr/6fad74/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f23%2fvatandaslar-sepet-sepet-goturmustu-yetkililerden-kritik-uyari-geldi-1574534211795.jpg&amp;mw=1000&amp;l=1"/>
        <figcaption>İlçe Tarım ve Orman Müdürlüğü ekipleri ise sudan ve ölü balıklardan aldığı numuneleri, Çevre ve Şehircilik İl Müdürlüğü ekiplerine teslim etti. İlçe Tarım ve Orman Müdürü Musa Çallı, "Balık ölümleriyle ilgili gereken her türlü tedbirimizi aldık. Gereken numuneler alınarak, gerekli mercilere ulaştırdık. Sonuçlarının önümüzdeki hafta içerisinde belli olmasını bekliyoruz" dedi.</figcaption>
      </figure>
      <figure>
        <img src="https://iatkv.tmgrup.com.tr/fe7126/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f23%2fvatandaslar-sepet-sepet-goturmustu-yetkililerden-kritik-uyari-geldi-1574534213326.jpg&amp;mw=1000&amp;l=1"/>
        <figcaption><b>KAYMAKAM: GEREKLİ UYARILARI YAPTIK</b><br/>Turgutlu Kaymakamı Ali Yılmaz ise, "Bölgemizde daha önceki yıllarda da yaşandı. Vatandaşlarımıza önlem için balıkların yenmemesi, sağlık açısından zarar görmemeleri konusunda gerekli uyarıları yaptık. Ekiplerimiz gerekli çalışmaları yaptı. Numunelerden çıkacak sonuca göre, gerekli işlemleri yapılacaktır" dedi.</figcaption>
      </figure>
      <figure>
        <img src="https://iatkv.tmgrup.com.tr/f3f885/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f23%2fvatandaslar-sepet-sepet-goturmustu-yetkililerden-kritik-uyari-geldi-1574534212471.jpg&amp;mw=1000&amp;l=1"/>
        <figcaption>Dün de vatandaşlar balıkları çuval ve kasalara koyarak evlerine taşıdı.</figcaption>
      </figure>
      <figure>
        <img src="https://iatkv.tmgrup.com.tr/71cb56/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f23%2fvatandaslar-sepet-sepet-goturmustu-yetkililerden-kritik-uyari-geldi-1574534211728.jpg&amp;mw=1000&amp;l=1"/>
      </figure>
      <figure>
        <img src="https://iatkv.tmgrup.com.tr/6c9e4d/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f23%2fvatandaslar-sepet-sepet-goturmustu-yetkililerden-kritik-uyari-geldi-1574534212424.jpg&amp;mw=1000&amp;l=1"/>
      </figure>
      <figure>
        <img src="https://iatkv.tmgrup.com.tr/cc08c6/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f23%2fvatandaslar-sepet-sepet-goturmustu-yetkililerden-kritik-uyari-geldi-1574534210348.jpg&amp;mw=1000&amp;l=1"/>
      </figure>
      <figure>
        <img src="https://iatkv.tmgrup.com.tr/26d9fd/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f23%2fvatandaslar-sepet-sepet-goturmustu-yetkililerden-kritik-uyari-geldi-1574534217022.jpg&amp;mw=1000&amp;l=1"/>
      </figure>
      <figure>
        <img src="https://iatkv.tmgrup.com.tr/5a201e/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f23%2fvatandaslar-sepet-sepet-goturmustu-yetkililerden-kritik-uyari-geldi-1574534218715.jpg&amp;mw=1000&amp;l=1"/>
      </figure>
      <figure>
        <img src="https://iatkv.tmgrup.com.tr/9dfb1c/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f23%2fvatandaslar-sepet-sepet-goturmustu-yetkililerden-kritik-uyari-geldi-1574534221531.jpg&amp;mw=1000&amp;l=1"/>
      </figure>
      <figure>
        <img src="https://iatkv.tmgrup.com.tr/f1a3df/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f23%2fvatandaslar-sepet-sepet-goturmustu-yetkililerden-kritik-uyari-geldi-1574534216272.jpg&amp;mw=1000&amp;l=1"/>
      </figure>
    </article>
  </body>
</html>