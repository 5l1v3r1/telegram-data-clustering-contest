<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779107/%D8%A7%D9%88%D9%84%DB%8C%D9%86-%DB%8C%D8%A7%D8%AF%D9%88%D8%A7%D8%B1%D9%87-%D8%B4%D9%87%D8%AF%D8%A7%DB%8C-%D8%B9%D8%B1%D8%B5%D9%87-%D8%B1%D8%B3%D8%A7%D9%86%D9%87-%D8%AF%D8%B1-%D8%B2%D8%A7%D9%87%D8%AF%D8%A7%D9%86-%D8%A8%D8%B1%DA%AF%D8%B2%D8%A7%D8%B1-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-23T18:35:00+00:00"/>
    <meta property="og:title" content="مدیرکل صدا و سیمای سیستان و بلوچستان: اولین یادواره شهدای عرصه رسانه در زاهدان برگزار شد"/>
    <meta property="og:description" content="زاهدان - مدیرکل صدا و سیمای سیستان و بلوچستان گفت: با حضور مسئولان دستگاه های مختلف اولین یادواره شهدای عرصه رسانه در زاهدان برگزار شد."/>
  </head>
  <body>
    <article>
      <h1>مدیرکل صدا و سیمای سیستان و بلوچستان: اولین یادواره شهدای عرصه رسانه در زاهدان برگزار شد</h1>
      <address>
        <time datetime="2019-11-23T18:35:00+00:00">23 Nov 2019, 18:35</time>
      </address>
      <p>محمود کردستانی در گفت و گو با <a href="https://www.mehrnews.com/">خبرنگار مهر</a>، اظهار داشت: با حضور مسئولان دستگاه های مختلف اولین یادواره شهدای عرصه رسانه امروز در تالار همایش های صدا و سیمای مرکز سیستان و بلوچستان برگزار شد.</p>
      <p>مدیرکل صدا و سیمای سیستان و بلوچستان افزود: شهیدان عرصه رسانه به ویژه شهیدان محسن خزایی، ذوالفقاری، صارمی و رهبر از جمله شهدایی هستند که با عملکرد خود در صحنه های حساس و دشمن شکن ماندگار شدند.</p>
      <p>وی ادامه داد: شهدای رسانه باید به صورت ویژه تر دیده شوند و مقام و جایگاه آنان ارج نهاده شود زیرا آنها با مخابره و تحلیل اخبار رویداد های مهمی را مخابره می کردند.</p>
      <p>کردستانی با اشاره به اینکه اطلاعاتی که امروز از دفاع مقدس داریم را مدیون شهدایی همچون شهید آوینی هستیم، تصریح کرد: همانطور که اکنون هر آنچه از واقعه عاشورا را می دانیم از طریق نوشته های تاریخی و با ارزشی است که  توسط راویان نگارش شده است.</p>
      <p>وی اظهار داشت: در عصر حاضر که دشمنان به انواع توطئه ها و ترفند ها دست می زنند و می کوشند با هجمه های سنگین جنگ نرم به اهداف خود برسند ما سربازان عرصه رسانه وظیفه داریم در میدان مقابله حضور پیدا کرده و نقشه های آنان را نقش بر آب کنیم.</p>
    </article>
  </body>
</html>