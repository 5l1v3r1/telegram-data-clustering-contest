<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/foto-pubele-de-gunoi-folosite-pe-post-de-urne-la-sectii-de-vot-din-olanda.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-23T18:17:24+00:00"/>
    <meta property="og:title" content="FOTO Urne inedite de vot în Olanda, decorate cu baloane în culorile tricolorului"/>
    <meta property="og:description" content="Urne inedite care arată asemenea unor pubele de gunoi au fost decorate cu baloane în culorile roşu-galben - albastru și sunt folosite în secţiile de vot"/>
  </head>
  <body>
    <article>
      <h1> FOTO Urne inedite de vot în Olanda, decorate cu baloane în culorile tricolorului </h1>
      <address><time datetime="2019-11-23T18:17:24+00:00">23 Nov 2019, 18:17</time> by <a rel="author">Redacția</a></address>
      <p>Urne inedite care arată asemenea unor pubele de gunoi au fost decorate cu baloane în culorile roşu-galben – albastru și sunt folosite în secţiile de vot din Olanda, pentru al doilea tur al alegerilor prezidenţiale, transmite <a href="https://www.news.ro/politic-intern/alegeri-prezidentiale-2019-pubele-decorate-cu-baloane-tricolore-folosite-pe-post-de-urne-la-sectii-de-vot-din-olanda-foto-1922404223042019111919178587">News.ro</a>.</p>
      <figure>
        <img src="https://cdn.g4media.ro/wp-content/uploads/2019/11/foto-pubele-olanda-vot-prezidentiale-2019.jpg"/>
      </figure>
      <figure>
        <img src="https://cdn.g4media.ro/wp-content/uploads/2019/11/foto-pubele-olanda-vot-prezidentiale-2019.jpg"/>
      </figure>
      <figure>
        <img src="https://cdn.g4media.ro/wp-content/uploads/2019/11/foto-pubele-olanda-vot-prezidentiale-2019-2.jpg"/>
      </figure>
      <figure>
        <img src="https://cdn.g4media.ro/wp-content/uploads/2019/11/foto-pubele-olanda-vot-prezidentiale-2019-2.jpg"/>
      </figure>
      <p>”Vă aşteptăm la oricare dintre cele 25 de secţii de votare din Olanda!!”, este anunţul postat pe pagina de Facebook a ambasadei.</p>
      <p>Ambasadorul Brândușa Predescu a explicat faptul că astfel de urne sunt folosite la toate alegerile din Olanda și că ele nu sunt considerate, de fapt, pubele: ”Nu, aceasta nu este o pubelă. Aceasta este o urnă de votare din Olanda. Toate primăriile oraşelor olandeze folosesc astfel de dispozitive pe post de urne de vot. Şi nimeni nu ridică din sprâncene”, a explicat ambasadorul Brânduşa Predescu.</p>
      <p>Votul în cadrul celor 835 de secţii organizate în străinătate a început vineri, 22 noiembrie, iar cetăţenii români din străinătate pot în continuare să îşi exercite dreptul de vot la acest scrutin sâmbătă şi duminică, în intervalul 7.00-21.00.</p>
      <p>
        <i>sursa foto: News.ro</i>
      </p>
    </article>
  </body>
</html>