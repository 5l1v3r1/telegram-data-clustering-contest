<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/23/kolejna-awaria-polskiego-dreamlinera-pasazerowie-utkneli-na-sri-lance/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-23T18:30:48+00:00"/>
    <meta property="og:title" content="Kolejna awaria polskiego Dreamlinera. Pasażerowie utknęli na Sri Lance"/>
    <meta property="og:description" content="232 pasażerów oraz 15 członków załogi Dreamlinera Polskich Linii Lotniczych LOT zostało uziemionych na lotnisku w Kolombo na Sri Lance. Przyczyną takiego stanu rzeczy była nieprawidłowa praca jednego z silników. Wszyscy znaleźli zakwaterowanie w pobliskich hotelach."/>
  </head>
  <body>
    <article>
      <h1>Kolejna awaria polskiego Dreamlinera. Pasażerowie utknęli na Sri Lance</h1>
      <address><time datetime="2019-11-23T18:30:48+00:00">23 Nov 2019, 18:30</time> by <a rel="author" href="https://nczas.com/author/ps/" target="_blank">PS</a></address>
      <p>
        <b>232 pasażerów oraz 15 członków załogi Dreamlinera Polskich Linii Lotniczych LOT zostało uziemionych na lotnisku w Kolombo na Sri Lance. Przyczyną takiego stanu rzeczy była nieprawidłowa praca jednego z silników. Wszyscy znaleźli zakwaterowanie w pobliskich hotelach.</b>
      </p>
      <p>Boeing 787 Dreamliner miał wyruszyć w rejs ze Sri Lanki w sobotę o godzinie 8.05 czasu lokalnego.</p>
      <p><i>– Przed wylotem komputer pokładowy samolotu poinformował załogę o nieprawidłowym działaniu jednego z zaworów silnika. Została podjęta decyzja o weryfikacji zaworu. 232 pasażerów oraz 15 członków załogi przebywa obecnie pod opieką lokalnego przedstawiciela LOT-u. Z racji na komfort podróżnych zostaną oni zakwaterowani w hotelach</i> – poinformował Michał Czernicki, p.o. rzecznika prasowego LOT.</p>
      <p>Konieczna będzie wymiana jednego z zaworów. Lot został więc przełożony na niedzielę.</p>
      <p><i>– Wszystkie samoloty wykorzystywane przez LOT, w tym Boeing 787 Dreamliner, posiadają rozbudowane systemy czujników, które na bieżąco diagnozują samolot</i> – dodał Czarnicki.</p>
      <p><i>– Dzięki doświadczonym załogom oraz służbom technicznym i operacyjnym każde odchylenie od norm wskazanych przez producenta jest od razu identyfikowane i weryfikowane, gdyż nadrzędnym priorytetem LOT-u jest bezpieczeństwo</i> – powiedział p.o. rzecznika prasowego LOT.</p>
      <p>Źródło: „Dziennik Bałtycki”</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/23/tesco-wyrolowalo-polskich-obroncow-praw-zwierzat-beda-sprzedawac-zywe-karpie-ale-nie-w-sklepach/"/>
        <a href="https://nczas.com/2019/11/23/pierwszy-efekt-wyroku-tsue-olsztynski-sad-kaze-sprawdzic-czy-sedzia-nominowany-przez-nowa-krs-ma-prawo-orzekac/"/>
        <a href="https://nczas.com/2019/11/23/makabryczny-wypadek-na-dolnym-slasku-kierowca-z-ogromnym-impetem-wbil-sie-w-mur-foto/"/>
        <a href="https://nczas.com/2019/11/23/marszalek-grodzki-strzela-samoboja-grzegorz-schetyna-to-niezwykle-inteligentny-wizjoner/"/>
        <a href="https://alaluna.pl/newsy/ewa-chodakowska-pokazuje-wypracowane-posladki-w-tropikalnym-raju-foto-video/"/>
        <a href="https://nczas.com/2019/11/23/morawiecki-chce-postawic-w-warszawie-wielki-luk-triumfalny-dolozy-do-niego-z-wlasnej-kieszeni/"/>
        <a href="https://nczas.com/2019/11/23/tajemnicza-eksplozja-na-morzu-poludniowochinskim-czy-to-byl-wybuch-jadrowy-video/"/>
        <a href="https://nczas.com/2019/11/23/kolejny-obled-klimatystow-rozpoczeli-glodowke-w-warszawie/"/>
        <a href="https://nczas.com/2019/11/23/kolejowy-jedwabny-szlak-do-polski-dziala-do-gdanska-dotarl-pierwszy-pociag-z-chin/"/>
      </related>
    </article>
  </body>
</html>