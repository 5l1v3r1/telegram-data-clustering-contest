<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/23/leggi-notizia/argomenti/targato-curiosita/articolo/bra-successo-del-caffe-letterario-allinsegna-di-masche-e-chisinere-in-una-parola-donne-foto.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-23T18:01:00+00:00"/>
    <meta property="og:title" content="Bra, successo del Caffè Letterario all’insegna di Masche e Chisinere, in una parola: donne (Foto)"/>
    <meta property="og:description" content="Romano Salvetti: “ Le donne sono resilienti, si prendono cura della comunità e tengono su le terre alte di Langa”"/>
  </head>
  <body>
    <article>
      <h1>Bra, successo del Caffè Letterario all’insegna di Masche e Chisinere, in una parola: donne (Foto)</h1>
      <h2>Romano Salvetti: “ Le donne sono resilienti, si prendono cura della comunità e tengono su le terre alte di Langa”</h2>
      <address><time datetime="2019-11-23T18:01:00+00:00">23 Nov 2019, 18:01</time> by <a rel="author">silvia gullino</a></address>
      <p>Sono (fortunatamente) finiti i tempi della caccia alle streghe o forse no. I tempi bui per le donne continuano ancora oggi con il dramma dei femminicidi. Lo ha spiegato <b>Romano Salvetti</b>, ospite al Caffè Letterario di Bra giovedì 21 novembre, regalando una serata magnetica e densa di emozioni.</p>
      <p>“<i>Le donne sono resilienti, si prendono cura della comunità e tengono su le terre alte di Langa</i>”, così lo scrittore, che ha preso per mano il pubblico del Mondadori Bookstore, conducendolo in una passeggiata letteraria alla scoperta dei lati sacri e profani delle Langhe.</p>
      <p>L’evento culturale firmato da Silvia Gullino è partito dalla suggestiva tradizione della “Veglia”, con l’omaggio della pittrice Maura Boccato alla memoria di Maria Tarditi, testimone di un mondo contadino, che ha ancora tanto da raccontare. A partire da Paroldo, dove Salvetti è nato e ha potuto sperimentare sulla pelle il potere della “fisica”.</p>
      <p>Masche, come “donne della medicina” e poi le Chisinere, una dopo l’altra, le storie narrate hanno coinvolto anche lo storico braidese Fabio Bailo, lo studioso Fra Luca Isella, lo scrittore Pino Berrino e il giornalista Silvano Bertaina, che hanno acceso un forum di grande interesse a beneficio dei numerosissimi partecipanti. Un’altra puntata da incorniciare, dunque, per il Caffè Letterario, patrocinato dal Comune di Bra e realizzato in collaborazione con Associazione Culturale Albedo, Condotta Slow Food, Mondadori Bookstore, IPS Velso Mucci e Novacoop Sezione Soci di Bra.</p>
      <p>Il prossimo appuntamento è in calendario giovedì 19 dicembre, alle ore 21, sempre al Mondadori Bookstore di via Carando 8 a Bra, ingresso free. Le luci di Natale saranno già accese ed a scaldare i cuori ci penserà la scrittrice albese Franca Benedusi. Diciamocelo, non possiamo mancare!</p>
      <slideshow>
        <figure>
          <img src="http://www.targatocn.it/typo3temp/pics/C_a67648aef7.jpg"/>
        </figure>
        <figure>
          <img src="http://www.targatocn.it/typo3temp/pics/C_3ed6476422.jpg"/>
        </figure>
        <figure>
          <img src="http://www.targatocn.it/typo3temp/pics/C_b6f08bbd88.jpg"/>
        </figure>
        <figure>
          <img src="http://www.targatocn.it/typo3temp/pics/C_b2be89be27.jpg"/>
        </figure>
        <figure>
          <img src="http://www.targatocn.it/typo3temp/pics/C_5a2f10ef64.jpg"/>
        </figure>
        <figure>
          <img src="http://www.targatocn.it/typo3temp/pics/C_04bb31ee98.jpg"/>
        </figure>
        <figure>
          <img src="http://www.targatocn.it/typo3temp/pics/C_8abac0d71f.jpg"/>
        </figure>
        <figure>
          <img src="http://www.targatocn.it/typo3temp/pics/C_d68e303b7c.jpg"/>
        </figure>
      </slideshow>
    </article>
  </body>
</html>