<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230641/sossio-aruta-e-ursula-bennardo-matrimonio-rinviato/"/>
    <meta property="og:site_name" content="KontroKultura"/>
    <meta property="article:published_time" content="2019-11-23T18:15:21+00:00"/>
    <meta property="og:title" content="Sossio Aruta e Ursula Bennardo: matrimonio rinviato?"/>
    <meta property="og:description" content="Sossio Aruta e Ursula Bennardo hanno rimandato il loro matrimonio? Ecco la verità I problemi in una coppia talvolta generano conseguenze positive. Se ne sono accorti Ursula Bennardo e Sossio Aruta, coppia molto amata della televisione per le loro passate partecipazioni a Uomini e Donne e Temptation Island Vip. La loro è una storia nata […]"/>
  </head>
  <body>
    <article>
      <h1>Sossio Aruta e Ursula Bennardo: matrimonio rinviato?</h1>
      <address><time datetime="2019-11-23T18:15:21+00:00">23 Nov 2019, 18:15</time> by <a rel="author" href="https://www.kontrokultura.it/author/manumaga/" target="_blank">Manuel Magarini</a></address>
      <h3>Sossio Aruta e Ursula Bennardo hanno rimandato il loro matrimonio? Ecco la verità</h3>
      <p>I problemi in una coppia talvolta generano conseguenze positive. Se ne sono accorti <b>Ursula Bennardo e Sossio Aruta</b>, coppia molto amata della televisione per le loro passate partecipazioni a <b>Uomini e Donne e Temptation Island Vip</b>. La loro è una storia nata a favore di telecamera, nel dating show trasmesso su Canale 5, ed ancora oggi in tanti li seguono sui social network.</p>
      <p>Durante la prima edizione di Temptation Island Vip, sembrava si fosse verificato uno strappo ormai irricucibile. E invece con forza di volontà, i due hanno trovato stabilità nei mesi successivi, <b>comprendendo gli errori commessi da entrambi</b> e il valore della storia con il proprio partner,<b> troppo preziosa per permettere a futili incomprensioni di provocare la rottura.</b> Tutto per alcuni atteggiamenti del cavaliere con le tentatrici, apparsi alla dama come una mancanza di rispetto nei suoi confronti.</p>
      <h3>Perdono sofferto</h3>
      <p>Dopo aver inutilmente tentato di riconquistare la dolce metà nella stagione estiva, <b>Sossio Aruta</b> ha saputo farsi perdonare totalmente. E l’arrivo della piccola Bianca, nata lo scorso ottobre, ha suffragato l’idillio. Oggi gli innamorati si godono ogni momento trascorso insieme e <b>sognano il matrimonio.</b></p>
      <p><b>Che ha subito una rinvio?</b> Come rende noto il settimanale <i>Eva 3000</i> non si è verificato nessuna rinvio, ma certamente <b>celebreranno le nozze nel 2020.</b> Chi crede stiano prendendo tempo perché ancora attanagliati dai dubbi si sbaglia, infatti sono assolutamente convinti di voler diventare marito e moglie.</p>
      <h3>Sossio Aruta e Ursula Bennardo titubano sul matrimonio?</h3>
      <p><b>Per l’unione tra Sossio e Ursula attendiamo ancora una data definitiva.</b> Gli ex protagonisti del Trono Over di Maria De Filippi stanno attentamente pianificando l’evento, senza dubbio nei programmi futuri.</p>
      <p>In quel romantico giorno, mentre i piccioncini si scambieranno la promessa di amore eterno, <b>ci sarà anche la primogenita Bianca.</b> Appartengono ormai a un lontano passato le scaramucce: attraversate fasi no, anche perché sfiduciati dai precedenti fallimenti sentimentali, la relazione procede a gonfie vele.</p>
      <p>Decisivo, in tal senso, <b>Sossio Aruta</b>, dichiaratosi nella trasmissione di Queen Mary deciso a mutare atteggiamento e, a quanto pare, è stato di parola. I fan ricorderanno probabilmente <b>quanto la Bernardo soffrisse</b> nel vederlo distaccato e flirtare con altre donne. In un’intervista concessa al magazine <i>Nuovo</i>, la dama ha confessato che <b>grazie ad Aruta è tornata a credere nell’amore, a desiderare una famiglia e ad accettarsi.</b> Le nozze attese per il 2020 coroneranno un meraviglioso percorso.</p>
    </article>
  </body>
</html>