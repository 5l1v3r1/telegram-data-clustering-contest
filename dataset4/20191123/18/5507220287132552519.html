<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188516/"/>
    <meta property="og:site_name" content="Janam TV"/>
    <meta property="article:published_time" content="2019-11-23T18:31:20+00:00"/>
    <meta property="og:title" content="ഖാലിസ്ഥാന്‍ ഭീകരവാദികള്‍ക്ക് ആയുധം വിതരണം ചെയ്തു; രണ്ട് പേര്‍ പിടിയില്‍"/>
    <meta property="og:description" content="ലക്‌നൗ: പഞ്ചാബിലെ ഖാലിസ്ഥാന്‍ ഭീകരവാദികള്‍ക്ക് ആയുധം വിതരണം ചെയ്ത രണ്ട് പേര്‍ പിടിയില്‍. ആസിഫ്, രാജ് സിംഗ് എന്നിവരാണ് ഉത്തര്‍പ്രദേശ് ഭീകരവിരുദ്ധ"/>
  </head>
  <body>
    <article>
      <h1>ഖാലിസ്ഥാന്‍ ഭീകരവാദികള്‍ക്ക് ആയുധം വിതരണം ചെയ്തു; രണ്ട് പേര്‍ പിടിയില്‍</h1>
      <address><time datetime="2019-11-23T18:31:20+00:00">23 Nov 2019, 18:31</time> by <a rel="author">Janam TV Web Desk</a></address>
      <p>ലക്‌നൗ: പഞ്ചാബിലെ ഖാലിസ്ഥാന്‍ ഭീകരവാദികള്‍ക്ക് ആയുധം വിതരണം ചെയ്ത രണ്ട് പേര്‍ പിടിയില്‍. ആസിഫ്, രാജ് സിംഗ് എന്നിവരാണ് ഉത്തര്‍പ്രദേശ് ഭീകരവിരുദ്ധ സ്‌ക്വാഡിന്റെ പിടിയിലായത്. ഷംലിയുടെ സമീപം ഗുരുദ്വാരയില്‍ വെച്ചാണ് ഇരുവരും പിടിയിലായത്.</p>
      <p>ഗുരുദ്വാരക്ക് സമീപം ആയുധങ്ങളുമായി രണ്ട് പേരെ കണ്ടെത്തിയെന്ന് ലഭിച്ച രഹസ്യവിവരത്തിന്റെ അടിസ്ഥാനത്തിലാണ് ഭീകരവിരുദ്ധ സ്‌ക്വാഡിന്റെ നടപടി. ഇവരില്‍ നിന്ന് ഒരു തോക്കും നാല് വെടിയുണ്ടകളും കണ്ടെത്തിയതായും<br/>പിടിയിലായവര്‍ ഷംലി സ്വദേശികളാണെന്നും പോലീസ് വാര്‍ത്താക്കുറിപ്പിലൂടെ അറിയിച്ചു.</p>
      <p>പത്ത് ഗ്രനേഡുകള്‍ വിതരണം ചെയ്യാന്‍ പോകവെയാണ് ഇവരെ ഭീകരവിരുദ്ധ സ്‌ക്വാഡ് പിടികൂടിയത്. ഇതിനു പുറമെ 10 തോക്കുകളും 20 വെടിയുണ്ടകളും പഞ്ചാബിലെ ഖാലിസ്ഥാന്‍ ഭീകരര്‍ക്ക് വിതരണം ചെയ്യാന്‍ ഇവര്‍ പദ്ധതിയിട്ടിരുന്നു. ഇവര്‍ക്കെതിരെ ആദര്‍ശ് മാണ്ടി പോലീസ് സ്‌റ്റേഷനില്‍ കേസ് രജിസ്റ്റര്‍ ചെയ്തിട്ടുണ്ട്.</p>
    </article>
  </body>
</html>