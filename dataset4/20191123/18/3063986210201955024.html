<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/sport/2019/11/23/842636"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T18:41:00+00:00"/>
    <meta property="og:title" content="এমন ব্যাটিং কোথাও খুঁজে পাবে নাকো তুমি...."/>
    <meta property="og:description" content="প্রথমবার জাতীয় দলের অধিনায়কত্বের দায়িত্ব পেয়েছেন। বাড়তি পাওনা হিসেবে দেশের প্রথম দিবা-রাত্রির টেস্টেও নেতৃত্ব দেওয়ার গৌরব অর্জন করেছেন তিনি। কিন্তু ঐতিহাসিক এই টেস্টে বাংলাদেশ দল যেমন লজ্জাজনক অবস্থায় পড়েছে, তেমনই জোড়া লজ্জা পেয়েছেন মুমিনুল! কলকাতা টেস্টের দুই ইনিংসেই 'ডাক' মেরে ফিরেছেন টাইগার অধিনায়ক! গোলাপি বলে এই প্রথম কোনো দলের অধিনায়ক দুই ইনিংসে 'ডাক' মেরে 'পেয়ার' এর লজ্জা পেলেন! প্রথম ইনিংসে মাত্র ১০৬ রানে অল-আউট হয়েছিল বাংলাদেশ। ব্যাট করেছিল মাত্র ৩০.৩ ওভার। এতে বড় 'অবদান' টপ অর্ডার ব্যাটসম্যনদের। মুমিনুল, মিঠুন, মুশফিক তিনজনই 'ডাক' মেরেছিলেন। মুমিনুলের শিকারী ছিলেন ভারতীয় পেসার উমেশ যাদব। দ্বিতীয় ইনিংসে শিকারী হলেন আরেক পেসার ইশান্ত শর্মা। দুই ইনিংসেই আউট হয়েছেন ক্যাচ দিয়ে। প্রথম ইনিংসে ৭ বল  খেলেছিলেন, আজ খেলেছেন ৬ বল। দিনে দিনে যেন পতনের দিকে ধাবিত হচ্ছে বাংলাদেশ! ভারতের বিপক্ষে টেস্ট সিরিজে ব্যর্থতার চরম প্রদর্শনী দেখিয়ে যাচ্ছে সফরকারীরা। ব্যাটসম্যানরা কত দ্রুত প্যাভিলিয়নে ফিরতে পারেন সেই চেষ্টা করে যাচ্ছেন। প্রথম ইনিংসের পুনরাবৃত্তি ঘটতে যাচ্ছে দ্বিতীয় ইনিংসেও। দলের স্কোরবোর্ডে কোনো রান যোগ না হতেই…"/>
  </head>
  <body>
    <article>
      <h1>এমন ব্যাটিং কোথাও খুঁজে পাবে নাকো তুমি....</h1>
      <address><time datetime="2019-11-23T18:41:00+00:00">23 Nov 2019, 18:41</time> by <a rel="author">কালের কণ্ঠ অনলাইন</a></address>
      <p>প্রথমবার জাতীয় দলের অধিনায়কত্বের দায়িত্ব পেয়েছেন। বাড়তি পাওনা হিসেবে দেশের প্রথম দিবা-রাত্রির টেস্টেও নেতৃত্ব দেওয়ার গৌরব অর্জন করেছেন তিনি। কিন্তু ঐতিহাসিক এই টেস্টে বাংলাদেশ দল যেমন লজ্জাজনক অবস্থায় পড়েছে, তেমনই জোড়া লজ্জা পেয়েছেন মুমিনুল! কলকাতা টেস্টের দুই ইনিংসেই 'ডাক' মেরে ফিরেছেন টাইগার অধিনায়ক! গোলাপি বলে এই প্রথম কোনো দলের অধিনায়ক দুই ইনিংসে 'ডাক' মেরে 'পেয়ার' এর লজ্জা পেলেন!</p>
      <p>প্রথম ইনিংসে মাত্র ১০৬ রানে অল-আউট হয়েছিল বাংলাদেশ। ব্যাট করেছিল মাত্র ৩০.৩ ওভার। এতে বড় 'অবদান' টপ অর্ডার ব্যাটসম্যনদের। মুমিনুল, মিঠুন, মুশফিক তিনজনই 'ডাক' মেরেছিলেন। মুমিনুলের শিকারী ছিলেন ভারতীয় পেসার উমেশ যাদব। দ্বিতীয় ইনিংসে শিকারী হলেন আরেক পেসার ইশান্ত শর্মা। দুই ইনিংসেই আউট হয়েছেন ক্যাচ দিয়ে। প্রথম ইনিংসে ৭ বল  খেলেছিলেন, আজ খেলেছেন ৬ বল। দিনে দিনে যেন পতনের দিকে ধাবিত হচ্ছে বাংলাদেশ!</p>
      <p>ভারতের বিপক্ষে টেস্ট সিরিজে ব্যর্থতার চরম প্রদর্শনী দেখিয়ে যাচ্ছে সফরকারীরা। ব্যাটসম্যানরা কত দ্রুত প্যাভিলিয়নে ফিরতে পারেন সেই চেষ্টা করে যাচ্ছেন। প্রথম ইনিংসের পুনরাবৃত্তি ঘটতে যাচ্ছে দ্বিতীয় ইনিংসেও। দলের স্কোরবোর্ডে কোনো রান যোগ না হতেই 'ডাক' মারেন সাদমান। ইশান্ত শর্মার বলে তাকে এলবিডাব্লিউ দেন আম্পায়ার। এই সিদ্ধান্ত চ্যালেঞ্জ করতে গিয়ে অকারণে একটি রিভিউ নষ্ট করে বাংলাদেশ। সাদমান আউট হওয়ার কিছু পরেই দলীয় ২ রানে 'ডাক' মারেন অধিনায়ক মুমিনুল হক। ইশান্তের বলে ক্যাচ তুলে দেন উইকেটকিপার ঋদ্ধিমানের গ্লাভসে।</p>
    </article>
  </body>
</html>