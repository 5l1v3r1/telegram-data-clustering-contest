<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/23/xiaomi-obiettivo-europa-2020-684691/"/>
    <meta property="og:site_name" content="AndroidWorld"/>
    <meta property="article:published_time" content="2019-11-23T18:47:00+00:00"/>
    <meta property="og:title" content="Xiaomi scala le gerarchie in Europa e mette nel mirino il 2020 per far saltare il banco (foto)"/>
    <meta property="og:description" content="L’ultima indagine di Canalys relativa al mercato smartphone in Europa nel terzo trimestre di quest’anno fotografa rapporti di forza cristallizzati..."/>
  </head>
  <body>
    <article>
      <h1>Xiaomi scala le gerarchie in Europa e mette nel mirino il 2020 per far saltare il banco (foto)</h1>
      <h2>È al quarto posto dietro i mostri sacri Samsung, Huawei e Apple, ma cresce più di tutti e il prossimo anno punta alle stelle.</h2>
      <address><time datetime="2019-11-23T18:47:00+00:00">23 Nov 2019, 18:47</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>L’ultima indagine di <i>Canalys</i> relativa al <b>mercato smartphone in Europa nel terzo trimestre di quest’anno</b> fotografa rapporti di forza cristallizzati e un asso pigliatutto, che medita di sconvolgere i piani dei grandi rivali nel prossimo futuro. Si tratta di <a href="https://www.androidworld.it/tag/xiaomi/">Xiaomi</a>, che rispetto allo stesso periodo del 2018 è <b>cresciuto del 73%</b>. Ma è soltanto l’inizio.</p>
      <p>A <b>rilanciare la sfida</b> nel Vecchio Continenti a colossi del calibro di Samsung, Huawei e Apple (in quest’ordine occupano il podio, secondo i dati di Canalys) ci ha pensato <b>Lu Weibing</b>, General Manager del marchio Redmi. L’Europa infatti è stato il mercato che ha fatto segnare la <b>maggiore crescita a livello mondiale</b> nell’ultimo trimestre e dunque nel 2020 i produttori vorranno profondere<b> ulteriori sforzi</b> per accaparrarsi i favori di un’utenza esigente, ma anche fedele.</p>
      <p>Ecco quindi che <b>Xiaomi sarà in prima linea</b> il prossimo anno per lanciare dispositivi sempre più interessanti, con l’obiettivo dichiarato di scalzare i grandi colossi, puntando anche alla<b> fascia top</b> del mercato. Ce la farà a scalare la vetta in tempi rapidi?</p>
      <p>
        <a href="https://www.amazon.it/gp/goldbox?ascsubtag=684691-widget-desktop-www.androidworld.it&amp;tag=androidworld-1498-21">OFFERTE SU AMAZON</a>
      </p>
      <p>
        <a href="http://t.me/offertesmartworld">CANALE TELEGRAM OFFERTE</a>
      </p>
      <p>Via: <a href="https://www.gizchina.com/2019/11/23/lu-weibing-xiaomi-will-focus-on-europe-in-2020/">Gizchina.com</a></p>
    </article>
  </body>
</html>