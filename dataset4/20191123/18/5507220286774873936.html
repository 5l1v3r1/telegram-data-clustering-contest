<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188512/"/>
    <meta property="og:site_name" content="Janam TV"/>
    <meta property="article:published_time" content="2019-11-23T18:25:42+00:00"/>
    <meta property="og:title" content="കടകള്‍ കുത്തി തുറന്ന് മോഷണ ശ്രമം; പ്രതികള്‍ക്കായി അന്വേഷണം പുരോഗമിക്കുന്നു"/>
    <meta property="og:description" content="മാന്നാര്‍: മാന്നാര്‍ നന്ത്യാട്ട് ജംഗ്ഷനില്‍ കടകള്‍ കുത്തി തുറന്ന് കവര്‍ച്ചാ ശ്രമം. നന്ത്യാട്ട് ജംഗ്ഷനില്‍ പ്രവര്‍ത്തിക്കുന്ന പ്രിയ സ്റ്റോറിലും കേരളാ"/>
  </head>
  <body>
    <article>
      <h1>കടകള്‍ കുത്തി തുറന്ന് മോഷണ ശ്രമം; പ്രതികള്‍ക്കായി അന്വേഷണം പുരോഗമിക്കുന്നു</h1>
      <address><time datetime="2019-11-23T18:25:42+00:00">23 Nov 2019, 18:25</time> by <a rel="author">Janam TV Web Desk</a></address>
      <p>മാന്നാര്‍: മാന്നാര്‍ നന്ത്യാട്ട് ജംഗ്ഷനില്‍ കടകള്‍ കുത്തി തുറന്ന് കവര്‍ച്ചാ ശ്രമം. നന്ത്യാട്ട് ജംഗ്ഷനില്‍ പ്രവര്‍ത്തിക്കുന്ന പ്രിയ സ്റ്റോറിലും കേരളാ ആയുര്‍വേദ വൈദ്യശാലയിലുമാണ് മോഷണ ശ്രമം നടന്നത്. കടകളുടെ താഴ് പൊട്ടിച്ച ശേഷമാണ് മോഷ്ടാക്കള്‍ അകത്തു കയറിയത്.</p>
      <p>പ്രിയാ സ്റ്റോര്‍ ഉടമ കടയില്‍ സൂക്ഷിച്ചിരുന്ന ബാഗും റേഷന്‍ കാര്‍ഡും ഉള്‍പ്പെടെയുള്ള രേഖകള്‍ കടയുടെ പിന്നില്‍ നിന്നും കണ്ടെത്തിയിട്ടുണ്ട്. മോഷ്ടാക്കള്‍ ഉപേക്ഷിച്ചതാണ് ഇവ. കുരട്ടിക്കാട് പട്ടാമ്പലം ക്ഷേത്രത്തിന്റെ ആര്‍ച്ചില്‍ സ്ഥാപിച്ചിട്ടുള്ള കാണിക്ക വഞ്ചിയും കുത്തി തുറക്കാന്‍ ശ്രമിച്ചിട്ടുണ്ട്. സംഭവത്തില്‍ കേസ് കേസ് രജിസ്റ്റര്‍ ചെയ്തിട്ടുണ്ടെന്നും പ്രതികള്‍ക്കായുള്ള അന്വേഷണം പുരോഗമിക്കുകയാണെന്നും പൊലീസ് അറിയിച്ചു.</p>
    </article>
  </body>
</html>