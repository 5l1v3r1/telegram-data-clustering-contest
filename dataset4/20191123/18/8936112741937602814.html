<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/primera-division-leganes-barcelona-wynik-sklady-bramki,987728.html"/>
    <meta property="og:site_name" content="TVN24"/>
    <meta property="article:published_time" content="2019-11-23T18:56:00+00:00"/>
    <meta property="og:title" content="Męczarnie Barcelony w Leganes. &quot;To nie jest normalne&quot;"/>
    <meta property="og:description" content="W meczu 13. kolejki Primera Division Barcelona wygrała z ostatnim w tabeli Leganes 2:1. Mistrzowie Hiszpanii znów zagrali jednak poniżej oczekiwań, a zwycięskiego gola strzelili dopiero w końcówce ..."/>
  </head>
  <body>
    <article>
      <h1>Męczarnie Barcelony w Leganes. "To nie jest normalne"</h1>
      <address>
        <time datetime="2019-11-23T18:56:00+00:00">23 Nov 2019, 18:56</time>
      </address>
      <slideshow>
        <figure>
          <img src="https://r-scale-20.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/d98de1bc-5e02-46e0-be01-367b5b49acf3.jpg?type=1&amp;srcmode=0&amp;srcx=1/1&amp;srcy=33/100&amp;srcw=1/1&amp;srch=43/50&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/ffee51ee-7d9a-418e-91c7-59b2661e5c97-480p.mp4"/>
          <figcaption>Granada - Barcelona</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/b2bc7c77-bae8-4f8f-b8e5-a1977275e8df-480p.mp4" autoplay="" loop=""/>
          <figcaption>Barcelona i Real Madryt chcą rozegrać El Clasico 18 grudnia</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/1fa166a2-de5f-45a7-b52c-08264cf7e459-480p.mp4"/>
          <figcaption>Eibar - Barcelona</figcaption>
        </figure>
        <figcaption>Barcelona przegrała na wyjeździe z Granadą Foto: Getty Images | Video: Getty Images</figcaption>
      </slideshow>
      <h3>W meczu 13. kolejki Primera Division Barcelona wygrała z ostatnim w tabeli Leganes 2:1. Mistrzowie Hiszpanii znów zagrali jednak poniżej oczekiwań, a zwycięskiego gola strzelili dopiero w końcówce drugiej połowy.</h3>
      <related>
        <a href="https://eurosport.tvn24.pl/pilka-nozna,105/nieprawidlowosci-przy-przeszczepie-abidala-byly-pilkarz-barcelony-przed-sadem,987484.html"/>
      </related>
      <p>- Mimo wszystko był to skomplikowany mecz. Wiem, że gra nie była błyskotliwa, ale trzeba wygrywać takie mecze. Jesteśmy zadowoleni - powiedział po meczu trener mistrzów Hiszpanii Ernesto Valverde.<br/><br/>- Wiem, że w tym sezonie spada na nas mocna krytyka, ale w wielu meczach musimy gonić wynik. Drużyna naciskała na przeciwnika, wiedząc, że to trudny mecz i trudny dzień. Musimy się poprawić w niektórych elementach i odwrócić niekorzystny trend. Jednak drużyna idzie do przodu i tego się trzymam. Koniec końców zdobyliśmy trzy punkty - dodał szkoleniowiec Dumy Katalonii.</p>
      <h3>Niespodziewany początek</h3>
      <p>Barcelona znalazła się w tarapatach już w 12. minucie. Wówczas niesamowitą bramkę strzelił Youseff En-Nesyri. Marokańczyk zachował się niczym Leo Messi - najpierw wbiegł z piłką w pole karne, po czym przełożył ją na lewą nogę i przepięknym strzałem w samo okienko pokonał Marca-Andre ter Stegena. <br/><br/>Strata bramki nie odmieniła jednak postawy piłkarzy Valverde w pierwszej połowie. Barcelona grała zbyt wolno, by zagrozić gospodarzom. W zasadzie udało się to tylko raz. W 31. w sytuacji sam na sam z bramkarzem znalazł się Luis Suarez, jednak ten pojedynek przegrał.</p>
      <h3>Wreszcie zrobili swoje</h3>
      <p>Po przerwie było już zdecydowanie lepiej. W 47. minucie Gerard Pique trafił w słupek. Piłkarze Leganes skupiali się głównie na defensywie, cofając się bardzo głęboko.</p>
      <p>W 53. minucie Suarez już się nie pomylił. Z rzutu wolnego dośrodkowywał Leo Messi, a Urugwajczyk oddał strzał głową z pięciu metrów, pokonując bramkarza gości.</p>
      <figure>
        <img src="https://r-scale-80.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/561187b7-00fa-4bf2-b1dd-ef788790f05a.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Suarez<cite>Źródło: Getty Images</cite></figcaption>
      </figure>
      <p>Barcelona przeważała, jednak na zwycięską bramkę musiała poczekać aż do 79. minuty. Znów udało im się wykorzystać stały fragment gry - tym razem był to rzut rożny. Dopisało również szczęście, bo piłka odbiła się od Rubena Pereza, po czym wylądowała pod nogami Arturo Vidala. Chilijczyk długo się nie zastanawiał i z najbliższej odległości wpakował ją do siatki.<br/><br/>W doliczonym czasie gry Barcelona mogła jeszcze podwyższyć wynik. Ousmane Dembele - podobnie jak Suarez w pierwszej połowie - nie wykorzystał jednak sytuacji sam na sam.</p>
      <h3>"To nie jest normalne"</h3>
      <p>Mistrzowie Hiszpanii uciekli spod topora i dzięki wygranej utrzymała pozycję lidera La Liga. Piłkarze Dumy Katalonii zdają sobie jednak sprawę, że ich postawa - zwłaszcza w meczach wyjazdowych - pozostawia sporo do życzenia. <br/><br/>- Gra na wyjeździe zawsze jest trudniejsza niż na Camp Nou. To całkowicie normalne. Nie jest jednak normalne to, że tak dużo kosztuje nas odnoszenie zwycięstw na wyjeździe - irytował się po meczu Pique.</p>
      <p>
        <b>Leganes - Barcelona 1:2 (1:0)</b>
      </p>
      <p><b>Bramki:</b> En Nesyri (12.) - Suarez (53.), Vidal (79.)</p>
      <p><b>Leganes: </b>Cueller - Rosales, Bustinza, Omeruo (83. Tarin), Siovas, Silva - Oscar (61 Eraso), Perez, Mesa (83. Carillo) - En Nesyri, Braithwaite</p>
      <p><b>Barcelona:</b> ter Stegen; Wague, Pique, Umtiti, Firpo - Busquets (57. Rakitić), de Jong (70. Fati), Dembele, Messi, Griezmann (57. Vidal) - Suarez</p>
      <p>Autor: Skrz/łup / Źródło: eurosport.pl</p>
    </article>
  </body>
</html>