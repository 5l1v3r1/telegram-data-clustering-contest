<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/sievietem/359652-atklatiba-palidzes-nojaukt-sienu-attiecibas-horoskops-visam-zodiaka-zimem-sestdienai-23-novembrim"/>
    <meta property="og:site_name" content="Jauns.lv"/>
    <meta property="article:published_time" content="2019-11-23T02:44:00+00:00"/>
    <meta property="og:title" content="Atklātība palīdzēs nojaukt sienu attiecībās - horoskops visām zodiaka zīmēm sestdienai, 23. novembrim"/>
    <meta property="og:description" content="Uzzini, ko zvaigznes tev sola šodienai."/>
  </head>
  <body>
    <article>
      <h1>Atklātība palīdzēs nojaukt sienu attiecībās - horoskops visām zodiaka zīmēm sestdienai, 23. novembrim</h1>
      <address><time datetime="2019-11-23T02:44:00+00:00">23 Nov 2019, 02:44</time> by <a rel="author">Jauns.lv</a></address>
      <p>
        <b>Uzzini, ko zvaigznes tev sola šodienai.</b>
      </p>
      <p>AUNS<br/>Vairāk klausies, mazāk runā. Ja nespēj vienaldzīgi izturēties pret kāda cilvēka trūkumiem, izvairies sākt ar viņu kopīgas aktivitātes.</p>
      <p>VĒRSIS<br/>Vaļsirdība un atklātība palīdzēs nojaukt sienu attiecībās ar cilvēku, ar kuru iepriekš bijušas idejiskas nesaskaņas. Taču necenties mainīt iesakņojušās tradīcijas.</p>
      <p>DVĪŅI<br/>Alkstot pēc romantikas un kaut kā neikdienišķa, būs grūti saskatīt pasauli un cilvēkus ap sevi tādus, kādi viņi ir patiesībā. Iespēju kļūdīties būs mazāk, ja attiecībās pirmajā vietā liksi garīgās vērtības.</p>
      <p>VĒZIS<br/>Draugi tevi mudinās kļūt bezrūpīgākam. Un kāpēc gan ne? Tas palīdzēs izvēdināt ar galvu un gūt jaunus iespaidus. Nerunā lieku – pārāk liela atklātība var kaitēt taviem nākotnes nodomiem.</p>
      <p>LAUVA<br/>Ja gribi izvairīties no attiecību skaidrošanas ar tuviniekiem, vairāk laika pavadi ārpus mājas. Sabiedriskā rosība kliedēs domas par personīgās dzīves nebūšanām.</p>
      <p>JAUNAVA<br/>Apmeklē kādus kursus, lai uzlabotu darba prasmes un paplašinātu redzesloku. Ja draugi aicina izklaidēties, neatsaki.<br/>Nesteidzies izlemt jautājumus, kas saistīti ar naudas ieguldīšanu.</p>
      <p>SVARI<br/>Lieliski tiksi galā ar dažādiem saimnieciskiem jautājumiem, dokumentāciju. Galvenais – saglabā sev raksturīgo secīgumu un organizētību.</p>
      <p>SKORPIONS<br/>Būs vēlēšanās dzīvot norobežoti no citiem, apmeklēt ar leģendām apvītas vietas, pētīt un izzināt noslēpumus. Ja nav kam paprasīt padomu, ieklausies sevī – intuīcija zinās, kā pārvarēt šaubas, atliek tai sekot.</p>
      <p>STRĒLNIEKS<br/>Pozitīvu emociju trūkumu nekompensē ar impulsīviem, dārgiem pirkumiem vai avantūristisku rīcību. Rūpīgi seko līdzi naudas plūsmai, rēķinu apmaksai, darījumiem.</p>
      <p>MEŽĀZIS<br/>Kaut arī attiecības ar apkārtējiem veidosies harmoniskas, saglabāt sirdsmieru nebūs viegli. Tevi satrauks katra visniecīgākā pārmaiņa ierastajā dzīves ritmā.</p>
      <p>ŪDENSVĪRS<br/>Emociju iespaidā pieņemts lēmums radīs domstarpības attiecībās ar mīļoto cilvēku. Lai nebūtu jālauza galva par nesaskaņām, dari kaut ko patīkamu ārpus mājas.</p>
      <p>ZIVIS<br/>Esi apdomīgs. Uzreiz nedari to, kas iešaujas prātā, nepārvērtē savas iespējas un nozīmi. Impulsīva rīcība var kļūt par iemeslu nesaskaņām attiecībās ar tuviniekiem.</p>
    </article>
  </body>
</html>