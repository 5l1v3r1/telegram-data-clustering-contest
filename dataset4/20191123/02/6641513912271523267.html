<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/teknoloji-kullanimini-30-dakikayla-sinirlandirin-saglik-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-23T02:00:00+00:00"/>
    <meta property="og:title" content="Teknoloji kullanımını 30 dakikayla sınırlandırın"/>
    <meta property="og:description" content="Teknoloji kullanımını 30 dakikayla sınırlandırın | aydinlik.com.tr"/>
  </head>
  <body>
    <article>
      <h1>Teknoloji kullanımını 30 dakikayla sınırlandırın</h1>
      <address>
        <time datetime="2019-11-23T02:00:00+00:00">23 Nov 2019, 02:00</time>
      </address>
      <p>
        <b>Sağlık Bakanı Fahrettin Koca, “3-6 yaş arası dönemde teknoloji kullanımı mutlaka ebeveyn eşliğinde ve günde en fazla 20-30 dakika ile sınırlı olmalı” uyarısında bulundu.</b>
      </p>
      <p>Koca, sanal ortamın getirdiği sınırsızlık ve bilinmezliklerin başta çocuklar ve gençler olmak üzere herkes için risk ve tehditler barındırdığına işaret ederek, “Günümüzde çocuklar, yaşamlarının erken döneminde teknolojiyle gelişigüzel tanışıyor, biyolojik, psikolojik ve sosyal yönlerden etkileniyor” dedi.</p>
      <p>Bebeklik ve erken çocukluk dönemi olan 0-6 yaşın, beyin, dil ve konuşma, sosyal beceri gelişimi, güvenli bağlanma ilişkisi, sağlıklı iletişimsel ve sosyal davranışların gelişimi açısından önemli olduğuna işaret eden Fahrettin Koca, 3 yaşından itibaren çocuğun oyun çağında olması ve dolayısıyla akranlarıyla etkileşiminin sosyal ve duygusal zekasını geliştirdiği gibi ileriki dönemde de çocuğu hayata hazırladığını vurguladı.</p>
      <p>Bakan Koca, uzun süre televizyondan, tabletten ve telefondan içerik seyretmenin çocuğun gelişim alanlarında gecikmelere yol açtığını belirterek, “Aileler, sosyal medya kullanıcısı olarak özel hayatın gizliliği ve bilgi paylaşımında çocuklarına rol model olmalı. Kişisel bilgilerin verilmemesi gerektiği konusunda çocuklarını uyarmalı” şeklinde konuştu.</p>
      <related>
        <h4>Benzer Haberler</h4>
        <a href="https://www.aydinlik.com.tr/financial-times-ab-yuz-tanima-teknolojisinin-kullanimini-kisitlamayi-planliyor-bilim-ve-teknoloji-agustos-2019"/>
        <a href="https://www.aydinlik.com.tr/saglik/2017-mart/teknolojinin-asirisi-felc-ediyor"/>
        <a href="https://www.aydinlik.com.tr/akilli-ekranlar-her-2-kisiden-birini-miyop-yapacak-saglik-ocak-2018"/>
        <a href="https://www.aydinlik.com.tr/ekonomi/2017-mayis/kktc-teknoloji-adasi-na-donusuyor"/>
      </related>
    </article>
  </body>
</html>