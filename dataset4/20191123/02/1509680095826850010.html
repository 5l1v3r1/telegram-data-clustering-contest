<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/desh-videsh-news/jnu-fee-hike-canceled-zws-70-2020818/"/>
    <meta property="og:site_name" content="लोकसत्ता"/>
    <meta property="article:published_time" content="2019-11-23T02:59:00+00:00"/>
    <meta property="og:title" content="जेएनयूची शुल्कवाढ रद्द?"/>
    <meta property="og:description" content="शुल्कवाढीविरोधातील आंदोलनाला पाटीदार समाजाचा नेता हार्दिक पटेल याने शुक्रवारी पाठिंबा दिला आहे."/>
  </head>
  <body>
    <article>
      <h1>जेएनयूची शुल्कवाढ रद्द?</h1>
      <h2>शुल्कवाढीविरोधातील आंदोलनाला पाटीदार समाजाचा नेता हार्दिक पटेल याने शुक्रवारी पाठिंबा दिला आहे.</h2>
      <address><time datetime="2019-11-23T02:59:00+00:00">23 Nov 2019, 02:59</time> by <a rel="author">लोकसत्ता टीम</a></address>
      <p>
        <b>रीतिका चोप्रा, एक्स्प्रेस वृत्तसेवा,नवी दिल्ली</b>
      </p>
      <p>जवाहरलाल नेहरू विद्यापीठाने (जेएनयू) वसतिगृहाच्या शुल्कात केलेल्या वाढीचा फेरविचार करावा, अशी शिफारस केंद्र सरकारची उच्चस्तरीय समिती करण्याची शक्यता आहे. जेएनयूतील कारभार सुरळीत चालण्याबाबत मार्ग सुचविण्यासाठी मानव संसाधन विकास मंत्रालयाने १६ नोव्हेंबर रोजी एक समिती स्थापन केली होती त्या समितीची शुक्रवारी बैठक झाली.</p>
      <p>विद्यापीठ अनुदान आयोगाचे माजी अध्यक्ष व्ही. एस. चौहान, एआयसीटीईचे अध्यक्ष अनिल सहस्रबुद्धे आणि विद्यापीठ अनुदान आयोगाचे सचिव रजनीश जैन यांनी विद्यापीठ संकुलात विद्यार्थ्यांशी चर्चा केली. त्यानंतर वसतिगृहाचे वाढविण्यात आलेल्या शुल्काबाबबत फेरविचार करण्याची शिफारस समिती करणार असल्याचे सूत्रांचे म्हणणे आहे. समिती आपल्या शिफारशी आठवडाअखेरीला सादर करणार आहे.</p>
      <p>दरम्यान, जेएनयूच्या वसतिगृह शुल्कवाढीविरोधातील आंदोलनाला पाटीदार समाजाचा नेता हार्दिक पटेल याने शुक्रवारी पाठिंबा दिला आहे. त्याने ट्विटर संदेशात म्हटले आहे, की, ‘‘जवाहरलाल नेहरू विद्यापीठाचे विद्यार्थी त्यांच्या स्वत:साठी लढत नाहीत तर ते भावी पिढय़ांसाठी लढत आहेत.’’</p>
      <related>
        <a href="https://www.loksatta.com/mumbai-news/indrani-mukerjea-buys-one-20l-container-every-week-from-prison-canteen-has-stored-400l-of-water-in-her-cell-scsg-91-2019543/"/>
        <a href="https://www.loksatta.com/krida-news/ind-vs-ban-2nd-test-kolkata-day-night-day-1-live-updates-psd-91-2020271/"/>
      </related>
    </article>
  </body>
</html>