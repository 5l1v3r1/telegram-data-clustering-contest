<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3385616/rahmi-turan-kimdir"/>
    <meta property="og:site_name" content="Milli Gazete"/>
    <meta property="article:published_time" content="2019-11-23T02:48:00+00:00"/>
    <meta property="og:title" content="Rahmi Turan kimdir?"/>
    <meta property="og:description" content="CHP'li Muharrem İnce ile Cumhurbaşkanı Erdoğan'ın Beştepe'de görüştüğünü iddia eden gazeteci Rahmi Turan kimdir? İşte Rahmi Turan'ın hayatı"/>
  </head>
  <body>
    <article>
      <h1>Rahmi Turan kimdir?</h1>
      <h2>CHP'li Muharrem İnce ile Cumhurbaşkanı Erdoğan'ın Beştepe'de görüştüğünü iddia eden gazeteci Rahmi Turan kimdir? İşte Rahmi Turan'ın hayatı</h2>
      <address>
        <time datetime="2019-11-23T02:48:00+00:00">23 Nov 2019, 02:48</time>
      </address>
      <p>Gazeteci <b>Rahmi Turan</b>, "CHP'li bir isim Erdoğan ile Beştepe'de görüştü" iddiasını ortaya atarak Türkiye'nin gündemine oturdu. Beştepe'ye giden CHP'li ismin Muharrem İnce olduğunu açıklamasının ardından "<b>Rahmi Turan kimdir</b>?" soruları vatandaşlar tarafından merak konusu oldu. İşte Rahmi Turan'ın hayatı...</p>
      <h3>RAHMİ TURAN KİMDİR?</h3>
      <p>1939 İstanbul doğumlu olan gazeteci, yazar Rahmi Turan, İstanbul Gazetecilik Enstitüsünü bitirmiştir. Öğrenci iken spor muhabiri olarak gazeteciliğe başlamıştır. 1960-1961 yılları arasında askerliğini Şırnak'ın Uludere ilçesinde yedek subay olarak yapmıştır.</p>
      <p>Rahmi Turan, askerliğinin ardından önce Yeni Sabah, sonra Akşam Gazetesinde spor muhabiri, spor şefi ve spor sorumlu müdürü olarak görev yapmıştır. 1966-1967 yılları arasında Türkiye Spor Yazarları Derneğinin yarışmasında mizanpaj birincisi olmuştur.</p>
      <p>1989-1990 yılları arasında Hürriyet Gazetesi Genel Yayın Yönetmenliği yapan Rahmi Turan, daha sonra Bugün, Meydan ve Gözgü Gazetelerini kurarak yayın hayatına sokmuştur. Bu zamana kadar 7 gazeteyi hazırlayıp yayın hayatına sokmuştur.</p>
      <p>Basılmış çok sayıda kitabı da olan Rahmi Turan'ın yazdığı kitaplardan 18 cilt "Kara Murat" romanından 9 tanesi Erler Film sahibi Türker İnanoğlu tarafından sinemaya aktarılmıştır. 2010 yılında Gazete yöneticiliğini bırakmıştır.</p>
      <p>Hürriyet Gazetesinde köşe yazarı olarak meslek hayatına 2012 yılına kadar devam etmiştir. Ayrıca haftada 4 gün Sözcü gazetesinde de yazan yazar Rahmi Turan, evli ve iki çocuk babasıdır.</p>
    </article>
  </body>
</html>