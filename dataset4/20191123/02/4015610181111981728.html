<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815724"/>
    <meta property="og:site_name" content="Sportal.bg"/>
    <meta property="article:published_time" content="2019-11-23T02:12:00+00:00"/>
    <meta property="og:title" content="Милан разкарва нападател, за да направи място за Ибра"/>
    <meta property="og:description" content="Милан обмисля възможността да са освободи от един от нападателите си, за да направи място за Златан Ибрахимович, пише “Калчомеркато”. В последните ..."/>
  </head>
  <body>
    <article>
      <h1>Милан разкарва нападател, за да направи място за Ибра</h1>
      <address><time datetime="2019-11-23T02:12:00+00:00">23 Nov 2019, 02:12</time> by <a rel="author">БЛАГОВЕСТ БЛАГОЕВ</a></address>
      <p><a href="https://www.sportal.bg/statistics_team_news.php?champ=3&amp;team=156">Милан</a> обмисля възможността да са освободи от един от нападателите си, за да направи място за Златан Ибрахимович, пише “Калчомеркато”. В последните дни усилено се говори, че “росонерите” искат да върнат шведския ветеран на “Сан Сиро”. Преговорите между двете страни са в съвсем начална фаза, но вече се правят сметки как да се процедира, ако той все пак приеме офертата на миланския клуб.</p>
      <p>В Милан имат намерение да пратят някого измежду <a href="https://www.sportal.bg/statistics_player.php?team=156&amp;player=4215521&amp;champ=3">Кшищоф Пьонтек</a> и <a href="https://www.sportal.bg/statistics_player.php?team=156&amp;player=6043937&amp;champ=3">Рафаел Леао</a> под наем. Интерес към поляка има от бившия му клуб <a href="https://www.sportal.bg/statistics_team_news.php?champ=3&amp;team=147">Дженоа</a>, но той не е особено склонен да се върне там, тъй като смята, че това ще е крачка назад в кариерата му.</p>
      <p>Така е по-вероятно Рафаел Леао да бъде играчът, който ще си тръгне. В Милан имат голяма вяра в него, но тъй като той е доста млад, в клуба вярват, че има време докато развие пълния си потенциал и няма да му се отрази зле да се обиграе в друг отбор от Серия “А”.</p>
      <figure>
        <iframe src="https://www.youtube.com/embed/55Wnm_WivDk" width="558" height="314" data-service="Youtube" scrolling="no"/>
      </figure>
    </article>
  </body>
</html>