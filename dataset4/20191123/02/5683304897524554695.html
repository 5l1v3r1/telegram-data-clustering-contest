<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/kerala/2019/11/23/clue-for-every-question-in-calicut-university-question-paper.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-23T02:35:00+00:00"/>
    <meta property="og:title" content="കാലിക്കറ്റ് സർവകലാശാല ചോദ്യപ്പേപ്പറിൽ എല്ലാ ഉത്തരത്തിനും ‘ക്ലൂ’"/>
    <meta property="og:description" content="മലപ്പുറം ∙ ഒബ്ജക്ടീവ് പരീക്ഷയിലെ ശരിയുത്തരങ്ങൾ ചോദ്യക്കടലാസിൽ തന്നെ കട്ടിയുള്ളതാക്കി (ബോൾഡ്) അച്ചടിച്ച് കാലിക്കറ്റ് സർവകലാശാല! ബിഎ അഫ്സലുൽ ഉലമ നാലാം.calicut university. manorama news. manorama online.Kerala News. Malayalam News. Manorama Online"/>
  </head>
  <body>
    <article>
      <h1>കാലിക്കറ്റ് സർവകലാശാല ചോദ്യപ്പേപ്പറിൽ എല്ലാ ഉത്തരത്തിനും ‘ക്ലൂ’</h1>
      <address><time datetime="2019-11-23T02:35:00+00:00">23 Nov 2019, 02:35</time> by <a rel="author">മനോരമ ലേഖകൻ</a></address>
      <p>മലപ്പുറം ∙ ഒബ്ജക്ടീവ് പരീക്ഷയിലെ ശരിയുത്തരങ്ങൾ ചോദ്യക്കടലാസിൽ തന്നെ കട്ടിയുള്ളതാക്കി (ബോൾഡ്) അച്ചടിച്ച് കാലിക്കറ്റ് സർവകലാശാല! ബിഎ അഫ്സലുൽ ഉലമ നാലാം സെമസ്റ്റർ വിദൂര പഠന വിഭാഗം വിദ്യാർഥികൾക്കായി ജൂണിൽ നടത്തിയ പരീക്ഷയിലാണ് ചോദ്യപ്പേപ്പറിൽ വലിയ തിരിമറി നടന്നതായി സംശയിക്കുന്നത്.</p>
      <p>ഹദീസ് ലിറ്ററേച്ചർ ആൻഡ് സയൻസ് ഓഫ് പ്രൊഫറ്റിക് ട്രെഡീഷൻ പേപ്പറിലെ ഇന്റേണൽ പരീക്ഷയിലെ 20 ചോദ്യങ്ങളാണുണ്ടായിരുന്നത്. ഇതിൽ ഓരോ ചോദ്യത്തിനുമുള്ള 4 ഉത്തരങ്ങളിൽ ഒരെണ്ണം വലുതാക്കി അച്ചടിക്കുകയായിരുന്നു.</p>
      <p>മൂല്യനിർണയ ക്യാംപിനിടെയാണു ചോദ്യപ്പേപ്പറിലെ ഗുരുതര പിഴവ് കണ്ടെത്തിയത്. വലുതാക്കി അച്ചടിച്ചതെല്ലാം ശരിയായ ഉത്തരങ്ങളായിരുന്നെന്ന് അധ്യാപകർ വെളിപ്പെടുത്തി.  ആയിരത്തോളം കുട്ടികൾ എഴുതിയ </p>
      <p>പരീക്ഷാഫലം പുറത്തുവന്നിട്ടില്ല. ചോദ്യ ബാങ്കിലേക്ക് ചോദ്യങ്ങൾ തയാറാക്കിയ അധ്യാപകർ ശരിയുത്തരം വലുതാക്കി നൽകിയിരുന്നു. ഇതിൽ മാറ്റംവരുത്താതെ അതുപോലെ അച്ചടിച്ചതാണോ എന്നും സംശയമുണ്ട്. </p>
      <p><b>English Summary</b>: Clue for every question in calicut university question paper</p>
    </article>
  </body>
</html>