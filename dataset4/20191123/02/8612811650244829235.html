<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/punjab/chandigarh/news/the-method-of-scrutiny-of-the-request-letter-for-compensation-to-farmers-who-do-not-burn-stubble-263053"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-23T02:06:56+00:00"/>
    <meta property="og:title" content="पराली न जलाने वाले किसानों को मुआवजे देने के लिए निवेदन पत्र की छानबीन का तरीका बदला"/>
    <meta property="og:description" content="चंडीगढ़: पराली न जलाने वाले किसानों को दिए जाने वाले मुआवजे में गड़बड़ी के बाद अब पंजाब सरकार ने किसानों से इसके बारे में निवेदन पत्र मांगने और उनकी छानबीन करने का तरीका ही बदल दिया है। एक सरकारी अधिकारी ने ‘दैनिक सवेरा’ को बताया कि फाजिल्का इलाके में 4000 किसान गड़बड़ी करके गैर कानूनी ढंग से मुआवजा ले गए हैं तथा इसकी जांच चल रही है। "/>
  </head>
  <body>
    <article>
      <h1>पराली न जलाने वाले किसानों को मुआवजे देने के लिए निवेदन पत्र की छानबीन का तरीका बदला</h1>
      <address><time datetime="2019-11-23T02:06:56+00:00">23 Nov 2019, 02:06</time> by <a rel="author">ashu</a></address>
      <p>चंडीगढ़: पराली न जलाने वाले किसानों को दिए जाने वाले मुआवजे में गड़बड़ी के बाद अब पंजाब सरकार ने किसानों से इसके बारे में निवेदन पत्र मांगने और उनकी छानबीन करने का तरीका ही बदल दिया है। एक सरकारी अधिकारी ने ‘दैनिक सवेरा’ को बताया कि फाजिल्का इलाके में 4000 किसान गड़बड़ी करके गैर कानूनी ढंग से मुआवजा ले गए हैं तथा इसकी जांच चल रही है। </p>
      <p>अब हर किसान अपना निवेदन पत्र पहले अपने गांव के सरपंच से तस्दीक करवाएगा और उसके बाद गांव की एग्रीकल्चर सोसाइटी का सैकेट्ररी इसको रिकॉर्ड में दर्ज करेगा और इसके बाद असिस्टैंट रजिस्ट्रार इसकी छानबीन करेगा। उसके बाद निवेदन पत्र पटवारी के पास जाएगा और पटवारी एक बार फिर उसको तस्दीक करेगा और अपनी तसल्ली करेगा कि किसान ने पराली जलाई थी या नहीं। उसके बाद कानूनगो और तहसीलदार भी अपनी छानबीन करके इस पर सही या रद्द करने के लिए सिफारिश कर देंगे।</p>
      <p>अधिकारी ने बताया कि ऐसा इसलिए किया गया है कि फिर मुआवजे के बंटवारे में कोई गड़बड़ी न हो। सरकार ने अभी तक 19 करोड़ रुपए मुआवजे के रूप में बांटे हैं। किसानों से निवेदन पत्र 30 नवंबर तक मांगे गए हैं। जहां यह भी बताना जरूरी है कि 25 नवंबर को पंजाब, हरियाणा, उत्तर प्रदेश और दिल्ली के चीफ सैक्रेटरी ने सुप्रीम कोर्ट के सामने पेश होकर दिल्ली और उत्तरी भारत के दूसरे इलाकों में फैले प्रदूषण को रोकने के लिए चुके गए कदमों की जानकारी देनी है।  </p>
      <p>सरकारों ने प्रदूषण को रोकने के लिए कुछ काम किया है लेकिन प्रदूषण अभी भी परेशानी का कारण बना हुआ है। दूसरी चिंता की बात यह है कि इस बार किसानों ने पिछले साल के मुकाबले पंजाब और हरियाणा में पराली को ज्यादा आग लगाई है। हालांकि सरकार ने पराली न जलाने वाले किसानों को मुआवजा देने का ऐलान भी बहुत पहले कर दिया था।</p>
      <p>आम आदमी पार्टी के भगवंत मान ने यह मसाला संसद में उठाया था। उसने कहा था कि सरकार को ऐसे कदम उठाने चाहिए ताकि पंजाब के किसान धान की खेती करना छोड़ दें और उसकी जगह मक्की और दूसरी खेती शुरू कर दें। पराली पैदा ही ना हो और इस समस्या का सदा के लिए भोग पड़ जाए। मक्की की खेती से जो किसानों का वित्तीय नुक्सान होगा, उसकी भरपाई केंद्र सरकार कर दे।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> The method of scrutiny of the request letter for compensation to farmers who do not burn stubble</p>
    </article>
  </body>
</html>