<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/na-luganschini-zatrimali-eksboyovika-lnr-yakiy-priyihav-za-pasportom-330648_.html"/>
    <meta property="og:site_name" content="DT.ua"/>
    <meta property="article:published_time" content="2019-11-23T02:09:00+00:00"/>
    <meta property="og:title" content="На Луганщині затримали ексбойовика &quot;ЛНР&quot;, який приїхав за паспортом"/>
    <meta property="og:description" content="У поліції повідомили, що затриманий плідно співпрацює зі слідством."/>
  </head>
  <body>
    <article>
      <h1>На Луганщині затримали ексбойовика "ЛНР", який приїхав за паспортом</h1>
      <h2>У поліції повідомили, що затриманий плідно співпрацює зі слідством.</h2>
      <address>
        <time datetime="2019-11-23T02:09:00+00:00">23 Nov 2019, 02:09</time>
      </address>
      <p>Під час перевірки документів на одному з блокпостів Луганській області співробітники поліції <b><a href="https://dt.ua/UKRAINE/na-luganschini-zatrimali-zhinku-boyovika-320993_.html">затримали колишнього бойовика</a></b> угруповання "ЛНР", повідомили в обласній поліції у п'ятницю, 22 листопада.</p>
      <p>48-річний мешканець окупованого міста Ровеньки приїхав на підконтрольну українському уряду територію для заміни паспорта. За даними поліції, в 2014 році чоловік був членом угруповання "ЛНР". Затриманий підтвердив, що у квітні 2014 року про приєднався до незаконного збройного формувань і, озброївшись карабіном, деякий час патрулював Ровеньки і селище Ясиновський.</p>
      <p>Щодо затриманого зареєстрували кримінальне провадження за ст. 260 Кримінального кодексу (створення непередбачених законів збройних формувань або участь у їх діяльності). У поліції запевнили, що ексбойовик плідно співпрацює зі слідством.</p>
      <figure>
        <iframe src="https://www.youtube.com/embed/nEron4iL1r8" width="640" height="360" data-service="Youtube" scrolling="no"/>
      </figure>
      <p>Як повідомлялося, в лютому суд <b><a href="https://dt.ua/UKRAINE/boyovika-dnr-zasudili-do-9-5-rokiv-pozbavlennya-voli-301518_.html">засудив бойовика угруповання "ДНР" до 9,5 років позбавлення волі</a></b>. Уродженець Горлівки приєднався до окупантів в 2015 році, займав посаду механіка-водія і брав участь у бойових діях проти української армії, поки його не затримали у березні 2018 року.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>