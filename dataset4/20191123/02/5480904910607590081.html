<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/pospisil-se-dnes-rozlouci-s-vedenim-top-09/1824283?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-23T02:05:00+00:00"/>
    <meta property="og:title" content="Pospíšil se dnes rozloučí s vedením TOP 09"/>
    <meta property="og:description" content="Praha - S vedením TOP 09 se dnes po dvou letech rozloučí europoslanec Jiří Pospíšil. Před nedělními volbami nového předsednictva, ve kterých nekandiduje, dnes na stranickém sněmu v pražském Hotelu Don Giovanni zhodnotí současnou pozici TOP 09. S proslovem vystoupí také čestný předseda a zakladatel TOP 09 Karel Schwarzenberg. Dopolední blok sněmu bude patřit vystoupením hostů z dalších menších parlamentních i mimoparlamentních subjektů."/>
  </head>
  <body>
    <article>
      <h1>Pospíšil se dnes rozloučí s vedením TOP 09</h1>
      <address><time datetime="2019-11-23T02:05:00+00:00">23 Nov 2019, 02:05</time> by <a rel="author" href="http://www.ctk.cz/" target="_blank">ČTK</a></address>
      <p>Praha - S vedením TOP 09 se dnes po dvou letech rozloučí europoslanec Jiří Pospíšil. Před nedělními volbami nového předsednictva, ve kterých nekandiduje, dnes na stranickém sněmu v pražském Hotelu Don Giovanni zhodnotí současnou pozici TOP 09. S proslovem vystoupí také čestný předseda a zakladatel TOP 09 Karel Schwarzenberg. Dopolední blok sněmu bude patřit vystoupením hostů z dalších menších parlamentních i mimoparlamentních subjektů.</p>
      <p>Vyjadřovat se zřejmě budou k možnosti předvolebních koalic pro hlasování o krajských zastupitelstvech v příštím roce a sněmovní volby roku 2021.</p>
      <p>O tom, zda Pospíšila vystřídá poslankyně Markéta Pekarová Adamová, nebo senátor Tomáš Czernin, rozhodnou delegáti sněmu v neděli dopoledne. Půjde o čtvrtého předsedu v desetileté historii TOP 09, která začala ziskem 16,7 procenta voličů a ziskem 41 mandátů ve sněmovních volbách 2010. O sedm let později podpora TOP 09 klesla na 5,31 procenta hlasů a sedm mandátů, strana tak těsně obhájila v konkurenci dalších menších subjektů setrvání ve Sněmovně. Nyní jí průzkumy přisuzují zhruba stejný podíl voličů.</p>
    </article>
  </body>
</html>