<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3385617/camide-bakan-kuruma-yerini-vermedi-allahin-evinde-boyle-seyler-olmaz"/>
    <meta property="og:site_name" content="Milli Gazete"/>
    <meta property="article:published_time" content="2019-11-23T02:54:00+00:00"/>
    <meta property="og:title" content="Camide Bakan Kurum'a yerini vermedi: Allah'ın evinde böyle şeyler olmaz"/>
    <meta property="og:description" content="İncelemelerde bulunmak üzere gittiği Sinop'a giden Çevre ve Şehircilik Bakanı Murat Kurum'a Cuma namazı kılmak için gittiği camideki bir vatandaş yerini vermedi."/>
  </head>
  <body>
    <article>
      <h1>Camide Bakan Kurum'a yerini vermedi: Allah'ın evinde böyle şeyler olmaz</h1>
      <h2>İncelemelerde bulunmak üzere gittiği Sinop'a giden Çevre ve Şehircilik Bakanı Murat Kurum'a Cuma namazı kılmak için gittiği camideki bir vatandaş yerini vermedi.</h2>
      <address>
        <time datetime="2019-11-23T02:54:00+00:00">23 Nov 2019, 02:54</time>
      </address>
      <p>Çevre ve Şehircilik Bakanı Murat Kurum'un incelemelerde bulunmak üzere Sinop'ta Cuma namazını kılmak için gittiği camide dikkat çeken bir diyalog yaşandı.</p>
      <p>Sinop'ta Cuma namazı için şehir merkezindeki tarihi Alaeddin Keykubat isimli camiye giden Bakan Kurum, Müftünün yanında oturmak istedi.</p>
      <p>Bu sırada daha önce her zaman aynı yerde namaz kıldığı bölümde oturan 75 yaşındaki 3 çocuk babası Bilal Göbeloğlu, Bakan camiye gelmeden önce <b>"Buraya Bakan, vali ve milletvekili gelecek sen arka tarafa geç"</b> denilerek kaldırılmak istendi.</p>
      <p>Cuma namazını ön safta namaz kılmak isteyen Bakan Kurum'a vatandaş, "Burası Allah'ın evi" dedi ve yerini vermedi.</p>
      <p>Yaşanan duruma tepki gösteren Göbeloğlu, <b>"Burası Allah'ın evi ben hep burada kılıyorum kim gelirse gelsin yerimden kalkmam"</b> dedi.</p>
      <p>Daha sonra camiye giren Bakan Murat Kurum ön safa giderek müftü ile yan yana oturan Bilal Göbeloğlu'nun arasına girip oturmak istemesi üzerine Göbeloğlu, Bakanı tanımadığı için <b>"Burası müftünün yeri oturma"</b> diyerek Bakan Kurum'a izin vermek istemedi.</p>
      <p>Daha sonra araya giren müftü "Bakan Bey" diyerek Göbeloğlu'nu uyardı ve bakan ondan sonra yanlarına diz çöküp oturdu.</p>
      <p>Namaz başlamadan önce bakan ile aralarında geçen konuşmayı anlatan yaşlı adam, <b>"Müftü bey bakan dedi ama tanımadığım için kendine doğru dönerek ve işaret parmağımı yüzüne doğru uzatarak iki defa sordum (Doğru söyle bakan mısın?) o da 'evet çevre bakanıyım' dedi. Ben de o zaman 'çevre bakanı isen bizim mahallede Yesari baba türbesi var etrafı dökülüyor orayı yaptırıver' dedim. O da bana kartvizitini verdi 'beni daha sonra ara' dedi. Namaz sonrasında da elimi sıkarak yanımızdan ayrıldı gitti"</b> dedi.</p>
    </article>
  </body>
</html>