<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/pidozryuvanogo-u-derzhzradi-pidpolkovnika-sbu-ogolosili-v-rozshuk-330650_.html"/>
    <meta property="og:site_name" content="DT.ua"/>
    <meta property="article:published_time" content="2019-11-23T02:23:00+00:00"/>
    <meta property="og:title" content="Підозрюваного у держзраді підполковника СБУ оголосили в розшук"/>
    <meta property="og:description" content="За даними слідства, підозрюваний залишив територію України майже два роки тому."/>
  </head>
  <body>
    <article>
      <h1>Підозрюваного у держзраді підполковника СБУ оголосили в розшук</h1>
      <h2>За даними слідства, підозрюваний залишив територію України майже два роки тому.</h2>
      <address>
        <time datetime="2019-11-23T02:23:00+00:00">23 Nov 2019, 02:23</time>
      </address>
      <p>Державне бюро розслідувань оголосило в розшук підполковника Служби безпеки України, якого підозрюють у <b><a href="https://dt.ua/UKRAINE/eksmilicioneru-z-kremenchuka-dali-12-rokiv-za-derzhzradu-326388_.html">державній зраді</a></b> і роботі на російські спецслужби, повідомили в ДБР у'ятницю, 22 листопада.</p>
      <p>За даними слідства, співробітник СБУ збирав і передавав росіянам інформацію з обмеженим доступом, у тому числі, ту, що становить державну таємницю. У грудні 2017 року підполковник виїхав до Білорусі і з тих пір до Українт не повертався.</p>
      <p>Підозрюваний оголошений у розшук, у разі затримання на території України його мають доставити до суду для обрання запобіжного заходу. Справу ведуть слідчі територіального управління ДБР у Києві, з січня  2018 по лютий 2019 року ним займалося Головне слідче управління СБУ.</p>
      <p>У вересні <b><a href="https://zn.ua/UKRAINE/rossiyskogo-shpiona-prigovorili-k-devyati-godam-lisheniya-svobody-328632_.html">колишнього співробітника "Укроборонпрому" засудили до дев'яти років позбавлення волі за держзраду</a></b> і шпигунство на користь Росії. Обвинувачений визнав, що працював на Головне управління Міноборони Росії (колишнє Головне розвідувальне управління). За даними слідства, житель Запоріжжя був завербований російськими спецслужбами у 2014 році під час відвідування анексованого Криму. Контррозвідка СБУ задокументувала, що засуджений за грошову винагороду збирав інформацію про українському військово-промисловому комплексі та суспільно-політичній обстановці в Запоріжжі. Інформацію він передавав через електронні канали зв'язку, а також безпосередньо кураторам під час візитів у Росію, Білорусь і аннексированный Крим.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>