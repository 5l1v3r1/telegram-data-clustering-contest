<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/iha-korkusuyla-katira-terfi-ettiler-turkiye-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-23T02:00:00+00:00"/>
    <meta property="og:title" content="İHA korkusuyla katıra ‘terfi’ ettiler"/>
    <meta property="og:description" content="İHA korkusuyla katıra ‘terfi’ ettiler | aydinlik.com.tr"/>
  </head>
  <body>
    <article>
      <h1>İHA korkusuyla katıra ‘terfi’ ettiler</h1>
      <address>
        <time datetime="2019-11-23T02:00:00+00:00">23 Nov 2019, 02:00</time>
      </address>
      <p>
        <b>Kandil bölgesinde zor günler geçiren PKK’nın sözde yöneticileri, bir yerden bir yere gitmek için kaçakçılardan günlüğü 200 dolara katır kiralamaya başladılar.</b>
      </p>
      <p>Irak’ın kuzeyinde PKK’lılara göz açtırmayan Türk Ordusunun İHA’ları, PKK’lıları tespit edip etkisiz hale getiriyor. Sözde yöneticiler, köylüleri de yanlarına alıp aralarına karışarak, gizlenerek kaçıyorlar. Irak’ın kuzeyinden Aydınlık’a bilgi veren köylüler, Dolekoke bölgesinde Duran Kalkan’ın da bu yolla kaçtığını, kaçtığı yerin daha sonra İHA’larla vurulduğunu anlattılar. Köylülerin anlattıklarından bir özet sunuyoruz:</p>
      <p>
        <b>‘BİR YERDEN BİR YERE GİDEMEZ OLDULAR’</b>
      </p>
      <p>“PKK’lılar eskiden bölge halkından vergi alırdı. Türkiye bölgedeki etkisini artırınca, PKK’lılar bir yerden bir yere gidemez oldular. PKK’lılar İHA korkusu nedeniyle bir yerden bir yere giderken köylüleri de yanlarına almak zorunda kalıyorlar.”</p>
      <p>“PKK kaçakçılardan kiraladığı katırlara 200 dolar kira ödüyor. Eskiden bir kuruş vermezlerdi. Kaçakçılardan komisyon alırlardı. İşler tersine döndü. PKK’lıların bir yerden bir yere gidişi bile çok pahalı hale geldi. Düşünün bir kişi bir yerden bir yere gidecekse en az 20 katır kiralıyor. 200 dolardan 4 bin dolar. Uçakta özel bölümde yolculuktan çok daha pahalı.”</p>
      <p>
        <b>DURAN KALKAN BÖYLE KAÇMIŞ</b>
      </p>
      <p>“Dolekoke bölgesinde Duran Kalkan bir yerden bir yere gitmek istedi. Para ödedikleri geniş bir kalabalık ona eşlik etti. Ama daha sonra Duran Kalkan’ın ilk çıkış yaptığı yer İHA’larla vuruldu. Bunun üzerine kalabalıktan herkes falakaya yatırıldı. Telefonları kontrol edildi. İhbarı kim yaptı diye araştırdılar. Şüphelendikleri birini alıp gittiler, ondan bir daha haber alınamadı.”</p>
      <related>
        <h4>Benzer Haberler</h4>
        <a href="https://www.aydinlik.com.tr/2-bin-501-hakim-ve-savciya-terfi-turkiye-kasim-2017"/>
        <a href="https://www.aydinlik.com.tr/turkiye/2017-agustos/geri-donduler-generallige-terfi-ettiler"/>
        <a href="https://www.aydinlik.com.tr/dunya/2017-subat/iha-ile-bunu-da-yaptilar"/>
      </related>
    </article>
  </body>
</html>