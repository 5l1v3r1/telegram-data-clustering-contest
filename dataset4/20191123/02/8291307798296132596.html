<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/cricket/2019/11/22/edan-garden-test-india"/>
    <meta property="og:site_name" content="Media One"/>
    <meta property="article:published_time" content="2019-11-23T02:24:42+00:00"/>
    <meta property="og:title" content="പിങ്ക് ബോള്‍ ടെസ്റ്റില്‍ ആദ്യ ദിനം ഇന്ത്യക്ക് മേല്‍ക്കൈ"/>
    <meta property="og:description" content="അഞ്ചുവിക്കറ്റ് വീഴ്ത്തിയ ഇശാന്ത് ശര്‍മ്മയാണ് ബംഗ്ലാദേശിനെ 106 റണ്‍സില്‍ ഒതുക്കിയത്. മറുപടിയില്‍ ഇന്ത്യ 174/3 എന്ന നിലയിലാണ്. ആദ്യ ഇന്നിംങ്‌സില്‍ ഇതോടെ ഇന്ത്യക്ക് 68 റണ്‍ മുന്‍തൂക്കമായി."/>
  </head>
  <body>
    <article>
      <h1>പിങ്ക് ബോള്‍ ടെസ്റ്റില്‍ ആദ്യ ദിനം ഇന്ത്യക്ക് മേല്‍ക്കൈ</h1>
      <h2>അഞ്ചുവിക്കറ്റ് വീഴ്ത്തിയ ഇശാന്ത് ശര്‍മ്മയാണ് ബംഗ്ലാദേശിനെ 106 റണ്‍സില്‍ ഒതുക്കിയത്. മറുപടിയില്‍ ഇന്ത്യ 174/3 എന്ന നിലയിലാണ്. ആദ്യ ഇന്നിംങ്‌സില്‍ ഇതോടെ ഇന്ത്യക്ക് 68 റണ്‍ മുന്‍തൂക്കമായി.</h2>
      <address><time datetime="2019-11-23T02:24:42+00:00">23 Nov 2019, 02:24</time> by <a rel="author" href="https://www.mediaonetv.in/author/550783" target="_blank">Web Desk</a></address>
      <p>ആദ്യ പകല്‍ രാത്രി ടെസ്റ്റിന്റെ ആദ്യ ദിനം തന്നെ എതിരാളികള്‍ക്കെതിരെ ഇന്ത്യക്ക് വ്യക്തമായ മേല്‍ക്കൈ. ടോസ് നേടി ബാറ്റ് ചെയ്യാനിറങ്ങിയ ബംഗ്ലാദേശിനെ വെറും 106 റണ്‍സിലാണ് ഇന്ത്യന്‍ ബൗളര്‍മാര്‍ ഒതുക്കിയത്. മറുപടിക്കിറങ്ങിയ ഇന്ത്യ ആദ്യദിനം 174/3 എന്ന നിലയിലാണ് ബാറ്റിംങ് അവസാനിപ്പിച്ചത്. ഇതോടെ ഇന്ത്യക്ക് 68 റണ്‍സന്റെ മുന്‍തൂക്കമായി.</p>
      <p>അര്‍ധസെഞ്ചുറി നേടിയ പുജാരയുടേയും(55) വിരാട് കോഹ്‌ലിയുടേയും(59*) ബാറ്റിംങാണ് കൊല്‍ക്കത്ത ടെസ്റ്റില്‍ ഇന്ത്യക്ക് ആദ്യ ദിനം തന്നെ മേല്‍ക്കൈ നല്‍കിയത്. ആദ്യ ടെസ്റ്റില്‍ ഇരട്ട സെഞ്ചുറി നേടിയ മായങ്ക് അഗര്‍വാളിനെയാണ്(14) ഇന്ത്യക്ക് ആധ്യം നഷ്ടമായത്. സ്‌കോര്‍ 43ല്‍ എത്തിയപ്പോള്‍ വിക്കറ്റിന് മുന്നില്‍ കുരുങ്ങി രോഹിത്ത് ശര്‍മ്മയും(21) മടങ്ങി.</p>
      <figure>
        <iframe data-src="https://twitter.com/BCCI/status/1197834843301662720?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>പിന്നീട് പുജാര -കോഹ്‌ലി സഖ്യം ഇന്ത്യയെ മുന്നോട്ടു നയിച്ചു. പുജാരയെ എബാദത്ത്, ഷദ്മാന്‍ ഇസ്ലാമിന്റെ കൈകളിലെത്തിച്ചതോടെ ഇന്ത്യയുടെ മൂന്നാം വിക്കറ്റ് വീണു. ആദ്യദിനം കളി അവസാനിക്കുമ്പോള്‍ കോഹ്‌ലിക്ക് കൂട്ട് രഹാനെ(23*)യാണ്.</p>
      <p>ഇന്ത്യന്‍ പേസര്‍മാര്‍ നിറഞ്ഞാടിയ ആദ്യ ദിനത്തില്‍ അഞ്ച് വിക്കറ്റെടുത്ത ഇഷാന്ത് ശര്‍മ്മയാണ് ബംഗ്ലാ ബാറ്റിങ്ങിന്റെ നടുവൊടിച്ചത്. ബാറ്റിങ് തെരഞ്ഞെടുക്കാനുള്ള നായകന്‍ മൂമിനുല്‍ ഹഖിന്റെ തീരുമാനം തെറ്റായിപ്പോയെന്ന് തെളിയിക്കുന്ന പ്രകടനമായിരുന്നും ബംഗ്ലാദേശിന്റേത്.</p>
      <figure>
        <iframe data-src="https://twitter.com/BCCI/status/1197894713338056706?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>ഓപ്പണര്‍ ശദ്മാന്‍ ഇസ്‌ലാമാണ് (29) ബംഗ്ലാദേശ് ടോപ് സ്‌കോറര്‍. ശാദ്മാന് പുറമെ, ലിന്റണ്‍ ദാസ് (24), നയീം ഹസന്‍ (19) എന്നിവരാണ് ബംഗ്ലാ നിരയില്‍ പിടിച്ചു നിന്നത്. ക്യാപ്റ്റനടക്കം നാല് പേര്‍ സംപൂജ്യരായി കൂടാരം കയറി.</p>
      <p>ഇഷാന്ത് ശര്‍മക്ക് പുറമെ ഉമേഷ് യാദവ് മൂന്നും മുഹമ്മദ് ഷമി രണ്ട് വിക്കറ്റുമെടുത്തു. ഇന്ത്യയില്‍ 2007ലാണ് ഇശാന്ത് ശര്‍മ്മ ഇതിന് മുമ്പ് ടെസ്റ്റില്‍ അഞ്ച് വിക്കറ്റ് പ്രകടനം നടത്തിയത്.</p>
      <related>
        <a href="https://www.mediaonetv.in/cricket/2019/11/22/1-day-agoindia-vs-bangladesh-pink-test"/>
      </related>
    </article>
  </body>
</html>