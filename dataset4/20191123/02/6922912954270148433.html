<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/money/forologika/article/prostima-5700-evro-gia-paraemporio-se-a8ina-ke-megara"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-23T02:25:00+00:00"/>
    <meta property="og:title" content="Πρόστιμα 5.700 ευρώ για παραεμπόριο σε Αθήνα και Μέγαρα"/>
    <meta property="og:description" content="Καταστήματα πώλησης ηλεκτρονικών και ειδών κινητής τηλεφωνίας ελέγχθηκαν σε επιχειρήσεις για την αντιμετώπιση του παρεμπορίου στο κέντρο της Αθήνας υπό τον συντονισμό του Συντονιστικού Κέντρου Αντιμετώπισης Παρεμπορίου (ΣΥΚΕΑΑΠ) της γενικής γραμματείας Εμπορίου και Προστασίας Καταναλωτή του υπουργείου Ανάπτυξης και Επενδύσεων, σε συνεργασία με την Ελληνική Αστυνομία, τη Δημοτική Αστυνομία και υπηρεσίες του δήμου Αθηναίων."/>
  </head>
  <body>
    <article>
      <h1>Πρόστιμα 5.700 ευρώ για παραεμπόριο σε Αθήνα και Μέγαρα</h1>
      <address>
        <time datetime="2019-11-23T02:25:00+00:00">23 Nov 2019, 02:25</time>
      </address>
      <p>Καταστήματα πώλησης ηλεκτρονικών και ειδών κινητής τηλεφωνίας ελέγχθηκαν σε επιχειρήσεις για την αντιμετώπιση του παρεμπορίου στο κέντρο της Αθήνας υπό τον συντονισμό του Συντονιστικού Κέντρου Αντιμετώπισης Παρεμπορίου (ΣΥΚΕΑΑΠ) της γενικής γραμματείας Εμπορίου και Προστασίας Καταναλωτή του υπουργείου Ανάπτυξης και Επενδύσεων, σε συνεργασία με την Ελληνική Αστυνομία, τη Δημοτική Αστυνομία και υπηρεσίες του δήμου Αθηναίων.</p>
      <p>Κατασχέθηκαν και καταστράφηκαν περίπου 500 τεμάχια ηλεκτρονικών εξαρτημάτων και επιβλήθηκαν πρόστιμα για έλλειψη παραστατικών και παράνομης διακίνησης, συνολικού ύψους 4.700 ευρώ.</p>
      <p>Σε παράλληλη δράση στο δήμο Μεγαρέων, υπό τον συντονισμό του Συντονιστικού Κέντρου Αντιμετώπισης Παραεμπορίου (ΣΥΚΕΑΑΠ) της γενικής γραμματείας Εμπορίου και Προστασίας Καταναλωτή του υπουργείου Ανάπτυξης και Επενδύσεων, σε συνεργασία με την Ελληνική Αστυνομία, το τμήμα Παρεμπορίου της Περιφερειακής Ενότητας Δυτικής Αττικής και τις υπηρεσίες του δήμου Μεγαρέων, πραγματοποιήθηκαν 23 έλεγχοι σε χώρο υπαίθριου εμπορίου, όπου, κατασχέθηκαν και καταστράφηκαν δεκάδες βιομηχανικά είδη και τρόφιμα, επιβλήθηκαν πρόστιμα ύψους 1.000 ευρώ ενώ εφαρμόστηκε η προβλεπόμενη από το νόμο αυτόφωρη διαδικασία σύλληψης για έλλειψη αδείας υπαίθριου εμπορίου.</p>
    </article>
  </body>
</html>