<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914856"/>
    <meta property="og:site_name" content="Dnevnik"/>
    <meta property="article:published_time" content="2019-11-23T02:00:00+00:00"/>
    <meta property="og:title" content="Namesto korita z zelenjem klopi"/>
    <meta property="og:description" content="Mestna občina Ljubljana bo v okviru ureditve severnega dela Slovenske ceste na novo uredila tudi območje, kjer je pred prenovo stalo večje betonsko korito z zelenjem. Gradbeni delavci so med prenovo avtobusnega postajališča pri borzi korito odstranili, a pustili plato, na katerem je stalo korito. Na občinskem oddelku za gospodarske dejavnosti in promet so pojasnili, da bodo tam postavili klopi. &amp;#187;Izvajalec je ta teden dobil les in bo začel ureditev klopi,&amp;#171; so zagotovili na občini. Če bodo vremenske razmere ugodne, bo klop postavljena v 14 dneh, so povedali na občini."/>
  </head>
  <body>
    <article>
      <h1>Namesto korita z zelenjem klopi</h1>
      <address><time datetime="2019-11-23T02:00:00+00:00">23 Nov 2019, 02:00</time> by <a rel="author">Vanja Brkić</a></address>
      <p>
        <b>Mestna občina Ljubljana bo v okviru ureditve severnega dela Slovenske ceste na novo uredila tudi območje, kjer je pred prenovo stalo večje betonsko korito z zelenjem. Gradbeni delavci so med prenovo avtobusnega postajališča pri borzi korito odstranili, a pustili plato, na katerem je stalo korito. Na občinskem oddelku za gospodarske dejavnosti in promet so pojasnili, da bodo tam postavili klopi. »Izvajalec je ta teden dobil les in bo začel ureditev klopi,« so zagotovili na občini. Če bodo vremenske razmere ugodne, bo klop postavljena v 14 dneh, so povedali na občini.</b>
      </p>
      <p>Glede na to, da je na območju avtobusnih postajališč na obeh straneh Bavarskega dvora vsakodnevno veliko ljudi in tudi kolesarjev, nas je zanimalo, kako bo voden kolesarski promet v bližini postajališč, da ne bi prihajalo do konfliktnih situacij med pešci, čakajočimi na avtobuse in kolesarji. Na oddelku za gospodarske dejavnosti in promet ne načrtujejo zarisati kolesarskih poti. Pojasnili so, da ker je na voljo dovolj prostora, si bodo pešci in kolesarji območje na Bavarskem dvoru delili kot skupno površino. <b>vbr</b></p>
      <related>
        <h4>Preberite sorodne prispevke</h4>
        <a href="https://www.dnevnik.si/1042914855/lokalno/ljubljana/jabolka-po-70-stotinov-"/>
        <a href="https://www.dnevnik.si/1042914722/lokalno/ljubljana/sola-za-oblikovanje-se-bo-selila-na-rosko"/>
      </related>
    </article>
  </body>
</html>