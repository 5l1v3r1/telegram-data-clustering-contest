<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3385614/son-dakika-numan-kurtulmustan-kabine-revizyonu-aciklamasi"/>
    <meta property="og:site_name" content="Milli Gazete"/>
    <meta property="article:published_time" content="2019-11-23T02:18:00+00:00"/>
    <meta property="og:title" content="Son dakika! Numan Kurtulmuş'tan &quot;Kabine revizyonu&quot; açıklaması"/>
    <meta property="og:description" content="Son dakika haberi... AKP Genel Başkanvekili Numan Kurtulmuş, &quot;Kabinede revizyon olacak mı?&quot; sorusuna &quot;Bunun kararını verecek olan sayın Cumhurbaşkanımızdır, tercih onundur&quot; diye cevap verdi."/>
  </head>
  <body>
    <article>
      <h1>Son dakika! Numan Kurtulmuş'tan "Kabine revizyonu" açıklaması</h1>
      <h2>Son dakika haberi... AKP Genel Başkanvekili Numan Kurtulmuş, "Kabinede revizyon olacak mı?" sorusuna "Bunun kararını verecek olan sayın Cumhurbaşkanımızdır, tercih onundur" diye cevap verdi.</h2>
      <address>
        <time datetime="2019-11-23T02:18:00+00:00">23 Nov 2019, 02:18</time>
      </address>
      <p><b>Son dakika</b>! AKP Genel Başkanvekili <b>Numan Kurtulmuş</b>, bir TV kanalının canlı yayınında, gündeme ilişkin soruları cevapladı. Kurtulmuş, programda "<b>Kabinede revizyon olacak mı</b>?" sorusuna "Bunun kararını verecek olan sayın Cumhurbaşkanımızdır, tercih onundur. Gerek gördüğü zaman gerek gördüğü alanda değişiklikler yapar" diye cevap verdi.</p>
      <p>"İhtiyaç varsa bu bir siyasetin doğası gereğidir." diye konuşan Kurtulmuş, "'Efendim falanca yazar böyle yazdı, falanca kuliste böyle bir hareketlilik oluşturuldu' diye kabine değişikliği olmaz." ifadelerini kullandı.</p>
      <p>Kurtulmuş, <b>kabine revizyonu</b> ile ilgili olarak şunları kaydetti:</p>
      <p>"Öncelikle yeni bir sistem değişikliğine gittik ve Cumhurbaşkanlığı sistemindeyiz. Cumhurbaşkanlığı sistemi, Cumhurbaşkanımızın liderliğinde bir yürütme organıdır, yani Cumhurbaşkanlığı kabinesidir artık. Yani parlamenter sistemin oluşturduğu bir hükümet sistemi değildir. Dolayısıyla 'kabine nasıl olacak, kimler olacak, kimler olmayacak, nasıl değişecek, ne zaman değişecek' bunun kararını verecek olan sayın Cumhurbaşkanımızdır, tercih onundur.</p>
      <p>Çünkü nihayetinde halktan seçimde gidip oy isteyen, oy alan Cumhurbaşkanıdır ve halkın karşısına daha etkin bir çalışma yöntemi olarak bu Cumhurbaşkanlığı kabinesiyle çıkmıştır. Eğer aksayan, eksik, noksan yerler varsa gerek gördüğü zaman gerek gördüğü alanda değişiklikler yapar, müdahalesini yapar ama bu 'efendim falanca yazar böyle yazdı, falanca kuliste böyle bir hareketlilik oluşturuldu' diye kabine değişikliği olmaz. İhtiyaç varsa bu bir siyasetin doğası gereğidir. O işin başındaki kişi, nihayetinde tabiri caizse takımın kaptanı olan kişi, takımın yöneticisi olan kişi istediği pozisyon değişikliğine gider ama bunun için dışarıdan yapılacak telkinlerin, tavsiyelerin, kulislerin hiçbir kıymeti harbiyesi olmaz."</p>
      <related>
        <h4># YENİ KABİNE DEĞİŞİKLİĞİ İLE İLİŞKİLİ:</h4>
        <a href="https://www.milligazete.com.tr/haber/3176183/son-dakika-erdogandan-kabine-revizyonu-aciklamasi"/>
        <a href="https://www.milligazete.com.tr/haber/3175088/son-dakika-akpden-kabine-degisikligi-ve-sistem-aciklamasi"/>
        <a href="https://www.milligazete.com.tr/haber/3150252/mhpden-kabine-degisikligi-aciklamasi-tasarruf-cumhurbaskanina-aittir"/>
        <a href="https://www.milligazete.com.tr/haber/3038091/kabine-degisikligi-yakinda-albayrak-neden-toplantilara-katilmiyor"/>
        <a href="https://www.milligazete.com.tr/haber/3033512/kabineye-sistem-revizyonu"/>
        <a href="https://www.milligazete.com.tr/haber/2985169/kabinede-berat-albayrakin-yerine-mhpli-bakan"/>
        <a href="https://www.milligazete.com.tr/haber/2948237/albayraktan-kabine-degisikligi-aciklamasi-gorevden-alinacak-mi"/>
        <a href="https://www.milligazete.com.tr/haber/2928523/dilipaktan-akpye-uyari-kabinede-degisiklik-olmazsa"/>
        <a href="https://www.milligazete.com.tr/haber/2923427/kulis-yeni-kabinede-berat-albayrak-ve-binali-yildirim-detayi"/>
        <a href="https://www.milligazete.com.tr/haber/2923320/akp-tartisiyor-erdogan-yeni-kabinede-albayraka-gorev-verecek-mi"/>
      </related>
    </article>
  </body>
</html>