<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/23/Regjeringen-i-Bolivia-inviterer-til-samtaler-med-opposisjonen-20459543.ece"/>
    <meta property="og:site_name" content="adressa.no"/>
    <meta property="article:published_time" content="2019-11-23T02:35:48+00:00"/>
    <meta property="og:title" content="Regjeringen i Bolivia inviterer til samtaler med opposisjonen"/>
    <meta property="og:description" content="Bolivias midlertidige regjering håper samtalene med demonstrantene vil stilne uroen i det kriserammede landet."/>
  </head>
  <body>
    <article>
      <h1>Regjeringen i Bolivia inviterer til samtaler med opposisjonen</h1>
      <address><time datetime="2019-11-23T02:35:48+00:00">23 Nov 2019, 02:35</time> by <a rel="author">(NTB) NTB-AFP</a></address>
      <p>Bolivias midlertidige regjering håper samtalene med demonstrantene vil stilne uroen i det kriserammede landet.</p>
      <aside><a href="https://www.adressa.no/nyheter/utenriks/2019/11/23/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/23/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/23/javascript:void(0);">Del denne artikkelen på e-post</a></aside>
      <p>Kunngjøringen fra regjeringen kom fredag, og samtalene skal etter planen holdes lørdag kveld norsk tid i presidentpalasset i La Paz.</p>
      <p>– Begge sider ønsker å dempe konfliktnivået i landet, heter det i en uttalelse.</p>
      <p>Minst 32 mennesker har blitt drept i sammenstøt med politiet siden uroen startet i oktober.</p>
      <p>Bolivias fungerende president Jeanine Añez har lovet at landet skal gjennomføre nyvalg innen kort tid.</p>
      <p>Fredag anklaget Bolivias fungerende innenriksminister landets avgåtte president Evo Morales for terrorisme og oppvigleri.</p>
      <p>Anklagene kommer etter at Morales ba sine tilhengere om å opprettholde barrikadene og protestene i det kriserammede landet. Morales trakk seg som president 10. oktober og forlot landet.</p>
      <p>(©NTB)</p>
    </article>
  </body>
</html>