<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Tenis/Tenis-ostalo/a315355-Policijski-cas-u-Bogoti-Otkazan-mec-Federera-i-Zvereva.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T02:49:00+00:00"/>
    <meta property="og:title" content="Policijski čas u Bogoti: Otkazan meč Federera i Zvereva"/>
    <meta property="og:description" content="Egzibicioni meč Rodžera Federera i Aleksandra Zvereva, koji je trebalo da bude odigran u Kolumbiji, otkazan je zbog političke situacije u toj zemlji."/>
  </head>
  <body>
    <article>
      <h1>Policijski čas u Bogoti: Otkazan meč Federera i Zvereva</h1>
      <h2>Egzibicioni meč Rodžera Federera i Aleksandra Zvereva, koji je trebalo da bude odigran u Kolumbiji, otkazan je zbog političke situacije u toj zemlji.</h2>
      <address><time datetime="2019-11-23T02:49:00+00:00">23 Nov 2019, 02:49</time> by <a rel="author">Ivana Salapura</a></address>
      <figure>
        <img src="https://sportklub.rs/Picture/170301/jpeg/Rodzer-Federer"/>
        <figcaption>
          <cite>Marcelo Endelli, Getty Images Sport</cite>
        </figcaption>
      </figure>
      <p>Dvojica tenisera pojavila su se na stadionu u Bogoti, da bi Švajcarac ubrzo saopštio navijačima da se meč otkazuje zbog političke situacije. Federer je potom u suzama pozdravio okupljenu publiku.</p>
      <figure>
        <iframe data-src="https://twitter.com/rogerfederer/status/1198054723242385409?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><i>"Srce mi se slama zbog ljudi u Bogoti. Zbog policijskog časa, nažalost, nismo mogli da odigramo meč kojem sam se nadao toliko dugo",</i> poručio je treći teniser sveta.</p>
      <p><i>"Obećavam svima da ćemo se Saša i ja vratiti kako bismo kolumbijskim navijačima dali priliku da nas vide kako igramo. S obzirom na uspomene koje imam iz 2012. godine, jedva čekam da se to dogodi</i>".</p>
      <p>Federer i Zverev 'turneju' će nastaviti u Meksiku, gde ih čeka još jedan rasprodat stadion.</p>
      <figure>
        <iframe data-src="https://twitter.com/josemorgado/status/1198054862233227266?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>