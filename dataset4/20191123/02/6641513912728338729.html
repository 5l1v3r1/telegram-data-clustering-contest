<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/oymen-den-chp-yonetimine-uyari-elestiriye-tahammul-edin-politika-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-23T02:00:00+00:00"/>
    <meta property="og:title" content="Öymen’den CHP yönetimine uyarı: Eleştiriye tahammül edin"/>
    <meta property="og:description" content="Öymen’den CHP yönetimine uyarı: Eleştiriye tahammül edin | aydinlik.com.tr"/>
  </head>
  <body>
    <article>
      <h1>Öymen’den CHP yönetimine uyarı: Eleştiriye tahammül edin</h1>
      <address>
        <time datetime="2019-11-23T02:00:00+00:00">23 Nov 2019, 02:00</time>
      </address>
      <p>
        <b>Eski CHP yöneticilerinden Onur Öymen, partiden ihraç edilen Yılmaz Ateş hakkındaki kararın yeniden değerlendirilmesini istedi.</b>
      </p>
      <p>Öymen, dün yaptığı yazılı açıklamada, “CHP, FETÖ’ye direnmedi” dediği için partiden ihraç edilen eski milletvekili ve parti yöneticisi Yılmaz Ateş’e sahip çıktı.</p>
      <p>
        <b>‘ÇALIŞMALARININ TANIĞIYIM’</b>
      </p>
      <p>Öymen, Türkiye’nin demokrasi ve özgürlükler alanında yaşadığı sorunların giderilmesinde partilerine büyük görevler düştüğünü vurguladı. Öymen, özetle şunları söyledi:“Bu görevi yerine getirirken parti içindeki eleştirilere tahammül göstermek etkinliğimizi artıracaktır. Kuşkusuz parti disiplinini korumak bütün demokratik ülkelerde önemli bir görevdir. Ancak bunu yaparken farklı düşünceleri savunanları suçlamaktan kaçınmak da önem taşımaktadır.</p>
      <p>“Birlikte çalıştığımız yıllarda etnik köken, din ve mezhep farklı gözetmeksizin Atatürk’ün düşünceleri ve partimizin temel ilkeleri doğrultusunda sarf ettiği başarılı çalışmaların tanığı olarak bu değerli arkadaşımıza yöneltilen suçlamaları şaşkınlıkla karşıladım.</p>
      <p>Türkiye’de demokrasinin ve özgürlüklerin teminatı olan Partimizdeki bütün yetkili arkadaşlarımızın bu konuyu özenle ve Partimizin ve çağdaş demokrasinin geleneklerine uygun biçimde değerlendireceklerine ve bütün siyasi partilerimiz için güzel bir örnek oluşturacaklarına inanıyorum.”</p>
      <related>
        <h4>Benzer Haberler</h4>
        <a href="https://www.aydinlik.com.tr/chp-de-barzani-tartismasi-basladi-politika-eylul-2017"/>
        <a href="https://www.aydinlik.com.tr/politika/2017-mayis/chp-bolu-il-yonetimine-kayyum-atandi"/>
        <a href="https://www.aydinlik.com.tr/mahmur-icin-adim-atilmali-politika-kasim-2017-1"/>
        <a href="https://www.aydinlik.com.tr/pkk-nin-partisi-hdp-den-chp-ye-ittifak-cagrisi-politika-agustos-2017-2"/>
      </related>
    </article>
  </body>
</html>