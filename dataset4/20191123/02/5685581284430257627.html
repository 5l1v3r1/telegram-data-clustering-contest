<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/gece-yarisi-operasyon-binlerce-lira-ceza--1286570-gundem/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-23T02:07:00+00:00"/>
    <meta property="og:title" content="Gece yarısı operasyon! Binlerce lira ceza..."/>
    <meta property="og:description" content="BURSA'da, 500 polisle sabit yol, mobil ve umuma açık iş yerlerine yönelik 'Timsah-1' operasyonu düzenlendi. 3 aşamada gerçekleştirilen operasyonda, belgeleri eksik olan sürücülere ve usulüne uygun işletilmeyen iş yerlerine para cezası kesildi."/>
  </head>
  <body>
    <article>
      <h1>Gece yarısı operasyon! Binlerce lira ceza...</h1>
      <h2>BURSA'da, 500 polisle sabit yol, mobil ve umuma açık iş yerlerine yönelik 'Timsah-1' operasyonu düzenlendi. 3 aşamada gerçekleştirilen operasyonda, belgeleri eksik olan sürücülere ve usulüne uygun işletilmeyen iş yerlerine para cezası kesildi.</h2>
      <address>
        <time datetime="2019-11-23T02:07:00+00:00">23 Nov 2019, 02:07</time>
      </address>
      <p>Bursa İl Emniyet Müdürlüğü Asayiş Şube Müdürlüğü ekipleri tarafından Timsah-1 operasyonu gerçekleştirildi. Yıldırım, <a href="http://www.gazetevatan.com/arama/?Keyword=Osmangazi">Osmangazi</a> ve Nilüfer ilçelerinde huzur güven uygulaması kapsamında yapılan uygulamaya 500 polis katılım gösterdi. Saat 18.00 sıralarında şehrin 12 ayrı noktasında mobil uygulama yaparak kimlik sorgulayan ekipler, 20.00 ve 22.00 arasında ise 10 farklı bölgede trafik uygulaması yaptı. Umuma açık yerlerin de denetlendiği uygulamada, aranan 3 şahıs polis ekipleri tarafından gözaltına alındı.  Uygulama neticesinde, 2 araç sürücüsüne 940 lira para cezası kesilirken usulüne uygun işletilmeyen çok sayıda iş yerine para cezası kesildi.</p>
    </article>
  </body>
</html>