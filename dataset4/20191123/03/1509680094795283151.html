<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/desh-videsh-news/will-take-lesser-time-than-beijing-to-improve-air-quality-in-delhi-prakash-javadekar-zws-70-2020876/"/>
    <meta property="og:site_name" content="लोकसत्ता"/>
    <meta property="article:published_time" content="2019-11-23T03:52:09+00:00"/>
    <meta property="og:title" content="दिल्लीतील प्रदूषणाची समस्या बीजिंगपेक्षा वेगाने सोडवू"/>
    <meta property="og:description" content="चीनची राजधानी असलेल्या बीजिंग शहरात हवा प्रदूषणाचा प्रश्न असाच बिकट झाला होता."/>
  </head>
  <body>
    <article>
      <h1>दिल्लीतील प्रदूषणाची समस्या बीजिंगपेक्षा वेगाने सोडवू</h1>
      <h2>चीनची राजधानी असलेल्या बीजिंग शहरात हवा प्रदूषणाचा प्रश्न असाच बिकट झाला होता.</h2>
      <address><time datetime="2019-11-23T03:52:09+00:00">23 Nov 2019, 03:52</time> by <a rel="author">पीटीआय</a></address>
      <p>
        <b>पर्यावरणमंत्री प्रकाश जावडेकर यांचे आश्वासन</b>
      </p>
      <p><b>नवी दिल्ली : </b>बीजिंगमधील वायू प्रदूषणाची समस्या दूर सोडवण्यास पंधरा वर्षे लागली. आम्ही त्यापेक्षा कमी काळात दिल्लीतील हवा प्रदूषणाची समस्या दूर करू, असे आश्वासन पर्यावरणमंत्री प्रकाश जावडेकर यांनी लोकसभेत दिले.</p>
      <p>हवा प्रदूषण व हवामान बदल या विषयावरील चर्चेला उत्तर देताना त्यांनी सांगितले, की ‘या मुद्दय़ावर लोकचळवळ उभी करणे आवश्यक आहे. चीनची राजधानी असलेल्या बीजिंग शहरात हवा प्रदूषणाचा प्रश्न असाच बिकट झाला होता. तो सोडवण्यास त्यांना पंधरा वर्षे लागली. आम्ही हा प्रश्न त्यापेक्षा कमी काळात सोडवू.’</p>
      <p>दरम्यान, कृषी राज्यमंत्री कैलाश चौधरी यांनी राज्यसभेत सांगितले, की ‘दिल्ली सरकार हवा प्रदूषणाचा मुद्दा उपस्थित करून गाजावाजा करीत आहे पण त्यामागे राजकीय कारणे आहेत.’</p>
      <p>प्रश्नोत्तराच्या तासाला विचारण्यात आलेल्या प्रश्नांवर त्यांनी सांगितले, की ‘प्रदूषणाचा प्रश्न उग्र होत आहे. त्याला राज्य सरकार जबाबदार आहे. प्रदूषण वाढण्यामागे अनेक कारणे आहेत. पण राज्य सरकार त्याकडे लक्ष न देता राजकीय कारणास्तव त्यावर गाजावाजा करीत आहे. प्रदूषण वाढण्यासाठी शेतक ऱ्यांना दोष देता येणार नाही कारण पिकांचे अवशेष म्हणजे भाताचे तूस जाळण्याचा दिल्लीतील प्रदूषणात केवळ तीन टक्के वाटा आहे.’</p>
      <p>पिकांचे अवशेष जाळणाऱ्या शेतक ऱ्यांवर कठोर कारवाई होत असल्याबाबत त्यांनी सांगितले, की ‘शेतक ऱ्यांना त्यासाठी तुरुंगात टाकणे चुकीचे आहे पण हा विषय राज्यसूचीतील आहे.’</p>
      <p>सर्वोच्च न्यायालयाने दिलेल्या आदेशानुसार काही राज्ये शेतक ऱ्यांना क्विंटलमागे १०० रुपये अर्थसाह्य़ देत आहेत.</p>
    </article>
  </body>
</html>