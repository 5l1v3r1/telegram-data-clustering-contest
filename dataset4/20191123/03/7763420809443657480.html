<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/politics/578514"/>
    <meta property="og:site_name" content="Spring News"/>
    <meta property="article:published_time" content="2019-11-23T03:39:26+00:00"/>
    <meta property="og:title" content="“มาดามเดียร์” สอน “น้องช่อ” ไร้ความรู้อย่าพูด ! ขายหุ้นในตลาดหลักทรัพย์ไม่ต้องรายงาน ก.พาณิชย์"/>
    <meta property="og:description" content="ให้อภัยคนไม่รู้! “มาดามเดียร์” สอน “ช่อ” ขายหุ้นบริษัทในตลาดหลักทรัพย์ไม่ต้องแจ้งกระทรวงพาณิชย์"/>
  </head>
  <body>
    <article>
      <h1>“มาดามเดียร์” สอน “น้องช่อ” ไร้ความรู้อย่าพูด ! ขายหุ้นในตลาดหลักทรัพย์ไม่ต้องรายงาน ก.พาณิชย์</h1>
      <h2>ให้อภัยคนไม่รู้! “มาดามเดียร์” สอน “ช่อ” ขายหุ้นบริษัทในตลาดหลักทรัพย์ไม่ต้องแจ้งกระทรวงพาณิชย์</h2>
      <address>
        <time datetime="2019-11-23T03:39:26+00:00">23 Nov 2019, 03:39</time>
      </address>
      <p>วันที่ 23 พ.ย. จากกรณีที่ <b>น.ส.พรรณิการ์ วานิช</b> ส.ส.บัญชีรายชื่อ พรรคอนาคตใหม่ ได้ยื่นคำร้องต่อ กกต. โดยระบุว่า <b>น.ส.วทันยา วงษ์โอภาสี</b> ส.ส.บัญชีรายชื่อ พรรคพลังประชารัฐ ได้โอนหุ้นบริษัทเครือเนชั่นแล้ว แต่มีการยื่นสำเนาบัญชีรายชื่อผู้ถือหุ้น หรือแบบ บมจ.6 ซึ่งเป็นแบบที่ใช้แจ้งเปลี่ยนชื่อผู้ถือหุ้นในบริษัทจำกัดมหาชน ต่อกรมพัฒนาธุรกิจการค้า กระทรวงพาณิชย์ ในช่วงเดือนก.ย. 2562 หรือหลังรับสมัครเลือกตั้ง เทียบเคียงได้กับกรณี นายธนาธร จึงรุ่งเรืองกิจ</p>
      <p>ล่าสุด <b>น.ส.วทันยา</b> ได้โพสต์เฟซบุ๊กชี้แจง ว่า “ดิฉันขอยืนยันอีกครั้งว่าได้ขายหุ้นบริษัทสื่อมวลชนทั้งหมดก่อนวันยื่นใบสมัครต่อ กกต. และมีเอกสารที่ยืนยันได้ตามกฎหมายครบถ้วน</p>
      <p>ส่วนที่ สส. บางท่านไม่เข้าใจว่าการขายหุ้นในตลาดหลักทรัพย์ไม่ต้องไปรายงานใดๆกับกระทรวงพาณิชย์ เพราะบริษัทในตลาดหลักทรัพย์มี “ศูนย์รับฝากหลักทรัพย์” หรือ”TSD” เป็นนายทะเบียน ดิฉันและบริษัทจดทะเบียนในตลาดหลักทรัพย์ ยินดีให้อภัยคนที่ไม่รู้</p>
      <p>#ไม่รู้ให้ถาม #ผิดเป็นครู”</p>
      <figure>
        <img src="https://spcdn.springnews.co.th/wp-content/uploads/2019/11/782253-721x1024.jpg"/>
      </figure>
      <p>ขอบคุณภาพ FB เดียร์ วทันยา วงษ์โอภาสี</p>
    </article>
  </body>
</html>