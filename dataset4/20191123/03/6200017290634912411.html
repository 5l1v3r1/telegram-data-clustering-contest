<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/daniel-sturridge-galatasarayi-bekliyor-2103710"/>
    <meta property="og:site_name" content="Fanatik"/>
    <meta property="article:published_time" content="2019-11-23T03:01:00+00:00"/>
    <meta property="og:title" content="Daniel Sturridge, Galatasaray’ı bekliyor"/>
    <meta property="og:description" content="Trabzonspor’da sakatlığı nedeniyle 3 maçtır forma giyemeyen İngiliz forvet Daniel Sturridge, Ankaragücü karşısında riske edilmeyecek. Başkent’e götürülmeyen Sturridge’in hedefi gelecek hafta oynanacak Galatasaray mücadelesinde 11’de olmak…"/>
  </head>
  <body>
    <article>
      <h1>Daniel Sturridge, Galatasaray’ı bekliyor</h1>
      <h2>Trabzonspor’da sakatlığı nedeniyle 3 maçtır forma giyemeyen İngiliz forvet Daniel Sturridge, Ankaragücü karşısında riske edilmeyecek. Başkent’e götürülmeyen Sturridge’in hedefi gelecek hafta oynanacak Galatasaray mücadelesinde 11’de olmak…</h2>
      <address>
        <time datetime="2019-11-23T03:01:00+00:00">23 Nov 2019, 03:01</time>
      </address>
      <p><b><a href="https://www.fanatik.com.tr/haberler/trabzonspor">Trabzonspor</a></b>'da sakatlığı nedeniyle Avrupa’da Krasnodar, ligde ise Göztepe ve Alanya maçlarında forma giyemeyen <b>Daniel <a href="https://www.fanatik.com.tr/haberler/sturridge">Sturridge</a></b>, <a href="https://www.fanatik.com.tr/haberler/ankaragucu">Ankaragücü</a> maçının da kamp kadrosuna alınmadı.</p>
      <p>Son birkaç idmanda takımdan ayrı, bireysel olarak çalışmalarını sürdüren İngiliz süperstarın, Sarı-Lacivertliler karşısında riske edilmemek adına Ankara’ya götürülmediği öğrenildi. Yıldız oyuncunun, gelecek hafta oynanacak <a href="https://www.fanatik.com.tr/haberler/galatasaray">Galatasaray</a> maçına saklandığı belirtildi.</p>
      <p>
        <b>6 eksikle gittiler</b>
      </p>
      <p>Sturridge, hafta içindeki çalışmalarla fizik açığını kapatmak ve Aslan’a karşı 11’de oynamak istiyor. Teknik heyet de böylesine kritik maçta yıldız oyuncusuna oldukça güveniyor.</p>
      <p>Öte yandan Sturridge dışında sakatlıkları bulunan Abdurrahim Dursun, Novak, Abdülkadir Ömür, Caleb Ekuban ve cezalı Uğurcan Çakır ile Abdulkadir Parmak da kafilede yer almadı.</p>
    </article>
  </body>
</html>