<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/unal-karaman-once-ankaragucu-sonra-galatasaray-2103704"/>
    <meta property="og:site_name" content="Fanatik"/>
    <meta property="article:published_time" content="2019-11-23T03:01:00+00:00"/>
    <meta property="og:title" content="Ünal Karaman: ‘Önce Ankaragücü, sonra Galatasaray’"/>
    <meta property="og:description" content="Gelecek hafta Galatasaray’la oynayacak olan Trabzonspor, kritik maç öncesinde Ankaragücü virajını kayıpsız geçmeyi hedefliyor. Ünal Karaman da öğrencilerini, “Galatasaray’ı aklınızdan çıkartın. Ankara’da kazanırsanız, Galatasaray maçının önemi artar” sözleriyle motive ediyor."/>
  </head>
  <body>
    <article>
      <h1>Ünal Karaman: ‘Önce Ankaragücü, sonra Galatasaray’</h1>
      <h2>Gelecek hafta Galatasaray’la oynayacak olan Trabzonspor, kritik maç öncesinde Ankaragücü virajını kayıpsız geçmeyi hedefliyor. Ünal Karaman da öğrencilerini, “Galatasaray’ı aklınızdan çıkartın. Ankara’da kazanırsanız, Galatasaray maçının önemi artar” sözleriyle motive ediyor.</h2>
      <address>
        <time datetime="2019-11-23T03:01:00+00:00">23 Nov 2019, 03:01</time>
      </address>
      <p>Milli arayı iyi değerlendiren ve günde çift idmanla hazırlıklarını sürdüren <b><a href="https://www.fanatik.com.tr/haberler/trabzonspor">Trabzonspor</a> </b>bugün deplasmanda <b><a href="https://www.fanatik.com.tr/haberler/ankaragucu">Ankaragücü</a> </b>ile gelecek hafta ise sahasında <b><a href="https://www.fanatik.com.tr/haberler/galatasaray">Galatasaray</a> </b>ile kozlarını paylaşacak. Teknik direktör <b><a href="https://www.fanatik.com.tr/haberler/unal-karaman">Ünal Karaman</a></b> da hafta boyunca oyuncularıyla yaptığı toplantıda Ankaragücü karşılaşmasının önemine dikkat çekti.</p>
      <p>Şimdiden Galatasaray maçını düşünmemeleri gerektiğini belirten tecrübeli hocanın, “Maç maç düşünerek buralara geldik. Galatasaray karşılaşmasını şimdi aklınızdan çıkartın. O maçtan önce kazanmamız gereken Ankaragücü mücadelesi var. Ankara’da kazanırsanız, o zaman Galatasaray maçının önemi daha da artar” dediği öğrenildi.</p>
      <p>
        <b>Hedef liderlik koltuğu</b>
      </p>
      <p>Oyuncularını bu sözlerle motive eden Karaman hedefi de ligin ilk yarısını liderlik koltuğunda bitirmek olarak belirledi. Başaırlı teknik adam, sezon başından bu yana art arda yaşanan sakatlıklar ve kadro darlığı yüzünden rotasyon şansının fazla olmaması nedeniyle sıkışık maç trafiğinde sıkıntı yaşamıştı.</p>
      <p>Deneyimli çalıştırıcı, ilk yarıyı şampiyonluk yarışı içerisinde bitirmeleri halinde yapılacak takviyelerle ikinci devrede daha da iddialı duruma geleceklerini düşünüyor. Bu nedenle de ilk yarıda olabildiğince az puan kaybı hedefleniyor.</p>
    </article>
  </body>
</html>