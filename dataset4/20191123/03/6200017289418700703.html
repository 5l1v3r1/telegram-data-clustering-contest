<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/galatasarayda-sok-ustune-sok-2103679"/>
    <meta property="og:site_name" content="Fanatik"/>
    <meta property="article:published_time" content="2019-11-23T03:01:00+00:00"/>
    <meta property="og:title" content="Galatasaray'da şok üstüne şok!"/>
    <meta property="og:description" content="Falcao ve Andone’nin ardından Aslan’a bir kötü haber de Luyindama’dan geldi. Milli takımda sakatlanan Kongolu stoperin sol diz ön çapraz bağlarında kopma tespit edildi. Galatasaray savunmasının kilit ismi sezonu kapattı. Uruguay Milli Takımı’nda sakatlanan Fernando Muslera, bel ağrıları nedeniyle Başakşehir..."/>
  </head>
  <body>
    <article>
      <h1>Galatasaray'da şok üstüne şok!</h1>
      <h2>Falcao ve Andone’nin ardından Aslan’a bir kötü haber de Luyindama’dan geldi. Milli takımda sakatlanan Kongolu stoperin sol diz ön çapraz bağlarında kopma tespit edildi. Galatasaray savunmasının kilit ismi sezonu kapattı. Uruguay Milli Takımı’nda sakatlanan Fernando Muslera, bel ağrıları nedeniyle Başakşehir maçında oynayamadı. Tecrübeli file bekçisinin kesin durumu, bugün yapılacak kontrollerin ardından kesinlikle kazanacak. Durumu sıkıntılı olan bir diğer isim Babel, hafif sakatlığına rağmen dünkü karşılaşmada forma giydi. Ancak Hollandalı yıldız gördüğü sarı kartla cezalı duruma düştü. Babel, haftaya Trabzonspor deplasmanında yok.</h2>
      <address>
        <time datetime="2019-11-23T03:01:00+00:00">23 Nov 2019, 03:01</time>
      </address>
      <p>Aksilikler Galatasaray’ın yakasını bir türlü bırakmıyor... Sezon başından bu yana sakatlıklardan dolayı sıkıntı yaşayan Sarı- Kırmızılılar’a, son milli ara hiç yaramadı. Cim Bom üst üste kayıplar verdi. En kötü haber de Luyindama’dan geldi. Teknik direktör Fatih Terim’in savunmada en güvendiği isim olan tecrübeli stoper, Demokratik Kongo Cumhuriyeti Milli Takımı’nda sakatlanmıştı. İstanbul’a dönen Luyindama’nın hemen kontrolleri yapılırken, sol diz ön çapraz bağlarında kopma ve menisküsünde yırtık tespit edildi.</p>
      <p>
        <b>‘7 ayda tedavi edilir’</b>
      </p>
      <p>Konuyla ilgili konuşan kulüp doktoru Yener İnce, “Bu sakatlık dünya genelinde ortalama 7 ayda tedavi edilir. Oyuncunun milli takımının bu sakatlığı gözden kaçırması büyük bir skandal” dedi. Luyindama 2-3 hafta içinde ameliyat olacak. Luyindama’nın yanı sıra milli takımdan sakat dönen diğer isim Muslera oldu. Bel ağrısı yaşayan Uruguaylı file bekçisi, Başakşehir mücadelesini tribünden izledi.</p>
      <p>
        <b>Forvette büyük kriz</b>
      </p>
      <p>Muslera’nın kesin durumu bugün yapılacak kontrollerin ardından kesinlikle kazanacak. Ancak ciddi bir problem çıkması beklenmiyor. <a href="https://www.fanatik.com.tr/haberler/andone">Andone</a> ve <a href="https://www.fanatik.com.tr/haberler/falcao">Falcao</a>’nun sakat olduğu Galatasaray’da forvete çekilen <a href="https://www.fanatik.com.tr/haberler/babel">Babel</a> ise cezalı duruma düştü. Hollanda Milli Takımı’ndan sorunlu gelen Babel, ağrılarına rağmen dün takımı yalnız bırakmadı. Fakat önümüzdeki hafta Trabzonspor deplasmanında cezasından dolayı forma giyemeyecek.</p>
    </article>
  </body>
</html>