<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/yazarlar/metin-karabas/tek-hataya-agir-fatura-2103725"/>
    <meta property="og:site_name" content="Fanatik"/>
    <meta property="article:published_time" content="2019-11-23T03:01:00+00:00"/>
    <meta property="og:title" content="Tek hataya ağır fatura"/>
    <meta property="og:description" content="Lige verilen milli aranın ardından Galatasaray, Başakşehir’i konuk etti."/>
  </head>
  <body>
    <article>
      <h1>Tek hataya ağır fatura</h1>
      <address><time datetime="2019-11-23T03:01:00+00:00">23 Nov 2019, 03:01</time> by <a rel="author">Metin Karabaş</a></address>
      <p>Lige verilen milli aranın ardından Galatasaray, Başakşehir’i konuk etti. Takım omurgasını oluşturan bir çok oyuncusunun sakat olması ile ciddi problem yaşayan Sarı-Kırmızılılar’da Fatih Terim zorunlu değişimlere gitti.</p>
      <p>
        <b>Mert izin vermedi</b>
      </p>
      <p>Mücadelenin ilk on beş dakikalık bölümünde Galatasaray daha etkili olan taraftı. Terim’in takımı Ömer ve Lemina ile orta alanda rakibine üstünlük sağladı. Başakşehir ise düşük tempolu ataklarla pozisyon aradı. 21. dakikada Crivelli ceza sahası içerisinde vurdu, Okan çok net bir golü önledi. 33. dakikada ise Ömer serbest vuruştan ortaladı, Feghouli kafayı vurdu kaleci son anda çıkarttı. 40’ta Lemina uzaktan vurdu Mert sondan topu köşeden kornere tokatladı. Galatasaray ilk 45 dakikada bulduğu pozisyonlarda golü bulamadı ve soyunma odasına 0-0’lık eşitlikle gidildi</p>
      <p>
        <b>Herkes uyudu</b>
      </p>
      <p>49’da Mariano ortaladı, Feghouli ceza sahsında vurdu Mert bir kez daha başarılıydı. Başakşehir bu devrede de tempoyu düşük tutmayı tercih etti. Emre, Babel ve Adem bir hayli yoruldu. Fatih Terim’in takımı eksik bir kadro ile saha da olsa da mücadelesi ile sınıfı geçti. Fakat yaratıcılık konusunda sınırlı bir ekip olunca skoru değiştirmek mümkün olmadı. 78. dakikada ise Galatasaray orta alanı ve savunması adeta uyudu. Guldbrandsen bu hatayı affetmedi ve topu ağlara gönderdi: 0-1. Galatasaray kötü sayılmayacak bir performans ortaya koyduğu mücadeleden yenik ayrıldı ve zirve yarışında önemli bir yara aldı.</p>
    </article>
  </body>
</html>