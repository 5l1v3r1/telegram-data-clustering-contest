<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bitchyf.it/il-collegio-mario-tricca-attore/"/>
    <meta property="og:site_name" content="BitchyF"/>
    <meta property="article:published_time" content="2019-11-23T03:09:01+00:00"/>
    <meta property="og:title" content="Il Collegio, Mario Tricca: “Voglio diventare attore”"/>
    <meta property="og:description" content="Mario Tricca de Il Collegio vuole diventare un attore. Ecco cosa ha rivelato al settimanale Spy fra sogni, studi e..."/>
  </head>
  <body>
    <article>
      <h1>Il Collegio, Mario Tricca: “Voglio diventare attore”</h1>
      <address><time datetime="2019-11-23T03:09:01+00:00">23 Nov 2019, 03:09</time> by <a rel="author">Fabiano Minacci</a></address>
      <p>Martedì andrà in onda l’ultima puntata de <b>Il Collegio</b> ed ormai tutti i protagonisti stanno già guardando al futuro: se Maggy Gioia vuole lavorare alla Farnesina e <a href="https://www.bitchyf.it/il-collegio-claudia-dorelfi/">Claudia Dorelfi diventare la nuova Giulia De Lellis degli adolescenti</a>, il romano Mario Tricca sogna il cinema.<br/>Al settimanale Spy ha rivelato:</p>
      <blockquote>“Al Collegio non ho mai recitato, ho solo detto quello che pensavo usando molto spesso l’autoironia perché fondamentalmente sono così. […] Da grande mi piacerebbe diventare un attore perché solo così potrò dare spazio alle varie sfaccettature del mio carattere”.</blockquote>
      <p>E ancora:</p>
      <blockquote>“Sono veramente felice di essere apprezzato in questo modo sui social dove, in fin dei conti, credo di raccontarmi in modo originale per quello che sono, con molta umiltà e senza ostentare nulla. Però sono cosciente del fatto che questo non voglia dire essere famosi. Io sogno di riuscire ad andare avanti nella vita in generale, non solo sui social. Mi piacerebbe diventare veramente qualcuno, anche se so che non sarà facile”.</blockquote>
      <p><b>Mario Tricca</b> de <b>Il Collegio</b> ha poi parlato anche della sua ansia, che è diventata inconsapevolmente uno dei tormentoni di questa edizione.</p>
      <blockquote>“La mia ansia, che purtroppo è emersa molto in tv, ricopre un ruolo marginale nella mia vita, non è una patologia. La mia paura per il futuro, invece, consiste nel semplice timore del non riuscire a raggiungere i miei obiettivi a lungo termine nella vita. Comunque, dopo questa esperienza, posso dire che nonostante alcune paure sono sicuro che con l’impegno sarò in grado di raggiungere qualsiasi traguardo”.</blockquote>
      <p>Mario, un po’ come le gemelle Fazzini dello scorso anno, è indubbiamente il volto di questo <b>Collegio</b> 1982.</p>
      <figure>
        <embed-post data-src="https://www.instagram.com/p/B4r06ICIJx2" data-service="Instagram"/>
      </figure>
      <figure>
        <img src="https://static.nexilia.it/bitchyf/2019/11/Il-Collegio.jpg"/>
      </figure>
    </article>
  </body>
</html>