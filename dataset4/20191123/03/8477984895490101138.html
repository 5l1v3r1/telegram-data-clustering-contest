<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bhaskar.com/bollywood/news/news/super-30-sequel-in-pipeline-makers-will-release-another-version-of-film-in-china-126111034.html"/>
    <meta property="og:site_name" content="Dainik Bhaskar"/>
    <meta property="article:published_time" content="2019-11-23T03:49:47+00:00"/>
    <meta property="og:title" content="रिपोर्ट / मेकर्स ने शुरू की 'सुपर 30' के सीक्वल की तैयारी, इससे पहले चीन में रिलीज होगा फिल्म का अलग वर्जन"/>
    <meta property="og:description" content="बॉलीवुड डेस्क (अमित कर्ण). 'सुपर 30' को मिली सफलता के बाद मेकर्स इसके सीक्वल की तैयारी पर लग गए हैं। सूत्रों की मानें तो न केवल फिल्म के ओरिजिनल प्रोड्यूसर्स यानी रिलायंस एंटरटेनमेंट, बल्कि इंडस्ट्री से जुड़े बाकी मेकर्स भी राइटर संजीव दत्ता पर फिल्म का सीक्वल लिखने पर जोर डाल रहे हैं। | Super 30 sequel in pipeline, makers will release another version of film in china"/>
  </head>
  <body>
    <article>
      <h1>रिपोर्ट / मेकर्स ने शुरू की 'सुपर 30' के सीक्वल की तैयारी, इससे पहले चीन में रिलीज होगा फिल्म का अलग वर्जन</h1>
      <address><time datetime="2019-11-23T03:49:47+00:00">23 Nov 2019, 03:49</time> by <a rel="author">Dainik Bhaskar</a></address>
      <figure>
        <img src="https://i10.dainikbhaskar.com/thumbnails/730x548/web2images/www.bhaskar.com/2019/11/22/super-30_1574428109.jpg"/>
      </figure>
      <h4>Dainik Bhaskar</h4>
      <p>Nov 23, 2019, 09:19 AM IST</p>
      <p><b>बॉलीवुड डेस्क (अमित कर्ण). </b> 'सुपर 30' को मिली सफलता के बाद मेकर्स इसके सीक्वल की तैयारी पर लग गए हैं। सूत्रों की मानें तो न केवल फिल्म के ओरिजिनल प्रोड्यूसर्स यानी रिलायंस एंटरटेनमेंट, बल्कि इंडस्ट्री से जुड़े बाकी मेकर्स भी राइटर संजीव दत्ता पर फिल्म का सीक्वल लिखने पर जोर डाल रहे हैं। इंडस्ट्री में दत्ता के डायलॉग्स की काफी चर्चा है। उनमें सब काफी पोटेंशियल देख रहे हैं। रिलायंस इस बात पर नजर बनाए हुए है कि दूसरे पार्ट के अधिकार संजीव दत्ता और आनंद कुमार से लिए जाएं या फिर फ्री छोड़ा जाए। फिल्म के दूसरे प्रोड्यूसर मधु मंतेना की रणनीति इस मामले में कुछ अलग है। उनकी मानें तो अगर फिल्म चीन में अच्छा कारोबार करती है तो यकीनन इसका सीक्वल बनाया जाएगा। </p>
      <p>
        <b>चीन में रिलीज के लिए तैयार हो रहा अलग वर्जन</b>
      </p>
      <p>चीन में रिलीज करने के लिए 'सुपर 30' का अलग वर्जन तैयार करने की बातें भी हो रही हैं। प्रोडक्शन हाउस जुड़े सूत्रों की मानें तो फिल्म से 'जियोग्रफियां' गीत हटाकर उसमें कुछ ऐसी सीक्वेंस बढाई जाएंगी, जो आनंद कुमार द्वारा बच्चों को मोटिवेट करने का तरीका बताएंगी। इसकी वजह यह है कि चीन में भी शिक्षा को बेहद अहमियत दी जाती है। महाभारत से एकलव्य द्वारा गुरुदक्षिणा में अंगूठा काटकर देने वाले वृतांत का मॉडर्न इंटरप्रिटेशन भी फिल्म में शामिल किया जा रहा है। </p>
      <p>
        <b>ऋतिक करेंगे कई चाइनीज शहरों का दौरा</b>
      </p>
      <p>आनंद कुमार (ऋतिक ने फिल्म में जिनकी भूमिका निभाई) ने हाल ही में रोशन परिवार के साथ डिनर पर पहुंचे थे। वे कहते हैं, "रोशन परिवार की खुशी देखते ही बन रही थी। सबने यह भी स्वीकार किया  कि 'सुपर 30' की सफलता का फायदा 'वॉर' को भी मिला। टीचर के तुरंत बाद आर्मी पर्सन की इमेज लोगों को बहुत पसंद आई। बाकी चाइना रिलीज का मुझे ज्यादा पता नहीं। लेकिन यह जरूर है कि ऋतिक और फिल्म के डायरेक्टर वहां प्रोमोशन के दौरान कई शहरों का दौरा करेंगे। कुछ शहरों में मैं अकेले ही प्रमोशन करूंगा। चाइना के कम से कम 10 शहरों में फिल्म प्रमोशन की योजना है।"</p>
      <related>
        <h4>Recommended News</h4>
        <a href="https://www.bhaskar.com/national/news/bhaskar-interview-with-hrithik-roshan-01596215.html?ref=rlreco"/>
        <a href="https://www.bhaskar.com/bollywood/news/vice-president-venkaiah-naidu-watches-super-30-meets-hrithik-roshan-01597423.html?ref=rlreco"/>
        <a href="https://www.bhaskar.com/national/news/super-30-venkaiah-naidu-hrithik-roshan-film-super-30-praise-anand-kumar-01597603.html?ref=rlreco"/>
        <a href="https://www.bhaskar.com/bollywood/news/super-30-and-batla-house-actress-mrunal-thakur-bagged-role-in-ghost-stories-01658039.html?ref=rlreco"/>
      </related>
    </article>
  </body>
</html>