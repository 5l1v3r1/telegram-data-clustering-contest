<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/volleyball/volley-league/article/1417626/olympiakos-gia-seri-me-ton-ethniko-alexandroypolis"/>
    <meta property="og:site_name" content="gazzetta.gr"/>
    <meta property="article:published_time" content="2019-11-23T03:41:00+00:00"/>
    <meta property="og:title" content="Ολυμπιακός: Για το σερί με τον Εθνικό Αλεξανδρούπολης"/>
    <meta property="og:description" content="Το σερβίς της αναμέτρησης μεταξύ του Ολυμπιακού και του Μ.Γ.Σ.Εθνικού Αλεξανδρούπολης που θα γίνει στις 16.00 το Σάββατο 23/11 στο Μελίνα Μερκούρη θα ανοίξει το πρόγραμμα της 5ης αγωνιστικής στο πρωτάθλημα της Volley League."/>
  </head>
  <body>
    <article>
      <h1>Ολυμπιακός: Για το σερί με τον Εθνικό Αλεξανδρούπολης</h1>
      <h2>Το σερβίς της αναμέτρησης μεταξύ του Ολυμπιακού και του Μ.Γ.Σ.Εθνικού Αλεξανδρούπολης που θα γίνει στις 16.00 το Σάββατο 23/11 στο Μελίνα Μερκούρη θα ανοίξει το πρόγραμμα της 5ης αγωνιστικής στο πρωτάθλημα της Volley League.</h2>
      <address><time datetime="2019-11-23T03:41:00+00:00">23 Nov 2019, 03:41</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>O Oλυμπιακός έχει κάνει ιδανικό ξεκίνημα στο πρωτάθλημα με τρεις βαθμούς και μόλις ένα χαμένο σετ. Οι «ερυθρόλευκοι» 48 ώρες νωρίτερα νίκησαν τον ΠΑΟΚ με 3-0 στον Α΄ημιτελικό του Λιγκ Καπ Νίκος Σαμαράς και δείχνουν σε άριστη αγωνιστική κατάσταση.</p>
      <p>O πασαδορος του Ολυμπιακού Kώστας Στιβαχτής είπε: «Η ομάδα έχει δείξει πολύ καλό αγωνιστικό πρόσωπο στα τελευταία ματς και όσο περνάει ο καιρός ανεβάζουμε το επίπεδο της απόδοσής μας. Θα αντιμετωπίσουμε τον Εθνικό Αλεξανδρούπολης με την απαιτούμενη συγκέντρωση και σοβαρότητα, έχοντας ως στόχο να πετύχουμε μια ακόμα νίκη».</p>
      <p>Ο Μ.Γ.Σ.Εθνικός Αλεξανδρούπολης με τη νεανική ομάδα θα αγωνιστεί στην έδρα του Ολυμπιακού κυρίως για την εμπειρία με στόχο την καλή και ανταγωνιστική εμφάνιση.</p>
      <p>Ο προπονητής του Εθνικού Γιώργος Ανδραβίζος δήλωσε: «Η δοκιμασία μας στην έδρα του Ολυμπιακού είναι η πο δύσκολη αποστολή μας. Tα παιδιά θα παίξουν για τον εαυτό τους και για να μετρήσουν τις δυνάμεις τους στην έδρα της πιο δυνατής ομάδας αυτή τη στιγμή. Εχω δει βελτίωση στην ομάδα μου, από παιχνίδι σε παιχνίδι βελτιωνόμαστε αλλά οι παίκτες μου πηγαίνουν ακόμα σχολείο και φροντιστήρια και έχουμε να αντιμετωπίσουμε επαγγελματίες. Δεν απελπίζομαι αλλά χρειαζόμαστε βοήθειες τον Δεκέμβριο εφόσον υπάρξει η δυνατόητα».</p>
      <p>Η αυριανή αναμέτρηση μεταξύ του Oλυμπιακού και του Εθνικού είναι η 39η των δύο ομάδων στη Volleyleague από το 2002 που επέστρεψε ο Εθνικός στη μεγάλη κατηγορία. Ο Ολυμπιακός προηγείται στις νίκες με 35-3. O Eθνικός νίκησε τελευταία φορά στις 21 Δεκεμβρίου 2013 και από τότε ο Ολυμπιακός έχει 13 σερί νίκες στο πρωτάθλημα.</p>
    </article>
  </body>
</html>