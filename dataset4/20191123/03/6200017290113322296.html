<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/yazarlar/orhan-yildirim/kritik-macta-favori-kartal-2103686"/>
    <meta property="og:site_name" content="Fanatik"/>
    <meta property="article:published_time" content="2019-11-23T03:01:00+00:00"/>
    <meta property="og:title" content="Kritik maçta favori Kartal"/>
    <meta property="og:description" content="Sezona kötü başlayan Kartal, son haftalarda topladığı puanlarla yarışa ortak oldu."/>
  </head>
  <body>
    <article>
      <h1>Kritik maçta favori Kartal</h1>
      <address><time datetime="2019-11-23T03:01:00+00:00">23 Nov 2019, 03:01</time> by <a rel="author">Orhan Yıldırım</a></address>
      <p>Sezona kötü başlayan Kartal, son haftalarda topladığı puanlarla yarışa ortak oldu. Abdullah Avcı, yeni sistemden vazgeçip klasik çift ön liberolu oyuna geçiş yaptı. Bu da sürekli geri ve yanlamasına oynanan oyunun yönünü dikeye çevirdi. Hücum zenginliği ile birlikte tek sıkıntı sakatlardı. Konyaspor maçı öncesi devreyi kapatan Dorukhan ve sakatlığı süren Douglas dışında sıkıntı yok. Zirve yarışı için yönetimin gösterdiği büyük fedakârlık var. Kongre ile yeniden güç birliği yapan camia, şampiyonluk yürüyüşü icin müthiş destek veriyor. Kısacası saha dışındaki tüm olumsuzluklar giderildi.</p>
      <p>
        <b>Takımlar dışında...</b>
      </p>
      <p>Artık gözler kenardaki teknik ekiple saha içindeki oyuncularda... Deplasman fobisini Antalya’da yenen takımdan beklenti bunun sürmesi... Beşiktaş gibi ev sahibi takım açısından da çok kritik sınav. Ancak tüm şartlar ibreyi Kartal’dan yana çeviriyor. Hakem Fırat Aydınus ve yardımcıları ile VAR’ın etkinliği de elbette önemli..</p>
      <p>
        <b>Ön plana kim çıkar?</b>
      </p>
      <p>Elbette maç içinde sürpriz bir isim skoru belirleyebilir. Mesela Vida ya da Atiba.. Ancak Burak, Diaby ve N’Koudou’nun performansları çok önemli. Süre bulduğu taktirde Ljajic de. Burak form tuttu. İstediği topları alabilirse boş geçmez. N’Koudou, kanattan hızlı bindirip direkt kaleye yöneliyor. Gol atıp attırma potansiyeli var. Diaby, sürekli yer değiştirip nokta vuruşu yapabiliyor. Bu üçünün performansı skoru belirler.</p>
    </article>
  </body>
</html>