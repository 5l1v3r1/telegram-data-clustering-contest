<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837353-neperemozhniy-ekschempion-svitu-meyvezer-ogolosiv-pro-vidnovlennya-karyeri"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T03:33:00+00:00"/>
    <meta property="og:title" content="Непереможний ексчемпіон світу Мейвезер оголосив про відновлення кар'єри"/>
    <meta property="og:description" content="КИЇВ. 23 листопада. УНН. Колишня зірка світового боксу, ексчемпіон планети Флойд Мейвезер заявив про намір найближчим часом відновити кар'єру. Про це …"/>
  </head>
  <body>
    <article>
      <h1>Непереможний ексчемпіон світу Мейвезер оголосив про відновлення кар'єри</h1>
      <address><time datetime="2019-11-23T03:33:00+00:00">23 Nov 2019, 03:33</time> by <a rel="author">Сергій Куркович</a></address>
      <p><b>КИЇВ. 23 листопада. УНН.</b> Колишня зірка світового боксу, ексчемпіон планети Флойд Мейвезер заявив про намір найближчим часом відновити кар'єру. Про це Мейвезер повідомив за допомогою власної сторінки в Instagram, інформує <b>УНН</b>.</p>
      <p>"Повертаюся з пенсії в 2020 році", - сказано у повідомленні 42-річного американця.</p>
      <p>Наразі в активі Мейвезера 50 проведених боїв в яких усі здобуті перемоги (27 нокаутів).</p>
      <p>Примітно, що наприкінці минулого року Мейвезер, який ставав чемпіоном світу у п'яти різних вагових дивізіонах, провів виставковий боксерський бій в якому нокаутував у першому раунді японського кікбоксера Насукаву.</p>
      <p>Нагадаємо, що останній офіційний бій Мейвезер провів з бійцем ММА Конором Макгрегором. Тоді <a href="https://www.unn.com.ua/uk/news/1684133-meivezer-proviv-bii-z-makhrehorom-iz-travmoiu-ruky">Мейвезер здобув перемогу </a>технічним нокаутом у 10 раунді.</p>
    </article>
  </body>
</html>