<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/yazarlar/erman-ozgur/sakin-kalarak-hedefe-ulasti-2103674"/>
    <meta property="og:site_name" content="Fanatik"/>
    <meta property="article:published_time" content="2019-11-23T03:01:00+00:00"/>
    <meta property="og:title" content="Sakin kalarak hedefe ulaştı"/>
    <meta property="og:description" content="Dengeli gözüken ilk yarının pozisyona girme konusunda iyi olan tarafı Galatasaray’dı. Özellikle Ömer Bayram’ın hareketli oyununa diğer oyuncular ayak uydurabilse ya da iyi kullandığı duran toplarda iyi konsantre olabilseler Galatasaray golü bulabilirdi. Başakşehir ise Visca ve İrfan Can’ı uzun süre devreye sokamayınca Crivelli’nin tek pozisyonu haricinde vasat bir devre oynadı. Yine de deplasman da oynadığı düşünüldüğünde ilk yarı sonunda istediğini alan taraf Başakşehir’di. İkinci yarıda da hikaye çok değişmedi. Daha fazla arayan gibi gözükse de birçok özel oyuncuya rağmen Galatasaray’da iş Ömer Bayram’ın üretkenliğine bağlı gibiydi, olmadı. Başakşehir ise hücum etmek için acele etmedi. Hata aradı. İrfan Can’ın ortaya geçip sevdiği yerde oynamaya başladığı anda istediğini hamle oyuncusu Guldbrandsen ile buldu. Lemina kaptırdı, Mariano geç kaldı. Ve Başakşehir sakin oyunla istediğini aldı."/>
  </head>
  <body>
    <article>
      <h1>Sakin kalarak hedefe ulaştı</h1>
      <address><time datetime="2019-11-23T03:01:00+00:00">23 Nov 2019, 03:01</time> by <a rel="author">Erman Özgür</a></address>
      <p>Dengeli gözüken ilk yarının pozisyona girme konusunda iyi olan tarafı Galatasaray’dı. Özellikle Ömer Bayram’ın hareketli oyununa diğer oyuncular ayak uydurabilse ya da iyi kullandığı duran toplarda iyi konsantre olabilseler Galatasaray golü bulabilirdi. Başakşehir ise Visca ve İrfan Can’ı uzun süre devreye sokamayınca Crivelli’nin tek pozisyonu haricinde vasat bir devre oynadı. Yine de deplasman da oynadığı düşünüldüğünde ilk yarı sonunda istediğini alan taraf Başakşehir’di. İkinci yarıda da hikaye çok değişmedi. Daha fazla arayan gibi gözükse de birçok özel oyuncuya rağmen Galatasaray’da iş Ömer Bayram’ın üretkenliğine bağlı gibiydi, olmadı. Başakşehir ise hücum etmek için acele etmedi. Hata aradı. İrfan Can’ın ortaya geçip sevdiği yerde oynamaya başladığı anda istediğini hamle oyuncusu Guldbrandsen ile buldu. Lemina kaptırdı, Mariano geç kaldı. Ve Başakşehir sakin oyunla istediğini aldı.</p>
      <p>
        <b>Gecenin sorusu</b>
      </p>
      <p>Galatasaray’da bu mağlubiyet bu kadar formsuz oyuncu olması mı, yoksa eksikler üzerinden mi okunmalı? Öncelikle eksikleri değil formsuzları saymak daha mantıklı. Aslan’da form tutamayan oyuncu grubu yenilginin ilk sebebi.</p>
      <p>
        <b>Maçın starı</b>
      </p>
      <p>Takımı mağlup olmasına rağmen Ömer Bayram’ın adam eksiltmesi, dikine oynama çabası, girilen pozisyonlardaki doğru seçimleri, arkadaşları kendisine eşlik etmeyince boşa gitti. Ancak yine de maçın en iyi oyuncusuydu.</p>
      <p>
        <b>Maçın olayı</b>
      </p>
      <p>Maça sol açıkta başlayan, hücumda etkili olamayan bir görüntüdeydi İrfan Can. Mahmut’un sakatlanması ile serbest oyuncu durumuna geçmesi ve Guldbrandsen’e golü attırması takımı adına her şer’de bir hayır var dedirtti.</p>
      <p>
        <b>Kısa mesaj</b>
      </p>
      <p>Bazı oyuncuları kazanmak için ısrarla oynatmak ve sabretmek önemlidir. Ancak Feghouli, Emre Mor, Mariano gibi oyuncular sabır taşını çatlatabilirler.</p>
    </article>
  </body>
</html>