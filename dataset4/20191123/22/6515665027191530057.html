<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/ostali-sportovi/3363327/mahdi-hodabahci-od-irana-do-srbije-nisam-mogao-da-zamislim-da-ce-ovako-izgledati-prijatno-sam-iznenadjen"/>
    <meta property="og:site_name" content="kurir.rs"/>
    <meta property="article:published_time" content="2019-11-23T22:08:00+00:00"/>
    <meta property="og:title" content="MAHDI HODABAHČI OD IRANA DO SRBIJE: Nisam mogao da zamislim da će ovako izgledati, prijatno sam iznenađen!"/>
    <meta property="og:description" content="Šampioni i mališani na istom mestu, zaokupljeni druženjem, fotografisanjem, osmesima i iskrenim ćaskanjem - bolju sliku gotovo je nemoguće zamisliti."/>
  </head>
  <body>
    <article>
      <h6 class="kicker">Srpski zet oduševljen sajmom sporta</h6>
      <h1>MAHDI HODABAHČI OD IRANA DO SRBIJE: Nisam mogao da zamislim da će ovako izgledati, prijatno sam iznenađen!</h1>
      <address><time datetime="2019-11-23T22:08:00+00:00">23 Nov 2019, 22:08</time> by <a rel="author">Gojko Filipović</a></address>
      <p>
        <b>Šampioni i mališani na istom mestu, zaokupljeni druženjem, fotografisanjem, osmesima i iskrenim ćaskanjem - bolju sliku gotovo je nemoguće zamisliti.</b>
      </p>
      <p>Sajam sporta, koji se ovog vikenda održava u Beogradu, a čiji je Kurir medijski sponzor, okupio je veliki broj šampiona, pa je prirodno da su mališani pohrlili u halu 1 kako bi uživo videli svoje idole. I ne samo videli nego i porazgovarali sa njima, poslušali savete koje naši vrhunski sportsiti žele da podele s njima, da se fotografišu za uspomenu, te da se oprobaju u brojnim sportskim disciplinama.</p>
      <p>Hodajući kroz nasmejanu i razigranu dečicu primetili smo visokog momka iz Irana, koji zajedno sa trenerom Tekvondo kluba Galeb Draganom Jovićem, upija sve što se dešava ispod kupole Sajma. Širok osmeh srpskog zeta Mahdija Hodabahčija, čoveka koji želi da nastupa za Srbiju na Olimpijskim igrama i kratak razgovor otkrili su nam da ništa slično nije doživeo.</p>
      <related>
        <h4>NE PROPUSTITE</h4>
        <a href="https://www.kurir.rs/sport/ostali-sportovi/3357877/srpski-zet-mahdi-hodabahsi-voli-svoju-novu-domovinu-hocu-da-osvajam-zlata-za-srbiju"/>
      </related>
      <p>- Baš mi je drago što sam ovde. U Iranu Sajam sporta izgleda potpuno drugačije. Slično je samo to što dolaze predstavnici svih sportova, ali tamo oni dolaze da bi prodavali stvari koje su sami napravili. Ovo ovde mi predstavlja nešto novo i zaista je lepo što sam u prilici da vidim ovakvu manifestaciju - kaže nam Mahdi Hodabahči i zaključuje:</p>
      <p>- Nisam mogao ni da zamislim da će to ovako da izgleda, i sada sam baš prijatno iznenađen. Sve ovo je novo za mene!</p>
      <p>Sajam Sporta traje još sutra (nedelja, 24. novembar), pa ako već niste povedite mališane na druženje sa šampionima. A ako jeste, odvedite ih da još malo uživaju. </p>
      <p>(Kurir sport)</p>
      <related>
        <h4>NE PROPUSTITE</h4>
        <a href="https://www.kurir.rs/sport/ostali-sportovi/3363265/pomozite-bratislavu-otac-kadetskog-reprezentativca-u-borbi-sa-rakom-prostate"/>
        <a href="https://www.kurir.rs/sport/ostali-sportovi/3359571/preslatko-mala-una-objasnila-milica-je-moj-idol-volela-bih-da-je-upoznam-kurir-tv"/>
        <a href="https://www.kurir.rs/sport/ostali-sportovi/3350741/veliki-uspeh-srpskih-paratekvondista-dejana-i-jelena-osvojile-srebrne-medalje-a-danijela-i-ivan-bronzane-na-evropskom-prvenstvu"/>
        <a href="https://www.kurir.rs/sport/ostali-sportovi/3347467/tekvondo-elita-u-beogradu-nadica-bozanic-zlatna-jos-jedno-srebro-i-devet-bronzi-za-srbiju"/>
      </related>
    </article>
  </body>
</html>