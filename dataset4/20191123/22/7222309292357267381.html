<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/mumifierade-katter-krokodiler-och-lejon-i-gravfynd/"/>
    <meta property="og:site_name" content="HBL"/>
    <meta property="article:published_time" content="2019-11-23T22:20:00+00:00"/>
    <meta property="og:title" content="Mumifierade katter, krokodiler och lejon i gravfynd"/>
    <meta property="og:description" content="Egypten har avtäckt samlade fynd från gravtältet Sakkara utanför Kairo, bland annat mumifierade djur av olika arter och mängder av avgudabilder i form av statyetter."/>
  </head>
  <body>
    <article>
      <h1>Mumifierade katter, krokodiler och lejon i gravfynd</h1>
      <h2>Egypten har avtäckt samlade fynd från gravtältet Sakkara utanför Kairo, bland annat mumifierade djur av olika arter och mängder av avgudabilder i form av statyetter.</h2>
      <address><time datetime="2019-11-23T22:20:00+00:00">23 Nov 2019, 22:20</time> by <a rel="author">TT-AFP</a></address>
      <p>Fynden visades upp vid ett tempel som var tillägnat kattgudinnan Bastet och fornlämningsminister<b> Khaled el-Enany </b>säger att det är som "ett helt museum i sig självt".</p>
      <p>Fem av de mumifierade djuren har identifierats som lejonungar, som prytts av olika hieroglyfer. Där finns också katter, kobror och krokodiler. Man visar också upp statyetter som föreställer olika djur.</p>
      <p>Fynden dateras till Egyptens 26:e dynasti – till 600-talet f. Kr.</p>
      <p>Egypten lyfter fram sin rika skatt av fornlämningar för att locka tillbaka turister till landet, som skakats av politiska oroligheter och våldsamma dåd de senaste åren. Kritiker invänder att regeringen försummar de arkeologiska platserna och att landets museum är vanskötta.</p>
      <figure>
        <img src="https://doeho6k8shw5z.cloudfront.net/imengine/image.php?uuid=f8827e46-187d-465b-81d6-508f60b82329&amp;type=preview&amp;source=f8827e46-187d-465b-81d6-508f60b82329&amp;function=hardcrop&amp;width=1200&amp;height=675&amp;q=80"/>
        <figcaption>Totalt 75 statyetter i trä och brons visades upp.<cite>Bild: Khaled Desouki/AFP-Lehtikuva</cite></figcaption>
      </figure>
    </article>
  </body>
</html>