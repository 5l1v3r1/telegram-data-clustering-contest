<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641690/%D8%AF%D8%B1-%D8%B2%D9%86%D8%AC%DB%8C%D8%B1%D9%87-%D8%AA%D9%88%D9%84%DB%8C%D8%AF-%DA%A9%D8%B4%D9%88%D8%B1-%D9%87%DB%8C%DA%86%DA%AF%D9%88%D9%86%D9%87-%D9%85%D8%B4%DA%A9%D9%84%DB%8C-%D9%86%D8%AF%D8%A7%D8%B1%DB%8C%D9%85-%D8%AD%D9%81%D8%B8-%D8%AD%D8%AF%D8%A7%DA%A9%D8%AB%D8%B1%DB%8C-%D8%AD%D9%82%D9%88%D9%82-%D9%85%D8%B1%D8%AF%D9%85-%D8%B1%D8%B3%D8%A7%D9%84%D8%AA-%D8%A7%D8%B5%D9%84%DB%8C-%D9%85%D8%A7-%D8%A8%D9%87-%D8%B4%D9%85%D8%A7%D8%B1-%D9%85%DB%8C-%D8%B1%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T22:55:00+00:00"/>
    <meta property="og:title" content="در زنجیره تولید کشور هیچگونه مشکلی نداریم/ حفظ حداکثری حقوق مردم رسالت اصلی ما به شمار می رود"/>
    <meta property="og:description" content="وزیر صنعت، معدن و تجارت گفت: جلسات مشترک ویدئو کنفرانس با استان ها باید تداوم داشته باشد تا امکان رصد دقیق مسائل مرتبط بیش از پیش مهیا شود."/>
  </head>
  <body>
    <article>
      <h1>
        <a href="https://www.bultannews.com/fa/news/641690/%D8%AF%D8%B1-%D8%B2%D9%86%D8%AC%DB%8C%D8%B1%D9%87-%D8%AA%D9%88%D9%84%DB%8C%D8%AF-%DA%A9%D8%B4%D9%88%D8%B1-%D9%87%DB%8C%DA%86%DA%AF%D9%88%D9%86%D9%87-%D9%85%D8%B4%DA%A9%D9%84%DB%8C-%D9%86%D8%AF%D8%A7%D8%B1%DB%8C%D9%85-%D8%AD%D9%81%D8%B8-%D8%AD%D8%AF%D8%A7%DA%A9%D8%AB%D8%B1%DB%8C-%D8%AD%D9%82%D9%88%D9%82-%D9%85%D8%B1%D8%AF%D9%85-%D8%B1%D8%B3%D8%A7%D9%84%D8%AA-%D8%A7%D8%B5%D9%84%DB%8C-%D9%85%D8%A7-%D8%A8%D9%87-%D8%B4%D9%85%D8%A7%D8%B1-%D9%85%DB%8C-%D8%B1%D9%88%D8%AF">در زنجیره تولید کشور هیچگونه مشکلی نداریم/ حفظ حداکثری حقوق مردم رسالت اصلی ما به شمار می رود</a>
      </h1>
      <h2>وزیر صنعت، معدن و تجارت گفت: جلسات مشترک ویدئو کنفرانس با استان ها باید تداوم داشته باشد تا امکان رصد دقیق مسائل مرتبط بیش از پیش مهیا شود.</h2>
      <address><time datetime="2019-11-23T22:55:00+00:00">23 Nov 2019, 22:55</time> by <a rel="author">بولتن نیوز | bultannews.com</a></address>
      <p><b>گروه اقتصادی:</b> رضا رحمانی در این جلسه افزود: <b>وزارت صمت</b> امسال حول 7 محور و 34 برنامه از جمله تعمیق ساخت داخل،<b> توسعه صادرات</b>، توسعه معادن و صنایع معدنی، بهبود فضای <b>کسب و کار</b>، توسعه فناوری و...، برنامه های خود را با جدیت دنبال می کند و انتظار می رود روسای استان در راستای تحقق اهداف این برنامه گام های موثرتری از پیش بردارند.</p>
      <p> </p>
      <p> </p>
      <p><b>به گزارش بولتن نیوز</b> به نقل از شاتا، وی ادامه داد: برنامه های محوری وزارت صمت محدود به سالجاری نیست و به عنوان <b>راهبرد اساسی</b> این وزارتخانه تداوم خواهد داشت و امسال به نوعی آغاز یک حرکت بزرگ در همه این بخش هاست.</p>
      <p>رحمانی خاطر نشان کرد: همه استان ها باید این برنامه ها را اولویت کاری خود قرار دهند و حتی ظرفیت های بالقوه سایر مسئولان و تشکل های بخش خصوصی را در این موارد فعال سازند.</p>
      <p>وی تصریح کرد: نهضت ساخت داخل یکی از موارد بسیار مهمی است که امسال در صدر برنامه قرار دارد و مراتب اجرای آن به مقام معظم رهبری، رئیس جمهور و مجلس شورای اسلامی اعلام می شود و به طور اخص مورد تاکید ویژه رهبری عزیز است که حتماً اثرگذاری بالایی در آینده صنعت کشورمان و خودکفایی آن خواهد داشت.</p>
      <p>وزیر صمت با اشاره برنامه های ویژه وزارت صنعت، معدن و تجارت در کنترل بازار بعد از اجرای طرح اصلاح قیمت بنزین در کشور، گفت: خوشبختانه رویکرد موجود مورد رضایت مسئولان امر است که حتما باید با همین جدیت و دقت بالا ادامه یابد و نباید اجازه داده شود برخی افراد از شرایط موجود سواستفاده کند.</p>
      <p>در زنجیره تولید کشور هیچگونه مشکلی نداریم</p>
      <p>رحمانی افزود: با توچه به تدابیر اتخاذ شده هم اکنون در تامین کالاهای اساسی و ضروری مورد نیاز کشور و همچنین زنجیره تولید کشور هیچگونه مشکلی نداریم.</p>
      <p>وی با اشاره به حضور معاون اول رئیس جمهور در جلسه امروز صبح ستاد تنظیم بازار کشور در محل وزارت صنعت، معدن و تجارت خاطر نشان کرد: طبق گزارشات موجود قیمت ها در عموم کالاها دارای ثبات قیمت هستند و نگرانی بیشتر ما بابت جو روانی بازار بوده که با افزایش حجم بازرسی ها این مشکل نیز تا حدود بسیاری رفع شده است.</p>
      <p>وزیر صنعت، معدن و تجارت تصریح کرد: در خصوص 100 قلم کالای ضروری مورد مصرف مردم فقط 16 قلم با افزایش حدود 5 درصد مواجه شده است که هماهنگی های لازم با تعزیرات حکومتی جهت برخورد جدی و خارج از نوبت در این موارد انجام شده است.</p>
      <p>لزوم حساسیت روسای استان ها به زنجیره تولید 100 قلم کالای ضروری در کشور</p>
      <p>رحمانی تاکید کرد: در بحث کنترل بازار باید اتاق اصناف و اتحادیه های تحت پوشش در سراسر کشور پیشگام شوند و حتما روسای استان ها در خصوص زنجیره تولید به ویژه در مورد 100 قلم کالای ضروری با حساسیت و جدیت ویژه ای ورود کنند.</p>
      <p>وزیر صمت در بخش دیگری از سخنان خود در مورد تفویض اختیارات به استان ها گفت: این مهم، سیاست کلی ما در راستای ارتقای فضای کسب و کار و بهبود شرایط موجود است و علاوه بر اقدامات قبلی، در یک هفته آینده تعدادی دیگر از تفویضات نهایی شده و به استان ها ابلاغ خواهد شد و این اطمینان را به استان ها می دهم که در هر موردی که منع قانونی وجود نداشته باشد حتماً تفویض انجام می شود.</p>
      <p>رحمانی با اشاره به موضوع ابلاغ دستورالعمل اجرایی استخراج ارز دیجیتال از سوی وزارت صمت، افزود: با توجه به مصوبه دولت در حال حاضر صرفاً استخراج این ارز ها مجاز است و قابل داد و ستد در داخل کشور نیست.</p>
      <p>وی یادآور شد: یکی از موارد مورد تاکید وزارت صمت برای واحدهای صنعتی، انتقال حساب های مالی شان به استان های محل استقرار آن هاست که در ابلاغیه لازم در این مورد موضوع جذب نیروی بومی و تامین و تدارکات از منطقه مرتبط نیز مورد توجه بوده است.</p>
      <p>حفظ حداکثری حقوق مردم رسالت اصلی ما به شمار می آید</p>
      <p>وزیر صمت خاطرنشان کرد: رسالت اصلی امروز تمامی مدیران ستادی و استانی این وزارتخانه کنترل دقیق بازار و تامین حداکثری حقوق مردم است و جا دارد در این راستا از تلاش های ارزشمند همه بازرسان سازمان های صمت در سطح استان ها تقدیر و تشکر کنم که در انجام وطیفه خطیر خود به هیچ عنوان کوتاهی نمی کنند.</p>
      <p>رحمانی در تصریح کرد: از همه مسئولان وزارت صمت و سازمان های استانی نیز انتظار دارم برای رصد دقیق بازار به طور مستمر و میدانی از سطح بازار در کشور بازدید کنند و برای تامین حقوق مردم بیش از پیش، گام بردارند.</p>
    </article>
  </body>
</html>