<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Hokej/NHL/a315470-Gostujuce-pobede-Kanuksa-i-Flejmsa-nakon-penala.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T22:28:00+00:00"/>
    <meta property="og:title" content="Gostujuće pobede Kanuksa i Flejmsa nakon penala"/>
    <meta property="og:description" content="Vankuver Kanuksi i Kalgari Flejmsi slavili su u subotu nakon penala i pobede u NHL upisali na gostovanjima."/>
  </head>
  <body>
    <article>
      <h1>Gostujuće pobede Kanuksa i Flejmsa nakon penala</h1>
      <h2>Vankuver Kanuksi i Kalgari Flejmsi slavili su u subotu nakon penala i pobede u NHL upisali na gostovanjima.</h2>
      <address><time datetime="2019-11-23T22:28:00+00:00">23 Nov 2019, 22:28</time> by <a rel="author">Maja Todić</a></address>
      <figure>
        <img src="https://sportklub.rs/Picture/136168/jpeg/Kalgari-Flejms.jpg"/>
        <figcaption>
          <cite>Derek Leung/Getty Images</cite>
        </figcaption>
      </figure>
      <p>U subotu su odigrana dva meča u NHL, pobede su slavili gosti i to u oba meča nakon penala.</p>
      <p>Vankuver Kanuksi slavili su u Vašingtonu na gostovanju Kapitalsima 2:1.</p>
      <p>Nakon nešto više od dva minuta od početka meča Vrana je doneo prednost Kapitalsima, ali je prva trećina završena nerešeno nakon gola Petersona u 14. minutu.</p>
      <p>Nije bilo golova sve do kraja meče, kao ni u produžetku, a zatim je usledila neverovatna serija penala. Po šest promašaja upisala su oba tima, Kapitalsi su promašili i u sedmoj seriji, ali Horvat je bio precizan za pobedu gostiju.</p>
      <p>Kalgari Flejmsi su slavili na gostovanju Filadelfija Flajersima 3:2, takođe tek nakon penala.</p>
      <p>Dva puta su Flajersi vodili, prvo golom Voračeka, a zatim pogotkom Hajesa. Flejmsi su do izjednačenja prvo došli preko Mengiapana, a zatim preko Lindholma koji je izborio produžetak na nešto više od minut do kraja meča.</p>
      <p>Ovde neizvesnost u penal seriji nije tako dugo trajala kao u Vašingtonu - sve je rešeno u trećoj seriji. Domaći su imali tri promašaja, a nakon dva neuslepa pokušaja gostiju, precizan je za pobedu bio Tkačuk.</p>
    </article>
  </body>
</html>