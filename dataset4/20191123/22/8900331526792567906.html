<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ajax1.nl/ten-hag-verrast-door-spel-heracles/"/>
    <meta property="og:site_name" content="Ajax1.nl"/>
    <meta property="article:published_time" content="2019-11-23T22:11:00+00:00"/>
    <meta property="og:title" content="Ten Hag verrast door spel Heracles"/>
    <meta property="og:description" content="Tegen Heracles Almelo won Ajax zijn achtste wedstrijd op rij in de competitie. Het lijkt inmiddels de normaalste zaak van de wereld, maar de Erik ten Hag gaf desalniettemin aan verrast te zijn geweest met het spel van de Almeloërs. “We hadden verwacht dat ze hoog druk zouden zetten, maar anders dan verwacht deden ze […]"/>
  </head>
  <body>
    <article>
      <h1>Ten Hag verrast door spel Heracles</h1>
      <address><time datetime="2019-11-23T22:11:00+00:00">23 Nov 2019, 22:11</time> by <a rel="author">Sil Vellenga</a></address>
      <p>Tegen Heracles Almelo won Ajax zijn achtste wedstrijd op rij in de competitie. Het lijkt inmiddels de normaalste zaak van de wereld, maar de Erik ten Hag gaf desalniettemin aan verrast te zijn geweest met het spel van de Almeloërs. “We hadden verwacht dat ze hoog druk zouden zetten, maar anders dan verwacht deden ze dit met drie in plaats van twee spitsen. In de opbouw deden we het niet altijd goed, maar wanneer we het wel goed deden was er dan ook erg veel ruimte.”</p>
      <p>De trainer van Ajax werd vervolgens gevraagd naar de hoe het is samen te werken met jongens die zo goed op elkaar afgestemd zijn als Ziyech en Promes: “Het is fantastisch om met deze spelers samen te werken. Je kunt allemaal dingen bedenken, maar het moet dan ook nog uitgevoerd worden.”</p>
      <p>Over de blessure van Mazraoui kon ten Hag niet veel zeggen. Wel ging hij in op het optreden van Perr Schuurs, die volgens ten Hag; “goeie dingen liet zien”. Daarnaast leek hij door te laten schemeren dat Schuurs dan ook in de basis zou gaan starten tegen Lille, aankomende woensdag in de Champions League. Volgens ten Hag heeft de jonge verdediger de afgelopen weken genoeg laten zien om samen met Alvarez ofwel Martinez het verdedigingsduo te vormen ter vervanging van de geschorste Blind en Veltman.</p>
    </article>
  </body>
</html>