<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/spor/story/655671/pingk-pongk-ektos-pagkosmioy-kypelloy-o-gkionis"/>
    <meta property="og:site_name" content="OnSports"/>
    <meta property="article:published_time" content="2019-11-23T22:32:22+00:00"/>
    <meta property="og:title" content="Πινγκ πονγκ: Εκτός Παγκοσμίου Κυπέλλου ο Γκιώνης"/>
    <meta property="og:description" content="Δεν θα αγωνιστεί ο Παναγιώτης Γκιώνης στο Παγκόσμιο Κύπελλο στην Κίνα."/>
  </head>
  <body>
    <article>
      <h1>Πινγκ πονγκ: Εκτός Παγκοσμίου Κυπέλλου ο Γκιώνης</h1>
      <address><time datetime="2019-11-23T22:32:22+00:00">23 Nov 2019, 22:32</time> by <a rel="author">Onsports Team</a></address>
      <p>Δεν θα αγωνιστεί ο Παναγιώτης Γκιώνης στο Παγκόσμιο Κύπελλο στην Κίνα.</p>
      <p>Εκτός του Παγκοσμίου Κυπέλλου του πινγκ πονγκ, που θα διεξαχθεί στο Τσενγκντού της Κίνας (29/11-1/12) έμεινε ο Παναγιώτης Γκιώνης. Κι αυτό παρ’ όλο που ο Έλληνας πρωταθλητής είχε το πλασάρισμα στις θέσεις 5-8 του Europe Cup, το οποίο τα τελευταία χρόνια αποτελεί κριτήριο πρόκρισης.</p>
      <p>Ωστόσο, έμεινε εκτός, γιατί πήρε τη θέση του με κάρτα ελευθέρας ο Σουηδός Ματίας Φαλκ, που είχε κάνει την έκπληξη στο Παγκόσμιο πρωτάθλημα του 2019 κατακτώντας το ασημένιο μετάλλιο στο απλό. Άλλος Ευρωπαίος δεν μπορούσε να προσκληθεί και το χειρότερο είναι ότι αυτό θα έχει επίπτωση για τον Γκιώνη και στην παγκόσμια κατάταξη. Στο Τσενγκντού θα είναι πλέον στους αναπληρωματικούς και θα μπει στους αγώνες μόνο αν προκύψουν ακυρώσεις της τελευταίας στιγμής.</p>
    </article>
  </body>
</html>