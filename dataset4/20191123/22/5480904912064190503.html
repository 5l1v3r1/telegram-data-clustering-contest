<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/wsj-novartis-koupi-za-sedm-miliard-usd-the-medicines-company/1824534?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-23T22:08:00+00:00"/>
    <meta property="og:title" content="WSJ: Novartis koupí za sedm miliard USD The Medicines Company"/>
    <meta property="og:description" content="Basilej/New Jersey (USA) - Švýcarská farmaceutická společnost Novartis se chystá převzít americkou biotechnologickou firmu The Medicines Company za sedm miliard dolarů (162 miliard Kč), a rozšířit tak své působení na lukrativním trhu s léky na onemocnění srdce. Informoval o tom dnes list The Wall Street Journal."/>
  </head>
  <body>
    <article>
      <h1>WSJ: Novartis koupí za sedm miliard USD The Medicines Company</h1>
      <address><time datetime="2019-11-23T22:08:00+00:00">23 Nov 2019, 22:08</time> by <a rel="author" href="http://www.ctk.cz/" target="_blank">ČTK</a></address>
      <p>Basilej/New Jersey (USA) - Švýcarská farmaceutická společnost Novartis se chystá převzít americkou biotechnologickou firmu The Medicines Company za sedm miliard dolarů (162 miliard Kč), a rozšířit tak své působení na lukrativním trhu s léky na onemocnění srdce. Informoval o tom dnes list The Wall Street Journal.</p>
      <p>Deník s odvoláním na obeznámené zdroje uvedl, že by Novartis mohl fúzi oznámit už tento víkend. Ani jedna ze společností věc nekomentovala. Podle jednoho ze zdrojů zaplatí Novartis 85 centů za akcii.</p>
      <p>Společnost Novartis, která patří k největším výrobcům léků na světě, má tržní hodnotu přes 200 miliard dolarů.</p>
    </article>
  </body>
</html>