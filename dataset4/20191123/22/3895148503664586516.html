<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legionisci.com/news/79554_1_dzien_rywalizacji_w_Legia_Cup.html?amp%25252525253Butm_source&amp;amp%25252525253Butm_campaign"/>
    <meta property="og:site_name" content="Legioniści"/>
    <meta property="article:published_time" content="2019-11-23T22:38:03+00:00"/>
    <meta property="og:title" content="1. dzień rywalizacji w Legia Cup"/>
    <meta property="og:description" content="Rozpoczęła się XV edycja turnieju Legia Cup. Na Łazienkowskiej 13 drużyn z całego świata rywalizuje &quot;każdy z każdym&quot;. Legia II wygrała dotąd 5 z 7 rozegranych spotkań. Druga drużyna Legii, w której nie brakuje zawodników o rok młodszych (2010) i z LSS, również pokazała w kilku meczach ambicję a także kilka ładnych akcji indywidualnych, co dało jak dotąd 7 pkt. Prowadzi Juventus przed RB Salzburg i świetnie prezentujacym się Anderlechtem. Zakończenie turnieju - w niedzielę ok. 14:00."/>
  </head>
  <body>
    <article>
      <h1>1. dzień rywalizacji w Legia Cup</h1>
      <address><time datetime="2019-11-23T22:38:03+00:00">23 Nov 2019, 22:38</time> by <a rel="author">Redakcja</a></address>
      <p>Rozpoczęła się XV edycja turnieju Legia Cup. Na Łazienkowskiej 13 drużyn z całego świata rywalizuje "każdy z każdym". Legia II wygrała dotąd 5 z 7 rozegranych spotkań. Druga drużyna Legii, w której nie brakuje zawodników o rok młodszych (2010) i z LSS, również pokazała w kilku meczach ambicję a także kilka ładnych akcji indywidualnych, co dało jak dotąd 7 pkt. Prowadzi Juventus przed RB Salzburg i świetnie prezentujacym się Anderlechtem.<br/>Zakończenie turnieju - w niedzielę ok. 14:00.<br/><br/>Na koniec I dnia Legia I (z jednym rozegranym meczem mniej od części przeciwników) zajmuje 6. miejsce, a Legia II - 8. lokatę w stawce 13 drużyn. <br/><br/>"Jedynka" w większości spotkań pokazała się z całkiem dobrej strony grając odważnie i nie bojąc się dryblingów. To dało 5 wygranych puewrwszego dnia, choić nie da się ukryć, żę spora część najbardziej wymagających pojedynków czeka Legię I w niedzielę. Najtrudniejszy w sobotę okazał się pojedynek z Anderlechtem, w którym drużyna gości grająca bardzo szybko, agresywnie w pressingu i składająca się z graczy bardzo szybkich, a jeszcze szybciej podejmujących na boisku decyzje, była w stanie zepchnąć nasz zespół do głębokiej defensywy. Legię I było stać tylko na gola honorowego Mateusza Strzeleckiego. Popularny "Strzelba" z 8 golami znajduje się w czołówce klasyfikacji strzelców (ex-aequo na 2. miejscu za Edoardo Acrocettim z Juventusu).<br/><br/>Druga drużyna składa się w zdecydowanej większości (czy to dotyczy graczy z rocznika 2010, czy tych z 2009) z zawodników znacząco odstających fizycznie od większości przeciwników. Stąd niektóre drużyny są praktycznie poza ich zasięgiem, jak np. Juventus, którego cały wyjściowy skład przerastał naszych zawodników o głowę, a czasami i o dwie ;-). Do tego legioniści (wobec kontuzji ich etatowego golkipera) grają w tym turnieju rotacyjnie na pozycji bramkarza graczami z pola (tu warto wspomnieć o heroicznej postawie Wiktora Milewskiego między słupkami, w meczu z Manchesterem United). W kilku meczach naszym zawodnikom udało się jednak pokazać umiejętności i wizję gry, a z przodu o niejedną bramkę postarał <br/>się Edo von Brandt wraz z efektownie kiwającym Aleksandrem Badowskim.<br/><br/>- Mecze Legii I:<br/>Legia I Warszawa 2-0 Vistula Garfield NY <br/>Legia I Warszawa 3-1 Hertha Berlin <br/>Legia I Warszawa 5-0 Talent Warszawa <br/>Legia I Warszawa 5-0 Pogoń Lwów <br/>Legia I Warszawa 6-2 Legia II Warszawa <br/><br/>Legia I Warszawa 5-2 Team Europa <br/>Strzały (celne): Legia 11 (8) - DTFS 6 (5)<br/><br/>Legia I Warszawa 1-5 Anderlecht Bruksela <br/>Strzały (celne): Legia 4 (3) - Anderlecht 13 (9)<br/><br/>Skład: 1. Denys Stoliarenko - 6. Jan Rodak, 5. Piotr Bartnicki, 16. Norbert Merchel (Kpt), 14. Borys Boryszewski, 4. Vincent Ziętek, gr. testowany, gr. kl.partnerskiego, gr. kl. partnerskiego, 11. Mateusz Strzelecki, 9. Jakub Piaseczny<br/>Trenerzy: Mateusz Legierski, Sebastian Janusiński<br/><br/>- Mecze Legii II:<br/>Legia II Warszawa 2-0 Pogoń Lwów <br/>Legia II Warszawa 3-2 Team Europa<br/>Legia II Warszawa 0-8 Anderlecht<br/>Legia II Warszawa 2-6 Legia I Warszawa<br/><br/>Legia II Warszawa 3-4 RB Salzburg<br/>Strzały (celne): Legia 7 (7) - Red Bulls 17 (10)<br/><br/>Legia II Warszawa 1-1 Manchester United<br/>Strzały (celne): Legia 5 (3) - ManU 17 (7)<br/><br/>Legia II Warszawa 0-11 Juventus FC<br/>Strzały (celne): Legia 4 (4) - Juventus 20 (17)<br/><br/>Skład: 20. Wiktor Milewski, 19. Edouard Von Brandt-Etchemendigaray, 21. Aleksander Badowski [10], 7. Kacper Ziółkowski, 9. Wiktor Wach, 8. Aleksander Marciniak, 17. Tymon Płoszka [10], 15. Filip Hołowiński [10], 11. gr. testowany [10], 14. Maksymilian Małkiewicz [LSS], 5. Franciszek Kotkiewicz [LSS].<br/>Trenerzy: Łukasz Listwan, Sebastian Różycki</p>
      <figure>
        <iframe src="https://www.youtube.com/embed/B9QxtxMICS8" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/Mi2yDR0-TQg" width="640" height="360" data-service="Youtube" scrolling="no"/>
      </figure>
    </article>
  </body>
</html>