<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/23/belgijska-partia-chce-prawa-do-eutanazji-osob-z-demencja-i-aborcji-do-czwartego-miesiaca-ciazy/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-23T22:20:38+00:00"/>
    <meta property="og:title" content="Belgijska partia chce prawa do eutanazji osób z demencją i aborcji do czwartego miesiąca ciąży"/>
    <meta property="og:description" content="Belgijscy politycy chcą zliberalizować kwestie ochrony życia. Z jednej strony ułatwiając dostęp do aborcji, z drugiej do eutanazji."/>
  </head>
  <body>
    <article>
      <h1>Belgijska partia chce prawa do eutanazji osób z demencją i aborcji do czwartego miesiąca ciąży</h1>
      <address><time datetime="2019-11-23T22:20:38+00:00">23 Nov 2019, 22:20</time> by <a rel="author" href="https://nczas.com/author/gj/" target="_blank">GJ</a></address>
      <p>
        <b>Belgijscy politycy chcą zliberalizować kwestie ochrony życia. Z jednej strony ułatwiając dostęp do aborcji, z drugiej do eutanazji.</b>
      </p>
      <p>Flamandzcy Liberałowie i Demokraci, jedna z największych belgijskich partii politycznych, chce zmienić prawo tak, by osoby z demencją mogły dokonać eutanazji. FLiD już złożyło projekt w tej sprawie.</p>
      <p>Dotychczas belgijskie prawo zezwalało na przeprowadzenie eutanazji tylko, jeżeli wnioskujący jest nieuleczalnie chory, ale jest również w pełni świadomy. Eutanazji mogą być poddane też osoby, które zawczasu złożą specjalne oświadczenie – tzw. testament życia.</p>
      <p>Osoby z demencją oraz ci, którzy stracili możliwość wyrażenia świadomej woli nagle, byli chronieni przez prawo, a dokonywanie na nich eutanazji było nielegalne.</p>
      <p>– To musi się zmienić. Chcemy dać ludziom możliwość samodzielnego decydowania o godnym zakończeniu życia, nawet jeśli cierpią na demencję. W ten sposób możemy uniknąć wielu poniżających sytuacji – powiedział poseł FLiD Robby De Caluwé.</p>
      <p>Po zmianie eutanazja będzie mogła być przeprowadzona zarówno na osobach z demencją jak i tych, którzy cierpią np. na chorobę Parkinsona.</p>
      <p>To jednak nie koniec. Liberałowie chcą też szerszego dostępu do aborcji. Ta miałaby zostać legalna aż do 18. tygodnia ciąży.</p>
      <p>Obecnie aborcja w Belgii dozwolona jest do 12. tygodnia ciąży. Ponadto kobiety obowiązuje sześciodniowy „okres refleksji”.</p>
      <p>Po zmianie również i „okres refleksji” ulegnie zmianie – do dwóch dni. Orędownicy ułatwienia aborcji argumentują, że obywatelki Belgii i tak mogą pojechać do sąsiedniej Holandii, gdzie aborcji można dokonać do 21. tygodnia ciąży.</p>
      <p>Źródło: RMF / Rzeczpospolita</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/23/szok-wyplacila-z-banku-fortune-i-wyrzucila-ja-do-kosza/"/>
        <a href="https://nczas.com/2019/11/23/w-tunezji-edukacja-seksualna-w-programie-od-przedszkola-standardy-europejskie-czy-afrykanskie/"/>
        <a href="https://nczas.com/2019/11/23/odjazd-polsatu-poznan-okupowali-nazisci-a-jaskowiak-bedzie-ekologicznie-wydobywal-macewy-z-jeziora/"/>
        <a href="https://nczas.com/2019/11/23/zatrwazajaca-sytuacja-w-samorzadach-to-na-nie-spadly-koszty-socjalizmu-pis/"/>
        <a href="https://nczas.com/2019/11/23/dlugie-rece-moskwy-policja-zatrzymala-w-katalonii-dwoch-domniemanych-agentow-kremla/"/>
        <a href="https://nczas.com/2019/11/23/borat-wysmial-zuckerberga-facebook-pozwolilby-dzis-hitlerowi-publikowac-reklamy-jego-rozwiazania-kwestii-zydowskiej/"/>
        <a href="https://nczas.com/2019/11/23/konin-policja-zatrzymala-juz-osiem-osob-bioracych-udzial-w-zamieszkach-po-zastrzeleniu-21-latka/"/>
        <a href="https://nczas.com/2019/11/23/uwaga-kierowcy-bedzie-niebezpiecznie-na-drogach/"/>
        <a href="https://nczas.com/2019/11/23/tankowiec-blue-star-osiadl-po-pozarze-na-mieliznie-trwa-akcja-ratunkowa-u-brzegow-galicji-video/"/>
      </related>
    </article>
  </body>
</html>