<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/koji-trener-nece-docekati-zoru-u-premijer-ligi-393576.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-23T22:36:00+00:00"/>
    <meta property="og:title" content="Koji trener neće dočekati zoru u Premijer ligi?"/>
    <meta property="og:description" content="Trojica stručnjaka bi uskoro mogli da ostanu bez posla."/>
  </head>
  <body>
    <article>
      <h1>Koji trener neće dočekati zoru u Premijer ligi?</h1>
      <h2>Trojica stručnjaka bi uskoro mogli da ostanu bez posla.</h2>
      <address><time datetime="2019-11-23T22:36:00+00:00">23 Nov 2019, 22:36</time> by <a rel="author">Nikola Miloradović</a></address>
      <p>U okviru 13. kola Premijer lige nova razočarenja svojim navijačima priredili su Everton, Votford i Arsenal.<br/><br/>"Karamele" su doživele poraz kod kuće od Noriča i čini se da je pozicija Marka Silve na mestu šefa struke poprilično ugrožena.<br/><br/>Votford je nakon poraza od Barnlija kod kuće ostao zakucan za dno tabele, utisak je da Sančez Flores nije promenio situaciju na "Vikaridžu" i šuškalo se da mora da je morao da dobije "Kleretse" kako bi zadržao posao.<br/><br/>Što se tiče Arsenala, navijači već neko vreme nisu zadovoljni, a šta da kažu nakon jedva izvojevanog boda protiv pretposlednjeg tima na tabeli?<br/><br/>Sautempton je bio na ivici pobede na "Emirejtsu", da bi Lakazet u šestom minutu nadoknade doneo bod domaćinu.<br/><br/>Emeri je na staklenin nogama, on tvrdi da ekipa može bolje, ali pitanje je još koliko vremena ima.<br/><br/>Ipak, prema poslednjim informacijama, izgleda da je Everton najbliži tome da otpusti trenera, te bi Marko Silva svakog časa mogao da ostane bez posla.<br/><br/>Ponovo su "Karamele" solidno trošile tokom leta, ali su rezultati od starta sezone bili razočaravajući, usledio je blagi uspon forme, ali je danas sve bačeno u vodu i čini se da je Portugalcu odzvonilo.<br/><br/>Navodno mu je spremna i zamena, "Bi-Bi-Si" navodi da bi Dejvid Mojes mogao da se vrati na "Gudison", ali bi dobio ulogu vršioca dužnosti.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/pl-liverpulov-sampionski-mentalitet-lester-po-navici-arsenal-jedva-do-boda-protiv-najgore-odbrane-u-ligi-393540.html"/>
        <a href="https://www.sportske.net/vest/transferi/brazilac-od-17-godina-zaludeo-evropu-cena-60-miliona-opcije-milano-ili-london-393514.html"/>
        <a href="https://www.sportske.net/vest/medjunarodni-fudbal/rosoneri-prodaju-defanzivca-tri-kluba-u-igri-na-san-siro-stize-pojacanje-iz-pl-393464.html"/>
      </related>
    </article>
  </body>
</html>