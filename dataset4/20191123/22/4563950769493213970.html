<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thaipost.net/main/detail/50961"/>
    <meta property="og:site_name" content="Thai Post | อิสรภาพแห่งความคิด"/>
    <meta property="article:published_time" content="2019-11-23T22:12:00+00:00"/>
    <meta property="og:title" content="มูฯประเดิมสวยไก่ชนะนอกบ้านนัดแรกในรอบเกือบปี"/>
    <meta property="og:description" content="ท็อตแน่ม ฮ็อตสเปอร์ คว้าชัยนอกบ้านได้เป็นครั้งแรกนับตั้งแต่เดือน มกราคม เป็นประเดิมนัดแรกของการคุมทีมของ โชเซ มูรินโญ่ หลังบุกไปชนะ เวสต์แฮม 3-2 เมื่อวันเสาร์"/>
  </head>
  <body>
    <article>
      <h1>มูฯประเดิมสวยไก่ชนะนอกบ้านนัดแรกในรอบเกือบปี</h1>
      <address>
        <time datetime="2019-11-23T22:12:00+00:00">23 Nov 2019, 22:12</time>
      </address>
      <p>ท็อตแน่ม ฮ็อตสเปอร์ คว้าชัยนอกบ้านได้เป็นครั้งแรกนับตั้งแต่เดือน มกราคม เป็นประเดิมนัดแรกของการคุมทีมของ โชเซ มูรินโญ่ หลังบุกไปชนะ เวสต์แฮม 3-2 เมื่อวันเสาร์<br/>    ประตูจาก ซอน เฮือง-มิน, ลูคัส มูร่า และ แฮร์รี่ เคน ช่วยให้ สเปอร์ส ที่ชนะใครไมได้มา 5 เกมติดต่อกัน กลับมาคว้าชัยได้ในศึกลอนดอนดาร์บี้ ขณะที่ เวสต์แอม ที่แพ้คาบ้านแมทช์นี้ สถานการณ์ลำบากแล้วสำหรับกุนซือชาวชิลี มานูเอล เปเยกรีนี่ หลังเก็บได้เพียงแค่ 2 แต้มจาก 7 นัดหลังสุด<br/>    มูรินโย่ ที่เข้ามาคุมทีมทีมแทน เมาริซิโอ โปเช็ตติโน่ เมื่อวันพุธที่ผ่นามา มีการปรับเปลี่ยนผู้เล่นไป 3 คนจากชุดเดิมที่ทำได้แค่เสมอ เชฟฟิลด์ ยูไนเต็ด 1-1 ในนัดก่อน โดย มูร่า, แฮร์รี่ วิงค์ และ โทบี อัลเดร์ไวเรลด์ ได้กลับมาลงสนาม และเป็นฝ่ายบุกไปขึ้นนำได้ก่อน 3 ลูกตั้งต้นครึ่งหลัง ก่อนที่ เจ้าบ้านจะมาได้คืน 2 ประตูจาก มิคาเอล อันโตนิโอ และ อังเจโล อ็อกบอนนา ในช่วงทดเวลาบาดเจ็บ</p>
    </article>
  </body>
</html>