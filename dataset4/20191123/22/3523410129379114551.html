<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641688/%D8%B3%D8%A7%D8%AE%D8%AA-%D9%86%D8%B3%D8%AE%D9%87-%D8%AC%D8%AF%DB%8C%D8%AF-%D8%A8%D8%A7%D8%B2%DB%8C-crash-bandicoot"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T22:55:00+00:00"/>
    <meta property="og:title" content="ساخت نسخه جدید بازی Crash Bandicoot"/>
    <meta property="og:description" content="برخی از کاربران و منابع اعلام کردند که ممکن است نسخه بعدی مجموعه Crash Bandicoot در سال ۲۰۲۰ وارد بازار شود."/>
  </head>
  <body>
    <article>
      <h1>
        <a href="https://www.bultannews.com/fa/news/641688/%D8%B3%D8%A7%D8%AE%D8%AA-%D9%86%D8%B3%D8%AE%D9%87-%D8%AC%D8%AF%DB%8C%D8%AF-%D8%A8%D8%A7%D8%B2%DB%8C-crash-bandicoot">ساخت نسخه جدید بازی Crash Bandicoot</a>
      </h1>
      <h2>برخی از کاربران و منابع اعلام کردند که ممکن است نسخه بعدی مجموعه Crash Bandicoot در سال ۲۰۲۰ وارد بازار شود.</h2>
      <address><time datetime="2019-11-23T22:55:00+00:00">23 Nov 2019, 22:55</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، یکی از قدیمی‌ترین و پرطرفدارترین عناوین موجود در بازار که تقریبا برای تمامی کنسول‌های برتر بازار عرضه شده، بازی Crash Bandicoot است. این مجموعه از سال ۱۹۹۶ برای کنسول PS1 وارد بازار شد که به دلیل داشتن گرافیک و محیطی بسیار جذاب، با استقبال بسیار خوبی از سوی گیمر‌های این کنسول مواجه شد. داستان این بازی روایت گر ماجراجویی‌های روباهی است که اتفاقات عجیبی برای او می‌افتاد که می‌توان گفت همه‌‎ی این اتفاقات زیر سر شخصیت منفی بازی یعنی Doctor Neo Cortex است.</p>
      <p>پس از موفقیت شرکت Naughty Dog در ساخت این بازی، شرکت مذکور تصمیم گرفت عناوین برتری از این بازی را روانه بازار کرد و در حال حاضر بیش از ۱۷ نسخه از این مجموعه در بازار عرضه شده که آخرین نسخه آن Crash Team Racing Nitro-Fueled نام دارد و برای کنسول‌های PS4، Xbox One پلتفرم کامپیوتر وارد بازار شده است که هدف اصلی در این بازی مسابقه با سایر گیمر‌ها از طریق بستر اینترنت است.</p>
      <p>اما به تازگی در فضای مجازی شایعه‌ای منتشر شده که اعلام می‌کند قرار است در آینده نسخه‌ای جدید از این بازی وارد بازار شود. این شایعه بر اساس یکی از تبلیغات تلویزیونی شرکت سونی به وجود آمده که در آن شخصیت Aku Aku با ظاهر جدید وارد این تبلیغ می‌شود که در هیچ کدام از نسخه‌های کراش وجود نداشتند.</p>
      <p>این در حالی است که سازنده شخصیت‌های بازی اعلام کرده است که ظاهر جدید شخصیت Aku Aku در تبلیغ تلویزیونی به معنای ساخت نسخه جدید مجموعه کراش نیست و گیمر‌ها دچار اشتباه شده‌اند. این در حالی است که بسیاری از منابع حتی نام نسخه بعدی مجموعه کراش را هم اعلام کردند و امیدوار هستن این بازی در سال ۲۰۲۰ و با نام Crash Bandicoot Worlds وارد بازار شود؛ طبق گفته‌های برخی منابع نسخه بعدی کراش دنیایی شبیه به بازی Mario 3D World خواهد داشت. با این حال باید منتظر بود و دیدذ که آیا این شایعه به حقیقت تبدیل خواهد شد یا قرار است به طور کامل رد شود.</p>
    </article>
  </body>
</html>