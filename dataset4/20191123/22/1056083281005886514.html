<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301090/%D8%B1%D8%A6%D8%A7%D9%84-%D8%B3%D8%A7%DB%8C%D9%87-%D8%A8%D9%87-%D8%B3%D8%A7%DB%8C%D9%87-%D8%A8%D8%A7%D8%B1%D8%B3%D9%84%D9%88%D9%86%D8%A7-%D8%B5%D8%AF%D8%B1%D9%86%D8%B4%DB%8C%D9%86-%D9%BE%DB%8C%D8%B1%D9%88%D8%B2%DB%8C-%DA%A9%D9%87%DA%A9%D8%B4%D8%A7%D9%86%DB%8C-%D9%87%D8%A7-%D8%AF%D8%B1-%D8%A8%D8%B1%D9%86%D8%A7%D8%A8%D8%A6%D9%88"/>
    <meta property="og:site_name" content="ایسنا"/>
    <meta property="article:published_time" content="2019-11-23T22:08:31+00:00"/>
    <meta property="og:title" content="رئال سایه به سایه بارسلونا صدرنشین؛ پیروزی کهکشانی‌ها در برنابئو"/>
    <meta property="og:description" content="رئال مادرید با پیروزی قاطعی که برابر رئال سوسیداد به دست آورد به تعقیب بارسلونا صدرنشین ادامه داد."/>
  </head>
  <body>
    <article>
      <h1>رئال سایه به سایه بارسلونا صدرنشین؛ پیروزی کهکشانی‌ها در برنابئو</h1>
      <address><time datetime="2019-11-23T22:08:31+00:00">23 Nov 2019, 22:08</time> by <a rel="author">پیام کریمی</a></address>
      <p>رئال مادرید با پیروزی قاطعی که برابر رئال سوسیداد به دست آورد به تعقیب بارسلونا صدرنشین ادامه داد.</p>
      <p>به گزارش ایسنا، در ادامه هفته سیزدهم رقابت های لالیگا دو دیدار برگزار شد.</p>
      <p>ابتدا اتلتیکو مادرید در خانه گرانادا به میدان رفت و با تساوی یک بر یک متوقف شد تا اختلاف این تیم با بارسلونا و رئال به سه امتیاز افزایش پیدا کند.</p>
      <p>تک گل تیم مادریدی را رنان لودی به ثمر رساند.</p>
      <p>و اما در حساس ترین بازی رئال مادرید در برنابئو از رئال سوسیداد پذیرایی کرد که این دیدار با پیروزی سه بر یک رئال مادرید به پایان رسید.</p>
      <p>در این بازی رئال سوسیداد شروعی توفانی داشت و در همان دقیقه 2 دروازه رئال را باز کرد اما کریم بنزما در دقیقه 37 کار را به تساوی کشاند تا نیمه نخست با همین نتیجه به پایان رسد.</p>
      <p>با شروع بازی در نیمه دوم رئال این بار توسط والورده به گل رسید اما این پایان کار نبود و لوکا مودریچ در دقیقه 74 توانست گل سوم را هم به ثمر رساند تا رئال یک پیروزی قاطع خانگی را به دست آورد.</p>
      <p>در جدول رده بندی رقابت های لالیگا بارسلونا با 28 امتیاز در صدر قرار دارد. رئال مادرید هم با  همین تعداد امتیاز و تفاضل گل کمتر در رده دوم است و اتلتیکو مادرید هم با 25 امتیاز در رده سوم جای دارد.</p>
      <p>انتهای پیام</p>
    </article>
  </body>
</html>