<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/23/khomchak_poobicyav_zvilnyty_vynnykh_u_vybukhakh_v_balakliyi"/>
    <meta property="og:site_name" content="espreso.tv"/>
    <meta property="article:published_time" content="2019-11-23T22:22:00+00:00"/>
    <meta property="og:title" content="Хомчак пообіцяв звільнити винних у вибухах в Балаклії"/>
    <meta property="og:description" content="Начальник генерального штабу Збройних сил України Руслан Хомчак пообіцяв звільнити винних у вибухах на складах боєприпасів у Балаклії"/>
  </head>
  <body>
    <article>
      <h1>Хомчак пообіцяв звільнити винних у вибухах в Балаклії</h1>
      <address>
        <time datetime="2019-11-23T22:22:00+00:00">23 Nov 2019, 22:22</time>
      </address>
      <p>Начальник генерального штабу Збройних сил України Руслан Хомчак пообіцяв звільнити винних у вибухах на складах боєприпасів у Балаклії</p>
      <p>Про це повідомляє <a href="https://www.ukrinform.ua/rubric-society/2824109-vibuhi-na-skladah-u-balaklii-homcak-garantue-so-poletat-golovi.html">"Укрінформ"</a>.</p>
      <p>За словами Хомчака, трагедія у Балаклії стала першим випадком у ЗСУ, коли загинули військові сапери.</p>
      <p>"Це був перший випадок у Збройних силах, коли під час інциденту на складах боєприпасів загинули військові сапери. Хочу висловити співчуття родинам людей, які втратили життя. Розслідування цієї трагедії, що сталася в Балаклеї, зараз триває", - сказав Хомчак.</p>
      <p>За його словами, останні події в Балаклії не мають нічого спільного із підривами військових арсеналів, які сталися у попередні роки.</p>
      <p>"Я брав участь у розслідуванні по всіх тих арсеналах як головний інспектор Збройних сил, тож можу ці події порівнювати. Тут був випадок халатності тих, хто мав контролювати та організовувати цю роботу. Тому, коли завершиться розслідування, гарантую, багато хто позбудеться своїх посад, а можливо, й піде зі Збройних сил за те, що вони це допустили. Я нікому не буду вибачати таких випадків, тому що безкарність вона породжує лише більший безлад і небезпеку", - запевнив Хомчак.</p>
      <ul>
        <li>Нагадаємо, у п'ятницю, 15 листопада, на території військового арсеналу в <a href="https://espreso.tv/news/2019/11/15/u_balakliyi_na_kharkivschyni_znovu_vybukhayut_boyeprypasy">Балаклії </a><a href="https://espreso.tv/news/2019/11/15/u_balakliyi_na_kharkivschyni_znovu_vybukhayut_boyeprypasy">прогриміли вибухи</a>, двоє саперів загинуло, ще п'ятеро госпіталізовано. Пізніше ще один військовий помер у лікарні.</li>
      </ul>
    </article>
  </body>
</html>