<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/cards/28-anni-senza-freddy-mercury-tutti-suoi-segreti-bohemian-rhapsody-vero-testamento/libro_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-23T22:00:00+00:00"/>
    <meta property="og:title" content="28 anni senza Freddie Mercury, tutti i suoi segreti, da Bohemian Rhapsody al vero testamento"/>
    <meta property="og:description" content="Il cantante è morto il 24 novembre 1991 a soli 45 anni. In «Queen. Opera Omnia - le storie dietro le canzoni» di Roberto De Ponti, curiosità inedite sul gruppo inglese"/>
  </head>
  <body>
    <article>
      <h1>28 anni senza Freddie Mercury, tutti i suoi segreti, da Bohemian Rhapsody al vero testamento</h1>
      <address><time datetime="2019-11-23T22:00:00+00:00">23 Nov 2019, 22:00</time> by <a rel="author">Roberto De Ponti</a></address>
      <p>Freddie Mercury ha 73 anni. Sì, è vero, se n’è andato il 24 novembre 1991, quando di anni ne aveva 45, ma per i fan - e sono tanti, tantissimi - il tempo non è mai passato: Freddie è ancora lo spavaldo frontman con giacca gialla e baffi «Castro clone» che arringava le folle dal palco trasformando i Queen, la band di cui lui si è sempre detto «componente al 25%». È il campione del mondo che il mondo se l’è preso quel 13 luglio 1985, Wembley Stadium, Live Aid: «La più grande performance della storia del rock», parola di Dave Grohl, leader dei Foo Fighters, mica pizza e fichi. Oggi gli Hard Rock Cafè di tutto il mondo si trasformano in un unico locale in cui si celebrerà il cantante dei Queen. Stasera Montreux, il buen retiro del Freddie malato, la località in Svizzera dove la statua del cantante campeggia sulle rive del lago, ospiterà fan in arrivo da ogni dove per una festa in perfetto Mercury style. E da ieri il libro «Queen. Opera Omnia - Le storie dietro le canzoni», scritto dal giornalista del Corriere della Sera Roberto De Ponti e pubblicato da Giunti, prova a raccontare i tanti piccoli segreti che si nascondono dietro le oltre 200 tracce incise da Brian May, Roger Taylor, Freddie Mercury e John Deacon. Ecco dieci piccole anticipazioni.</p>
      <figure>
        <img src="https://images2.corriereobjects.it/methode_image/2019/09/05/Spettacoli/Foto%20Spettacoli%20-%20Trattate/copertinaqueen-kRf-U3140398008614c5E-593x443@Corriere-Web-Sezioni.jpg?v=201909051118"/>
      </figure>
      <aside>Scheda 1 di 12<br/><br/>INDIETRO<a href="https://www.corriere.it/spettacoli/cards/28-anni-senza-freddy-mercury-tutti-suoi-segreti-bohemian-rhapsody-vero-testamento/chitarrina-deacon.shtml"> AVANTI</a></aside>
    </article>
  </body>
</html>