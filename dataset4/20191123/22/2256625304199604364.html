<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159256_1056.html"/>
    <meta property="og:site_name" content="Novsport"/>
    <meta property="article:published_time" content="2019-11-23T22:15:00+00:00"/>
    <meta property="og:title" content="СЛЕД ФАМОЗЕН ОБРАТ: Фламенго е новият господар на Южна Америка! (ВИДЕО+СНИМКИ)"/>
    <meta property="og:description" content="Бразилците стигнаха до успеха срещу Ривър плейт с гол в 92-ата минута"/>
  </head>
  <body>
    <article>
      <h1>СЛЕД ФАМОЗЕН ОБРАТ: Фламенго е новият господар на Южна Америка! (ВИДЕО+СНИМКИ)</h1>
      <address><time datetime="2019-11-23T22:15:00+00:00">23 Nov 2019, 22:15</time> by <a rel="author">Пламен Димитров</a></address>
      <p>Бразилският гранд Фламенго е новият господар на Южна Америка! Фамозен обрат в Лима качи бразилците на трона за втори път в историята на клуба. Това стана след успех с 2:1 срещу Ривър Плейт, след като до 89-ата минута аржентинците водеха в резултата. Два гола на Габриел Барбоса обаче пратиха в екстаз феновете, които чакаха този миг 38 години.</p>
      <p> <br/>80 000 зрители напълниха трибуните на стадион "Монументал" в столицата на Перу Лима. <br/> <br/>В 14-тата минута Ривър Плейт откри резултата чрез Рафаел Боре. Игнасио Фернандес проби отдясно по атаката на „милионерите“ и подаде по земя в наказателното поле, Боре успя да промуши топката във вратата на Диего Алвеш. В средата на първото полувреме Енцо Перес имаше шанс да вкара втори гол, но ударът му мина встрани от вратата на Алвеш. <br/> </p>
      <figure>
        <img src="http://www.novsport.com/content/4(1121).jpg"/>
      </figure>
      <p> <br/>До края на първата част Ривър Плейт бе тимът, който доминираше. Настоящият носител на трофея в Копа Либертадорес имаше шансове да отбележи ново попадение чрез Игнасио Фернандес и Езекиел Паласиос, но и двамата нямаха късмета да реализират.<br/> <br/>В началото на втората част Фламенго имаше възможност да изравни резултата. Изстрелът на Габриел Барбоса беше блокиран от бранител на Ривър Плейт, а при добавката на Евертон Рибейро топката бе уловена от вратаря Франко Армани. Аржентинците отговориха с далечен удар на Игнасио Фернандес, който мина встрани от вратата на Фламенго. <br/> </p>
      <figure>
        <img src="http://www.novsport.com/content/3(1763).jpg"/>
      </figure>
      <p> <br/>В крайна сметка бразилският тим стигна до изравняването минута преди края. Габигол се разписа след подаване отблизо. Отново той вкара в 92-ата минута, за да короняса отбора си. <br/> </p>
      <figure>
        <img src="http://www.novsport.com/content/2(2298).jpg"/>
      </figure>
      <p> <br/>За да бъде този финал още по-драматичен, голмайсторът и Езекиел Паласиос от Ривър Плейт си изкараха червени картон в 95-тата минута на срещата.<br/> </p>
    </article>
  </body>
</html>