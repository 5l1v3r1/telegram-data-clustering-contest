<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191588/bombers/fan/119/serveis/vent/catalunya/amb/68/nomes/al/camp/tarragona"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-23T22:09:00+00:00"/>
    <meta property="og:title" content="Els Bombers fan 119 serveis pel vent a Catalunya, amb 68 només al Camp de Tarragona"/>
    <meta property="og:description" content="Protecció Civil va activar el divendres l'alerta del pla Ventcat per les previsions de ventades el cap de setmana"/>
  </head>
  <body>
    <article>
      <h1>Els Bombers fan 119 serveis pel vent a Catalunya, amb 68 només al Camp de Tarragona</h1>
      <h2>Protecció Civil va activar el divendres l'alerta del pla Ventcat per les previsions de ventades el cap de setmana</h2>
      <address>
        <time datetime="2019-11-23T22:09:00+00:00">23 Nov 2019, 22:09</time>
      </address>
      <p>Els Bombers de la Generalitat han fet fins a 119 serveis a Catalunya a causa del vent fins a les vuit del vespre d'aquest dissabte, 68 de les quals només al Camp de Tarragona. A més, el cos també ha fet 28 actuacions a la regió d'emergències sud, 8 a la nord i 13 a les Terres de l'Ebre.<br/><br/>Protecció Civil, que ja va activar el divendres l'alerta del pla Ventcat per les previsions de ventades el cap de setmana, ha informat que fins a les 5 de la tarda s'han rebut 123 trucades al 112 i, encara que han apuntat que l'episodi va a la baixa a Ponent, alerten que es manté al Camp de Tarragona i les Terres de l'Ebre. De fet, han avisat que fins la mitjanit el vent s'intensificarà al Baix Camp, Montsià i Baix Ebre, i durant la nit es reforçarà al Tarragonès, Alt Camp i Alt i Baix Penedès. <br/>Protecció Civil també ha apuntat que a poblacions com el Mas de Barberans, al Montsià, s'han arribat a registrar ratxes de vent de 119,5 km/h, mentre que a Montroig del Camp han estat de 99 km/h. Segons Protecció Civil les ratxes de vent estan incrementant i s'han registrat xifres de 85 km/h a Font-rubí, 77 km/h a El Vendrell, 83 km/h a Alguaire, 93 km/ h a El Perelló i 62 km/h al Port de Barcelona.<br/><br/>Pel que fa als serveis dels Bombers, el cos ha explicat que els treballs han estat principalment per caiguda d'arbres, branques, pancartes, decoració nadalenca i planxes metàl·liques de benzineres, amb cap persona ferida.</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>