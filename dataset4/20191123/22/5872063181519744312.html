<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/elliniko/super-league/1561108/super-league-triti-seri-niki-i-lamia-1-0-tin-xanthi/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-23T22:19:00+00:00"/>
    <meta property="og:title" content="Super League: Τρίτη σερί νίκη η Λαμία 1-0 την Ξάνθη"/>
    <meta property="og:description" content="Ο Ντάνι Μπεχαράνο ήταν ο χρυσός σκόρερ για την Λαμία"/>
  </head>
  <body>
    <article>
      <h1>Super League: Τρίτη σερί νίκη η Λαμία 1-0 την Ξάνθη</h1>
      <address><time datetime="2019-11-23T22:19:00+00:00">23 Nov 2019, 22:19</time> by <a rel="author">Βαρδαλαχάκης Μανώλης</a></address>
      <p>
        <b>Ο Ντάνι Μπεχαράνο ήταν ο χρυσός σκόρερ για την Λαμία</b>
      </p>
      <p>Το... τρένο της Λαμίας με τον Ακη Μάντζιο σε ρόλο «μηχανοδηγού» συνέχισε την ξέφρενη ανοδική πορεία του με τον σύλλογο της Φθιώτιδας να κερδίζει με 1-0 τη Ξάνθη.</p>
      <p>Αυτή ήταν η τρίτη σερί νίκη για τους Λαμιώτες με τον Ελληνα τεχνικό στον πάγκο τους, με τον Ντάνι Μπεχαράνο να είναι ο «χρυσός» σκόρερ του μοναδικού τέρματος της αναμέτρησης στο 54’, μετά από πολύ ωραία ασίστ του Τιρόνε.</p>
      <p>Οι γηπεδούχοι από το 20' και έπειτα ήταν κυρίαρχοι εντός αγωνιστικού χώρου, επέβαλλαν τον ρυθμό τους, έφτιαξαν πολλές φάσεις, κόντρα σε μία Ξάνθη που μετά την διπλή ευκαιρία του 11' δεν απείλησε ουδέποτε την εστία του Θεοδωρόπουλου, παρά το γεγονός πως στο τελευταίο τέταρτο του αγώνα έκλεισε τους γηπεδούχους στα καρέ τους.</p>
      <p>Η Θρακική ομάδα έμεινε για πέμπτο σερί παιχνίδι χωρίς νίκη στο πρωτάθλημα, παραμένοντας κολλημένη στους 16 βαθμούς (σ.σ. τελευταία νίκη ήταν στις 5 Οκτωβρίου με το διπλό στη Ριζούπολη επί του Παναθηναϊκού).</p>
      <p>Αντιθέτως η Λαμία σκαρφάλωσε στους 13 (έχει ήδη εννιά ο Μάντζιος σε τέσσερα παιχνίδια) και βλέπει τη συνέχεια του πρωταθλήματος με διαφορετικό μάτι.</p>
      <p><b>Λαμία:</b> Θεοδωρόπουλος, Σκόνδρας, Αντέτζο, Πλιάτσικας, Βάντερσον, Δημούτσος, Μπεχαράνο, Καραμάνος (87’ Βύντρα), Τιρόνε (74’ Σάλιακας), Ρόμανιτς, Τουράμ (90’+4’ Βλαχομήτρος).<br/><br/><b>Ξάνθη: </b>Αμπάντ, Μαλεζάς, Καρασαλίδης, Λισγάρας, Σόσα, Μουλέν (70’ Ντε Λούκας), Τερκί, Εντουάρντο, Τζουρίτσκοβιτς (64’ Μπαριέντος), Ντε Αμορίμ (85’ Πολέτο), Ρενέλα.</p>
      <p>H ΒΑΘΜΟΛΟΓΙΑ</p>
      <p>1. Ολυμπιακός 27<br/>2. ΠΑΟΚ 24<br/>3. ΑΕΚ 17<br/>4. ΟΦΗ 16<br/>5. Ξάνθη 16<br/>6. ΑΕΛ 15<br/>7. Αρης 15<br/>8. Λαμία 13<br/>9. Παναθηναϊκός 12<br/>10. Βόλος 12<br/>11. Ατρόμητος 11<br/>12. Αστέρας Τρ. 10<br/>13. Πανιώνιος 3<br/>14. Παναιτωλικός 3</p>
      <p>
        <b>* Ολυμπιακός, Πανιώνιος, Λαμία και Ξάνθη έχουν από ένα ματς περισσότερο.</b>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/podosfairo/elliniko/super-league/1561107/super-league-isopalia-sok-gia-olubiako-1-1-me-panionio/"/>
      </related>
    </article>
  </body>
</html>