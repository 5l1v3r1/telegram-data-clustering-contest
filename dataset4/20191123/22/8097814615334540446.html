<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/hannes-wolf-kan-eerste-duel-als-coach-van-krc-genk-niet-winnen"/>
    <meta property="og:site_name" content="Voetbal24"/>
    <meta property="article:published_time" content="2019-11-23T22:26:00+00:00"/>
    <meta property="og:title" content="Hannes Wolf kan eerste duel als coach van KRC Genk niet winnen"/>
    <meta property="og:description" content="Hannes Wolf heeft zijn eerste opdracht als coach van KRC Genk niet winnend weten af te sluiten. Op het veld van Moeskroen leek de landskampioen op weg naar de drie punten, maar een goede vrijschop van Antonov besliste er in de slotfase anders over."/>
  </head>
  <body>
    <article>
      <h1>Hannes Wolf kan eerste duel als coach van KRC Genk niet winnen</h1>
      <address><time datetime="2019-11-23T22:26:00+00:00">23 Nov 2019, 22:26</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>Hannes Wolf heeft zijn eerste opdracht als coach van KRC Genk niet winnend weten af te sluiten. Op het veld van Moeskroen leek de landskampioen op weg naar de drie punten, maar een goede vrijschop van Antonov besliste er in de slotfase anders over.</b>
      </p>
      <p>Aan de rust stond het 1-1. Perica bracht <a href="https://www.voetbal24.be/tag/Moeskroen">Moeskroen</a> vroeg in de wedstrijd op voorsprong, maar Genk vocht terug. Het kreeg de beste kansen, maar kwam slechts één keer tot scoren. Dankzij Dewaest klom de landskampioen op gelijke hoogte.</p>
      <p>Na de pauze duwde Genk door. Paintsil en Onuachu lieten eerst nog na om te scoren, maar nog voor het uur scoorde Onuachu toch. 1-2 en Genk leek ontketend. Niets was minder waar, want <a href="https://www.voetbal24.be/tag/Moeskroen">Moeskroen</a> bezorgde de Limburgers een koude douche. Antonov trapte een vrijschop tegen de netten en zo stond het plots weer gelijk.</p>
      <h3>Tweede van Onuachu afgekeurd</h3>
      <p>Genk knutselde een slotoffensief in elkaar en dat leek te lonen. Onuachu maakte zijn tweede van de avond, maar na tussenkomst van de VAR werd het doelpunt afgekeurd wegens buitenspel. Het bleef uiteindelijk 2-2 en zo blijft Hannes Wolf in zijn eerste match als Genk-coach steken op een draw.</p>
    </article>
  </body>
</html>