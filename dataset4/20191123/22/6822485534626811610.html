<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902197.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-23T22:44:00+00:00"/>
    <meta property="og:title" content="رایزنی آمریکا و عربستان درباره «ایران»"/>
    <meta property="og:description" content="به گزارش فارس، «جان سی رود» معاون سیاسی وزارت دفاع آمریکا شنبه در دیدار با «عادل الجبیر» وزیر مشاور در امور خارجه عربستان سعودی در «منامه» پایتخت بحرین و در جریان نشستی تحت عنوان «گفت‌و‌گوی منامه» بر تداوم روابط نظامی بلندمدت ایالات متحده و عربستان مجددا تأکید کرد."/>
  </head>
  <body>
    <article>
      <h1>رایزنی آمریکا و عربستان درباره «ایران»</h1>
      <address>
        <time datetime="2019-11-23T22:44:00+00:00">23 Nov 2019, 22:44</time>
      </address>
      <p>مقام‌های ارشد آمریکا و عربستان در دیداری که در پایتخت بحرین صورت گرفت در خصوص آخرین تحولات منطقه و نحوه تقابل با ایران رایزنی کردند.</p>
      <p>به گزارش فارس، «جان سی رود» معاون سیاسی وزارت دفاع آمریکا شنبه در دیدار با «عادل الجبیر» وزیر مشاور در امور خارجه عربستان سعودی در «منامه» پایتخت بحرین و در جریان نشستی تحت عنوان «گفت‌و‌گوی منامه» بر تداوم روابط نظامی بلندمدت ایالات متحده و عربستان مجددا تأکید کرد.</p>
      <p>به نوشته «وبگاه وزارت دفاع آمریکا»، ایران و یمن از جمله موضوعات مورد بحث در این دیدار بوده‌اند.</p>
      <p>بر اساس این گزارش، جان رود و الجبیر همچنین در مورد اعزام نیروهای آمریکایی به عربستان سعودی گفت‌وگو کرده‌اند.</p>
      <p>«دونالد ترامپ» رئیس‌جمهور آمریکا هفته گذشته در نامه‌ای به کنگره رسما اعلام کرد که تعداد نظامیان آمریکایی در عربستان سعودی به ۳۰۰۰ نفر افزایش می‌یابد. ترامپ برای توجیه این اقدام، مقابله با «تهدید ایران» را مطرح کرده است.</p>
    </article>
  </body>
</html>