<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18601959-urmele-unei-supernove-care-a-avut-loc-in-urma-cu-32-de-ani-descoperite-de-catre-astronomi"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-23T22:00:00+00:00"/>
    <meta property="og:title" content="Urmele unei supernove care a avut loc în urmă cu 32 de ani, descoperite de către astronomi"/>
    <meta property="og:description" content="Astronomii au folosit telescopul ALMA din Chile pentru a surprinde urmele supernovei."/>
  </head>
  <body>
    <article>
      <h1>Urmele unei supernove care a avut loc în urmă cu 32 de ani, descoperite de către astronomi</h1>
      <address><time datetime="2019-11-23T22:00:00+00:00">23 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5387/18601959/1/supernova-123rf-escopera.jpg"/>
        <figcaption>Credit foto: 123RF</figcaption>
      </figure>
      <p>Astronomii au folosit telescopul ALMA din Chile pentru a surprinde urmele supernovei.</p>
      <p>Explozia unei supernove oferă astrofizicienilor posibilitatea de a înţelege mai bine modul în care viaţa unei stele se sfârşeşte. Astronomii de la Universitatea Cardiff din Marea Britanie au reuşit să surpindă urmele unei astfel de explozii, care a avut loc în urmă cu 32 de ani, cu ajutorul telescopului Atacama Large Millimeter/submillimeter Array (ALMA), notează <a href="http://phys.org/news/2019-11-scientists-evidence-neutron-star.html">Phys</a>.</p>
      <p>Astronomii au reuşit să surprindă rămăşiţele unei <a href="https://www.descopera.ro/mari-intrebari/18513758-ce-sunt-stelele-neutronice">stele neutronice</a> care a intrat în colaps. Cercetătorii au ajuns la concluzia că această explozie a avut loc în proximitatea Pământului, cel puţin în comparaţie cu alte supernove. De asemenea, observaţiile realizate asupra supernovei au arătat că aceasta s-a extins de-a lungul a câteva luni.</p>
      <p>„Pentru prima dată, putem spune că în acest nor există o stea neutronică în rămăşiţa supernovei. Lumina sa a fost blocată de <a href="https://www.descopera.ro/stiinta/18170074-explozia-unei-supernove-elibereaza-in-spatiu-mai-mult-praf-cosmic-decat-se-credea-initial">un nor foarte gros de praf,</a> blocând lumina directă de la steaua neutronului pe multe lungimi de undă, precum ceaţa care maschează un reflector”, a explicat Dr. Phil Cigan, autor principal al studiului şi profesor al Facultăţii de Fizică a Universităţii Cardiff</p>
      <p>Supernova 1987A este localizată în <a href="https://www.descopera.ro/stiinta/17524126-cei-doi-nori-ai-lui-magellan-ar-fi-avut-un-companion-in-urma-cu-cinci-miliarde-de-ani">Marele Nor Magelanic</a> şi a fost observată pentru prima dată în 1987, atunci când a strălucit pe cerul nopţii pentru mai multe luni. „Deşi lumina de la steaua neutronică este absorbită de norul de praf care o înconjoară, aceasta la rândul său face ca norul să strălucească în lumină sub-milimetrică, pe care acum o putem vedea cu telescopul ALMA, explică dr. Mikako Matsuura, membru al echipei.</p>
      <p>Studiul a fost publicat în <i>The Astrophysical Journal.</i></p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/stiinta/18170074-explozia-unei-supernove-elibereaza-in-spatiu-mai-mult-praf-cosmic-decat-se-credea-initial">Explozia unei supernove eliberează în spaţiu mai mult praf cosmic decât se credea iniţial</a>
        </b>
      </p>
      <p>
        <b>
          <a href="https://www.descopera.ro/stiinta/17027089-astronomii-au-detectat-accidental-o-supernova-rara-ce-are-o-varsta-apropiata-de-cea-a-big-bang-ului">Astronomii au detectat accidental o supernovă rară ce are o vârstă apropiată de cea a Big Bang-ului</a>
        </b>
      </p>
      <p>
        <b>
          <a href="https://www.descopera.ro/stiinta/17783238-supernova-dus-extinctie-masa">Teoria surprinzătoare a unor cercetători: o supernovă a dus la o extincţie în masă</a>
        </b>
      </p>
      <p>
        <b>
          <a href="https://www.descopera.ro/stiinta/17847758-temperatura-atomilor-unda-soc-explozii-stelare">S-a aflat cât de fierbinţi pot fi atomii dintr-o undă de şoc a unei explozii de stea</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/17783238-supernova-dus-extinctie-masa"/>
        <a href="https://www.descopera.ro/stiinta/17027089-astronomii-au-detectat-accidental-o-supernova-rara-ce-are-o-varsta-apropiata-de-cea-a-big-bang-ului"/>
        <a href="https://www.descopera.ro/cultura/14541581-in-urma-cu-aproape-un-mileniu-o-supernova-lumina-cerul-noptii"/>
        <a href="https://www.descopera.ro/stiinta/13946911-in-premiera-telescopul-hubble-a-surprins-o-veche-supernova-in-patru-ipostaze"/>
      </related>
    </article>
  </body>
</html>