<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549490.html/%D8%A7%DB%8C%D8%AC%D8%A7%D8%AF-%D8%A7%D8%B4%D8%AA%D8%BA%D8%A7%D9%84-%D8%A8%D8%B1%D8%A7%DB%8C-8%D9%87%D8%B2%D8%A7%D8%B1-%D9%86%D9%81%D8%B1-%D8%AA%D9%88%D8%B3%D8%B7-%D8%A8%D8%B3%DB%8C%D8%AC-%D8%B3%D8%A7%D8%B2%D9%86%D8%AF%DA%AF%DB%8C-%D8%A7%D8%B3%D8%AA%D8%A7%D9%86-%D9%87%D9%85%D8%AF%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T22:08:00+00:00"/>
    <meta property="og:title" content="ایجاد اشتغال برای 8هزار نفر توسط بسیج سازندگی استان همدان"/>
    <meta property="og:description" content="رئیس سازمان بسیج سازندگی سپاه انصار الحسین ع استان همدان با بیان اینکه یکصدهزار و ۱۲۰ پروژه در حوزه عمرانی داشتیم عنوان کرد: ابتدای فعالیت بسیج سازندگی در حوزه اقتصاد مقاومتی نزدیک به 61 میلیارد تومان تسهیلات به متقاضیان پرداخت شده است که منجر به شاغل شدن 8هزار 384 نفر در این مدت شده است."/>
  </head>
  <body>
    <article>
      <h1>ایجاد اشتغال برای 8هزار نفر توسط بسیج سازندگی استان همدان</h1>
      <h2>رئیس سازمان بسیج سازندگی سپاه انصار الحسین ع خبر داد؛</h2>
      <address>
        <time datetime="2019-11-23T22:08:00+00:00">23 Nov 2019, 22:08</time>
      </address>
      <p>رئیس سازمان بسیج سازندگی سپاه انصار الحسین ع استان همدان با بیان اینکه یکصدهزار و ۱۲۰ پروژه در حوزه عمرانی داشتیم عنوان کرد: ابتدای فعالیت بسیج سازندگی در حوزه اقتصاد مقاومتی نزدیک به 61 میلیارد تومان تسهیلات به متقاضیان پرداخت شده است که منجر به شاغل شدن 8هزار 384 نفر در این مدت شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/33257">عصر همدان</a>؛ علی قراباغی پیش از ظهر امروز در نشست خبری با اصحاب رسانه و خبرنگاران در مرکز همایش  های قرآنی و بین المللی همدان با بیان اینکه در طول شش سال گذشته در حوزه اقتصاد مقاومتی ۴ هزار و ۴۹۵ کارگاه در استان ایجاد شده است اظهار داشت: ۶۱میلیارد و ۷۹۳ میلیون تومان برای این تعداد اشتغال پرداخت شده است.</p>
      <p>وی افزود: در سال ۹۸، ۱۴عنوان پروژه تحت عنوان پروژه های طرح کرامت در حوزه های ترک اعتیاد، آموزشی، فرهنگی و درمانگاه شبانه روزی داشتیم.</p>
      <p>رئیس سازمان بسیج سازندگی سپاه انصار الحسین ع استان همدان با بیان اینکه یکصدهزار و ۱۲۰ پروژه در حوزه عمرانی داشتیم عنوان کرد: ابتدای فعالیت بسیج سازندگی در حوزه اقتصاد مقاومتی نزدیک به 61 میلیارد تومان تسهیلات به متقاضیان پرداخت شده است که منجر به راه اندازی4 هزار و 492 کارگاه و شاغل شدن 8هزار 384 نفر در این مدت شده است.</p>
      <p>قراباغی تاکید کرد: در سال ۹۸، ۹۰۷ میلیون وام پرداخت کردیم که نشان‌دهنده این است که در این حوزه  ما شیب وارونه داشتیم.</p>
      <p>وی با بیان اینکه اعتقاد ما این است که وقتمون را برای توانمند سازی بگذاریم گفت: ما به دنبال ایجاد اشتغال بدون وام هستیم، ما می‌خواهیم با آورده کوچک مردم معضلات بزرگ را حل کنیم.</p>
      <p>رییس بسیج سازندگی سپاه انصار الحسین ع استان همدان ادامه داد: در مجموع ۶۳ نفر از وام پرداختی استفاده کردند در این راستا برای ۹۰ الی ۱۰۰ نفر شغل ایجاد شده است که بیشتر در حوزه صنایع دستی و صنایع تبدیلی بوده است.</p>
      <p>وی با اشاره به  کمک رسانی به زلزله زدگان تبریز و کرمانشاه عنوان کرد: در این راستا ۴ هزار و۲۰۰تخته چادر پتو و ۲ هزارو ۴۰۰ تخته پتو و ۱۵۰ کانکس سرویس بهداشتی و حمام را اهدا کردیم.</p>
      <p>قراباغی ادامه داد: توزیع مواد غذایی، توزیع پوشاک، لوازم تحریر، و ارایه مشاوره رایگان را در دستور کار داشتیم.</p>
      <p>رئیس سازمان بسیج سازندگی سپاه انصار الحسین ع استان همدان گفت: در حوزه سیل و سازندگی منازل مسکونی و مرمت، ۴۵۴ باب در استان را بصورت کامل انجام دادیم.</p>
      <p>انتهای پیام/ح</p>
    </article>
  </body>
</html>