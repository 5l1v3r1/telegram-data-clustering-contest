<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/israil-devleti-netanyahuya-karsi-23111917.html"/>
    <meta property="og:site_name" content="OdaTV"/>
    <meta property="article:published_time" content="2019-11-23T22:10:00+00:00"/>
    <meta property="og:title" content="İsrail devleti Netanyahu'ya karşı"/>
    <meta property="og:description" content="Rafael Sadi, Tel Aviv’den yazdı"/>
  </head>
  <body>
    <article>
      <h1>İsrail devleti Netanyahu'ya karşı</h1>
      <h2>Rafael Sadi, Tel Aviv’den yazdı</h2>
      <address><time datetime="2019-11-23T22:10:00+00:00">23 Nov 2019, 22:10</time> by <a rel="author" href="https://odatv.com/yazar/rafael-sadi" target="_blank">Rafael Sadi</a></address>
      <p>Bu İsrail devleti için oldukça acı bir dönem. Bir başbakanın bu tür suçlardan dolayı dava edilmesi oldukça onur kırıcı bir durumdur.</p>
      <p>Bu İsrail Başbakanı bütün dünyanın bildiği severek veya sevmeyerek saygı duyduğu, hatta bazıları saygı duymadan dahi becerilerini takdir ettiği bir insan Binyamin Natanyahu.</p>
      <p>Natanyahu'nun siyasi kariyeri 1984 yılından 1988 yılına kadar Birleşmiş Milletler İsrail Elçiliği yapmakla başladı.</p>
      <p>1996-1999 yılları arasında ilk Başbakanlığını yaptı.</p>
      <p>2009-2019 yılları arasında başbakan olmaya devam ediyor. 2 seçim kaybetti. 3’üncü seçim ise yolda. Rakibi Benny Gantz da hükümeti kuramadığı için hükümet kurma görevini Devlet Başkanı Reuvem Rivlin'e iade etti.</p>
      <p>Evet, böylesi başarılı bir başbakan, İsrail demokrasisinin kuralları çerçevesi içinde <b>“Rüşvet ve Emniyeti Suistimal”</b> iddiaları ile suçlandığı 3 soruşturma dosyası ile dava edilecek.</p>
      <p>İsrail yasaları çerçevesinde dava edilmesi suçlu bulunduğu anlamına gelmemekte ve yasa gereğince Başbakanlık görevini bırakmak gibi bir zorunluluğu yok. Bu nedenledir ki kişi yargı sonucunda suçlu bulunana kadar suçsuz sayılıyor.</p>
      <p>İsrail demokrasisi bu nedenle bir adım öne çıkıyor ve evvelce bir Devlet Başkanını (Moshe Katzav) ve bir Başbakanı (Ehud Olmert) dava edip yargılayan adalet sistemi bu kez ikinci bir Başbakanı yargılamaya hazırlanıyor. Bu demokrasi açısından onur duyulacak bir durumdur. Her ne kadar acı olsa da demokrasinin işleyişi açısından sevindiricidir.</p>
      <p>Natanyahu asında 4 değişik dosya ile sorgulanmıştı:</p>
      <p>
        <b>1000 NUMARALI DOSYA</b>
      </p>
      <p>Bu dosyada Binyamin Natanyahu, bir dostundan ve aynı zamanda iş adamları James Packer ve Arnon Mitchell'den 20 yıl boyunca hediyeler almış ve bu durum menfaat sağlamak olarak değerlendirilmiştir.</p>
      <p>Sözkonusu hediyelerin değeri yaklaşık 1 milyon şel olarak değerlendirilmektedir. Hediyelerin nevi ise Havana puroları ve şampanyalar...</p>
      <p>
        <b>2000 NUMARALI DOSYA</b>
      </p>
      <p>Bu dosya aynı zamanda <b>NATANYAHU – MOSES</b> dosyası olarak ta bilinmekte ve oldukça ilginç bir içerik ve suç iddiasına dayandırılmaktadır.</p>
      <p>Natanyahu ile Yediyot Ahronot Gazetesi sahibi Noni Moses'in buluşmaları konu edilmekte ve bu buluşmalarda Natanyahu karşıtı olan bu gazetenin ve sahibinin kendisi ve ailesi aleyhinde yazmasını durdurmasını ve hakkında olumlu haberler yayınlanmasını istediği iddia edilmekte ve özellikle seçim öncelerine olumlu yayınlar yapmaya ikna etmesi talep edildiği iddiası mevcuttur.</p>
      <p>İddialara göre Yediyot Ahronot'un rakibi olan İsrael Hayom gazetesinin sahibi Edelson'a yakınlığı nedeni ile rekabeti azaltma ihtimalinin de karşılık olarak ima edildiği ve bunun rüşvet sayılabileceği konusu davanın esasını teşkil edecektir.</p>
      <p>Eski hakimler ve deneyimli avukatların yer aldığı bir panelde rüşvet sadece sağlanan menfaat karşılığında ödenen para değildir. Karşı bir menfaat da temin ediliyorsa rüşvettir diyorlardı. <b>Yani yandaş gazetecilik rüşvettir dediler…</b></p>
      <p>Natanyahu ise bunun gerçekleri yansıtmadığını ve sorgu memurlarının olayları çarpıttığını iddia etti. İlginçtir ki Noni Moses de aynı şeyleri beyan etti. Bu dava kısa zamanda düşer dedi.</p>
      <p>
        <b>4000 NUMARALI DOSYA</b>
      </p>
      <p>BEZEK-OLOWICH davası olarak ta biliniyor.</p>
      <p>Bezek İsrail'in PTT’si, Olowıch ise İsrail PTT'sini satın alan yatırımcı. PTT derken sadece telefonu demek daha doğrudur.</p>
      <p>Natanyahu aslında İletişim piyasasını serbest rekabete açan ve Bezek şirketini hisse senetlerinin değer kaybetmesine sebep olmuştu. Sorgu memurları buna rağmen Olowıch'in borsa oyunlarında para kazanmasına sebebiyet vermiş olduğu iddiası ile Natanyahu'yu sorguladılar ve Olowıch’i de korkutarak tehdit ederk aleyhinde şahitlik ettirmişler ve bu sonradan ortaya çıkmış ve Olowich şahitliğinin baskı altında verildiğini beyan ederek geri çekmiştir.</p>
      <p>Sonuç olarak geçtiğimiz ay Natanyahu avukatları 4 gün süre ile bu üç dosya hakkında iddiaları dinlemişler ve gereken cevapları verdikten sonra Başbakanlık Hukuk danışmanlığının çok olumlu davrandığını ve muhtemelen dosyaların kapatılacağını düşündüklerini söylemişlerdi.</p>
      <p>Natanyahu dün akşam yaptığı konuşmada kendisinin siyasi bir linç ile karşı karşıya olduğunu ve gerçeklerin ortaya çıkacağından emin olduğunu ve suçsuzluğunu kanıtlayacağını belirtti. Natanyahu <b>“Ben de insanım ve beni ve ailemi bu şekilde karalamaya çalışmaları tabii ki üzüyor. Ben ne yaptığımı ve ne yapmadığımı biliyorum. İsrail her konuda liberal bir ülkedir. Kimse eleştirilemez sorgulanamaz değildir. Sorgu memurları bile sorgulanmalıdır”</b> diyerek kendisine çamur atanlarında hesap vermeleri gerektiğini söyledi. Natanyahu “Liberalizm sadece ekonomide değildir. Yargı da eleştirilecek ve kararlar ve hakimler sorgu elemanları şeffaf olacaklardır. Kimse koruma altında değildir” diyerek sözünü bitirdi.</p>
      <p>Bu arada İsrail bir hükümet krizi içinde ve ikinci seçimler sonucu da bir hükümet kurulamadı.</p>
      <p>Benny Gantz, hükümet kurma görevini başaramayıp, Natanyahu gibi görevi devlet başkanı Reuven Rivlin'e iade etti.</p>
      <p>Bu arada esas büyük paraların döndüğü “Denizaltılar dosyası” numara 3000 konusunda bir dava mevcut değil ve o dosya dava dışı olarak kabullenmiş durumdadır.</p>
      <p>Yasalar çerçevesinde Reuven Rivlin topu İsrail parlamentosu Knesset'e attı ve 21 gün içinde herhangi bir milletvekili elinde 61 milletvekilini hükümete güven oyu vereceği beyan eden imzası ile gelene hükümet kurma görevi verecektir.</p>
      <p>Likud Partisi iki numarası Gideon Saar ise ileri atılarak “bu hükümeti kurarım” dedi. Parti içinde ise bu lafına destek görmediği gibi Spor Bakanı Miri Regev tarafından da ayıplandı. Regev “Zor günlerde parti içinde birbirimize kenetlenmezsek parti dışında güçlü olamayız” dedi.</p>
      <p>İsrail ilginç günler yaşıyor. Bakalım neler olacak...</p>
      <p>
        <b>Rafael Sadi – Tel Aviv</b>
      </p>
      <p>
        <b>Odatv.com</b>
      </p>
      <related>
        <h4>İLGİLİ HABERLER</h4>
        <a href="https://odatv.com/necdet-ozelin-genelkurmayi-teslim-ettigi-feto-sanigi-kumpasi-boyle-savundu-19061935.html"/>
        <a href="https://odatv.com/o-anlarin-goruntusu-cikti-05081835.html"/>
        <a href="https://odatv.com/turkiye-yakaladi-israile-verdi-simdi-yargilaniyor-2109151200.html"/>
        <a href="https://odatv.com/israil-o-karari-artik-vermeli-2407141200.html"/>
        <a href="https://odatv.com/israilde-bir-cocuk-daha-olduruldu-0307141200.html"/>
        <a href="https://odatv.com/israil-cocuklari-kaciranlari-acikladi-2606141200.html"/>
        <a href="https://odatv.com/karar-turk-siyasetinin-gereksiz-bir-parcasi-2905141200.html"/>
        <a href="https://odatv.com/bu-kitap-suudi-arabistani-karistirdi-2805141200.html"/>
        <a href="https://odatv.com/o-sozler-yargiya-tasindi-2305141200.html"/>
        <a href="https://odatv.com/turkiyedeki-tartisma-israile-tasindi-0305141200.html"/>
        <a href="https://odatv.com/bu-sehirde-polisler-benhur-motosiklet-kullaniyor-1904141200.html"/>
        <a href="https://odatv.com/israilden-dekolte-yorumu-1010131200.html"/>
        <a href="https://odatv.com/israil-ile-yeni-kriz--2012101200.html"/>
        <a href="https://odatv.com/israil-turkiyeden-ozur-dileyecek-mi--0812101200.html"/>
        <a href="https://odatv.com/icimizdeki-israil-0509101200.html"/>
        <a href="https://odatv.com/turkiye-buyukelciligine-baskin-1708101200.html"/>
        <a href="https://odatv.com/israil-demir-kubbe-2607101200.html"/>
        <a href="https://odatv.com/israilli-avukatlardan-israile-dava-2107101200.html"/>
        <a href="https://odatv.com/turk-hava-sahasi-israile-kapandi-mi-2906101200.html"/>
        <a href="https://odatv.com/erdogan-ahmedi-nejad-esat-video-2806101200.html"/>
      </related>
    </article>
  </body>
</html>