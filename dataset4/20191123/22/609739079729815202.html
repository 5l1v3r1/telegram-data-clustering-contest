<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/2-ay-once-evlenmislerdi-korkunc-bitti-41381092"/>
    <meta property="og:site_name" content="Hürriyet"/>
    <meta property="article:published_time" content="2019-11-23T22:36:00+00:00"/>
    <meta property="og:title" content="2 ay önce evlenmişlerdi... Sonu kötü bitti"/>
    <meta property="og:description" content="Kumluca ilçesinde çıkan aile kavgasında, Azeri uyruklu bir kadın öldü, biri kadın iki kişi ağır yaralandı."/>
  </head>
  <body>
    <article>
      <h1>2 ay önce evlenmişlerdi... Sonu kötü bitti</h1>
      <h2>Kumluca ilçesinde çıkan aile kavgasında, Azeri uyruklu bir kadın öldü, biri kadın iki kişi ağır yaralandı.</h2>
      <address><time datetime="2019-11-23T22:36:00+00:00">23 Nov 2019, 22:36</time> by <a rel="author">ANTALYA (AA) -</a></address>
      <p>Alınan bilgiye göre, Hızırkahya Mahallesi'nde yaşayan Hüseyin Yeni (75) ile yaklaşık 2 ay önce evlendiği <a href="http://www.hurriyet.com.tr/haberleri/azeri">Azeri</a> uyruklu eşi Muhabbat Jafarova (51) ve Jafarova'nın akrabası Firdus Aliyeva (51) arasında henüz belirlenemeyen bir nedenle tartışma çıktı.</p>
      <p>Tartışmanın kavgaya dönüşmesi sonucu kadınlardan biri Hüseyin Yeni'nin başına sert bir cisimle vurdu. Başına aldığı darbeden sonra evde bulunan pompalı tüfekle ateş açan Yeni, eşi ile akrabasını yaraladı.</p>
      <p>Silah sesini duyan komşuların <a href="http://www.hurriyet.com.tr/">haber</a> vermesiyle olay yerine gelen sağlık ve jandarma ekipleri, Firdus Aliyeva'nın yaşamını yitirdiğini belirledi. Firdus Aliyeva'nın cenazesi, olay yerinde yapılan incelemenin ardından otopsi yapılmak üzere <a href="http://www.hurriyet.com.tr/haberleri/antalya">Antalya</a> Adli Tıp Kurumuna gönderildi.</p>
      <p>Hüseyin Yeni ve eşi Muhabbat Jafarova ise Kumluca Devlet Hastanesi ile özel bir hastaneye kaldırılarak tedavi altına alındı. Yaralıların hayati tehlikesinin bulunduğu öğrenildi. </p>
    </article>
  </body>
</html>