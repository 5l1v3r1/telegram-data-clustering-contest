<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/t-siddique-calls-priminister-as-thief-shobha-surendran-oppose-123.html"/>
    <meta property="og:site_name" content="DoolNews"/>
    <meta property="article:published_time" content="2019-11-23T22:04:00+00:00"/>
    <meta property="og:title" content="മോദിയെ കള്ളനെന്ന് വിളിക്കരുതെന്ന് ശോഭ സുരേന്ദ്രന്‍; കള്ളനല്ല ജനാധിപത്യത്തെ കൊള്ളയടിച്ച പെരുങ്കള്ളനാണെന്ന് ടി. സിദ്ദിഖ്"/>
    <meta property="og:description" content="Bjp Congress KERALA NEWS Maharashtra Narendhra Modi Rahul Gandhi Shobha Surendran T Sidhique Kerala തിരുവനന്തപുരം: പ്രധാനമന്ത്രി നരേന്ദ്രമോദിയെ കള്ളനെന്ന് വിളിക്കരുതെന്ന്"/>
  </head>
  <body>
    <article>
      <h1>മോദിയെ കള്ളനെന്ന് വിളിക്കരുതെന്ന് ശോഭ സുരേന്ദ്രന്‍; കള്ളനല്ല ജനാധിപത്യത്തെ കൊള്ളയടിച്ച പെരുങ്കള്ളനാണെന്ന് ടി. സിദ്ദിഖ്</h1>
      <address><time datetime="2019-11-23T22:04:00+00:00">23 Nov 2019, 22:04</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം: പ്രധാനമന്ത്രി നരേന്ദ്രമോദിയെ കള്ളനെന്ന് വിളിക്കരുതെന്ന് ടി.സിദ്ദിഖിനോട് ശോഭാസുരേന്ദ്രന്‍. മഹാരാഷ്ട്രയിലെ രാഷ്ട്രീയ ഗതിമാറ്റം ചര്‍ച്ച ചെയ്യുന്ന മനോരമയുടെ കൗണ്ടര്‍ പോയിന്റിലാണ് ശോഭാ സുരേന്ദ്രനും ടി.സിദ്ദിഖും തമ്മില്‍ വാക് പോര് നടന്നത്.</p>
      <p>ചര്‍ച്ചയ്ക്കിടെ പ്രധാനമന്ത്രി കള്ളനാണെന്ന് പറഞ്ഞ സിദ്ദിഖിനോട് പ്രധാനമന്ത്രിയെ കള്ളനെന്ന് വിളിക്കരുത് എന്ന് ശോഭാസുരേന്ദ്രന്‍ പറയുകയായിരുന്നു. പ്രധാനമന്ത്രിയെ കള്ളനെന്ന് വിളിക്കുന്നതിന് മുന്‍പ് താങ്കളുടെ നേതാവ് രാഹുല്‍ ഗാന്ധി മാപ്പ് പറഞ്ഞ കാര്യം ഓര്‍ക്കണമെന്നും സിദ്ദിഖിനോട് ശോഭാസുരേന്ദ്രന്‍ പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>” നിങ്ങള്‍ ഇന്ത്യന്‍ പ്രധാനമന്ത്രിയെ കള്ളനെന്ന് വിളിച്ചു. നിങ്ങളുടെ പപ്പുമോന്റെ കഴിവ് കേട്. പ്രധാനമന്ത്രിയെ കള്ളനെന്ന് വിളിച്ച നിങ്ങളുടെ രാഹുല്‍ഗാന്ധിയെ ‘ക്ഷ’ വരപ്പിച്ചില്ലേ” അവര്‍ പറഞ്ഞു.</p>
      <p>എന്നാല്‍ ചര്‍ച്ചയില്‍ തന്റെ ഊഴമെത്തിയപ്പോള്‍ സിദ്ദിഖ് തന്റെ വാദത്തില്‍ ഉറച്ചു നിന്നു. പ്രധാനമന്ത്രി കള്ളനല്ല ജനാധിപത്യത്തെ കൊള്ളയടിച്ച ,പെരുങ്കള്ളനാണ് നരേന്ദ്രമോദിയെന്നാണ് ടി.സിദ്ദിഖ് പറഞ്ഞത്. അര്‍ദ്ധരാത്രിയില്‍ ജനാധിപത്യത്തെ കൊള്ളയടിച്ച പെരുങ്കള്ളനാണ് നരേന്ദ്രമോദി.</p>
      <related>
        <a href="https://www.doolnews.com/ncp-replaces-ajit-pawar-as-leader-of-assembly-party125.html?utm_source=doolnews&amp;utm_medium=related"/>
      </related>
      <p>പ്രധാന മന്ത്രി കള്ളനാണെന്ന കാര്യത്തില്‍ തര്‍ക്കിക്കേണ്ടാ . മാന്യമല്ലാത്ത രാഷ്ട്രീയം കളിക്കലല്ല രാഷ്ട്രീയ ധാര്‍മ്മീയതെന്നും സിദ്ദിഖ് പറഞ്ഞു.</p>
      <p>ജനാധിപത്യത്തെ വ്യഭിചരിച്ച പ്രവര്‍ത്തിയാണ് മഹാരാഷ്ട്രയില്‍ നടന്നതെന്ന് പറഞ്ഞ സിദ്ദിഖ് എന്നാണ് മഹാരാഷ്ട്രയില്‍ വിശ്വാസവോട്ട് തേടുക എന്ന് ശോഭാസുരേന്ദ്രനോട് ചോദിച്ചു.</p>
      <p><b><a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a></b><br/>എന്നാല്‍ ചോദ്യത്തിന് മറുപടിയായി അത് സിദ്ദിഖിന് കത്ത് നല്‍കേണ്ടതില്ല എന്നാണ് ശോഭ പറഞ്ഞത്.<br/>കള്ളന് കഞ്ഞി വെച്ചവര്‍ ഇന്ത്യയില്‍ ഉണ്ടായിരുന്നു.കള്ളന്മാരുടെ കൂട്ടായ്മയായിരുന്നു സിദ്ദിഖിന്റെ വല്ല്യേട്ടന്മാര്‍ ,പ്രധാനിമന്ത്രിമാര്‍ എന്നാരോപിച്ച ശോഭ ഇന്ത്യന്‍ രാഷ്ട്രീയത്തില്‍ കോണ്‍ഗ്രസ്സിന്റെ മരണമണി മുഴങ്ങിക്കഴിഞ്ഞുവെന്നും പറഞ്ഞു.</p>
    </article>
  </body>
</html>