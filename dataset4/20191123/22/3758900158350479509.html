<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/swiat/news-paryz-wielotysieczna-manifestacja-przeciw-przemocy-wobec-kob,nId,3350839"/>
    <meta property="og:site_name" content="RMF24"/>
    <meta property="article:published_time" content="2019-11-23T22:30:27+00:00"/>
    <meta property="og:title" content="Paryż: Wielotysięczna manifestacja przeciw przemocy wobec kobiet"/>
    <meta property="og:description" content="Kilkadziesiąt tysięcy osób wzięło udział w marszu przeciw przemocy wobec kobiet w Paryżu. Zgromadzeni domagali się środków prewencyjnych i pomocy dla zagrożonych kobiet. Od początku roku we Francji 137 kobiet zostało zabitych przez byłych lub aktualnych partnerów."/>
  </head>
  <body>
    <article>
      <h1>Paryż: Wielotysięczna manifestacja przeciw przemocy wobec kobiet</h1>
      <address><time datetime="2019-11-23T22:30:27+00:00">23 Nov 2019, 22:30</time> by <a rel="author" href="https://www.rmf24.pl/tylko-w-rmf24/magdalena-partyla" target="_blank">Magdalena Partyła</a></address>
      <p>
        <b>Kilkadziesiąt tysięcy osób wzięło udział w marszu przeciw przemocy wobec kobiet w Paryżu. Zgromadzeni domagali się środków prewencyjnych i pomocy dla zagrożonych kobiet. Od początku roku we Francji 137 kobiet zostało zabitych przez byłych lub aktualnych partnerów.</b>
      </p>
      <figure>
        <img src="https://i.iplsc.com/w-manifestacji-wzielo-udzial-kilkadziesiat-tysiecy-osob/0009EPY9G7ML2KMI-C123-F4.png"/>
        <figcaption>W manifestacji wzięło udział kilkadziesiąt tysięcy osób<cite>/CHRISTOPHE PETIT TESSON /PAP/EPA</cite></figcaption>
      </figure>
      <p>Według wykonanych dla mediów obliczeń niezależnego ośrodka Occurrence w marszu w Paryżu uczestniczyło 49 tys. osób. Ruch Nous Toutes (My wszystkie), który zorganizował protest, twierdzi, że na ulice Paryża wyszło blisko 100 tys. osób, a w całej Francji w demonstracjach udział wzięło 150 tys. ludzi.</p>
      <p>Marsz wsparły największe francuskie stowarzyszenia, blisko 70 różnych organizacji, partie lewicowe. <b>Pojawili się też znani aktorzy i <a href="http://swiatseriali.interia.pl/aktorzy">aktorki</a>, jak Lea Drucker, Julie Gayet i Vincent Trintignant, brat aktorki Marie Trintignant, która została pobita na śmierć przez swego partnera.</b><br/><br/>Córka słynnego aktora Jean-Louisa Trintignanta, Marie, zmarła w 2003 roku na obrzęk mózgu po pobiciu przez swego partnera muzyka Bertranda Cantata, który uderzył ją kilkanaście razy w głowę. Cantat został skazany na osiem lat więzienia, ale wyszedł z niego po czterech latach, mimo iż nie udzielił pomocy Marie, nawet wtedy, gdy stało się oczywiste, że jest umierająca.</p>
      <h4>Wielu śmierci udałoby się uniknąć</h4>
      <p>Organizatorki sobotniego marszu uznały, że muszą podjąć kroki, które uświadomią władzom skalę problemu oraz fakt, że wielu śmierci udałoby się uniknąć, gdyby policja mogła i potrafiła interweniować we właściwym momencie. <b>Wiele kobiet, które zginęły, zwracało się wcześniej do policji o pomoc.</b><br/><br/>Organizacja Nous Toutes prosi rząd o 1 mld euro dotacji na walkę z przemocą i pomoc dla kobiet. Skarży się na brak środków. W poniedziałek zakończy się przygotowywanie rządowego raportu na temat przemocy rodzinnej. Poszukiwanie środków zaradczych w tej sprawie poparł prezydent Emmanuel Macron. Premier Edouard Philippe wraz z kilkunastoosobowym zespołem ma na podstawie tego dokumentu przedstawić program walki z przemocą wobec kobiet - podaje AFP.</p>
      <h3>
        <a href="https://www.rmf24.pl/foto/zdjecie,iId,2789731,iAId,346980">Wielotysięczna manifestacja przeciw przemocy wobec kobiet (14 zdjęć)</a>
      </h3>
      <slideshow>
        <figure>
          <img src="https://i.iplsc.com/wielotysieczna-manifestacja-przeciw-przemocy-wobec-kobiet/0009EPYQ1LY2FWD2-C322.jpg"/>
          <figcaption>fot. CHRISTOPHE PETIT TESSON / PAP/EPA</figcaption>
        </figure>
        <figure>
          <img src="https://i.iplsc.com/wielotysieczna-manifestacja-przeciw-przemocy-wobec-kobiet/0009EPYPLNJQ4A5W-C322.jpg"/>
          <figcaption>fot. CHRISTOPHE PETIT TESSON / PAP/EPA</figcaption>
        </figure>
        <figure>
          <img src="https://i.iplsc.com/wielotysieczna-manifestacja-przeciw-przemocy-wobec-kobiet/0009EPYNX4QFW9JY-C322.jpg"/>
          <figcaption>fot. CHRISTOPHE PETIT TESSON / PAP/EPA</figcaption>
        </figure>
        <figure>
          <img src="https://i.iplsc.com/wielotysieczna-manifestacja-przeciw-przemocy-wobec-kobiet/0009EPYOPIDFXIQ6-C322.jpg"/>
          <figcaption>fot. CHRISTOPHE PETIT TESSON / PAP/EPA</figcaption>
        </figure>
        <figure>
          <img src="https://i.iplsc.com/wielotysieczna-manifestacja-przeciw-przemocy-wobec-kobiet/0009EPYMDHCCM61K-C322.jpg"/>
          <figcaption>fot. CHRISTOPHE PETIT TESSON / PAP/EPA</figcaption>
        </figure>
      </slideshow>
      <p>
        <a href="https://www.rmf24.pl/foto/zdjecie,iId,2789731,iAId,346980">+ 10</a>
      </p>
      <h3>Zobacz również:</h3>
      <p>
        <a href="http://interia.hit.gemius.pl/hitredir/id=1vaV9GNUyavUs1ALlIkgOOVEXhyRwHt_dAWYRBWCA2..Z7/url=http%3A%2F%2Fwww.rmf24.pl%2Ffakty%2Fswiat%2Fnews-niewyjasnione-morderstwo-11-latki-probki-dna-pobierane-od-90%2CnId%2C3350848%3Fparametr%3Dembed_tyt">Niewyjaśnione morderstwo 11-latki. Próbki DNA pobierane od 900 mężczyzn</a>
      </p>
    </article>
  </body>
</html>