<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-23/pozar-w-nadziejowie-kolo-nysy-nie-zyja-dwie-osoby/"/>
    <meta property="og:site_name" content="Polsat News"/>
    <meta property="article:published_time" content="2019-11-23T22:43:00+00:00"/>
    <meta property="og:title" content="Pożar w Nadziejowie koło Nysy. Nie żyją dwie osoby"/>
    <meta property="og:description" content="W sobotę po godzinie 17 wybuchł pożar w budynku wielorodzinnym w Nadziejowie w gminie Otmuchów. Na miejsce przyjechało piętnaście jednostek straży pożarnej. Trzy inne osoby, w tym dziecko, zostały ranne i zostały zabrane do szpitala."/>
  </head>
  <body>
    <article>
      <h1>Pożar w Nadziejowie koło Nysy. Nie żyją dwie osoby</h1>
      <address>
        <time datetime="2019-11-23T22:43:00+00:00">23 Nov 2019, 22:43</time>
      </address>
      <p>
        <b>W sobotę po godzinie 17 wybuchł pożar w budynku wielorodzinnym w Nadziejowie w gminie Otmuchów. Na miejsce przyjechało piętnaście jednostek straży pożarnej. Trzy inne osoby, w tym dziecko, zostały ranne i zostały zabrane do szpitala.</b>
      </p>
      <related>
        <a href="https://www.polsatnews.pl/wiadomosc/2019-11-23/pozar-gospodarstwa-w-lodzkiem-wlasciciel-zmarl-w-wyniku-stresu/"/>
      </related>
      <p>Strażacy znaleźli w budynku dwóch mężczyzn w wieku 70 i 40 lat bez oznak życia. Pomimo natychmiastowej akcji ratowniczej, nie udało się przywrócić im funkcji życiowych.</p>
      <p>Na miejscu trwa akcja ratunkowa, w której uczestniczy 15 jednostek strażackich - poinformowała Elżbieta Zalewska z Komendy WOjewódzkiej Państwowej Straży Pożarnej w Opolu.</p>
      <p>Pożar wybuchł na pierwszym piętrze budynku - podała "Nowa Trybuna Opolska".</p>
      <p>
        <a href="https://www.polsatnews.pl/wiadomosc/2019-11-23/pozar-gospodarstwa-w-lodzkiem-wlasciciel-zmarl-w-wyniku-stresu/">
          <b>ZOBACZ: Pożar gospodarstwa w Łódzkiem. Właściciel zmarł w wyniku stresu</b>
        </a>
      </p>
      <p>- W tej chwili trwa akcja dogaszania mieszkania i poddasza użytkowego, na którym zgromadzono łatwopalne sprzęty. Nie mamy informacji, by w budynku jeszcze ktoś mógł przebywać. Mieszkańcy lokali, którzy ewakuowali się przed ogniem mają zapewnione tymczasowe lokum. Na miejscu jest zastępca komendanta wojewódzkiego, który nadzoruje akcję ratowniczą" - powiedziała Zalewska.</p>
      <p>Informacje potwierdziła Komenda Powiatowa Policji w Nysie. Na miejscu strażacy rozłożyli dwa wysięgniki, z których była prowadzona akcja gaszenia ognia przez okna mieszkań.</p>
      <p>To policja pod nadzorem prokuratury będzie wyjaśniała przyczyny i okoliczności pożaru.</p>
      <p>
        <a href="https://www.polsatnews.pl/wideo/przejscia-nie-ma-mieszkancy-swidnika-chca-by-wrocilo_6760203/">WIDEO - "Przejścia nie ma". Mieszkańcy Świdnika chcą, by wróciło</a>
      </p>
      <figure>
        <img src="https://r.dcs.redcdn.pl/http/o2/redefine/cp/ss/ssiaannd6t1c9tukmwde2m9t253xy636.jpg"/>
      </figure>
    </article>
  </body>
</html>