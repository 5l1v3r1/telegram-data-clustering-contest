<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191590/bases/psoe/avalen/coalicio/govern/amb/podem/amb/92/dels/vots"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-23T22:34:00+00:00"/>
    <meta property="og:title" content="Les bases del PSOE avalen la coalició de govern amb Podem amb el 92% dels vots"/>
    <meta property="og:description" content="Els militants del PSC també han avalat la formació d'un govern de coalició a l'Estat amb el suport del 93,64% dels militants que han votat"/>
  </head>
  <body>
    <article>
      <h1>Les bases del PSOE avalen la coalició de govern amb Podem amb el 92% dels vots</h1>
      <h2>Els militants del PSC també han avalat la formació d'un govern de coalició a l'Estat amb el suport del 93,64% dels militants que han votat</h2>
      <address>
        <time datetime="2019-11-23T22:34:00+00:00">23 Nov 2019, 22:34</time>
      </address>
      <p>El 92% de les bases del PSOE han avalat el preacord aconseguit pel seu líder i president del Govern espanyol, Pedro Sánchez, per governar en coalició amb Unides Podem, en una consulta vinculant amb un 63% de participació. Les dades, provisionals, corresponen al 98% del vot escrutat, ha informat el partit.<br/><br/><b>El PSC també avala el pacte</b></p>
      <p><a href="https://www.naciodigital.cat/noticia/191587/psc/avala/govern/amb/podem/amb/suport/93/64/militancia/votat/consulta">Els militants del PSC han avalat la formació d'un govern de coalició a l'Estat entre el PSOE i Unides Podem amb el suport del 93,64% dels vots (6.007 vots).</a> La participació a la consulta ha estat del 44,94% del cens (6.415 persones) d'un total de 14.276. A la votació interna, que va començar el divendres telemàticament i aquest dissabte al matí als punts presencials i s'ha allargat fins a les vuit del vespre, hi ha participat tant militants socialistes com de les JSC (Joventuts Socialistes de Catalunya). Hi ha hagut un 5,22% de vots contraris (335), un 1,09% en blanc i un 0,05% de vots nuls. Com ha explicat la formació, un total de 773 militants han votat al procés intern de manera electrònica, mentre que el gran gruix de participació ha estat presencial en alguna de les 106 meses repartides pel territori, amb 5.642 persones. Aquest dissabte també s'ha consultat a la militància del PSOE el seu posicionament en relació a l'acord.</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>