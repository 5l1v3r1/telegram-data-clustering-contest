<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18591499-cercetatorii-au-identificat-o-noua-stare-a-materiei"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-23T22:00:00+00:00"/>
    <meta property="og:title" content="Cercetătorii au identificat o nouă stare a materiei"/>
    <meta property="og:description" content="Prin studierea perechilor de electroni din materialele superconductoare, cercetătorii au identificat o nouă stare a materiei."/>
  </head>
  <body>
    <article>
      <h1>Cercetătorii au identificat o nouă stare a materiei</h1>
      <address><time datetime="2019-11-23T22:00:00+00:00">23 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5387/18591499/1/electon-atom-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>Prin studierea perechilor de electroni din materialele superconductoare, cercetătorii au identificat o nouă stare a materiei.</p>
      <p><a href="https://www.descopera.ro/stiinta/17561611-electronul-sfera-aproape-perfecta">Electronii </a>sunt unele dintre cele mai mici particule din Univers, care, în condiţii specifice, pot crea legături cu alţi electroni, permiţându-le să se deplase prin materialele superconductoare cu uşurinţă. Aceste „pateneriate” cuantice, numite „legături Cooper”, pot avea două stări: una în care pot trece prin materiale fără efort (superconductivitate) sau în care nu pot face asta.</p>
      <p>O echipă de cercetători din Statele Unite ale Americii şi China a descoperit că, în anumite condiţii, legăturile Cooper pot exista într-o stare intermediară, în care acţionează precum un electron individual, notează <a href="http://www.sciencealert.com/physicists-find-superconducting-electron-couples-acting-as-a-new-state-of-matter">Science Alert</a>. Oamenii de ştiinţă explică faptul că, deşi, la prima vedere o pereche de electroni care se comportă precum electronii obişnuiţi nu pare a fi o observaţie interesantă, în realitate vorbim despre un fenomen care nu a mai fost observat anterior.</p>
      <p>Electronii sunt fermioni, ceea ce înseamnă că sunt supuşi principiului excluziunii: două particule fermion nu pot ocupa acelaşi spaţiu. Asta înseamnă că, atunci când se deplasează prin diferite materiale, electronii se lovesc de alţi electorni şi pierd energie. În 1970, Leon Cooper a teoretizat că, în anumite materiale şi la temperaturi foarte mici, electronii pot realiza aceste „partenieriate”. Aceste parteneriate le permit <a href="https://www.descopera.ro/stiinta/17035240-foto-fizicienii-au-indesat-un-atom-cu-alti-atomi-si-au-descoperit-o-noua-stare-a-materiei">electronilor </a>să depăşească principiul excluziunii şi să dobândească caracteristici asemănătoare bosonilor, aceştia din urmă având capacitatea de a trece prin alte particule.</p>
      <p>Materialele prin care trecerea electronilor se face cu o pierdere minimă de energie sunt numite de către oamenii de ştiinţă „<a href="https://www.descopera.ro/stiinta/17890374-armata-sua-sustine-gasit-sfantul-graal-fizicii">superconductoare</a>”, dar, din cauza condiţiilor extreme în care funcţionează (temperaturi foarte joase sau presiuni extreme) au aplicabilităţi limitate.</p>
      <p>În 2007, cercetătorii de la Universitatea Brown din Statele Unite ale Americii au descoperit o stare secundă a legăturilor Cooper, cea în care electronii sunt blocaţi în mici insule de superconductibilitate, blocându-i în anumite poziţii. În funcţie de starea electronilor, <a href="https://www.descopera.ro/stiinta/18411313-o-noua-descoperire-surprinzatoare-despre-grafen">materialele </a>pot deveni superconductoare sau izolatoare.</p>
      <p>Deşi au stabilit că perechile de electroni pot acţiona precum bosonii, oamenii de ştiinţă trebuie să mai facă o serie de teste şi experimente pentru a putea formula ipoteze care să explice acest fenomen.</p>
      <p>Studiul <i>Intermediate bosonic metallic state in the superconductor-insulator transition</i> a fost publicat în <i>Science</i>.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/stiinta/17123467-fizicienii-au-gasit-ordine-in-dezordine-si-o-noua-stare-a-materiei">Fizicienii au găsit ''ordine în dezordine'' şi o nouă stare a materiei</a>
        </b>
      </p>
      <p>
        <b>
          <a href="https://www.descopera.ro/stiinta/18050808-fizicieni-descoperit-noua-stare-materie">Cercetătorii au descoperit o nouă stare de agregare a materiei. Poate fi mai răspândită decât pare la prima vedere</a>
        </b>
      </p>
      <p>
        <b>
          <a href="https://www.descopera.ro/stiinta/15541515-o-stare-a-materiei-identificata-recent-a-fost-descoperita-la-un-material-despre-care-se-credea-ca-este-imposibil-sa-existe-intr-o-asemenea-forma-foto">O stare a materiei identificată recent a fost descoperită la un material despre care se credea că este imposibil să existe într-o asemenea formă - FOTO</a>
        </b>
      </p>
      <p>
        <b>
          <a href="https://www.descopera.ro/stiinta/16808550-realizarea-care-schimba-modul-in-care-intelegem-procesele-fizice-ale-materiei-fizicienii-au-aratat-cum-particulele-se-pot-trezi-la-viata-prin-schimbarea-starii-de-agregare">Realizarea care schimbă modul în care înţelegem procesele fizice ale materiei: fizicienii au arătat cum particulele ''se pot trezi la viaţă'' prin schimbarea stării de agregare</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/17880148-fizicienii-descoperit-tip-exotic-electroni"/>
        <a href="https://www.descopera.ro/stiinta/16703078-descoperirea-cercetatorilor-care-da-peste-cap-legile-fizicii-electronii-curg-precum-un-lichid-prin-grafen-materialul-revolutionar-al-secolului-nostru"/>
        <a href="https://www.descopera.ro/dnews/8290199-electronii-sunt-la-0000000000000000000000000001-cm-distanta-de-a-fi-o-sfera-perfecta"/>
        <a href="https://www.descopera.ro/stiinta/18101719-oamenii-de-stiinta-au-masurat-perioada-de-injumatatire-a-unui-atom-de-xenon-124"/>
      </related>
    </article>
  </body>
</html>