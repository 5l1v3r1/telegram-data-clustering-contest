<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/cyriel-dessers-indruk-ajax-hakim-ziyech-is-normaal/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T22:12:17+00:00"/>
    <meta property="og:title" content="Cyriel Dessers onder de indruk van Ajax: ‘Hakim Ziyech is niet normaal’"/>
    <meta property="og:description" content="Heracles Almelo-aanvaller Cyriel Dessers is zwaar onder de indruk van Ajax-dirigent Hakim Ziyech. Dat liet de spits weten na de 4-1 nederlaag die de Almeloërs in de Arena leden. “Niet normaal hoe hij de ballen neerlegt”, zei hij na de nederlaag van zijn ploeg Heracles Almelo bij Ajax in de Johan Cruijff ArenA. Dessers zag…"/>
  </head>
  <body>
    <article>
      <h1>Cyriel Dessers onder de indruk van Ajax: ‘Hakim Ziyech is niet normaal’</h1>
      <address>
        <time datetime="2019-11-23T22:12:17+00:00">23 Nov 2019, 22:12</time>
      </address>
      <p>
        <b>Heracles Almelo-aanvaller Cyriel Dessers is zwaar onder de indruk van Ajax-dirigent Hakim Ziyech. Dat liet de spits weten na de 4-1 nederlaag die de Almeloërs in de Arena leden.</b>
      </p>
      <p>"Niet normaal hoe hij de ballen neerlegt", zei hij na de nederlaag van zijn ploeg Heracles Almelo bij Ajax in de Johan Cruijff ArenA. Dessers zag op de grote schermen van de Johan Cruijff ArenA hoe Ziyech beide doelpunten van Quincy Promes voorbereidde. <br/><br/>"Die ballen vielen gewoon dood bij de tweede paal", zei hij. "Hoe kan dat? Dat is echt bizar. Ajax speelde best slordig", vond Dessers. ,,Maar soms verhoogden ze even het tempo en dan is er weinig meer aan te doen. Ik vind het een niet normaal goede ploeg."</p>
    </article>
  </body>
</html>