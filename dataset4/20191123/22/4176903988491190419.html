<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/ivana-spanovic-otkrila-kada-ce-zavrsiti-karijeru-foto/"/>
    <meta property="og:site_name" content="Krstarica"/>
    <meta property="article:published_time" content="2019-11-23T22:09:38+00:00"/>
    <meta property="og:title" content="Ivana Španović otkrila kada će završiti karijeru (foto)"/>
    <meta property="og:description" content="Dva su velika cilja (foto)"/>
  </head>
  <body>
    <article>
      <h1>Ivana Španović otkrila kada će završiti karijeru (foto)</h1>
      <address><time datetime="2019-11-23T22:09:38+00:00">23 Nov 2019, 22:09</time> by <a rel="author" href="https://www.krstarica.com/author/ana/" target="_blank">A. J.</a></address>
      <p>Najbolja srpska atletičarka Ivana Španović objavila da planira da svoju briijantnu karijeru završi na Svetskom dvoranskom prvenstvu 2022. godine u beogradskoj Areni. Ipak, pre toga je sebi postavila jasan cilj – osvajanje zlatne olimpijske medalje u Tokiju.</p>
      <figure>
        <embed-post data-src="https://www.instagram.com/p/BmktJEnBNck" data-service="Instagram"/>
      </figure>
      <p>Beograd će biti domaćin Svetskog dvoranskog prvenstvo u atletici 2022. godine, a jedna od najvećih zvezda tog takmičenja biće i naša Ivana Španović.</p>
      <p>O planovima za Olimpijadu i snu o zlatu Ivana je za Radio Beograd rekla:</p>
      <p>– Videla sam sebe na najvišem stepeniku i na prethodnim Igrama u Riju, ali definitivno je manjkalo sreće ili nije bilo vreme i nije bio trenutak da se baš ja okitim lovorovim venčićem tamo. U svakom slučaju, posle toga sam nastavila sa još posvećenijim radom i mislim da bi Tokio trebalo da bude definitivno moj zenit gde bi sve što posedujem, umem, znam, želim , trebalo da izrazim na najbolji mogući način u tom momentu, a svakako da sam motivisana, inspirisana, jer ću imati još veću konkurenciju nego u Riju – rekla je Španovićeva i otkrila planove za kraj karijere u kojoj se okitila, između ostalog, sa tri evropska i jednim svetskim zlatom, osvojenim na dvoranskim prvestvima.</p>
      <p>– Sve to pridaje veći značaj svakom mom treningu na putu do ostvarenja cilja. A posle Tokija, sledi Svetsko dvoransko prvenstvo u beogradskoj Areni i moj ogromna želja jeste da to upravo, pred svojom publikom, bude takmičenje na kome ću da spustim zavesu na svoju karijeru u skoku udalj.</p>
    </article>
  </body>
</html>