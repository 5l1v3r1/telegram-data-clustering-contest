<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/baris-pinari-harekati-nda-zirhli-aracin-carptigi-asker-sehit-oldu-1211100.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-23T22:29:00+00:00"/>
    <meta property="og:title" content="Barış Pınarı Harekatı'nda zırhlı aracın çarptığı asker şehit oldu"/>
    <meta property="og:description" content=" Türk Silahlı Kuvvetleri (TSK) tarafından Suriye'de Fırat'ın doğusunu terör unsurlarından temizlemek için başlatılan Barış Pınarı Harekatı'nda zırhlı Kirpi aracının çarpması sonucu yaralanan Uzman Onbaşı Mustafa Akkaya, tedavi için kaldırıldığı Şanlıurfa'daki hastanede şehit oldu."/>
  </head>
  <body>
    <article>
      <h1>Barış Pınarı Harekatı'nda zırhlı aracın çarptığı asker şehit oldu</h1>
      <h2> Türk Silahlı Kuvvetleri (TSK) tarafından Suriye'de Fırat'ın doğusunu terör unsurlarından temizlemek için başlatılan Barış Pınarı Harekatı'nda zırhlı Kirpi aracının çarpması sonucu yaralanan Uzman Onbaşı Mustafa Akkaya, tedavi için kaldırıldığı Şanlıurfa'daki hastanede şehit oldu.</h2>
      <address>
        <time datetime="2019-11-23T22:29:00+00:00">23 Nov 2019, 22:29</time>
      </address>
      <p><b>TSK tarafından</b> Fırat'ın doğusunu terör unsurlarından temizlemek için başlatılan <b>Barış Pınarı Harekatı'nda</b>, bugün <b>zırhlı Kirpi aracının çarpması sonucu yaralanan Uzman Onbaşı Mustafa Akkaya</b>, Şanlıurfa'da tedavi gördüğü hastanede <b>şehit oldu</b>. Afyonharahisar'ın İscehisar ilçesi nüfusuna kayıtlı olan şehit Akkaya'nın yarın memleketine uğurlanacağı öğrenildi.<br/><br/><b>VALİLİKTEN AÇIKLAMA</b><br/><br/><b>Şanlıurfa Valiliği'nden yapılan açıklamada</b>,<b> "Barış Pınarı Harekatı</b> sırasında Piyade Uzman Onbaşı Mustafa Akkaya şehit olmuştur. Şehidimiz 24.11.2019 Pazar günü saat 11.00'da Şanlıurfa GAP Havaalanın</p>
      <p>
        <b>Afyonkarahisar'a şehit ateşi düştü</b>
      </p>
      <p>Suriye'de yürütülen Barış Pınarı Harekatı'nda görevli Piyade Uzman Onbaşı Mustafa Akkaya'ya, saat 17.00 sıralarında, askeri personelin kullandığı araç çarptı. Kazada ağır yaralanan Akkaya, Şanlıurfa'daki bir hastaneye getirilerek tedaviye alındı. Piyade Uzman Onbaşı Mustafa Akkaya, burada yapılan tüm müdahalelere rağmen kurtarılamayarak şehit oldu. </p>
      <figure>
        <img src="https://images.bursadabugun.com/editor/haber/24112019/afyonkarahisara-sehit-atesi-dustu-6394-dhaphoto1-5dd9a9b3366d2.jpg"/>
      </figure>
      <p><b>ACI HABER AİLEYE ULAŞTI</b><br/><br/><b>Mustafa Akkay</b>a'nın acı haberi Afyonkarahisar'ın İscehisar ilçesine bağlı Karaağaç köyünde oturan annesi Döndü Akkaya (46), babası Taner Akkaya'ya (50) ve 3 kardeşine İscehisar Kaymakamı Uğur Kapar, İkmal ve Garnizon Komutanlığı'nda görevli Albay Fatih Düztaş, Aile, Çalışma ve Sosyal Hizmetler İl Müdürü Yasin Evcin ile beraberindekiler tarafından verildi.</p>
      <figure>
        <img src="https://images.bursadabugun.com/editor/haber/24112019/afyonkarahisara-sehit-atesi-dustu-6394-dhaphoto2-5dd9a9ba24b52.jpg"/>
      </figure>
      <p>Acı haberi alan <b>Akkaya ailesi </b>yasa boğuldu. Şehidin ailesinin oturduğu eve Türk bayrağı asılırken, haberi alan yakınları ve komşular da eve akın etti. Şehit Piyade Uzman Onbaşı Mustafa Akkaya'nın cenazesinin yarın ikindi vakti memleketi Karaağaç köyünde toprağa verilmesi bekleniyor</p>
    </article>
  </body>
</html>