<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18604262-un-vaccin-experimental-impotriva-hiv-ofera-rezultate-promitatoare"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-23T22:00:00+00:00"/>
    <meta property="og:title" content="Un vaccin experimental împotriva HIV oferă rezultate promiţătoare"/>
    <meta property="og:description" content="Statisticile arată că, în prezent, 38 de milioane de persoane sunt infectate cu HIV."/>
  </head>
  <body>
    <article>
      <h1>Un vaccin experimental împotriva HIV oferă rezultate promiţătoare</h1>
      <address><time datetime="2019-11-23T22:00:00+00:00">23 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5387/18604262/1/hiv-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>Statisticile arată că, în prezent, 38 de milioane de persoane sunt infectate cu HIV.</p>
      <p>Cercetătorii de la Scripps Research, Statele Unite ale Americii, şi IAVI, un ONG dedicat dezvoltării unor noi vaccinuri, au făcut public faptul că un vaccin experimental la care au lucrat oferă rezultate promiţătoare. Acest vaccin poate declanşa anticorpii care pot neutraliza o varietate de tulpini ale virusului HIV, notează <a href="http://medicalxpress.com/news/2019-11-experimental-hiv-vaccine-successfully-elicits.html?fbclid=IwAR1sr5v8HT0JBvXhwNzJWxDzLh1a6PlFiH3bX2HWDfrWcNRowgkp2CPMaoY">Medicalxpress</a>.</p>
      <p>Testele din laborator, realizate pe organisme model, în acest caz iepuri, arată că vaccinul dezvoltat de către aceşti cercetători neutralizează cu ajutorul anticorpilor, „<a href="https://www.descopera.ro/dnews/16741643-a-fost-creat-anticorpul-care-poate-ataca-99-dintre-tulpinile-virusului-hiv">broadly neutralizing antibodies</a> (bnAbs), două porţiuni importante ale virusului HIV.</p>
      <p>„Este o dovadă a fezabilităţii, dar importantă, iar acum lucrăm pentru a optimiza acest design al vaccinului”, a explicat dr. Richard Wyatt, profesor de Inunologie şi Microbiologie al Scripps Research.</p>
      <p>La nivel mondial, virsul <a href="https://www.descopera.ro/mari-intrebari/14106866-cum-se-raspandeste-in-organism-hiv-virusul-care-cauzeaza-sida">HIV a infectat un număr de 38 de milioane de persoane</a>. Acestea pot apela la antiretrovirale, reducând rata de transmisie a virusului, din păcate, aceste medicamente nu vindecă o persoană şi trebuie luate pe o perioadă nedeterminată. Din această cauză, imunologii şi specialiştii în sănătate publică sunt de părere că un vaccin preventiv, care să poate fi distribuit pe scară largă, cu un cost cât mai redus, reprezintă singura soluţie pentru a reduce riscul HIV-SIDA ca ameninţare asupra sănătăţii publice.</p>
      <p>HIV este un virus aflat în continuă transformare, la care se adaugă capacitatea de a se insera în codul genetic al gazdei, ceea ce îngreunează foarte mult eforturile cercetătorilor de identificare a unui <a href="https://www.descopera.ro/dnews/6530285-un-mix-de-trei-anticorpi-neutralizeaza-virusul-hiv">vaccin eficient</a> pentru această infecţie. Echipa condusă de dr. Wyatt a plecat de la răspunsul pe care sistemul imunitar al unora dintre persoanele infectate cu HIV îl au. Astfel, studiile au arătat că, în anumite cazuri, sistemul imunitar produce anticorpi cu acţiune largă (bnAbs), pe care cercetătorii îi pot folosi pentru a ataca mai multe tulpini ale virusului HIV.</p>
      <p>La baza acestui vaccin se află o proteină, „Env”, care imită o proteină care poate fi identificată pe suprafaţa <a href="https://www.descopera.ro/stiinta/17868425-noua-abordare-dovedi-esentiala-lupta-impotriva-hiv">virusului HIV,</a> care permite acestuia să intre în celule. Cercetătorii au trebuit să realizeze o versiune artificală a proteinei Env şi care, atunci când este introdusă în corp, creează o serie de celule cu o mărime asemănătoare celei a unui virus HIV, dar care sunt formate din grăsimi. În acest punct, cercetătorii speră că astfel să poată stimula producerea anticorpilor.</p>
      <p>Cercetătorii au proiectat şi testat pe iepuri o serie de variaţii ale proteinei Env. Testele realizate au arătat că vaccinul lor a dus la o serie de evoluţii pozitive, unii dintre subiecţi dezvoltând anticorpi care ar putea să izoleze multiple tupline ale HIV.</p>
      <p>Studiul <i>Vaccination with Glycan-Modified HIV NFL Envelope Trimer-Liposomes Elicits Broadly Neutralizing Antibodies to Multiple Sites of Vulnerability</i> a fost publicat în jurnalul <i>Immunity</i>.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/dnews/16778928-a-fost-creata-sida-pentru-depopularea-planetei">A fost creată SIDA pentru depopularea planetei?</a>
        </b>
      </p>
      <p>
        <b>
          <a href="https://www.descopera.ro/mari-intrebari/14106866-cum-se-raspandeste-in-organism-hiv-virusul-care-cauzeaza-sida">Cum se răspândeşte în organism HIV, virusul care cauzează SIDA</a>
        </b>
      </p>
      <p>
        <b>
          <a href="https://www.descopera.ro/stiinta/17868425-noua-abordare-dovedi-esentiala-lupta-impotriva-hiv">O nouă abordare s-ar putea dovedi esenţială în lupta împotriva HIV</a>
        </b>
      </p>
      <p>
        <b>
          <a href="https://www.descopera.ro/stiinta/18090394-virusul-hiv-tratare-maladie-letala-sistemul-imunitar">Premieră mondială! Virusul HIV, folosit cu succes în tratarea unei maladii letale la copii</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/18413713-cercetatorii-au-reusit-sa-identifice-factorul-genetic-care-ar-putea-duce-la-distrugerea-virusului-hiv"/>
        <a href="https://www.descopera.ro/dnews/18402037-vector-un-laborator-din-rusia-care-detine-mostre-de-virusi-precum-ebola-hiv-si-variola-zguduit-de-o-explozie-anuntul-autoritatilor"/>
        <a href="https://www.descopera.ro/stiinta/18218595-folosind-crispr-cercetatorii-au-vindecat-un-soricel-de-hiv"/>
        <a href="https://www.descopera.ro/stiinta/18090394-virusul-hiv-tratare-maladie-letala-sistemul-imunitar"/>
      </related>
    </article>
  </body>
</html>