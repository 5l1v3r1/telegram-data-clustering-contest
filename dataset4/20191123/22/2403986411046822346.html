<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/svitlana_loboda_postala_u_tizeri_novogo_klipu_rammstein_foto_ta_video_n1237804"/>
    <meta property="og:site_name" content="24 Канал"/>
    <meta property="article:published_time" content="2019-11-23T22:24:00+00:00"/>
    <meta property="og:title" content="Світлана Лобода знялася у новому кліпі Rammstein на пісню Frau &amp; Mann: відео"/>
    <meta property="og:description" content="Співаки Світлана Лобода і Тілль Ліндеманн вкотре підігріли чутки про роман після прем'єри нового кліпу гурту Rammstein на пісню Frau &amp; Mann."/>
  </head>
  <body>
    <article>
      <h1>Світлана Лобода знялася у новому кліпі Rammstein на пісню Frau &amp; Mann: відео</h1>
      <address><time datetime="2019-11-23T22:24:00+00:00">23 Nov 2019, 22:24</time> by <a rel="author" href="https://24tv.ua/lifestyle/nadiya_bilenko_tag7142/" target="_blank">Надія Біленко</a></address>
      <p>
        <b>Співаки Світлана Лобода і Тілль Ліндеманн вкотре підігріли чутки про роман після прем'єри нового кліпу гурту Rammstein на пісню Frau &amp; Mann.</b>
      </p>
      <p>Днями учасник рок-гурту Rammstein Петер Тегтрен похизувався постером до нового кліпу Frau &amp; Mann ("жінка і чоловік"). На кадрі видно, як Тілль Ліндеманн і шведський актор Петер Стормаре позують в образах детектива і космонавта. Водночас кінозірка несе Світлану Лободу на руках. </p>
      <blockquote>Читайте також: <a href="https://24tv.ua/lifestyle/frontmeni_gurtiv_rammstein_i_pain_vistuplyat_v_ukrayini_detali_guchnogo_kontsertu_n1235886">Фронтмени гуртів Rammstein і PAIN виступлять в Україні: деталі гучного концерту</a></blockquote>
      <figure>
        <img src="https://24tv.ua/resources/photos/news/620_DIR/201911/1237804_10193298.jpg?201911113332"/>
        <figcaption>Світлана Лобода на постері Rammstein / Instagram / @peter.tagtgren</figcaption>
      </figure>
      <p>23 листопада на офіційному ютуб-каналі Ліндеманна з'явився новий кліп на пісню Frau &amp; Mann з альбому F &amp; M, який більше схожий на мініфільм. У головних ролях знялися українська співачка Світлана Лобода і шведський актор Петер Стормаре у ролі космонавта.</p>
      <p>
        <b>Rammstein  – Frau &amp; Mann: дивіться відеокліп</b>
      </p>
      <figure>
        <iframe src="https://www.youtube.com/embed/Dji_km6UJvA" width="560" height="315" data-service="Youtube" scrolling="no"/>
      </figure>
      <p><b>Що відомо про ймовірний роман артистів? </b><br/><br/>Вже кілька років у ЗМІ підозрюють, що Світлана Лобода і лідер гурту Rammstein Тілль Ліндеманн мають романтичні стосунки. Самі зірки не коментують жодних чуток, але щоразу підігрівають цікавість прихильників до приватного життя. <br/><br/>Так, Світлана Лобода назвала <a href="https://24tv.ua/loboda_narodila_drugu_ditinu_kogo_narodila_svitlana_loboda_detali_n950935">свою другу доньку Тільдою</a>, що одразу ж сприйняли, як на натяк на ім'я її батька. Однак Світлана не реагувала на жодні підозри та досі не розсекретила, з ким виховує нащадка. Ще однією причиною для пліток став <a href="https://24tv.ua/lider_rammstein_osobisto_priyihav_na_vipisku_svitlani_lobodi_z_likarni_ridkisni_foto_n1055919">приїзд Тілля Ліндеманна до Москви</a>. Тоді Світлану Лободу екстрено госпіталізували з репетиції до концерту, а лідер гурту Rammstein особисто забрав її зі шпиталю. За словами очевидців, після виписки з лікарні Тілль із артисткою та її донькою від першого шлюбу пообідали в одному з ресторанів.<br/><br/>Цікаво є те, що в інстаграмі Тілль має безліч підписників, однак він сам стежить лише за 9 людьми. Серед них – Світлана Лобода.</p>
    </article>
  </body>
</html>