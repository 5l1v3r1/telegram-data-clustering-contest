<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/real-madrid-staat-weer-naast-barcelona-zege-op-sociedad/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T22:01:16+00:00"/>
    <meta property="og:title" content="Real Madrid staat weer naast Barcelona na zege op Sociedad"/>
    <meta property="og:description" content="Real Madrid heeft zaterdagavond in eigen huis een verrassende 3-1 zege geboekt op Real Sociedad. De overwinning brengt de ploeg van Zinedine Zidane op 28 punten, net zo veel als La Liga-koploper Barcelona. Martin Ødegaard had zich ongetwijfeld meer voorgesteld van de wedstrijd in het Santiago Bernabeu. Real Madrid verhuurt de oud-speler van Heerenveen en…"/>
  </head>
  <body>
    <article>
      <h1>Real Madrid staat weer naast Barcelona na zege op Sociedad</h1>
      <address>
        <time datetime="2019-11-23T22:01:16+00:00">23 Nov 2019, 22:01</time>
      </address>
      <p>
        <b>Real Madrid heeft zaterdagavond in eigen huis een verrassende 3-1 zege geboekt op Real Sociedad. De overwinning brengt de ploeg van Zinedine Zidane op 28 punten, net zo veel als La Liga-koploper Barcelona.</b>
      </p>
      <p>Martin Ødegaard had zich ongetwijfeld meer voorgesteld van de wedstrijd in het Santiago Bernabeu. Real Madrid verhuurt de oud-speler van Heerenveen en Vitesse dit seizoen aan Real Sociedad, waar hij wekelijks indruk maakt.<br/><br/><b>Snelle goal</b><br/>De wedstrijd begon nog wel goed voor Sociedad, want het was Willian José die de Basken al na 2 minuten op voorsprong zette. Maar via Karim Benzema trok Real de stand in de 37ste minuut gelijk, waarna na rust Federico Valverde op aangeven van Luka Modric de Madrilenen zelfs op voorsprong zette.<br/><br/><b>Uitgefloten</b><br/>Het was diezelfde Modric die voor opluchting zorgde in Madrid, door op aangeven van Benzema de 3-1 tegen de touwen te schieten. Ook invaller Gareth Bale had zijn bijdrage in die aanval, maar een echt prettige invalbeurt kende hij niet. Na <a href="https://sportnieuws.nl/voetbal/buitenland/spaanse-media-boos-op-bale-respectloos-misleidend-ondankbaar-volgorde/">het veelbesproken spandoek</a> die de Welshman na de interland van Wales tegen Hongarije (2-0) omhoog hield, werd hij bij ieder balcontact uitgefloten,<br/><br/><b>Op gelijke hoogte</b><br/>Zijn medespelers zullen vooral de overwinning koesteren, want de zege brengt de Madrilenen weer op gelijke trend met Barcelona. De Catalanen wonnen 's middags moeizaam bij Leganés (1-2).</p>
    </article>
  </body>
</html>