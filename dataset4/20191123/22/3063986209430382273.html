<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/23/842749"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T22:48:00+00:00"/>
    <meta property="og:title" content="স্বরাষ্ট্রমন্ত্রীর জন্য এক কিলোমিটার রাস্তায় ২০০ তোরণ"/>
    <meta property="og:description" content="একজন বীর মুক্তিযোদ্ধা আসবেন কক্সবাজারের মহেশখালী দ্বীপে। সেই গুরুত্ব থেকে দ্বীপের এক শহীদ মুক্তিযোদ্ধা পরিবারের সদস্যরাসহ এলাকাবাসী মিলে পুরো একটি ইউনিয়ন সাঁজিয়েছেন। মহেশখালী দ্বীপের এই ইউনিয়নের নাম কালারমারছড়া। এর আগে কখনো এই ইউনিয়নে কোনো মুক্তিযোদ্ধা মন্ত্রী আসেননি। তাও আবার স্বরাষ্ট্রমন্ত্রী। বীর মুক্তিযোদ্ধা স্বরাষ্ট্রমন্ত্রীর সম্মানে এলাকাটিতে এক কিলোমিটার রাস্তায় ২০০ তোরণ নির্মাণ করে যেন নতুন রেকর্ড সৃষ্টি করা হয়েছে। তবে তাঁর বড় পরিচয় তিনি একাত্তরের রণাঙ্গনের একজন বীর মুক্তিযোদ্ধা। এই মুক্তিযোদ্ধা হচ্ছেন মো. আসাদুজ্জামান খাঁন কামাল এমপি। তিনি গণপ্রজাতন্ত্রী বাংলাদেশ সরকারের স্বরাষ্ট্রমন্ত্রী। এমনভাবে কথাগুলো বললেন, মহেশখালী দ্বীপের কালারমারছড়া বাজারের গ্রাম ডা. তপন কান্তি শীল। আজ শনিবার মহেশখালী দ্বীপের জলদস্যু আত্মসমর্পণ অনুষ্ঠানে স্বরাষ্ট্রমন্ত্রী মো. আসাদুজ্জামান খাঁন কামাল উপস্থিত ছিলেন। তার আগমন উপলক্ষে নানা বর্ণিল তোরণ দিয়ে সাঁজানো হয়েছে ইউনিয়নের প্রধান সড়কটি। এমনকি সড়কটির প্রতি ১৫ ফুট পর পর তোরণ নির্মাণ করা হয়েছে।  তোরণে জাতির জনক বঙ্গবন্ধু, প্রধানমন্ত্রী ও স্বরাষ্ট্রমন্ত্রীর ছবি দেওয়া হয়। শহীদ…"/>
  </head>
  <body>
    <article>
      <h1>স্বরাষ্ট্রমন্ত্রীর জন্য এক কিলোমিটার রাস্তায় ২০০ তোরণ</h1>
      <address><time datetime="2019-11-23T22:48:00+00:00">23 Nov 2019, 22:48</time> by <a rel="author">বিশেষ প্রতিনিধি, কক্সবাজার</a></address>
      <p>একজন বীর মুক্তিযোদ্ধা আসবেন কক্সবাজারের মহেশখালী দ্বীপে। সেই গুরুত্ব থেকে দ্বীপের এক শহীদ মুক্তিযোদ্ধা পরিবারের সদস্যরাসহ এলাকাবাসী মিলে পুরো একটি ইউনিয়ন সাঁজিয়েছেন। মহেশখালী দ্বীপের এই ইউনিয়নের নাম কালারমারছড়া। এর আগে কখনো এই ইউনিয়নে কোনো মুক্তিযোদ্ধা মন্ত্রী আসেননি। তাও আবার স্বরাষ্ট্রমন্ত্রী। বীর মুক্তিযোদ্ধা স্বরাষ্ট্রমন্ত্রীর সম্মানে এলাকাটিতে এক কিলোমিটার রাস্তায় ২০০ তোরণ নির্মাণ করে যেন নতুন রেকর্ড সৃষ্টি করা হয়েছে।</p>
      <p>তবে তাঁর বড় পরিচয় তিনি একাত্তরের রণাঙ্গনের একজন বীর মুক্তিযোদ্ধা। এই মুক্তিযোদ্ধা হচ্ছেন মো. আসাদুজ্জামান খাঁন কামাল এমপি। তিনি গণপ্রজাতন্ত্রী বাংলাদেশ সরকারের স্বরাষ্ট্রমন্ত্রী। এমনভাবে কথাগুলো বললেন, মহেশখালী দ্বীপের কালারমারছড়া বাজারের গ্রাম ডা. তপন কান্তি শীল।</p>
      <p>আজ শনিবার মহেশখালী দ্বীপের জলদস্যু আত্মসমর্পণ অনুষ্ঠানে স্বরাষ্ট্রমন্ত্রী মো. আসাদুজ্জামান খাঁন কামাল উপস্থিত ছিলেন। তার আগমন উপলক্ষে নানা বর্ণিল তোরণ দিয়ে সাঁজানো হয়েছে ইউনিয়নের প্রধান সড়কটি। এমনকি সড়কটির প্রতি ১৫ ফুট পর পর তোরণ নির্মাণ করা হয়েছে। <br/>তোরণে জাতির জনক বঙ্গবন্ধু, প্রধানমন্ত্রী ও স্বরাষ্ট্রমন্ত্রীর ছবি দেওয়া হয়।</p>
      <p>শহীদ পরিবারের সন্তান ও স্থানীয় কালারমারছড়া ইউনিয়ন পরিষদের চেয়ারম্যান তারেক বিন ওসমান শরীফের ছবি ছিল তোরণে তোরণে। ইউপি চেয়ারম্যান তারেক বিন ওসমান শরীফ জানান, তিনি নিজ খরচে তোরণ নির্মাণ করেছেন মাত্র ২টি। অন্যান্য তোরণগুলো নির্মাণ করেছেন এলাকার লোকজন। </p>
      <p>ইউনিয়ন আওয়ামী লীগ সভাপতি আলহাজ ছিদ্দিক আহমদ জানান, কালারমার ছড়ায় এই প্রথম একজন মুক্তিযোদ্ধা মন্ত্রী আসবেন, তাও আবার স্বরাষ্ট্রমন্ত্রী এমন খবরে পুরো ই্উনিয়নবাসী উৎসুক হয়ে উঠে। আর তিনি বীর মুক্তিযোদ্ধা হওয়ার কারণে জেলার প্রথম শহীদ মোহাম্মদ শরীফ চেয়ারম্যানের পরিবারের সদস্যরা তাকে বরণ করতে ও সম্মান জানাতে নানাভাবে সাঁজিয়ে তুলেন পুরো ইউনিয়নকে। </p>
      <p>প্রতি এক কিলোমিটারে ২০০ তোরণ করা হয়েছে। যা প্রতি ১৫ ফুট পর পর একটি করে তোরণ দেওয়া হয়। এতে করে পুরো ইউনিয়নটি উৎসবের আমেজে পরিণত হয়। শনিবার আত্মসমর্পণ অনুষ্ঠানে যাওয়া সকল পর্যায়ের অতিথিরা তোরণে সৌন্দর্য্য উপভোগ করেছেন। অনেকে মন্তব্য করেন দেশের আর কোনো অনুষ্ঠানে একসঙ্গে এত তোরণ দেখা যায়নি।</p>
    </article>
  </body>
</html>