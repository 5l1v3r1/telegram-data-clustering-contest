<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815862"/>
    <meta property="og:site_name" content="Sportal.bg"/>
    <meta property="article:published_time" content="2019-11-23T22:33:00+00:00"/>
    <meta property="og:title" content="Далила Мухамад и Елиуд Кипчоге са лекоатлети на годината"/>
    <meta property="og:description" content="Американката Далила Мухамад и кениецът Елиуд Кипчоге са лекоатлети на годината, обявиха от Световна атлетика (ИААФ). Двамата бяха коронясани на ..."/>
  </head>
  <body>
    <article>
      <h1>Далила Мухамад и Елиуд Кипчоге са лекоатлети на годината</h1>
      <address><time datetime="2019-11-23T22:33:00+00:00">23 Nov 2019, 22:33</time> by <a rel="author">SPORTAL.BG</a></address>
      <p>Американката Далила Мухамад и кениецът Елиуд Кипчоге са лекоатлети на годината, обявиха от Световна атлетика (ИААФ). Двамата бяха коронясани на голяма церемония в Монако. Далайла Мухамад, която подобри собствения си световен рекорд в бягането на 400 метра с препятствия, спечели в конкуренцията на Бригид Косгей, Шели-Ан Фрейзър-Прайс, Юлимар Рохас и Сифан Хасан. <br/>Елиуд Кипчоге, който спечели и преди година, стана първият лекоатлет с покрит маратон за под два часа. Съперници за приза му бяха Сам Кендрикс, Ноа Лайлс, Джошуа Чептегей и Карстен Вархолм. "Надявам се, че успявам да вдъхновявам хората и следващите поколения. Щастлив съм, че пиша историята на леката атлетика", коментира Кипчоге. "Изпращам страхотна година, която беше и много трудна за мен, но съм благодарна за финала", каза пък Мухамад. Изгряващите звезди на света на леката атлетика са Ярослава Махучик (Укр), спечелила сребърен медал в скока на височина на планетарния шампионат в Доха със световен рекорд за девойки от 204 см, и Селемон Барега (Ет) – също вицешампион от Доха – на 5000 м. Украинката е на 18 г., а етиопецът на 19 г.</p>
    </article>
  </body>
</html>