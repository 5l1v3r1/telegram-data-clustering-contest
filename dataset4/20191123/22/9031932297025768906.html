<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-23/blisko-40-procent-przeciazenia-kierowca-musial-na-ulicy-zdejmowac-ladunek-z-wywrotki/"/>
    <meta property="og:site_name" content="Polsat News"/>
    <meta property="article:published_time" content="2019-11-23T22:23:00+00:00"/>
    <meta property="og:title" content="Blisko 40 procent przeciążenia. Kierowca musiał na ulicy zdejmować ładunek z wywrotki"/>
    <meta property="og:description" content="Inspekcja Transportu Drogowego zatrzymała w Łodzi ciężarówkę, aby zbadać, czy kierowca stosuje się do przepisów regulujących obciążenie takich pojazdów. Okazało się, że wywrotka jest wypełniona ponad miarę. Przewoźnikowi grozi 15 tysięcy złotych kary, a kierowca musiał rozładowywać ładunek, który przekroczył normy o prawie 40 procent, wprost na ulicy."/>
  </head>
  <body>
    <article>
      <h1>Blisko 40 procent przeciążenia. Kierowca musiał na ulicy zdejmować ładunek z wywrotki</h1>
      <address>
        <time datetime="2019-11-23T22:23:00+00:00">23 Nov 2019, 22:23</time>
      </address>
      <p>
        <b>Inspekcja Transportu Drogowego zatrzymała w Łodzi ciężarówkę, aby zbadać, czy kierowca stosuje się do przepisów regulujących obciążenie takich pojazdów. Okazało się, że wywrotka jest wypełniona ponad miarę. Przewoźnikowi grozi 15 tysięcy złotych kary, a kierowca musiał rozładowywać ładunek, który przekroczył normy o prawie 40 procent, wprost na ulicy.</b>
      </p>
      <related>
        <a href="https://www.polsatnews.pl/wiadomosc/2019-11-23/18-latek-z-jaworzna-ranil-nozem-matke-babcie-i-12-letniego-brata/"/>
      </related>
      <p>Ciężarówkę zatrzymano w wyniku działań prowadzonych w czwartek 21 listopada w Łodzi. Pojazd przewożący ziemię zmieszaną z gruzem został zatrzymany na drodze powiatowej.</p>
      <p>Inspektorzy podejrzewali, że wywrotka jest zbyt ciężka. Waga potwierdziła znaczne przekroczenie norm.</p>
      <p>Ciężarówka ważyła blisko 36 ton, czyli o blisko 10 ton (ponad 37 proc.) za dużo. Przekroczenie dopuszczalnej masy całkowitej pojazdu przez prawie <b>40 ton</b> na skrzyni ładunkowej, spowodowało także znaczne przekroczenie dopuszczalnego nacisku podwójnej osi napędowej. Zamiast dopuszczalnego nacisku 19 ton, ważona ciężarówka miała ponad 25 ton, czyli o blisko 32 proc. za dużo.</p>
      <p>W związku ze stwierdzonymi nieprawidłowościami przewoźnikowi grozi 15 tysięcy złotych kary.</p>
      <p>Inspektorzy wszczęli już wobec przedsiębiorcy postępowanie administracyjne.</p>
      <p>Nadmiar ładunku został przeładowany na inny pojazd.</p>
      <p>
        <a href="https://www.polsatnews.pl/wideo/gesta-mgla-i-bardzo-kiepska-widocznosc-na-drogach_6727716/">WIDEO - Gęsta mgła i bardzo kiepska widoczność na drogach</a>
      </p>
      <figure>
        <img src="https://s.redefine.pl/file/o2/redefine/cp/1s/1shjo42a8smijmpxst9oaokz1fddrtw1.jpg"/>
      </figure>
    </article>
  </body>
</html>