<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/23/pompeo_spilkuvavsya_iz_dzhuliani_pered_zvilnennyam_yovanovych"/>
    <meta property="og:site_name" content="espreso.tv"/>
    <meta property="article:published_time" content="2019-11-23T22:48:00+00:00"/>
    <meta property="og:title" content="Помпео спілкувався із Джуліані перед звільненням Йованович"/>
    <meta property="og:description" content="Держсекретар США Майк Помпео спілкувався із адвокатом глави Білого дому Дональда Трампа Рудольфом Джуліані перед звільненням американського посла в Україні Марі Йованович"/>
  </head>
  <body>
    <article>
      <h1>Помпео спілкувався із Джуліані перед звільненням Йованович</h1>
      <address>
        <time datetime="2019-11-23T22:48:00+00:00">23 Nov 2019, 22:48</time>
      </address>
      <p>Держсекретар США Майк Помпео спілкувався із адвокатом глави Білого дому Дональда Трампа Рудольфом Джуліані перед звільненням американського посла в Україні Марі Йованович</p>
      <p>Про це повідомляє "Голос Америки".</p>
      <p>Відповідні дані оприлюднила неурядова організація, що відслідковує дотримання етики американським урядом American Oversight.</p>
      <p>Опубліковані документи надають документальне підтвердження спілкуванню Майка Помпео та Руді Джуліані, що передувало раптовому відкликанню посла США в Україні Марі Йованович.</p>
      <p>American Oversight отримала документи через судовий позов на основі закону про доступ до інформації. Раніше конгресмени США заявляли, що Державний департамент не надає Конгресові документи для розслідування в рамках імпічменту президента.</p>
      <p>"Ми розуміємо чому Майк Помпео відмовлявся надати цю інформацію Конгресу. Вона надає чітко задокументований шлях спілкування від Руді Джуліані до Овального кабінету та Держсекретаря Помпео, щоб сприяти кампанії, яку вів Руді Джуліані проти посла США", - сказала директор American Oversight Остін Еверс.</p>
      <p>Раніше, виступаючи під час слухань, що проводять комітети Палати представників Конгресу США, в якості свідка Марі Йованович пов'язала своє відкликання з посади посла в Києві з кампанією із заплямування її репутації, яку вів Руді Джуліані.</p>
      <ul>
        <li>Нагадаємо, 20 листопада посол США у ЄС Гордон Сондленд заявив, що віце-президент Майк Пенс та держсекретар Майк Помпео <a href="https://espreso.tv/news/2019/11/20/pro_tysk_na_ukrayinu_znaly_viceprezydent_pens_i_derzhsekretar_pompeo_sondlend">знали про тиск на Україну</a> та вимогу Дональда Трампа щодо відкриття розслідування проти Джо Байдена та його сина.</li>
        <li>Раніше Сондленд заявив <a href="https://espreso.tv/news/2019/11/20/tysk_na_ukrayinu_chynyvsya_za_vkazivkoyu_trampa_posol_ssha_v_yes">про пряму вказівку президента Дональда Трампа</a> працювати з його адвокатом Руді Джуліані, щоб змусити українське керівництво почати справу проти Джо Байдена.</li>
      </ul>
    </article>
  </body>
</html>