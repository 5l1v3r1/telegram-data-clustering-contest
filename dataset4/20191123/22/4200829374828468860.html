<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/futbol/2019/11/23/libertadores-kupasi-flamengonun"/>
    <meta property="og:site_name" content="FotoMaç"/>
    <meta property="article:published_time" content="2019-11-23T22:53:42+00:00"/>
    <meta property="og:title" content="Libertadores Kupası Flamengo'nun"/>
    <meta property="og:description" content="Güney Amerika Futbol Konfederasyonunun (CONMEBOL) organize ettiği Libertadores Kupası'nı, finalde River Plate'yi 2-1'lik skorla mağlup eden Flamengo kazandı."/>
  </head>
  <body>
    <article>
      <h1><u><a href="https://www.fotomac.com.tr/haberleri/libertadores-kupasi?id=ba21acef-feac-4562-b09e-3c4fe3f374d5">Libertadores Kupası</a></u> Flamengo'nun</h1>
      <h2>Güney Amerika Futbol Konfederasyonunun (CONMEBOL) organize ettiği <u><a href="https://www.fotomac.com.tr/haberleri/libertadores-kupasi?id=ba21acef-feac-4562-b09e-3c4fe3f374d5">Libertadores Kupası</a></u>'nı, finalde <u><a href="https://www.fotomac.com.tr/haberleri/river-plate?id=05de6f9b-bfd8-417b-ab4a-469414bef17e">River Plate</a></u>'yi 2-1'lik skorla mağlup eden Flamengo kazandı.</h2>
      <address>
        <time datetime="2019-11-23T22:53:42+00:00">23 Nov 2019, 22:53</time>
      </address>
      <p><u><a href="https://www.fotomac.com.tr/haberleri/libertadores-kupasi?id=ba21acef-feac-4562-b09e-3c4fe3f374d5">Libertadores Kupası</a></u>'nın 60 yıllık geçmişinde ilk kez bir final maçında <u><a href="https://www.fotomac.com.tr/haberleri/brezilya?id=9a0aa03e-b0a3-49b9-a541-7fa2a959b05b">Brezilya</a></u>'dan Flamengo ve Arjantin'den <u><a href="https://www.fotomac.com.tr/haberleri/river-plate?id=05de6f9b-bfd8-417b-ab4a-469414bef17e">River Plate</a></u> takımları karşı karşıya geldi.</p>
      <p>Güvenlik sebebiyle Şili'den alınarak Peru'ya verilen final maçı Monumental de Lima Stadı'nda oynandı.</p>
      <p>River Plate karşılaşmanın 14. dakikasında Santos Borre'nin attığı golle 1-0 öne geçerken, Flamengo 89. dakikada Gabriel Barbosa ile skora beraberliği getirdi.</p>
      <p>"Gabigol" lakaplı Brezilyalı futbolcu Barbosa, karşılaşmada uzatmaların oynandığı 92. dakikada attığı golle skoru 2-1'e getirip, Flamengo'ya kupayı kazandırdı.</p>
      <p>Maçın son dakikasında Barbosa ve River Plate'den Exequiel Palacios kırmızı kart gördü.</p>
      <p>23 yaşındaki Barbosa aynı zamanda toplamda 9 golle, turnuvanın en golcü futbolcusu oldu.</p>
      <p>Flamengo, 1981 yılından sonra kulüp tarihinde ikinci kez Libertadores Kupası'nı kazanma başarısını gösterdi.</p>
      <p>Kupanın geçen yılki şampiyonu River Plate ise 14. dakikadan itibaren önde götürdüğü maçı bitime çok az bir süre kala, 3 dakikada art arda gelen gollerle kaybetti.</p>
      <related>
        <a href="https://www.fotomac.com.tr/futbol/2019/11/22/maradona-gorevine-geri-dondu"/>
      </related>
    </article>
  </body>
</html>