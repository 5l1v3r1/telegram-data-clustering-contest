<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549546.html/%D8%B4%D8%B9%D8%B1-%D8%AF%D8%B1-%D8%AA%D8%B1%D8%A7%D8%B2-%D8%A7%D9%86%D9%82%D9%84%D8%A7%D8%A8-%D8%A8%D8%A7%DB%8C%D8%AF-%D8%A7%D9%85%DB%8C%D8%AF-%D8%B1%D8%A7-%D8%AF%D8%B1-%D8%AC%D8%A7%D9%85%D8%B9%D9%87-%D8%B4%DA%A9%D9%88%D9%81%D8%A7-%DA%A9%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T22:46:00+00:00"/>
    <meta property="og:title" content="شعر در تراز انقلاب باید امید را در جامعه شکوفا کند"/>
    <meta property="og:description" content="امام جمعه یزد در دیدار با شاعران جشنواره ملی شعر گفت: شما به عنوان شاعران در تراز انقلاب باید شعرهایی را بگویید که به حرکت شتابگونه انقلاب بیفزاید و امید به آینده را در مردم شکوفا کند."/>
  </head>
  <body>
    <article>
      <h1>شعر در تراز انقلاب باید امید را در جامعه شکوفا کند</h1>
      <h2>امام جمعه یزد در دیدار با شاعران کشوری:</h2>
      <address>
        <time datetime="2019-11-23T22:46:00+00:00">23 Nov 2019, 22:46</time>
      </address>
      <p>امام جمعه یزد در دیدار با شاعران جشنواره ملی شعر گفت: شما به عنوان شاعران در تراز انقلاب باید شعرهایی را بگویید که به حرکت شتابگونه انقلاب بیفزاید و امید به آینده را در مردم شکوفا کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به گزارش خبرنگار <a href="http://yazdrasa.ir/">یزدرسا</a>، امام جمعه یزد در دیدار با شاعران  جشنواره ملی شعر در امتداد فجر که به میزبانی استان یزد در حال برگزاری ضمن خیر مقدم گفت: حضور شما شاعران عزیز در در دارالعباده افتخاری برای استان یزد محسوب می شود.</p>
      <p>آیت الله ناصری با تبریک هفته بسیج، اذعان داشت: دو ویژگی امام خمینی(ره) باعث شد تا تصمیمات و اقدامات او با نیت الهی برای نسل های آینده ماندگار باشد.</p>
      <p>وی ادامه داد: دو ویژگی عشق به خدا و عشق به مردم باعث شد تا امام(ره) حتی در امورات شخصی زندگی در دوران تبعید به یاد مبارزان انقلاب باشد و در بسیاری از امور بر خود سختی میداد.</p>
      <p>نماینده ولی فقیه با اشاره به جمله زیبای بسیج مدرسه عشق است، تصریح کرد: بسیج مدرسه عشقی است که عشق از آن سرچشمه گرفته است و می توان عشق را از آن آموخت.</p>
      <p>وی با بیان اینکه شعر حماسی باید به حرکت روبه جلوی انقلاب و کشور کمک کند، اظهارداشت: شما به عنوان شاعران  در تراز انقلاب باید شعرهایی را بگویید که به حرکت شتابگونه انقلاب بیفزاید و امید به آینده را در مردم شکوفا کند.</p>
      <p>رویداد ملی شب شعر «در امتداد فجر» با حضور بیش از 30 شاعر کشور</p>
      <p>در ابتدای این دیدار مسئول بسیج هنرمندان استان یزد با تشکر از وقت گذاری امام جمعه یزد گفت: همزمان با هفته بسیج، رویداد ملی شب شعر «در امتداد فجر» با حضور بیش از 30 شاعر کشور در استان یزد در حال برگزاری است.</p>
      <p>پارسائیان ادامه داد: جمع حاضر شاعران برجسته و توانای سراسر کشور هستند که در این جشنواره شرکت داشته اند که اختتامییه این جشنواره فردا با حضور عموم مردم برگزار خواهد شد.</p>
      <p>وی تصریح کرد: امیدواریم هنرمندان بسیجی کشور به عنوان قشری از این تشکل میلیونی بتواند وظیفه خود در راستای آرمان های انقلاب و پیشبرد کشور را به خوبی انجام دهد.</p>
      <p>انتهای پیام/</p>
      <p> </p>
      <p> </p>
    </article>
  </body>
</html>