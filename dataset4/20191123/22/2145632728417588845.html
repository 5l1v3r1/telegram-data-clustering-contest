<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/istorie/18597855-a-fost-napoleon-scund"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-23T22:00:00+00:00"/>
    <meta property="og:title" content="A fost Napoleon scund?"/>
    <meta property="og:description" content="Din cauza miturilor despre înălţimea împăratului francez a apărut şi un complex care îi poartă numele şi care îi afectează pe bărbaţii mici de înălţime."/>
  </head>
  <body>
    <article>
      <h1>A fost Napoleon scund?</h1>
      <address><time datetime="2019-11-23T22:00:00+00:00">23 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <slideshow>
        <figure>
          <img src="https://storage0.dms.mpinteractiv.ro/media/401/321/33406/18597855/3/jacques-louis-david-the-emperor-napoleon-in-his-study-at-the-tui.jpg"/>
          <figcaption>A fost Napoleon scund?</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/33406/18597855/2/napoleon-si-william-pitt-national-portrait-gallery-london-descop.jpg"/>
          <figcaption>A fost Napoleon scund?</figcaption>
        </figure>
      </slideshow>
      <p>Din cauza miturilor despre înălţimea împăratului francez a apărut şi un complex care îi poartă numele şi care îi afectează pe bărbaţii mici de înălţime.</p>
      <p>În cunoaşterea comună pe care o transmitem de la o generaţie la alta se inflitrează tot felul de informaţii pe care le considerăm factual corecte şi le dăm mai departe. Una dintre aceste informaţii este legată de <a href="https://www.descopera.ro/dnews/14470253-exista-cu-adevarat-complexul-lui-napoleon-se-crede-ca-stalin-si-mussolini-erau-afectati-de-el">înălţimea împăratului francez</a> <a href="https://www.descopera.ro/cultura/928843-napoleon-o-legenda-fara-sfarsit">Napoleon Bonaparte</a>, despre care se spune că fi fost scund, atât de scund încât a dat numele unui complex.</p>
      <p>Pentru a răspunde cât mai repede la întrebarea din titlu: Napoleon NU a fost scund, istoricii sunt de părere că el avea o statură medie pentru perioada în care a trăit. Atunci de unde acest mit? După cum explică <a href="http://www.history.com/news/napoleon-complex-short?fbclid=IwAR3AIf0BhPd6cfUlyIDv7dmzYEtiFx7U19-4B4zgXa7oU8oOe9d40S0pbxY">History</a>, la originea acestui mit se află un singur bărbat: James Gillary, care a trăit între 1756-1815.</p>
      <p>Gillary a reuşit singur ceea ce generalii europeni au avut nevoie de sute de mii de soldaţi pentru a face: să îl îngenuncheze pe Napoleon. Cum a reuşit asta? Prin caricaturile sale, care îl prezentau pe Bonaparte drept un pitic. În fapt, la sfârşitul vieţii sale, chiar împăratul a fost cel care i-a recunoscut meritele: „( n.r. Gillary) a făcut mai mult decât toate armatele Europei pentru a mă înfrânge”.</p>
      <p>În primele caricaturi realizate de către Gillary şi care l-au avut ca subiect pe Napoleon, acesta era reprezentat mai degrabă ca un bărbat cu o masă musculară mai dezvoltată decât ca un pitic. Totuşi, odată cu evoluţia operaţiunilor militare franceze şi cu evoluţia carierei carcaturistului, desenele s-au schimbat. Aparent, publicul britanic era încântat de caricaturile în care Napoleon era reprezentat drept un pitic şi în care chiar şi mobila părea să îl depăşească în înălţime.</p>
      <p>Gillary este autorul uneia dintre cele mai cunoscute caricaturi politice a epocii sale. Aceasta se bucură de o notorietate chiar şi astăzi. Mai exact, această caricatură îi prezintă pe <a href="https://www.descopera.ro/istorie/18283710-napoleon-bonaparte-intemeietorul-imperiului-francez-si-marele-geniu-militar">Napoleon</a> şi pe primul ministru britanic William Pitt cel Tânăr cum îşi taie bucăţi din globul pământesc. În timp ce primul ministru britanic îşi poate tăia „bucata” de glob în timp ce stă pe scaun, Napoleon este nevoit să se ridice pe vârfuri pentru a putea fac acelaşi lucru.</p>
      <figure>
        <img src="https://storage0.dms.mpinteractiv.ro/media/401/321/33406/18597855/2/napoleon-si-william-pitt-national-portrait-gallery-london-descop.jpg"/>
      </figure>
      <p>Credit foto: National Portrait Gallery, London</p>
      <p>Opera lui Gillary ne arată că chiar şi cei mai puternici lideri din lume pot să fie neputincioşi în faţa artei şi satirei, tradiţie pe care, într-o formă sau alta, internetul pare să o ducă mai departe.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/dnews/14470253-exista-cu-adevarat-complexul-lui-napoleon-se-crede-ca-stalin-si-mussolini-erau-afectati-de-el">Există cu adevărat complexul lui Napoleon? Se crede că Stalin şi Mussolini erau afectaţi de el</a>
        </b>
      </p>
      <p>
        <b>
          <a href="https://www.descopera.ro/cultura/928843-napoleon-o-legenda-fara-sfarsit">Napoleon, o legenda fara sfarsit</a>
        </b>
      </p>
      <p>
        <b>
          <a href="https://www.descopera.ro/istorie/18283710-napoleon-bonaparte-intemeietorul-imperiului-francez-si-marele-geniu-militar">Napoleon Bonaparte, întemeietorul Imperiului Francez şi marele geniu militar</a>
        </b>
      </p>
      <p>
        <b>
          <a href="https://www.descopera.ro/istorie/17108830-de-la-dezertori-straini-la-francezi-pana-in-maduva-oaselor-oamenii-loiali-ai-lui-napoleon-care-l-au-ajutat-sa-creeze-un-imperiu">De la dezertori străini la francezi până în măduva oaselor: oamenii loiali ai lui Napoleon care l-au ajutat să creeze un imperiu</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/istorie/18575701-testele-adn-confirma-un-schelet-gasit-sub-un-ring-de-dans-din-rusia-apartine-unui-general-preferat-de-napoleon"/>
        <a href="https://www.descopera.ro/istorie/18283710-napoleon-bonaparte-intemeietorul-imperiului-francez-si-marele-geniu-militar"/>
        <a href="https://www.descopera.ro/istorie/18236038-ramasitele-unui-general-al-lui-napoleon-gasite-in-rusia"/>
        <a href="https://www.descopera.ro/istorie/18032249-scrisorile-de-dragoste-ale-lui-napoleon-care-s-au-vandut-cu-o-suma-uriasa"/>
        <a href="https://www.descopera.ro/dnews/17821979-aur-napoleon-furat-moscova-campanie-rusia"/>
      </related>
    </article>
  </body>
</html>