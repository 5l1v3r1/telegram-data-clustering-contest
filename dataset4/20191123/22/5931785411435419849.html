<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/23/lavovi-grabe-ka-vrhu-tabele-rajkovic-primio-gol-ali-je-rems-ostao-neporazen/"/>
    <meta property="og:site_name" content="Sportska centrala"/>
    <meta property="article:published_time" content="2019-11-23T22:10:25+00:00"/>
    <meta property="og:title" content="„Lavovi“ grabe ka vrhu tabele, Rajković primio gol, ali je Rems ostao neporažen"/>
    <meta property="og:description" content="Odigrano je šest utakmica 14. kola francuske LIge 1. U najzanimljivijem meču Lion je bio bolji od Nice sa 2:1 i stigao do 7. mesta na tabeli. „Lavovi“ su dobili prvo poluvreme sa 2:0, golovima u prvih pola sata, ali su od 34. minuta igrali sa desetoricom zbog isključenja Markala. Nica je uspela samo da […]"/>
  </head>
  <body>
    <article>
      <h1>„Lavovi“ grabe ka vrhu tabele, Rajković primio gol, ali je Rems ostao neporažen</h1>
      <address><time datetime="2019-11-23T22:10:25+00:00">23 Nov 2019, 22:10</time> by <a rel="author">Zile</a></address>
      <p>Odigrano je šest utakmica 14. kola francuske LIge 1.</p>
      <p>U najzanimljivijem meču Lion je bio bolji od Nice sa 2:1 i stigao do 7. mesta na tabeli. „Lavovi“ su dobili prvo poluvreme sa 2:0, golovima u prvih pola sata, ali su od 34. minuta igrali sa desetoricom zbog isključenja Markala. Nica je uspela samo da ublaži poraz i pored brojčane nadmoćnosti u nastavku, strelac je bio Dolberg u 78. minutu.</p>
      <p>Anže je nastavio sa sjajnim rezultatima, pobedio je Nim minimalnim rezultatom i zadržao drugu poziciju na tabeli. Jedini strelac bio je Tomas Mangani u 67. minutu meča. Rems našeg Predraga Rajkovića doneo je bod sa gostovanja u Mecu, ali je naš golman bio jednom savladan. To je tek 7. gol koji je primio na 14 utakmica. Rems je poveo preko Disasija u 7. minutu, a izjednačio je Traore na startu drugog poluvremena.</p>
      <p>Uspešan je bio i Strazbur našeg Stefana Mitrovića. Oni su kao gosti pobedili Amijen sa ubedljivih 4:0. Dižon je preokrenuo protiv Rena i stigao do važnih bodova, dok je meč između Bresta i Nanta okončan bez pobednika.</p>
      <p><b>Lion – Nica 2:1</b> (2:0)<br/><b>Amijen – Strazbur 0:4</b> (0:1)<br/><b>Anže – Nim 1:0 </b>(0:0)<br/><b>Brest – Nant 1:1 </b>(0:1)<br/><b>Dižon – Ren 2:1</b> (0:0)<br/><b>Mec – Rems 1:1</b>(0:1)</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/13/spremaju-se-tektonski-potresi-u-italiji-vlasnici-psz-a-kupuju-italijanskog-giganta-za-560-000-000-evra/"/>
        <a href="https://www.sportskacentrala.com/2019/11/10/na-velodromu-bolji-domaci-olimpik-sent-etjen-slavio-u-nantu/"/>
        <a href="https://www.sportskacentrala.com/2019/11/09/ikardi-doveo-svece-do-pobede-rajkovic-ponovo-sacuvao-mrezu-video/"/>
        <a href="https://www.sportskacentrala.com/2019/11/03/i-rajkovic-morao-po-loptu-u-mrezu-bezopasni-gosti-u-ligi-1/"/>
        <a href="https://www.sportskacentrala.com/2019/11/02/marsej-pobedio-vicesampiona-depaj-doneo-trijumf-lavovima-u-tuluzu/"/>
        <a href="https://www.sportskacentrala.com/2019/11/01/senzacija-u-dizonu-parizani-se-okliznuli-video/"/>
        <a href="https://www.sportskacentrala.com/2019/10/28/senzacija-nad-senzacijama-vanda-nara-uzburkala-italijansku-javnost-ikardi-se-vraca-u-italiju-ali-ne-u-inter/"/>
        <a href="https://www.sportskacentrala.com/2019/10/26/rajkovic-ponovo-nesavladan-lion-pobedio-prvi-put-jos-od-avgusta-gosti-bez-gola/"/>
        <a href="https://www.sportskacentrala.com/2019/10/25/ben-jeder-rusi-redom-utihnuli-i-kanarinci/"/>
      </related>
    </article>
  </body>
</html>