<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837454-kobolyev-gotoviy-svidchiti-u-spravi-dzhuliani-u-ssha-time"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T22:20:00+00:00"/>
    <meta property="og:title" content="Коболєв готовий свідчити у справі Джуліані у США — Time"/>
    <meta property="og:description" content="КИЇВ. 23 листопада. УНН. Голова правління НАК &quot;Нафтогаз України&quot; Андрій Коболєв готовий дати свідчення у федеральному розслідуванні США щодо адвоката …"/>
  </head>
  <body>
    <article>
      <h1>Коболєв готовий свідчити у справі Джуліані у США — Time</h1>
      <address><time datetime="2019-11-23T22:20:00+00:00">23 Nov 2019, 22:20</time> by <a rel="author">Денис Масліков</a></address>
      <p><b>КИЇВ. 23 листопада. УНН.</b> Голова правління НАК "Нафтогаз України" Андрій Коболєв готовий дати свідчення у федеральному розслідуванні США щодо адвоката Дональда Трампа Руді Джуліані. Про це Коболєв заявив виданню Time, повідомляє <b>УНН</b>.</p>
      <p>"З великою ймовірністю мене запросять для дачі свідчень у цій справі. Якби мене покликали, я був би готовий приїхати і дати свідчення", — наголосив Коболєв.</p>
      <p>Заплановані закриті свідчення Коболєва, про які раніше не повідомлялося, можуть пролити світло на недавні твердження керівників енергетичних служб США і України про те, що Парнас і Фруман намагалися використовувати свої зв'язки з Джуліані та адміністрацією Трампа для заміни керівництва Нафтогазу.</p>
      <p>Нагадаємо, що свідчення Коболєва можуть з'явитися після свідчень іншого керівника Нафтогазу, Андрія Фаворова, <a href="https://www.unn.com.ua/uk/news/1836829-ap-spivrobitnik-naftogazu-zbirayetsya-dati-svidchennya-u-spravi-dzhuliani">які він дав слідчим 21 листопада</a> в Нью-Йорку.</p>
      <p>Розслідування пов'язане з федеральною справою проти Ігоря Фрумана і Лева Парнаса, яким у жовтні були пред'явлені звинувачення в можливому порушенні законів про фінансування виборчої кампанії.</p>
    </article>
  </body>
</html>