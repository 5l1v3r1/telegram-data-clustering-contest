<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641683/%D8%A7%DB%8C%D9%86%D8%AA%D8%B1%D9%86%D8%AA-%D8%AF%D8%B1-%DA%AF%DB%8C%D9%84%D8%A7%D9%86-%D9%88%D8%B5%D9%84-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T22:43:00+00:00"/>
    <meta property="og:title" content="اینترنت در گیلان وصل شد"/>
    <meta property="og:description" content="از دقایقی قبل اتصال برخی از نقاط کشور به اینترنت آغاز شد."/>
  </head>
  <body>
    <article>
      <h1>
        <a href="https://www.bultannews.com/fa/news/641683/%D8%A7%DB%8C%D9%86%D8%AA%D8%B1%D9%86%D8%AA-%D8%AF%D8%B1-%DA%AF%DB%8C%D9%84%D8%A7%D9%86-%D9%88%D8%B5%D9%84-%D8%B4%D8%AF">اینترنت در گیلان وصل شد</a>
      </h1>
      <h2>از دقایقی قبل اتصال برخی از نقاط کشور به اینترنت آغاز شد.</h2>
      <address><time datetime="2019-11-23T22:43:00+00:00">23 Nov 2019, 22:43</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، از دقایقی قبل اتصال اینترنت در گیلان،هرمزگان ، کرمانشاه ، اراک ، مشهد ، قم ،تبریز همدان و،بوشهر و بخش هایی از تهران اینترنت خطوط ثابت (ADSL) برقرار شده و شبکه‌های پیام رسان خارجی نظیر "واتس آپ" و "اینستاگرام" در دسترس است.</p>
      <p>از ابتدای هفته جاری با تصویب شورای امنیت و در خصوص ایجاد محدودیت در برابر سوء استفاده اغتشاشگران برای پیشبرد اقداماتشان، دسترسی به شبکه‌های پیام رسان خارجی قطع شده بود و وب‌ سایت‌های داخلی از جمله سایت بانک‌ها و ادارات دولتی، خبرگزاری‌های داخلی و و ظاهراً تمامی وب‌ سایت‌ هایی که از سرور‌های داخلی بهره می‌بردند، قابل دسترس بودند.</p>
      <p>همچنین دبیر شورای عالی فضای مجازی اعلام کرد:اختلالات ایجاد شده در اینترنت با تصمیم نهادهادی امنیتی و به زودی برطرف می‌شود.</p>
      <p>رکورد ترافیک استفاده از پیام‌رسان‌های داخل در چند روز اخیر از ۷۵۰ گیگابایت در ثانیه عبور کرد.</p>
      <p>وزارت ارتباطات تلاش کرد مسائل بانکی و خدماتی مانند حمل و نقل که در شبکه اینترنت ارائه می‌شود، دچار اختلال نشوند.</p>
      <p>ابوالحسن فیروزآبادی دبیر شورای عالی فضای مجازی در مورد زمان برقراری اینترنت در کشور گفت: تصمیم قطع اینترنت جهانی در نهاد‌های امنیتی گرفته شده است و در مورد برقراری آن نیز در جلسه‌ای که امروز برگزار می‌شود، تصمیم گیری خواهد شد.</p>
      <p>باید کاری کنیم که دیگر زیان‌های وارد شده به مشاغل وابسته به اینترنت تکرار نشود.</p>
    </article>
  </body>
</html>