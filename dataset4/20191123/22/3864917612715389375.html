<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2824209-u-dnipri-vikrili-konvertcentr-cerez-akij-somisaca-prohodilo-majze-30-miljoniv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-23T22:07:00+00:00"/>
    <meta property="og:title" content="У Дніпрі викрили конвертцентр, через який щомісяця проходило майже 30 мільйонів"/>
    <meta property="og:description" content="СБУ затримала у Дніпрі організатора конвертаційного центру, який щомісяця виводив у тінь майже 30 мільйонів гривень."/>
  </head>
  <body>
    <article>
      <h1>У Дніпрі викрили конвертцентр, через який щомісяця проходило майже 30 мільйонів</h1>
      <h2>СБУ затримала у Дніпрі організатора конвертаційного центру, який щомісяця виводив у тінь майже 30 мільйонів гривень.</h2>
      <address>
        <time datetime="2019-11-23T22:07:00+00:00">23 Nov 2019, 22:07</time>
      </address>
      <p>Про це <a href="https://www.facebook.com/SecurSerUkraine/posts/2537659363130720">інформує</a> пресслужба СБУ.</p>
      <p>«Оперативники спецслужби встановили, що організатори конвертаційного центру надавали замовникам «послуги» із переведення коштів у готівку через здійснення фіктивних фінансово-господарських операцій. Конвертцентр також забезпечував штучну мінімізацію податкових платежів до <a href="https://www.ukrinform.ua/tag-budzet">бюджету</a>», - йдеться у повідомленні.</p>
      <p>Зазначається, що нелегальний бізнес щомісяця виводив у тінь майже 30 мільйонів гривень. Серед клієнтів зловмисників було понад 20 комерційних структур реального сектору економіки, а також кілька державних та комунальних підприємств регіону.</p>
      <p>Під час слідчих дій один з організаторів конвертцентру вчинив опір та спробував утекти на авто. При цьому він встиг пошкодити майже десять приватних машин, а відтак погрожував оперативникам неіснуючими зв’язками у правоохоронних органах.</p>
      <figure>
        <img src="https://static.ukrinform.com/photos/2019_11/1574550039-796.jpg"/>
      </figure>
      <p>У машині зловмисника співробітники СБУ виявили понад 2,1 млн грн, отриманих від протиправної діяльності.</p>
      <blockquote>
        <b>Читайте також: </b>
        <a href="https://www.ukrinform.ua/rubric-kyiv/2785447-u-kievi-vikrili-konvertcentr-so-za-rik-vidmivav-milard.html">У Києві викрили конвертцентр, що за рік "відмивав" мільярд</a>
      </blockquote>
      <p>В офісних приміщеннях конвертцентру вилучили валюту в сумі понад 1 млн грн, документацію та печатки, які підтверджують організацію оборудок.</p>
      <p>Слідство триває.</p>
    </article>
  </body>
</html>