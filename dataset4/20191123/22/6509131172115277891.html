<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321884/Dessers-na-nederlaag-in-Amsterdam-Ik-vind-niet-dat-we-kansloos-waren"/>
    <meta property="og:site_name" content="RTV Oost"/>
    <meta property="article:published_time" content="2019-11-23T22:44:40+00:00"/>
    <meta property="og:title" content="Dessers na nederlaag in Amsterdam: &quot;Ik vind niet dat we kansloos waren&quot;"/>
    <meta property="og:description" content="Ondanks de verdiende overwinning voor Ajax (4-1), baalde Cyriel Dessers zaterdagavond van de nederlaag. Volgens de aanvaller waren er voor Heracles Almelo best mogelijkheden voor een goed resultaat."/>
  </head>
  <body>
    <article>
      <h1>Dessers na nederlaag in Amsterdam: "Ik vind niet dat we kansloos waren"</h1>
      <address>
        <time datetime="2019-11-23T22:44:40+00:00">23 Nov 2019, 22:44</time>
      </address>
      <slideshow>
        <figure>
          <img src="https://imgo.rgcdn.nl/d9575327e74d4c1d932dc8088d56e1c4/opener/Cyriel-Dessers-na-nederlaag-bij-Ajax.jpg?v=iE1baqUWY-zWfjDC-LnaAg2"/>
        </figure>
        <figure>
          <img src="https://imgo.rgcdn.nl/8b8ec97fcec044b5b925f9746ba328ac/opener/Cyriel-Dessers-na-nederlaag-bij-Ajax-Foto-Pro-Shots.jpg?v=M_hwgCrY1slgM5DSFUBaEw2"/>
        </figure>
        <figure>
          <img src="https://imgo.rgcdn.nl/8b8ec97fcec044b5b925f9746ba328ac/opener/Cyriel-Dessers-na-nederlaag-bij-Ajax-Foto-Pro-Shots.jpg?v=M_hwgCrY1slgM5DSFUBaEw2"/>
        </figure>
        <figcaption>Cyriel Dessers na nederlaag bij Ajax (Foto: Pro Shots)</figcaption>
      </slideshow>
      <p>Ondanks de verdiende overwinning voor Ajax (4-1), baalde Cyriel Dessers zaterdagavond van de nederlaag. Volgens de aanvaller waren er voor Heracles Almelo best mogelijkheden voor een goed resultaat. </p>
      <p>"Ik vind niet dat we geen kans hebben gehad", sprak de spits na afloop. "En zeker niet als je kijkt naar het eerste half uur, eigenlijk totdat die eerste goal valt, zaten we goed in de wedstrijd."</p>
      <p><b>Kwaliteit Ajax</b><br/>De centrumspits, die in blessuretijd nog de eretreffer op zijn naam bracht, zag na rust wel een ander spelbeeld. "In de tweede helft kom je met hetzelfde plan naar buiten, maar dan zie je gewoon dat zij toch de kwaliteiten hebben om er doorheen te spelen en op de juiste momenten die goals te maken. Dan is het een heel zuur resultaat."</p>
      <p>
        <b>"Echte gevoel ontbrak"</b>
      </p>
      <p>Als het geloof er niet is, dan heb je in de Arena niets te zoeken, beseft de Belg. "Toch ontbrak het echte gevoel om hier iets te halen. Tegen PSV hadden we dat ook want toen speelde we ook niet slecht, maar ontbrak het geloof dat we echt iets konden halen. Dat moet je wel hebben. Je moet top zijn anders kun je in de Arena niets halen", aldus Dessers. </p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Dessers+na+nederlaag+in+Amsterdam%3a+%22Ik+vind+niet+dat+we+kansloos+waren%22">06 - 57 03 33 33</a>.</aside>
    </article>
  </body>
</html>