<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/svet/privremena-predsednica-bolivije-odbacila-zahtev-o-amnestiji-moralesa/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-23T22:54:05+00:00"/>
    <meta property="og:title" content="Privremena predsednica Bolivije odbacila zahtev o amnestiji Moralesa"/>
    <meta property="og:description" content="Privremena predsednica Bolivije Henin Anjes odbacila je danas nacrt zakona koji su predložili senatori o amnestiji doskorašnjeg predsednika Eva Moralesa, protiv kojeg je pokrenuta istraga za &quot;terorizam&quot; i &quot;podsticanje pobune&quot;."/>
  </head>
  <body>
    <article>
      <h1>Privremena predsednica Bolivije odbacila zahtev o amnestiji Moralesa</h1>
      <address><time datetime="2019-11-23T22:54:05+00:00">23 Nov 2019, 22:54</time> by <a rel="author">Beta</a></address>
      <p>
        <b>Privremena predsednica Bolivije Henin Anjes odbacila je danas nacrt zakona koji su predložili senatori o amnestiji doskorašnjeg predsednika Eva Moralesa, protiv kojeg je pokrenuta istraga za „terorizam“ i „podsticanje pobune“.</b>
      </p>
      <p>„Jasno stavljamo do znanja da svaka osoba koja je počinila zločine, koja ismeva zakone i počinila zloupotrebe, neće biti amnestirana“, rekla je ona.</p>
      <p>Privremena vlada Bolivije podnela je u petak krivičnu prijavu Moralesa zbog terorizma i podsticanja pobune.</p>
      <p>Vršilac dužnosti ministra unutrašnjih poslova Bolivije Arturo Muriljo rekao je da se optužnica zasniva na snimku na kojem se navodno čuje kako Morales koordiniše blokade tokom protesta u Boliviji.</p>
      <p>Muriljo je rekao da vlada traži maksimalnu kaznu za Moralesa, od 15 do 20 godina zatvora. Morales je prethodno kazao da je snimak „montaža“.</p>
      <p>Bolivija je pogodjena teškom političkom krizom otkako je Morales proglasio pobedu na predsedničkim izborima održanim 20. oktobra, uprkos masovnim protestima zbog izborne kradje na kojima su ubijene 32 osobe.</p>
      <p>Morales je podneo ostavku 10. novembra pošto ga je vojska pozvala da to učini i sklonio se u Meksiko, ali su potom počele da protestuju njegove pristalice.</p>
      <h3>Povezani tekstovi:</h3>
    </article>
  </body>
</html>