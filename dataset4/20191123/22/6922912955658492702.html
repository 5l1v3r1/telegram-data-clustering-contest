<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/kosmos/article/volivia-aporif8ike-to-etima-xorigisis-amnistias-ston-proin-proedro-evo-morales"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-23T22:14:00+00:00"/>
    <meta property="og:title" content="Βολιβία: Απορρίφθηκε το αίτημα χορήγησης αμνηστίας στον πρώην πρόεδρο Έβο Μοράλες"/>
    <meta property="og:description" content="Η μεταβατική πρόεδρος της Βολιβίας Τζανίν Άνιες απέρριψε το αίτημα που είχαν υποβάλει οι γερουσιαστές ώστε να χορηγηθεί αμνηστία στον πρώην πρόεδρο Έβο Μοράλες που έχει αυτοεξοριστεί στο Μεξικό."/>
  </head>
  <body>
    <article>
      <h1>Βολιβία: Απορρίφθηκε το αίτημα χορήγησης αμνηστίας στον πρώην πρόεδρο Έβο Μοράλες</h1>
      <address>
        <time datetime="2019-11-23T22:14:00+00:00">23 Nov 2019, 22:14</time>
      </address>
      <p>Η μεταβατική πρόεδρος της Βολιβίας Τζανίν Άνιες απέρριψε το αίτημα που είχαν υποβάλει οι γερουσιαστές ώστε να χορηγηθεί αμνηστία στον πρώην πρόεδρο Έβο Μοράλες που έχει αυτοεξοριστεί στο Μεξικό.</p>
      <p>Το Κίνημα για τον Σοσιαλισμό (MAS), το κόμμα του Μοράλες, είχε προτείνει ένα νομοσχέδιο στη Γερουσία με το οποίο θα εξαιρούνταν ο πρώην πρόεδρος από ποινικές διώξεις. Την Παρασκευή, ο υπουργός Εσωτερικών Αρτούρο Μουρίγιο ανακοίνωσε ότι η μεταβατική κυβέρνηση διεξάγει έρευνα σε βάρος του Μοράλες για υποκίνηση ταραχών και τρομοκρατική δραστηριότητα εναντίον των νέων αρχών της χώρας.</p>
      <p>«Δηλώνουμε ξεκάθαρα ότι όποιος διέπραξε εγκλήματα, όποιος χλευάζει τους νόμους, δεν θα αμνηστευθεί», είπε η Άνιες, η οποία ανέλαβε καθήκοντα προέδρου στις 12 Νοεμβρίου, 48 ώρες μετά την παραίτηση του Μοράλες.</p>
    </article>
  </body>
</html>