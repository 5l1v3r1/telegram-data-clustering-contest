<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/gkerero-titlos-mpori-na-chathi-se-tetia-pechnidia"/>
    <meta property="og:site_name" content="Metrosport.gr"/>
    <meta property="article:published_time" content="2019-11-23T22:30:00+00:00"/>
    <meta property="og:title" content="Γκερέρο: «Ο τίτλος μπορεί να χαθεί σε τέτοια παιχνίδια»"/>
    <meta property="og:description" content="Απογοητευμένοι στο στρατόπεδο του Ολυμπιακού για την οδυνηρή απώλεια στη Νέα Σμύρνη"/>
  </head>
  <body>
    <article>
      <h1>Γκερέρο: «Ο τίτλος μπορεί να χαθεί σε τέτοια παιχνίδια»</h1>
      <h2>Απογοητευμένοι στο στρατόπεδο του Ολυμπιακού για την οδυνηρή απώλεια στη Νέα Σμύρνη</h2>
      <address><time datetime="2019-11-23T22:30:00+00:00">23 Nov 2019, 22:30</time> by <a rel="author">Metrosport.gr Team</a></address>
      <p>«Ο τίτλος μπορεί να χαθεί σε τέτοια παιχνίδια», δήλωσε χαρακτηριστικά μετά το 1-1 στη Νέα Σμύρνη ο ποδοσφαιριστής του Ολυμπιακού, Μιγκέλ Γκερέρο.</p>
      <p>"Νομίζω ότι μπήκαμε καλά στο γήπεδο. Στο πρώτο ημίχρονο είχαμε καλή εικόνα, την κατοχή και την υπεροχή, ελέγχαμε το παιχνίδι. Στο δεύτερο ημίχρονο κάναμε ευκαιρίες και τελικά το γκολ ήρθε. Δεν πετύχαμε άλλο τέρμα και στην μοναδική ευκαιρία ο Πανιώνιος ισοφάρισε. Αυτό είναι κάτι που πρέπει να το σκεφτούμε και να μην γίνει ξανά. Συμφωνώ με τον προπονητή μας. Ο κάθε ένας ξεχωριστά πρέπει να σκεφτεί τι συνέβη να δει τα λάθη του. Πρέπει να σκεφτόμαστε πιο σήμα φοράμε και αν θέλουμε να γίνουμε πρωταθλητές δεν πρέπει να κάνουμε αυτά τα λάθη. Δεν είναι πολλά τα πρόσωπα που έχουμε. Είναι δύο, εντός και εκτός έδρας. Δεν έχουμε βρει ακόμη ποιοι είμαστε εκτός και πρέπει να το βρούμε γρήγορα. Πρέπει να αφήσουμε γρήγορα πίσω μας αυτό το ματς και να δείξουμε άλλο πρόσωπο στο επόμενο ματς για να βελτιώσουμε την αυτοπεποίθησή μας και να επιστρέψουμε πιο δυνατοί για το επόμενο ματς με τον ΠΑΟΚ. Ίσως χαλαρώσαμε λίγο μετά το γκολ αλλά είχαμε υπεροχή, κατοχή, ευκαιρίες. Δεν είναι δικαιολογία. Έπρεπε να βάλουμε κι άλλο γκολ. Μας συμβαίνει αυτό εκτός έδρας και δεχτήκαμε και γκολ σε μια αντεπίθεση. Δεν υπάρχει δικαιολογία. Κάνουμε λάθη που αφορούν την ομάδα. Δεν ειναι ψυχολογικό το πρόβλημα, η συμπεριφορά μας είναι σωστή. Τα στατιστικά δείχνουν ότι είμαστε καλά. Είχαμε πάνω από είκοσι τελικές. Όταν μια ομάδα έχει τόσες τελικές συνήθως νικάει. Ο τίτλος μπορεί να χαθεί από παιχνίδια σαν το σημερινό και πρέπει να είμαστε πιο προσεκτικοί."</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/etsi-kerdise-k19-vid"/>
        <a href="http://www.metrosport.gr/article/martins-den-katalaveno-giati-iparchi-to-var-video"/>
        <a href="http://www.metrosport.gr/article/prothesmia-avgenaki-gia-sindesmous-dikografia-gia-tin-ekpompi-tsoukala"/>
        <a href="http://www.metrosport.gr/article/to-minima-tou-super-3-gia-tin-kitrinomavri-parousia-sta-pigadia-pc"/>
        <a href="http://www.metrosport.gr/article/prigiovits-vlepi-oti-kindinevi-kariera-tou-sti-saoudiki-aravia"/>
        <a href="http://www.metrosport.gr/article/epiveveosi-mpriz-theli-ton-lazaro-lamprou"/>
      </related>
    </article>
  </body>
</html>