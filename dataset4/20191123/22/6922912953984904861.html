<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/sports/podosfero/article/i-flamengo-katektise-to-deftero-kopa-limpertadores-tis-istorias-tis"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-23T22:08:52+00:00"/>
    <meta property="og:title" content="Η Φλαμένγκο κατέκτησε το δεύτερο Κόπα Λιμπερταδόρες της ιστορίας της"/>
    <meta property="og:description" content="H Φλαμένγκο κατέκτησε τον 2ο τίτλο του Κόπα Λιμπερταδόρες της ιστορίας της, μετά τη νίκη στον συγκλονιστικό τελικό της κορυφαίας λατινοαμεριανικής διοργάνωσης επί της Ρίβερ Πλέιτ με 2-1. Ο αγώνας διεξήχθη στη Λίμα του Περού και η ομάδα της Βραζιλίας πήρε τη μεγάλη νίκη με ανατροπή στα τελευταία λεπτά της αναμέτρησης και με σκόρερ τον Γκαμπριέλ Μπαρμπόσα στο 88΄και στο 3ο λεπτό των καθυστερήσεων."/>
  </head>
  <body>
    <article>
      <h1>Η Φλαμένγκο κατέκτησε το δεύτερο Κόπα Λιμπερταδόρες της ιστορίας της</h1>
      <address>
        <time datetime="2019-11-23T22:08:52+00:00">23 Nov 2019, 22:08</time>
      </address>
      <p>H Φλαμένγκο κατέκτησε τον 2ο τίτλο του Κόπα Λιμπερταδόρες της ιστορίας της, μετά τη νίκη στον συγκλονιστικό τελικό της κορυφαίας λατινοαμεριανικής διοργάνωσης επί της Ρίβερ Πλέιτ με 2-1. Ο αγώνας διεξήχθη στη Λίμα του Περού και η ομάδα της Βραζιλίας πήρε τη μεγάλη νίκη με ανατροπή στα τελευταία λεπτά της αναμέτρησης και με σκόρερ τον Γκαμπριέλ Μπαρμπόσα στο 88΄και στο 3ο λεπτό των καθυστερήσεων.</p>
      <p>Η ομάδα της Αργεντινής, που δεν κατάφερε να διατηρήσει τον τίτλο στην κατοχή της, είχε προηγηθεί χάρη σε τέρμα του Μπορέ στο 14ο λεπτό. Στις καθυστερήσεις του δραματικού σε εξέλιξη τελικού, αποβλήθηκαν από τον διαιτητή ο Παλάσιος της Ρίβερ και ο σκόρερ Μπαρμπόσα για την Φλαμένγκο.</p>
      <p>Η Φλαμένγκο είχε κερδίσει τον προηγούμενο τίτλο της το 1981, ενώ θα πρέπει να σημειωθεί ότι με την νίκη της στον τελικό πήρε και το εισιτήριο να μετάσχει στο Παγκόσμιο Κύπελλο Συλλόγων, που θα γίνει τον Δεκέμβριο στο Κατάρ, όπου θα αναμετρηθεί με τη Λίβερπουλ.</p>
      <p><b>Φλαμένγκο:</b> Ντιέγκο Άλβες, Ραφίνια, Ροντρίγκο Κάιο, Πάμπλο Μάρι, Φιλίπε Λουίς, Αράο (86΄ Βιτίνιο), Ριμπέιρο, Ζέρσον (66΄ Ντιέγκο), Ντε Αρασκαέτα, Γκαμπριέλ, Μπρούνο Ενρίκε.</p>
      <p><b>Ρίβερ Πλέιτ: </b>Αρμάνι, Μοντιέλ, Κουάρτα, Πινόλα, Κόσκο (77΄ Ντίας), Φερνάντες (69΄ Αλβάρες), Πέρες, Παλάσιος, Ντε Λα Κρους, Σουάρες, Σάντος Μπορέ (75΄ Πράτο).</p>
    </article>
  </body>
</html>