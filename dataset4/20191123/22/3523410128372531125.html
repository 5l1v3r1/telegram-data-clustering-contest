<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641664/%D9%81%D8%B1%D9%85%D8%A7%D9%86%D8%AF%D9%87%E2%80%8C%D8%A7%DB%8C-%DA%A9%D9%87-%D8%AF%DA%86%D8%A7%D8%B1-%D8%A7%DA%A9%D9%86%D9%88%D9%86-%D8%B2%D8%AF%DA%AF%DB%8C-%D9%86%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T22:07:00+00:00"/>
    <meta property="og:title" content="فرمانده‌ای که دچار اکنون زدگی نمی‌شود"/>
    <meta property="og:description" content="چند روز پیش رهبر انقلاب در دیدار جمعی از تولیدکنندگان، کارآفرینان و فعالان اقتصادی، نکات مهمی را فرمودند. از جمله راهبرد اساسی؛ مصون‌سازی اقتصاد از تحریم است."/>
  </head>
  <body>
    <article>
      <h1>
        <a href="https://www.bultannews.com/fa/news/641664/%D9%81%D8%B1%D9%85%D8%A7%D9%86%D8%AF%D9%87%E2%80%8C%D8%A7%DB%8C-%DA%A9%D9%87-%D8%AF%DA%86%D8%A7%D8%B1-%D8%A7%DA%A9%D9%86%D9%88%D9%86-%D8%B2%D8%AF%DA%AF%DB%8C-%D9%86%D9%85%DB%8C%E2%80%8C%D8%B4%D9%88%D8%AF">فرمانده‌ای که دچار اکنون زدگی نمی‌شود</a>
      </h1>
      <h2>چند روز پیش رهبر انقلاب در دیدار جمعی از تولیدکنندگان، کارآفرینان و فعالان اقتصادی، نکات مهمی را فرمودند. از جمله راهبرد اساسی؛ مصون‌سازی اقتصاد از تحریم است.</h2>
      <address><time datetime="2019-11-23T22:07:00+00:00">23 Nov 2019, 22:07</time> by <a rel="author">بولتن نیوز | bultannews.com</a></address>
      <p><b>گروه سیاسی</b>: چند روز پیش رهبر انقلاب در دیدار جمعی از تولیدکنندگان، کارآفرینان و فعالان اقتصادی، نکات مهمی را فرمودند. از جمله راهبرد اساسی؛ مصون‌سازی اقتصاد از تحریم است.</p>
      <p>به گزارش <a href="https://www.bultannews.com/">بولتن نیوز</a>، در این رابطه نکات فراوانی وجود دارد که مختصراً برخی موارد بیان می‌شود:</p>
      <p>۱. در بحبوحه اغتشاشات و اعتراض سازی‌های شبه‌مردمی، عالی‌ترین مقام کشور در آرامش کامل در جمع فعالین اقتصادی دقیق‌ترین و عمیق‌ترین نکات را بیان فرمودند. اگر همه مسوولان و همه جناح‌ها این شیوه را فرا بگیرند که در مقابل رخدادها، دچار انفعال تحلیلی و اکنون‌زدگی نشوند و به عوامل یک مسئله (و نه صرفا معلول‌ها) بپردازند، بسیاری از مسائل کشور حل خواهد شد.</p>
      <p>2.‌ ما نیازمند ایجاد اصلاح در فرهنگ سیاسی همه جناح‌ها هستیم. متهم‌سازی و دمیدن بر آتش حاشیه‌ها، همواره مضر بوده و در برهه‌های تنش‌آمیز، تاثیرات مخربی بر منافع ملی دارد. باید یاد بگیریم در فضای کارشناسی و بدون سیاست‌زدگی، مسائل را به درستی فهم کنیم و به دنبال راه حل‌های واقعی و اساسی باشیم.</p>
      <p>۳. جنس بسیاری از مسائل کشور، سیاسی نیست و نباید تحلیل‌های جناحی و تصورات بعضا تخیل‌آمیز خود را به جای تحلیل واقعی شرایط، قرار دهیم.</p>
      <p>۴. همان‌گونه که رهبری معظم در سخنرانی اخیرشان تاکید کردند جنگ اقتصادی دشمن یک جنگ مقطعی نیست و نباید به امید لغو تحریم‌ها بود. دامنه این جنگ به حدی است که یک عزم ملی و همت انقلابی برای مواجهه با آن لازم است.</p>
    </article>
  </body>
</html>