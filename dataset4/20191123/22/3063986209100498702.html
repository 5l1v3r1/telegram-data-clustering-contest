<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/world/2019/11/23/842751"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T22:49:00+00:00"/>
    <meta property="og:title" content="আমাকে পছন্দ না হলে সমালোচনা করুন : মাহাথির"/>
    <meta property="og:description" content="পার্লামেন্টে সাংসদরা অনুপস্থিতি থাকার ব্যাপারে ক্ষোভ প্রকাশ করেছেন মালয়েশিয়ার প্রধানমন্ত্রী ড. মাহাথির মোহাম্মদ। তিনি বলেছেন, আমার নেতৃত্বের বিরুদ্ধে যদি সাংসদদের অনুপস্থিতি একটি প্রতিবাদ হয়ে থাকে, তাহলে প্রতিবাদ জানাতে আরো অনেক উপায় রয়েছে। আমাকে নিয়ে সমালোচনা করুন, সমালোচনার জন্য আমি উন্মুক্ত। বৃহস্পতিবার ৮ম ইন্টারন্যাশনাল সোশ্যাল ওয়েল-বিং কনফারেন্স ২০১৯-এ যোগ দেয়ার পর মাহাথির বলেন, যদি আপনারা আমাকে পছন্দ না করেন, তাহলে তা প্রকাশ্যে বলে দিন। পিকেআর সভাপতি আনোয়ার ইব্রাহিমের সাথে একমত যে- কেউ যদি প্রধানমন্ত্রী হওয়ার আশা করেন, তাহলে তাকে যথাযথ পথে আসতে হবে। মাহাথির আরো বলেন, মন্ত্রীপরিষদ ঢেলে সাজানোর প্রয়োজন। পার্লামেন্টে বুধবার ২২২ জন সাংসদের মধ্যে ২৪ জন উপস্থিত ছিলেন। এখানে কোরাম পূর্ণ করতে অন্তত ২৬ জন সাংসদের উপস্থিতি প্রয়োজন। ফলে, দেওয়ান রাকায়েত মিটিং স্ট্যান্ডিং অর্ডার নাম্বার ১৩(১)-এর অধীনে স্পিকার পার্লামেন্টের অধিবেশন বিলম্বিত করেন। কোরাম সঙ্কটে অক্টোবরেও একবার পার্লামেন্ট অধিবেশন বিলম্বিত করা হয়েছিল। তিনি বলেন, পার্লামেন্টে উপস্থিতি হবে মন্ত্রিপরিষদকে ঢেলে সাজানোর ক্ষেত্রে একটি ফ্যাক্টর। এ নিয়ে সাংসদদের…"/>
  </head>
  <body>
    <article>
      <h1>আমাকে পছন্দ না হলে সমালোচনা করুন : মাহাথির</h1>
      <address><time datetime="2019-11-23T22:49:00+00:00">23 Nov 2019, 22:49</time> by <a rel="author">কালের কণ্ঠ অনলাইন</a></address>
      <p>পার্লামেন্টে সাংসদরা অনুপস্থিতি থাকার ব্যাপারে ক্ষোভ প্রকাশ করেছেন মালয়েশিয়ার প্রধানমন্ত্রী ড. মাহাথির মোহাম্মদ। তিনি বলেছেন, আমার নেতৃত্বের বিরুদ্ধে যদি সাংসদদের অনুপস্থিতি একটি প্রতিবাদ হয়ে থাকে, তাহলে প্রতিবাদ জানাতে আরো অনেক উপায় রয়েছে। আমাকে নিয়ে সমালোচনা করুন, সমালোচনার জন্য আমি উন্মুক্ত।</p>
      <p>বৃহস্পতিবার ৮ম ইন্টারন্যাশনাল সোশ্যাল ওয়েল-বিং কনফারেন্স ২০১৯-এ যোগ দেয়ার পর মাহাথির বলেন, যদি আপনারা আমাকে পছন্দ না করেন, তাহলে তা প্রকাশ্যে বলে দিন। পিকেআর সভাপতি আনোয়ার ইব্রাহিমের সাথে একমত যে- কেউ যদি প্রধানমন্ত্রী হওয়ার আশা করেন, তাহলে তাকে যথাযথ পথে আসতে হবে।</p>
      <p>মাহাথির আরো বলেন, মন্ত্রীপরিষদ ঢেলে সাজানোর প্রয়োজন। পার্লামেন্টে বুধবার ২২২ জন সাংসদের মধ্যে ২৪ জন উপস্থিত ছিলেন। এখানে কোরাম পূর্ণ করতে অন্তত ২৬ জন সাংসদের উপস্থিতি প্রয়োজন। ফলে, দেওয়ান রাকায়েত মিটিং স্ট্যান্ডিং অর্ডার নাম্বার ১৩(১)-এর অধীনে স্পিকার পার্লামেন্টের অধিবেশন বিলম্বিত করেন। কোরাম সঙ্কটে অক্টোবরেও একবার পার্লামেন্ট অধিবেশন বিলম্বিত করা হয়েছিল।</p>
      <p>তিনি বলেন, পার্লামেন্টে উপস্থিতি হবে মন্ত্রিপরিষদকে ঢেলে সাজানোর ক্ষেত্রে একটি ফ্যাক্টর। এ নিয়ে সাংসদদের সঙ্গে আমাদের কথা বলতে হবে। তারা প্রার্থী হওয়ার জন্য খুব উদ্বিগ্ন ছিলেন। কিন্তু নির্বাচিত হওয়ার পর তারা এমন আচরণ করছেন, যা দেখে মনে হচ্ছে তারা আর জনগণের সেবার বিষয়টি খুব গুরুত্ব দিচ্ছেন না।</p>
    </article>
  </body>
</html>