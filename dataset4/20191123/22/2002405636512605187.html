<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291593,niemcy-23-lata-po-zabojstwie-claudii-ruf-przeprowadzono-masowy-test-dna"/>
    <meta property="og:site_name" content="na:Temat"/>
    <meta property="article:published_time" content="2019-11-23T22:14:47+00:00"/>
    <meta property="og:title" content="Niemiecka policja wraca do zbrodni na dziecku sprzed 23 lat. Sprawdzą DNA 900 mężczyzn!"/>
    <meta property="og:description" content="23 lata temu w Grevenbroich koło Duesseldorfu porwano i zamordowano 11-letnią dziewczynkę Claudię Ruf. Do dzisiaj nie znaleziono mordercy dziecka. Policja jednak nie ustaje w wysiłkach – rozpoczęła masowy test DNA, w którym udział bierze ponad 900 mężczyzn."/>
  </head>
  <body>
    <article>
      <h1>Niemiecka policja wraca do zbrodni na dziecku sprzed 23 lat. Sprawdzą DNA 900 mężczyzn!</h1>
      <address><time datetime="2019-11-23T22:14:47+00:00">23 Nov 2019, 22:14</time> by <a rel="author">Aleksandra Gersz</a></address>
      <p>23 lata temu w Grevenbroich koło Duesseldorfu porwano i zamordowano 11-letnią dziewczynkę Claudię Ruf. Do dzisiaj nie znaleziono mordercy dziecka. Policja jednak nie ustaje w wysiłkach – rozpoczęła masowy test DNA, w którym udział bierze ponad 900 mężczyzn.<br/><br/><br/>W maju 1996 roku 11-letnia Claudia wyszła na spacer z psem sąsiada. Dziewczynka nie wróciła do domu – została porwana, <a href="https://natemat.pl/t/1005,gwalt">zgwałcona</a> i uduszona. Jej ciało częściowo podpalono. Zwłoki Cladii znaleziono na polu, 70 kilometrów od jej rodzinnej miejscowości Grevenbroich.<br/><br/>Sprawcy tej brutalnej zbrodni nigdy nie ustalono. W 2010 roku w <a href="https://natemat.pl/t/61,niemcy">Niemczech</a> zdecydowano się przeprowadzić masowy test DNA wśród 350 mężczyzn. Policja miała nadzieję na znalezienie mordercy, gdyż z ciała dziewczynki wyodrębniono materiał genetyczny najprawdopodobniej należący do jej oprawcy. Test zakończył się jednak fiaskiem.</p>
      <figure>
        <iframe data-src="https://twitter.com/natemat/status/1195316330741796865" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Teraz – dziewięć lat później – policja w Grevenbroich postanowiła przeprowadzić kolejne badanie DNA i to na jeszcze większą skalę – to z powodu najnowszych przesłanek w sprawie. Od soboty 23 listopada w mieście trwa masowy test, w którym bierze udział 900 mężczyzn z okolicy. Wszyscy oddają próbki śliny w lokalnej szkole. Badanie ma potrwać jeszcze kilka dni.</p>
      <figure>
        <iframe data-src="https://twitter.com/natemat/status/1198223617772916736" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Nadziei na odnalezienie mordercy Claudii nie tracą jej rodzice. – Jest duża szansa, że po ponad 23 latach w końcu rozwiąże się sprawa tragicznej śmierci mojej córki. Sprawca za długo miał możliwość ukrywania się wśród nas – powiedział ojciec Claudii Ruf, cytowany przez agencję AP.<br/><br/><i>źrodło: <a href="https://www.bild.de/regional/duesseldorf/duesseldorf-aktuell/mordfall-claudia-ruf-11-dna-massentest-startet-in-grevenbroich-66223026.bild.html">"Bild"</a></i></p>
    </article>
  </body>
</html>