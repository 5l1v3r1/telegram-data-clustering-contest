<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301085/%D8%A2%DB%8C%D8%A7-%D9%88%D8%A7%D8%AA%D8%B3-%D8%A7%D9%BE-%D9%88%D8%A7%D9%82%D8%B9%D8%A7-%D8%A7%D9%85%D9%86-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-23T22:15:00+00:00"/>
    <meta property="og:title" content="آیا واتس‌اپ واقعا امن است؟"/>
    <meta property="og:description" content="با اینکه واتس اپ همواره به عنوان امن ترین پیام رسان جهان شناخته می شود اما با ادعای جدید موسس تلگرام در خصوص ضعف های امنیتی این اپلیکیشن، باری دیگر مساله امنیت سایبری و حفاظت از حریم خصوصی کاربران در واتس‌اپ به چالش کشیده شده است."/>
  </head>
  <body>
    <article>
      <h6 class="kicker">از ادعای موسس تلگرام تا ضعف‌های امنیتی</h6>
      <h1>آیا واتس‌اپ واقعا امن است؟</h1>
      <address><time datetime="2019-11-23T22:15:00+00:00">23 Nov 2019, 22:15</time> by <a rel="author">متین کاکوئی</a></address>
      <p>با اینکه واتس اپ همواره به عنوان امن ترین پیام رسان جهان شناخته می شود اما با ادعای جدید موسس تلگرام در خصوص ضعف های امنیتی این اپلیکیشن، باری دیگر مساله امنیت سایبری و حفاظت از حریم خصوصی کاربران در واتس‌اپ به چالش کشیده شده است.</p>
      <p>به گزارش ایسنا، واتس‌اپ به عنوان بزرگترین و محبوب‌ترین اپلیکیشن پیام‌رسان در جهان چندی پیش اعلام کرده بود که هکرها و مجرمان سایبری با سوءاستفاده از شکاف و ضعف‌های امنیتی موجود در این پلتفرم توانسته‌اند با ارسال ویدیویی مخرب و آلوده به پیام های کاربران دسترسی پیدا کنند. با اینکه این مشکل همچون آسیب‌پذیری‌های قبلی برطرف شده است، اما به عقیده کارشناسان و متخصصان امنیتی فعال درحوزه فناوری در صورتی که کاربران این اپلیکیشن نسخه به‌روزرسانی شده را دریافت و دانلود نکنند، همچنان در معرض خطر افشای اطلاعات ، تصاویر و پیام‌های خصوصی قرار دارند.</p>
      <p>واتس‌اپ که یکی از بزرگترین و معروف‌ترین اپلیکیشن‌های پیام‌رسان در جهان به شمار می‌رود، چندی پیش دو قابلیت جدید سیستم فناوری تشخیص چهره هوشمند موسوم به فیس آی‌دی و حسگر اثر انگشت موسوم به تاچ‌آی‌دی را به این پلتفرم اضافه کرد تا به کاربران این امکان را بدهد از دسترسی افراد غریبه و هکرها را به اطلاعات شخصی و پیام‌های رد و بدل شده آنها جلوگیری به عمل بیاورند.</p>
      <p>اما در چند ماه اخیر بارها اخبار و گزارش های متعددی در خصوص نفوذ هکرها و مجرمان سایبری به اطلاعات خصوصی و حریم شخصی کاربران واتس‌اپ و سواستفاده از آسیب پذیری و ضعف‌های امنیتی موجود در آن منتشر شده است که موجب شده است تا حد زیادی اعتماد کامل کاربران به امنیت پیام های رد و بدل شده آنها، تصاویر و سایر اطلاعات پلتفرم واتس اپ از بین برود. </p>
      <p>بر اساس گزارش وب سایت gadgets.ndtv، پاول دوروف، موسس و مدیرعامل اپلیکیشن پیام رسان تلگرام، اخیرا با اشاره به آسیب‌پذیری‌های اخیر در واتس‌اپ، به کاربران هشدار داده و توصیه کرده است که به منظور حفاظت از حریم خصوصی و ارتقای امنیت سایبری بهتر است این اپلیکیشن را از گوشی خود حذف و لغو نصب کرده و واتس اپ را ترک کنند.وی در ادامه اظهاراتش خاطرنشان کرده که کاربران واتس‌اپ به زودی شاهد افشای اطلاعات شخصی خود در فضای مجازی خواهند بود.</p>
      <p>بسیاری از تحلیلگران فعال در حوزه فناوری در واکنش به ادعای موسس تلگرام عنوان کرده‌اند که این سخنان به طور قطع اقدامات چالش برانگیز تلگرام برای بزرگترین و اصلی‌ترین رقیب خود ، واتس‌اپ به شمار می رود تا بدین ترتیب بتواند نظر و توجه کاربران واتس اپ را به سمت و سوی خود جلب کند و به طرفداران خود اضافه کند. </p>
      <p>یکی از بزرگترین رقبای تلگرام، اپلیکیشن پیام رسان واتس‌اپ به شمار می‌رود که به عقیده بسیاری از کارشناسان، این پیام‌رسان سبزرنگ زیرمجموعه شرکت فیس‌بوک موفق شده است به خوبی نظر و توجه بالغ بر یک میلیارد کاربر را در جهان به سمت و سوی خود جلب کند.   </p>
      <p>جیک مور، یکی از متخصصان امنیتی فعال در شرکت ESET در این خصوص به کاربران توصیه و تاکید کرده است : توسعه دهندگان اپلیکیشن های مختلف همواره به دلایلی به انتشار نسخه های آپدیت و به روزرسانی شده از اپلیکیشن های خود اقدام می کنند که اگر به دلایل امنیتی و برطرف کردن آسیب پذیری های موجود باشد، کاربران بلافاصله و بدون هیچ گونه تعلل باید اپلیکیشن های مذکور را از فروشگاههای آنلاین اپ استور اپل و گوگل پلی استور دریافت و آپدیت کنند. </p>
      <p> اپلیکیشن واتس‌اپ از قابلیت Encryption End- to End یا رمزنگاری پیشرفته پشتیبانی می‌کند و از پروتکل‌های پیشرفته‌ای برای حفظ حریم شخصی کاربرانش برخوردار است. این اپلیکیشن که برای تمامی سیستم‌های عامل اندروید، iOS و ویندوز قابل استفاده است، در سال ۲۰۱۶ میلادی لقب پرکاربردترین پیام‌رسان جهان را گرفت. واتس‌اپ از آن جهت ضریب امنیت سایبری بالایی دارد که مکالمات و اطلاعات مبادله شده میان کاربران و مخاطبان به صورت کامل محافظت شده بوده و مکالمات و اطلاعات شخصی و خصوصی آن‌ها از سوی نهادهای دیگر قابل رصد و ردگیری نخواهد بود.</p>
      <p>شرکت فیس‌بوک با در اختیار گرفتن و تصاحب شرکت واتس‌اپ در سال ۲۰۱۴، ۱۹ میلیارد دلار کسب کرد و از آن زمان تاکنون نیز با معرفی و افزودن قابلیت‌های جدید به دنبال جذب و حفظ طرفداران این پیام‌رسان محبوب بوده است. طبق تازه‌ترین آمار منتشر شده در ژانویه ۲۰۱۸، پیام‌رسان واتس اپ هم اکنون میزبان حدود یک میلیارد و ۳۰۰ میلیون کاربر فعال در ماه است.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98082817923/%DA%A9%D8%B4%D9%81-%D8%A8%D8%AF%D8%A7%D9%81%D8%B2%D8%A7%D8%B1-%D8%AC%D8%AF%DB%8C%D8%AF-%D8%AF%D8%B1-%D9%88%D8%A7%D8%AA%D8%B3-%D8%A7%D9%BE"/>
        <a href="https://www.isna.ir/news/98082214386/%D9%88%D8%A7%D8%AA%D8%B3-%D8%A7%D9%BE-%D9%85%D9%82%D8%B5%D8%B1-%D8%A7%D9%81%D8%AA-%D8%B4%D8%A7%D8%B1%DA%98-%DA%AF%D9%88%D8%B4%DB%8C-%D9%87%D8%A7%DB%8C-%D8%A7%D9%86%D8%AF%D8%B1%D9%88%DB%8C%D8%AF%DB%8C"/>
        <a href="https://www.isna.ir/news/98081207005/%D8%AD%D8%AA%D9%85%D8%A7-%D8%A2%D9%BE%D8%AF%DB%8C%D8%AA-%D8%AC%D8%AF%DB%8C%D8%AF-%D9%88%D8%A7%D8%AA%D8%B3-%D8%A7%D9%BE-%D8%B1%D8%A7-%D8%AF%D8%B1%DB%8C%D8%A7%D9%81%D8%AA-%DA%A9%D9%86%DB%8C%D8%AF"/>
        <a href="https://www.isna.ir/news/98072921421/%D9%88%D8%A7%D8%AA%D8%B3-%D8%A7%D9%BE-%DA%86%D8%B4%D9%85-%D8%A7%D9%86%D8%AA%D8%B8%D8%A7%D8%B1-%D9%82%D8%A7%D8%A8%D9%84%DB%8C%D8%AA-%D9%87%D8%A7%DB%8C-%D8%AC%D8%AF%DB%8C%D8%AF"/>
      </related>
    </article>
  </body>
</html>