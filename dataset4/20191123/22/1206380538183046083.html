<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/vytancili-si-5-desitek-ruml-otahalova-a-batulkova-roztancili-maminku-5-deti-lucii"/>
    <meta property="og:site_name" content="eXtra.cz"/>
    <meta property="article:published_time" content="2019-11-23T22:35:00+00:00"/>
    <meta property="og:title" content="Vytančili si 5 desítek: Ruml, Otáhalová a Batulková roztančili maminku 5 dětí Lucii"/>
    <meta property="og:description" content="Sobotní večer soutěže StarDance byl v mnohém výjimečný. Páry na parketu nebyly samy, každý z nich si povolal hvězdou posilu z minulých kol a do týmu dostal i člena Centra Paraple, pro které se dnes tančilo. Nejvyššího hodnocení se dočkala skupina s Matoušem Rumlem (34), Natálií Otáhalovou (19), Danou Batulkovou (61) a Lucií Gachi. Od poroty tito tanečníci dostali neuvěřitelných 50 bodů."/>
  </head>
  <body>
    <article>
      <h6 class="kicker">stardance 2019</h6>
      <h1>Vytančili si 5 desítek: Ruml, Otáhalová a Batulková roztančili maminku 5 dětí Lucii</h1>
      <address><time datetime="2019-11-23T22:35:00+00:00">23 Nov 2019, 22:35</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/b8/a0/b8a003a-247631-c-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Dana Batulková, Matouš Ruml, Lucie Gachi a Natálie Otáhalová.<cite>Česká televize</cite></figcaption>
        </figure>
        <figure>
          <img src="https://www.extra.cz/images/thumbs/83/87/838787b-247632-b-2560x0-shrink.png"/>
          <figcaption>Tahle čtveřice to rozjela!<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/93/b4/93b4057-247633-a-2560x0-shrink.png"/>
          <figcaption>Dostalo 50 bodů.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/2d/ff/2dff2c0-247634-76952512-2709691095757262-581364-2560x0-shrink.jpg"/>
          <figcaption>Dnes nikdo nevypadává.<cite>Česká televize</cite></figcaption>
        </figure>
        <figcaption>
          <a href="https://www.extra.cz/vytancili-si-5-desitek-ruml-otahalova-a-batulkova-roztancili-maminku-5-deti-lucii/galerie/4">+ Dalších 18 fotografií</a>
        </figcaption>
      </slideshow>
      <p>
        <b>Sobotní večer soutěže StarDance byl v mnohém výjimečný. Páry na parketu nebyly samy, každý z nich si povolal hvězdou posilu z minulých kol a do týmu dostal i člena Centra Paraple, pro které se dnes tančilo. Nejvyššího hodnocení se dočkala skupina s Matoušem Rumlem (34), Natálií Otáhalovou (19), Danou Batulkovou (61) a Lucií Gachi. Od poroty tito tanečníci dostali neuvěřitelných 50 bodů.</b>
      </p>
      <p>Tanečníci v sobotu ve <a href="https://www.extra.cz/tema/stardance">StarDance</a> na parketu podávali ty nejlepší výkony pro Centrum Paraple, které pomáhá lidem ochrnutým po poškození míchy následkem úrazu nebo onemocnění v průběhu života a jejich rodinám. I proto se páry před porotu nepostavily samy, každý z nich si mohl přizvat někoho na pomoc.</p>
      <p><a href="https://www.extra.cz/tema/natalie-otahalova">Natálie Otáhalová</a> a <a href="https://www.extra.cz/tema/matous-ruml">Matouš Ruml</a> tančili s <a href="https://www.extra.cz/tema/dana-batulkova">Danou Batulkovou</a> a Lucií Gachi. Lucka pochází původně z Prahy, ale nyní bydlí na polosamotě u Velkého Meziříčí v rodinném domě s manželem a 5 dětmi. Díky laskavosti všech, se kterými dříve pracovala, se vrátila do práce ve zdravotnictví jako dokumentační sestra.</p>
      <related>
        <a href="https://www.extra.cz/matous-ruml-otevrene-o-stardance-v-nasi-parte-vznikla-zvlastni-chemie"/>
      </related>
      <p>Moc ráda tráví čas s kamarády nebo jede na výlet, ráda čte, má ráda hory, baví jí i něco vyrábět. <b>„V Parapleti je úžasná parta lidí, kteří to, co dělají, dělají ze srdce. Objevila jsem tam, co člověk může všechno dělat, i když je na vozíku. Strašně moc si vážím toho, že to můžu Parapleti snad aspoň trochu vrátit. A taky se těším na nové zážitky a na to, že poznám nové lidi,“</b> řekla Lucie pro Paraple.</p>
      <p>Stále pracuje na své samostatnosti a těší se, že jednou zase s dětmi vyrazí na túru po horách, pořídí si handbike a naučí se lyžovat. StarDance pro ni bylo velkou výzvou a i proto pro ni bylo velkým potěšením, že se dočkala hodnocení 50 bodů. Takové se totiž v soutěží jen tak nevidí!</p>
    </article>
  </body>
</html>