<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/actualitate/avarie-radet-in-doua-sectoare-ale-capitalei-cand-va-fi-remediata.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-23T19:48:00+00:00"/>
    <meta property="og:title" content="Două sectoare ale Capitalei riscă nu aibă căldură şi apă caldă. Când se remediază avaria"/>
    <meta property="og:description" content="Bucureştenii din sectoarele 1 şi 5 riscă să nu aibă caldă şi căldură timp de o zi sau chiar două. "/>
  </head>
  <body>
    <article>
      <h1>Două sectoare ale Capitalei riscă nu aibă căldură şi apă caldă. Când se remediază avaria</h1>
      <h2>Bucureştenii din sectoarele 1 şi 5 riscă să nu aibă caldă şi căldură timp de o zi sau chiar două. </h2>
      <address>
        <time datetime="2019-11-23T19:48:00+00:00">23 Nov 2019, 19:48</time>
      </address>
      <p>RADET este în imposibilitatea de a furniza către consumatorii din sectoarele 1 şi 5 apă caldă de consum şi căldură la parametri contractuali în urma unei avarii la ELCEN - CET Grozăveşti, au anunţat, sâmbătă seara, reprezentanţii companiei.</p>
      <p>"În momentul de faţă facem toate manevrele necesare în sistem pentru ca aria de alimentarea a CET - Grozăveşti să fie preluată de celelalte CET-uri de pe raza Municipiului Bucureşti, în limita posibilităţilor tehnice proiectate, astfel încât disconfortul resimţit de clienţii RADET să fie cât mai redus. Odată cu furnizarea sub parametri din acest CET suntem obligaţi să asigurăm agentul termic din doar trei CET-uri pentru tot Bucureştiul. Termenul estimat de remediere a avariei dat de ELCEN Bucureşti este de 24-48 de ore. Reamintim că sistemul de termoficare a fost proiectat iniţial cu şase CET-uri mari, însă CET Titan şi CET Pipera au fost închise, acum mulţi ani de zile, de aici pornind şi dificultăţile în furnizarea agentului termic în sectoarele 2 şi 3 ale Capitalei. Din cauza acestei avarii suntem nevoiţi să furnizam agent termic primit de la trei CET-uri mari, şi nu din cele şase iniţiale, în condiţiile în care numărul consumatorilor a rămas relativ acelaşi", se arată într-un comunicat de presă al RADET remis sâmbătă AGERPRES.</p>
      <p>Aceeaşi sursă precizează că RADET Bucureşti administrează doar reţeaua de termoficare, practic transportul furnizarea şi distribuţia agentului termic, CET-urile mari, producătoare de agent termic, fiind în administrarea ELCEN Bucureşti, în subordinea ministerului de resort.</p>
      <p>Sursa: Agerpres</p>
    </article>
  </body>
</html>