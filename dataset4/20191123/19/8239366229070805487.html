<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/goncharuk_mvf_vysoko_otsinyv_progres_u_prosuvanni_reform_331526.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-23T19:39:00+00:00"/>
    <meta property="og:title" content="Гончарук: МВФ високо оцінив прогрес у просуванні реформ"/>
    <meta property="og:description" content="Місія Міжнародного валютного фонду під керівництвом пана Рона ван Родена, яка перебувала в Україні упродовж 14-22 листопада 2019 року, відзначила високий прогрес, досягнутий за останні кілька місяців у просуванні реформ, - інформують у прес-службі Секретаріату Кабінету Міністрів України."/>
  </head>
  <body>
    <article>
      <h1>Гончарук: МВФ високо оцінив прогрес у просуванні реформ</h1>
      <h2>Місія Міжнародного валютного фонду під керівництвом пана Рона ван Родена, яка перебувала в Україні упродовж 14-22 листопада 2019 року, відзначила високий прогрес, досягнутий за останні кілька місяців у просуванні реформ, - інформують у прес-службі Секретаріату Кабінету Міністрів України.</h2>
      <address>
        <time datetime="2019-11-23T19:39:00+00:00">23 Nov 2019, 19:39</time>
      </address>
      <p>Також Місія акцентувала увагу на продовженні виваженої економічної політики.</p>
      <p>"Ми провели конструктивні  перемовини. Місія  оцінила істотний прогрес, досягнутий за останні кілька місяців", - зазначив Прем'єр-міністр України Олексій Гончарук.</p>
      <p>Також варто відзначити, що за словами Міністра фінансів України Оксани Маркарової та голови місії Рона ван Родена досягнуто прогресу і в дискусіях щодо політики та реформ, які можуть бути основою нової програми МВФ, що включає підтримку грошово-кредитного, фіскального та фінансового секторів, а також реформ для поліпшення бізнес-середовища, зміцнення верховенства закону та економічного зростання.</p>
      <p>"Ми продовжуємо роботу над новою програмою у тісній співпраці", - зазначив Прем'єр-міністр.</p>
      <p>Нагадаємо, як писало Гал-інфо, місія МВФ завершила візит до України, обіцяє дискусії <a href="https://galinfo.com.ua/news/misiya_mvf_zavershyla_vizyt_do_ukrainy_obitsyaie_dyskusii_nastupnymy_tyzhnyamy_331513.html">наступними тижнями</a>.</p>
    </article>
  </body>
</html>