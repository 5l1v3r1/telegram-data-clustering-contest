<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/sport/20191123/fbk-games-onderdeel-nieuwe-atletiekcompetitie/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-23T19:19:48+00:00"/>
    <meta property="og:title" content="FBK Games onderdeel nieuwe atletiekcompetitie"/>
    <meta property="og:description" content="MONACO (ANP) - De internationale atletiekfederatie World Athletics heeft een nieuwe wedstrijdenreeks opgezet, de Continental Tour. De FBK Games in Hengelo maken onderdeel uit van de hoogste divisie van deze competitie, die drie niveaus telt: goud, zilver en brons. Bij de tien evenementen die een 'gouden' status hebben gekregen, bestaat de prijzenpot steeds uit minimaal 200.000 dollar (omgerekend ruim 180.000 euro)."/>
  </head>
  <body>
    <article>
      <h1>FBK Games onderdeel nieuwe atletiekcompetitie</h1>
      <address><time datetime="2019-11-23T19:19:48+00:00">23 Nov 2019, 19:19</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>De internationale atletiekfederatie World Athletics heeft een nieuwe wedstrijdenreeks opgezet, de Continental Tour. De FBK Games in Hengelo maken onderdeel uit van de hoogste divisie van deze competitie, die drie niveaus telt: goud, zilver en brons. Bij de tien evenementen die een ‘gouden’ status hebben gekregen, bestaat de prijzenpot steeds uit minimaal 200.000 dollar (omgerekend ruim 180.000 euro).</b>
      </p>
      <p>De mondiale atletiekfederatie besloot onlangs het programma van de lucratieve Diamond League in te krimpen, tot kritiek van heel wat atleten. Zo zag Dafne Schippers haar geliefde 200 meter van het programma verdwijnen. De Amerikaanse hink-stap-springer Christian Taylor richtte zelfs een atletenvakbond op, als protest tegen de veranderingen in de Diamond League.</p>
      <p>World Athletics wil de atleten nu tegemoetkomen door een nieuwe wedstrijdenreeks op te zetten, waarin de vier onderdelen die uit de Diamond League zijn verdwenen een belangrijke plek krijgen.</p>
    </article>
  </body>
</html>