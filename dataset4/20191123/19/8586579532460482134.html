<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/muharrem-inceden-flas-aciklama-257643h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T19:29:00+00:00"/>
    <meta property="og:title" content="Muharrem İnce’den flaş açıklama!"/>
    <meta property="og:description" content="Gazeteci Rahmi Turan’ın Saray’da Cumhurbaşkanı Erdoğan ile görüştüğünü iddia ettiği CHP’li Muharrem İnce, “Kılıçdaroğlu ile kameraların karşısına geçip kumpası beraber bozalım” sözünü geri çekti."/>
  </head>
  <body>
    <article>
      <h1>Muharrem İnce’den flaş açıklama!</h1>
      <address><time datetime="2019-11-23T19:29:00+00:00">23 Nov 2019, 19:29</time> by <a rel="author">Yeni Çağ Gazetesi</a></address>
      <p>
        <b>Gazeteci Rahmi Turan’ın Saray’da Cumhurbaşkanı Erdoğan ile görüştüğünü iddia ettiği CHP’li Muharrem İnce, “Kılıçdaroğlu ile kameraların karşısına geçip kumpası beraber bozalım” sözünü geri çekti.</b>
      </p>
      <p>Gazeteci Merdan Yanardağ, Gazeteci Rahmi Turan’ın Saray’da Cumhurbaşkanı Recep Tayyip Erdoğan ile görüştüğünü iddia ettiği Muharrem İnce ile ilgili bir paylaşım daha yaptı.</p>
      <p>Yanardağ, Muharrem İnce ile bir kez daha görüştüğünü belirterek, “Kılıçdaroğlu ile kameraların karşısına geçip kumpası beraber bozalım” sözünün geçerli olmadığını söylediğini iletti.</p>
      <p>Merdan Yanardağ, Twitter hesabından yaptığı paylaşımda şu ifadeleri kullandı:</p>
      <p>“Muharrem İnce, görüşmemizden sonra attığım mesajla ilgili olarak biraz önce yine aradı. İnce, "Bu oyunu Kılıçdaroğlu ile kameraların karşısına geçip birlikte bozalım" sözünü, kumpasın henüz bu boyuta ulaşmadığı aşamada söylediğini, teklifin artık geçerli olmadığını belirtti.”</p>
      <figure>
        <img src="https://www.yenicaggazetesi.com.tr/d/other/merdan2.jpg"/>
      </figure>
      <p>
        <b>MUHARREM İNCE “BU KUMPASI KILIÇDAROĞLU İLE BİRLİKTE BOZARIZ” DEMİŞTİ</b>
      </p>
      <p>Gazeteci Merdan Yanardağ, akşamüstü saatlerinde yaptığı paylaşımda, Muharrem İnce’nin kendisine “Bu kumpası ancak Kılıçdaroğlu ile birlikte bozarız" dediğini aktarmıştı.</p>
      <p>Yanardağ, Twitter hesabından yaptığı paylaşımda şunları söylemişti:</p>
      <p>“Muharrem İnce bir paylaşımım üzerine beni aradı.. İnce, "Bu kumpas CHP' ye ve benden çok Kılıçdarolu'na kuruldu" dedi. Bu önemli bir iddia. Partide disiplin soruşturması da isteyeceklerini belirten İnce, "Bu kumpası ancak Kılıçdaroğlu'na ile birlikte bozarız" diye de ekledi.”</p>
      <figure>
        <img src="https://www.yenicaggazetesi.com.tr/d/other/merdan1.jpg"/>
      </figure>
      <related>
        <a href="https://www.yenicaggazetesi.com.tr/saraydan-talat-atillaya-yanit-geldi-257634h.htm"/>
        <a href="https://www.yenicaggazetesi.com.tr/ugur-dundardan-kemal-kilicdarogluna-tepki-257605h.htm"/>
        <a href="https://www.yenicaggazetesi.com.tr/muharrem-ince-bu-kumpas-benden-cok-kilicdaorgluna-kuruldu-257602h.htm"/>
      </related>
    </article>
  </body>
</html>