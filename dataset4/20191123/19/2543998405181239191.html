<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/170814/ruski-ambasador-nije-povoljna-situacija-obnovu-pregovora-beograda-pristine"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T19:54:00+00:00"/>
    <meta property="og:title" content="RUSKI AMBASADOR: Nije povoljna situacija za obnovu pregovora Beograda i Prištine"/>
    <meta property="og:description" content="Ambasador Rusije Aleksandar Bocan-Harčenko rekao je da sada nije najpovoljnija situacija za obnovu pregovora između Beograda i Prištine."/>
  </head>
  <body>
    <article>
      <h1>RUSKI AMBASADOR: Nije povoljna situacija za obnovu pregovora Beograda i Prištine</h1>
      <h2>Ambasador Rusije Aleksandar Bocan-Harčenko rekao je da sada nije najpovoljnija situacija za obnovu pregovora između Beograda i Prištine.</h2>
      <address><time datetime="2019-11-23T19:54:00+00:00">23 Nov 2019, 19:54</time> by <a rel="author">Tanjug</a></address>
      <p>- Ne mogu da kažem da je sada najpovoljnija situacija za obnovu pregovora. I ovo je potpuno objektivna ocena i ja sam čuo ponekad neke optužbe na račun Rusije da Rusija želi da spreči razgovore - rekao je Bocan-Harčenko u intervjuu za RTS.</p>
      <p>Odgovarajući na pitanje ko je optuživao Rusiju, on je rekao da je bilo takvih razgovora i da je i iz Prištine čuo izjave da Rusija ne želi pregovore i nema želju da se reši pitanje Kosova zauvek.</p>
      <p>- Ova izjava stigla je na adresu Rusije koja je uvek podržavala da se reši to pitanje više nego partneri iz zapadnih zemalja - dodao je Bocan-Harčenko.</p>
      <related>
        <h4>Pročitajte još:</h4>
        <a href="http://republika.rs/vesti/srbija/170805/KURTI-SANJA-VELIKU-ALBANIJU-Provokator-organizuje-mars-nacionalno-ujedinjenje-Tirani"/>
        <a href="http://republika.rs/vesti/srbija/170674/Apostolova-Pod-hitno-ukinuti-takse-robu-Srbije-BiH"/>
        <a href="http://republika.rs/vesti/srbija/170667/Vucic-zapusio-usta-Pristini-svih-portala-UKLONJENA-VEST-laznim-ubicama-Olivera-Ivanovica"/>
        <a href="http://republika.rs/vesti/srbija/170662/Evo-sta-kazu-porodice-studenata-koji-lazno-optuzeni-ubistvo-Ivanovica"/>
      </related>
      <p>- Između ostalog, mi smatramo da je ova stvar veoma važna, pregovarački proces između Beograda i EU u Briselu pod okriljem EU ima takav temelj i podršku u UN. Ali konkretne prilike sada, na primer, Priština - dosta je radikalna situacija i razmišljanja i izjave. Još nisu formirani privremeni organi vlasti, sada, prema mom mišljenju nema pregovarača, ali još važnije je da od strane Prištine nije bilo nijednog pomaka, nijednog koraka u susret obrazloženim zahtevima Beograda, pre svega mislim na tarife, carine - istakao je ruski ambasador.</p>
      <p>On je naglasio da su „neophodni preduslovi i samo pregovori i bez nekih vremenskih okvira“.</p>
      <p>- S obzirom na to da je situacija veoma teška, imam ozbiljne sumnje da je moguće da se za nekoliko meseci ili za jednu godinu reši ovaj problem i to odjednom. Teško je ovo zamisliti - zaključio je Bocan-Harčenko.</p>
    </article>
  </body>
</html>