<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nuovaperiferia.it/cronaca/emergenza-maltempo-lido-malone-di-brandizzo/"/>
    <meta property="og:site_name" content="La Nuova Periferia"/>
    <meta property="article:published_time" content="2019-11-23T19:38:46+00:00"/>
    <meta property="og:title" content="Emergenza maltempo, il sindaco chiude il ristorante Lido Malone di Brandizzo"/>
    <meta property="og:description" content="Emergenza maltempo, il sindaco Paolo Bodoni chiude il ristorante Lido Malone di Brandizzo. Lo ha fatto con un'ordinanza temporanea pochi minuti fa."/>
  </head>
  <body>
    <article>
      <h1>Emergenza maltempo, il sindaco chiude il ristorante Lido Malone di Brandizzo</h1>
      <h2>La scelta del Comune di Brandizzo.</h2>
      <address>
        <time datetime="2019-11-23T19:38:46+00:00">23 Nov 2019, 19:38</time>
      </address>
      <p>Emergenza maltempo, il sindaco Paolo Bodoni chiude il ristorante Lido Malone di Brandizzo. Lo ha fatto con un’ordinanza temporanea pochi minuti fa.</p>
      <h3>Emergenza maltempo</h3>
      <p>E’ scattata l’emergenza maltempo oggi, sabato 23 novembre, in Piemonte. E anche il Chivassese sta vivendo una situazione difficile con numerose stradale allagate.</p>
      <p>LEGGI ANCHE: <a href="https://nuovaperiferia.it/cronaca/massima-allerta-per-chi-percorre-la-sp-590/"><i><b>Massima allerta per chi percorre la Sp 590</b></i></a></p>
      <p>LEGGI ANCHE: <i><b><a href="https://nuovaperiferia.it/attualita/lampione-cade-su-due-auto-davanti-alla-stazione-di-chivasso-foto-e-video/">Lampione cade su due auto davanti alla stazione di Chivasso FOTO E VIDEO</a></b></i></p>
      <h3>Il sindaco chiude il Lido Malone</h3>
      <p>Il primo cittadino di Brandizzo, Paolo Bodoni, pochi minuti fa ha emesso un’ordinanza con la quale ha previsto la chiusura temporanea del ristorante Lido Malone. Questo perché alle 19 il livello del Torrente era molto elevato, mancavano 50 centimetri all’esondazione. Il sindaco ha allertato anche le attività presenti nella zona, se la situazione dovesse peggiorare potrebbero evacuarle. Costante è il monitoraggio.</p>
      <p>LEGGI ANCHE: <a href="https://nuovaperiferia.it/attualita/allerta-maltempo-danni-in-collina-nel-vercellese-e-in-canavese/"><i><b>Danni in Collina nel Vercellese e in Canavese</b></i></a></p>
      <p>LEGGI ANCHE: <i><b><a href="https://nuovaperiferia.it/attualita/maltempo-protezione-civile-mobilitata-numerosi-evacuati-e-limitazione-alla-viabilita/">Maltempo, Protezione civile mobilitata, numerosi evacuati e limitazione alla viabilità</a></b></i></p>
      <p>Intanto da questo pomeriggio è attivo il Coc: vigili e protezione civile, sempre insieme a Bodoni, stanno controllando canali e torrenti, senza scordare lo scolmatore del Bendola. La situazione è sotto controllo anche se l’allerta rimane sempre molto alta.</p>
      <p>LEGGI ANCHE: <a href="https://nuovaperiferia.it/altro/si-teme-la-piena-del-po-chiusi-i-murazzi-e-il-borgo-medievale/"><i><b>Si teme la piena del Po, chiusi i Murazzi e il Borgo medievale</b></i></a></p>
      <h3>L’intervento del sindaco</h3>
      <p>Ad intervenire è il sindaco Paolo Bodoni:</p>
      <blockquote>“Sono in contatto con i comuni vicini e con la protezione civile regionale. Il torrente Malone è il corso d’acqua che preoccupa di più e ho dovuto fare chiudere al pubblico per stasera il ristorante Lido Malone, poiché proprio lì il torrente è molto, troppo, presente.<br/>Stiamo monitorando con i volontari comunali, il comandante della Polizia Municipale, gli operai del Comune e vice sindaco, tutti i corsi d’acqua.<br/>Aggiornamenti nelle prossime ore”.</blockquote>
      <p>AGGIORNAMENTO DELLE 22</p>
      <h3>Due esondazioni</h3>
      <p>Pochi minuti fa il sindaco ha annunciato che i torrenti Sturella e Malonetto sono esondati a Brandizzo.</p>
      <p>
        <a href="https://nuovaperiferia.it/">
          <b>
            <i>LEGGI ANCHE LE ALTRE NOTIZIE DE LA NUOVA PERIFERIA</i>
          </b>
        </a>
      </p>
      <p>
        <b>RESTA AGGIORNATO SU TUTTE LE NOSTRE NOTIZIE! COME?</b>
      </p>
      <p>Iscriviti al nostro gruppo Facebook <b><a href="https://www.facebook.com/groups/31786643220/?ref=br_rs">La Nuova Periferia</a></b></p>
      <p>E segui la nostra pagina Facebook ufficiale <b><a href="https://www.facebook.com/lanuovaperiferia/">La Nuova Periferia</a></b>: clicca “Mi piace” o “Segui” e gestisci impostazioni e notifiche in modo da non perderti più nemmeno una notizia!</p>
    </article>
  </body>
</html>