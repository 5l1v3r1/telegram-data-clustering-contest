<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-35/alegerile-prezidentiale-peste-300000-de-romani-din-strainatate-au-votat-deja-viitorul-presedinte-152991.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-23T19:19:00+00:00"/>
    <meta property="og:title" content="Alegerile prezidenţiale: Peste 300.000 de români din străinătate au votat deja (VIDEO)"/>
    <meta property="og:description" content="Românii din diaspora se mobilizează la al doilea tur al alegerilor prezidenţiale mai mult decât la primul tur. Până sâmbătă seară, peste 320.000 de cetăţeni au votat în secţiile amenajate în străinătate. Cei mai mulţi electori s-au înregistrat la secţiile de vot din Londra."/>
  </head>
  <body>
    <article>
      <h1>Alegerile prezidenţiale: Peste 300.000 de români din străinătate au votat deja (VIDEO)</h1>
      <address>
        <time datetime="2019-11-23T19:19:00+00:00">23 Nov 2019, 19:19</time>
      </address>
      <slideshow>
        <figure>
          <img src="https://www.ebihoreanul.ro/modules/news/files/italia-digi24-23112019.jpg"/>
          <figcaption>O româncă în scaun cu rotile a mers la vot, în Italia (foto: Facebook / MAE)</figcaption>
        </figure>
        <figure>
          <img src="https://www.ebihoreanul.ro/modules/news/files/olanda-23112019.jpg"/>
        </figure>
      </slideshow>
      <p>Românii din diaspora se mobilizează la al doilea tur al alegerilor prezidenţiale mai mult decât la primul tur.</p>
      <p>Până sâmbătă seară, la ora 19, peste 320.000 de cetăţeni au votat la secţiile amenajate în străinătate. În primul tur, până la aceeaşi oră, votaseră 252.000 de români.</p>
      <p>Cei mai mulţi electori s-au înregistrat la secţiile de vot din Londra, unde au mers la urne peste 7.800 de oameni. O prezenţă mare este şi în Bruxelles şi Chişinău.</p>
      <p>Tot în  Londra, în secţia 551 din Harrow, românii s-au apucat să joace hora chiar în sala de sport în care se desfășoară procesul electoral, potrivit unor imagini filmate de un student și distribuite pe Facebook de europarlamentarul Rareș Bogdan.</p>
      <p>Un alt aspect inedit a fost semnalat în Olanda. Ambasada României în această ţară a postat pe Facebook fotografii în care se vede că urnele de vot, făcute din nişte tomberoane, sunt decorate cu baloane tricolore.</p>
      <figure>
        <img src="https://www.ebihoreanul.ro/user_files/olanda-23112019.jpg"/>
      </figure>
      <p>În România, secţiile de votare se vor deschide duminică, la ora 7.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FRares.I.Bogdan%2Fvideos%2F442197190028894%2F&amp;show_text=0&amp;width=269" width="269" height="476" data-service="Facebook" scrolling="no"/>
      </figure>
    </article>
  </body>
</html>