<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/egitim-personeli/hasan-turut-24-kasim-ogretmenler-gunu-kutlu-olsun-h543947.html"/>
    <meta property="og:site_name" content="KamuAjans"/>
    <meta property="article:published_time" content="2019-11-23T19:34:16+00:00"/>
    <meta property="og:title" content="Hasan Türüt: 24 Kasım Öğretmenler Günü Kutlu Olsun"/>
    <meta property="og:description" content="Diyanet Bir-Sen Genel Başkanı Hasan Türüt, 24 Kasım Öğretmenler Günü nedeniyle yazılı basın açıklaması yaptı."/>
  </head>
  <body>
    <article>
      <h1>Hasan Türüt: 24 Kasım Öğretmenler Günü Kutlu Olsun</h1>
      <address><time datetime="2019-11-23T19:34:16+00:00">23 Nov 2019, 19:34</time> by <a rel="author">KamuAjans</a></address>
      <p>
        <b>Diyanet Bir-Sen Genel Başkanı Hasan Türüt, 24 Kasım Öğretmenler Günü nedeniyle yazılı basın açıklaması yaptı.</b>
      </p>
      <p>Kutsal bir meslek olan <a href="http://www.kamuajans.com/haberleri/%C3%B6%C4%9Fretmen">öğretmen</a>liğin daha verimli bir meslek haline getirilebilmesi için sorunlarının çözülmesi gerektiğini, bilgi çağında öğretmenlerin ekonomik ve mesleki sorunlarla baş başa kalmasının bilginin ve ilerlemenin en büyük düşmanı olduğunu belirten Türüt, fedakâr öğretmenlerin medeniyetin olmazsa olmazları olduğunu, eğitim de ve uygarlık yolunda ilerlemeyi sağlayan öğretmenlerin çağın ekonomik ve sosyal hastalıklarından kurtarılarak çocuklarımıza daha iyi eğitim verilebilmesinin sağlanması gerektiğini belirttiği açıklamasında şu ifadelere yer verdi:<br/>“Erdemli toplum oluşturmak öğretmenlerimizle mümkündür. Vatan, bayrak, millet ve din kavramlarını benimseten öğretmenlerimiz gelişimin önderleridir. Öğretmenler, ülkemizi medeniyet alanında daha ileriye götürecek, bilimsel olarak gelişmesini sağlayacak, kalkınma da katkı sağlayacak neferlerdir. Bu nedenle öğretmenlerin bu<a href="http://www.kamuajans.com/haberleri/g%C3%BCn">gün</a>kü sorunlarını ortadan kaldırıp, onların daha sağlıklı düşünebilmelerini, huzurlu bir ortamda eğitim ve öğretime katkı verebilmelerini sağlamak zorunludur. <br/>Öğretmenler, savaşta ve barışta milletimizin önderi olmuşlardır. Başbakan’ı, Cumhurbaşkanı’nı yetiştiren öğretmendir. Özveriyle çalışan, ancak hak ettikleri değere bir türlü kavuşamayan öğretmenler saygıyı hak ediyorlar. <br/>Her yıl kutlanan 24 Kasım Öğretmenler Günü’nde İhtisas Eğitim Merkezi öğretmenleri ile Kur’an Kursu Öğreticileri unutuluyor. Bunun nedeni “öğretmen” olarak kabul edilmemeleri. Bir insana bir harf bile öğreten öğretmendir. O halde 24 Kasım’lar da anılmayan İhtisas Eğitim Merkezi öğretmenlerini ve Kur’an Kursu Öğreticilerini de hatırlamak ve onların sorunlarını da gündeme taşımak zorundayız. Toplumun dini ve ahlaki gelişimini sağlayan ve toplumun sağlıklı bireylerden oluşmasının mimarı olan bu öğretmenlerimizin yüksek seciye de insanlar yetiştirdiği unutulmamalıdır. Bu vesile ile 24 Kasım Öğretmenler Günü’nde bu öğretmenlerimizin de mesleki, sosyal ve kültürel sorunları gündeme getirilmeli ve incelenerek çözüm üretilmelidir. Halen öğretmenlik statüsüne alınmayan Kur’an Kursu Öğreticileri kendilerine öğretmenlik hakkının verilmesini beklerken, aynı zaman da mesleki sorunlarının da çözümünü beklemektedirler. <br/>24 Kasım Öğretmenler Günü’nün başta Milli Eğitim camiası olmak üzere, Diyanet İşleri Başkanlığı, Türk Silahlı Kuvvetleri ve Emniyet Genel Müdürlüğü bünyesinde öğretmen olarak görev yapan öğretmenlerimize hayırlı olmasını temenni ediyorum. Öğretmenlerimizi bu özel günlerinde saygıyla ve minnetle anıyorum. Emekli öğretmenlerimize sağlıklı, huzurlu ve mutlu bir ömür dilerken, ahrete intikal etmiş olanlara da Allah’tan rahmet diliyorum.”</p>
    </article>
  </body>
</html>