<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/nedelja/o-izgledu-identitetu-samopouzdanju-i-verovanju-ljudima/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-23T19:26:01+00:00"/>
    <meta property="og:title" content="O izgledu, identitetu, samopouzdanju i verovanju ljudima"/>
    <meta property="og:description" content="Još dve knjige iz serijala Psihologija svega pojavile su se nedavno u izdanju novosadskog Psihopolisa - Psihologija mode (Izgled, identitet i samopouzdanje) autorke Kerolin Mer i Psihologija poverenja (Zašto verujemo ljudima?) sa potpisom Ken Dž. Rotenberg."/>
  </head>
  <body>
    <article>
      <h1>O izgledu, identitetu, samopouzdanju i verovanju ljudima</h1>
      <h2>PSIHOLOGIJA</h2>
      <address><time datetime="2019-11-23T19:26:01+00:00">23 Nov 2019, 19:26</time> by <a rel="author">K. P. D.</a></address>
      <p>
        <b>Još dve knjige iz serijala Psihologija svega pojavile su se nedavno u izdanju novosadskog Psihopolisa – Psihologija mode (Izgled, identitet i samopouzdanje) autorke Kerolin Mer i Psihologija poverenja (Zašto verujemo ljudima?) sa potpisom Ken Dž. Rotenberg.</b>
      </p>
      <p>Obe knjige prevela je Jadranka Đerić Počuča.</p>
      <p>Cilj knjige Kerolin Mer jeste da produbi razumevanje međusobnog uticaja mode (i modne industrije) i ljudskog ponašanja, da motiviše ljude da postanu samopouzdaniji u svom učestvovanju u modi, namenjena je širokoj publici od koje se ne očekuje poznavanje ni psihologije ni mode.</p>
      <p>Moda je kreativna i dinamična, a zbog neraskidivo prisnog odnosa sa telom modna industrija manifestuje brojne stvari koje psihološki utiču na ljude na individualnom i društvenom planu. Autorka se specijalizovala za psihologiju mode, radi kao svetnik modnim brendovima i medijskim kućama.</p>
      <p>Na Londonski modni koledž Univerziteta umetnosti u Londonu uvela je novo usmerenje – psihologiju mode sa diplomskim i master programima. Predgovor za srpsko izdanje napisala je Dragana Ognjenović.</p>
      <p>U knjizi Psihologija poverenja Ken Dž. Rotenberg traži odgovore na pitanja kada verovati a kada sumnjati, kako da nam drugi više veruju, da li postoji kolektivna kriza poverenja, koja je veza između pravde i poverenja, kako roditelji utiču na poverenje dece, kako nepoverenje dovodi do agresije, usamljenosti, alkoholizma…</p>
      <p>“Poverenje je temelj zdrave i zrele ličnosti, kao i najvažnijih međuljudskih odnosa, između roditelja i dece, romantičnih i bračnih partnera, prijatelja, kolega, poslovnih partnera, pa sve do međunacionalnih odnosa. Brojna istraživanja sažeta su u zanimljivu, preglednu i obuhvatnu knjigu o izgradnji, učvršćivanju, negovanju, gubljenju i vaspostavljanju poverenja”, kaže povodom knjige psiholog, prof. dr Žarko Trebješanin.</p>
      <h3>Povezani tekstovi:</h3>
    </article>
  </body>
</html>