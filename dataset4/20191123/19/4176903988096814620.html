<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zdravlje/ishrana/hrana-opasna-po-zivot-pet-namirnica-koje-vas-mogu-ubiti/"/>
    <meta property="og:site_name" content="Krstarica"/>
    <meta property="article:published_time" content="2019-11-23T19:24:38+00:00"/>
    <meta property="og:title" content="Hrana opasna po život: Pet namirnica koje vas mogu ubiti"/>
    <meta property="og:description" content="Jednu namirnicu redovno jedemo"/>
  </head>
  <body>
    <article>
      <h1>Hrana opasna po život: Pet namirnica koje vas mogu ubiti</h1>
      <address><time datetime="2019-11-23T19:24:38+00:00">23 Nov 2019, 19:24</time> by <a rel="author" href="https://www.krstarica.com/author/ana/" target="_blank">A. J.</a></address>
      <figure>
        <img src="https://www.krstarica.com/wp-content/uploads/2019/11/ishrana-jelo-vecera-750x430.jpg"/>
        <figcaption>Foto: rawpixel/pixabay.com</figcaption>
      </figure>
      <p>Hrana najčešće deluje bezopasno.</p>
      <p>Ali istina je da ne možemo sve da jedemo što poželimo, a da ne primenimo mere opreza, poput pažljivog odabira, kuvanja ili pripreme, kao što je uklanjanje nejestivih ili otrovnih delova.</p>
      <p>Bez tih koraka, neke namirnice mogu da dovedu do toga da se razbolite, sa simptomima u rasponu od mučnine do psihoze ili čak smrti.</p>
      <p>Ako ne čuvamo hranu u odgovarajućim uslovima ili je ne pripremamo prema uputstvima, možemo da patimo od mučnine, problema s disanjem, psihoze ili drugih fatalnih posledica.</p>
      <p>Ovo je pet namirnica koje zahtevaju poseban oprez kada ih konzumiramo. Ustvari, ako niste sigurni u neka od upustva u produžetku teksta, bolje ih izbegavajte u potpunosti.</p>
      <related>
        <h4>Slični tekstovi</h4>
        <a href="https://www.krstarica.com/zdravlje/hrana/isprobajte-6-namirnica-umiruju-bol-u-grlu/"/>
        <a href="https://www.krstarica.com/sport/iznenada-preminula-supruga-crnogorskog-fudbalera-foto/"/>
        <a href="https://www.krstarica.com/vesti/hronika/uzas-u-autobusu-gsp-a-majstori-pronasli-mrtvog-coveka-izmedju-sedista/"/>
        <a href="https://www.krstarica.com/sport/preminula-mlada-sportistkinja-povrede-glave-na-mecu-bile-su-fatalne-foto/"/>
      </related>
      <p>
        <b>1. Naduvana riba</b>
      </p>
      <p>Naduvana riba je smrtonosna.</p>
      <p>Ona sadrži tetrodotoksin, opasnu supstancu koja izaziva strah zbog brzine i jačina posledica, čak se smatra smrtonosnijom od cijanida.</p>
      <p>U Japanu se fugu (naziv pripremljene naduvane ribe) često služi sirov ili kao dodatak supama.</p>
      <p>Kuvari moraju da se pripremaju godinama, pre nego što im bude dozvoljeno da je serviraju mušterijama.</p>
      <p>Ključno je da pre nego što fugu stigne na tanjir, budu uklonjeni otrovni delovi, a to su mozak, koža, oči, jajnici, jetra i creva.</p>
      <p>
        <b>2. Kasu marzu sir</b>
      </p>
      <p>Ono što izdvaja ovaj sir od drugih je što u sebi sadrži – crve.</p>
      <p>Možda to ne zvuči primaljivo, ali ovaj sir sa Sardinije ima puno poštovalaca.</p>
      <p>Kasu marzu nastaje tako što se larva muve doda u pekorino, sir čiji su ukus i tekstura slične parmezanu.</p>
      <p>Nakon nekog vremena, mali crvi će omekšati sir i kada se servira, njegova unutrašnjost je tečna.</p>
      <p>Oni koji su ga probali porede ga sa gorgonzolom.</p>
      <p>Kasu marzu ima jak i poseban ukus, zbog izmeta larvi.</p>
      <p>Nekoliko stvari treba imati u vidu pri konzumiranju ovog sira.</p>
      <p>Prvo, treba da imate brze reflekse da biste uhvatili ove crve, oni mogu da skoče do 15 centimetara.</p>
      <p>Drugo, veoma ga je teško pronaći. Kasu marzu se ne nalazi na listi hrane, koju je odobrila Evropska unija i nije ga moguće izvoziti.</p>
      <p>Treće, kasu marzu sir se često opisuje kao „najopasnija hrana na svetu“, jer predstavlja ozbiljni zdravstveni rizik.</p>
      <p>Ako jedete ovaj sir u neodgovarajućim uslovima, rizikujete da pokvarite stomak, povraćanje ili dijareju.</p>
      <p>
        <b>3. Rabarbara</b>
      </p>
      <p>Stabljike rabarbare su veoma popularne u britanskoj kuhinji.</p>
      <p>One se koriste u dezertima ili pićima.</p>
      <p>Ali potrebno je biti veoma oprezan sa ovim povrćem, jer zeleni listovi sadrže otrov.</p>
      <p>U pitanju je oksalna kiselina, koja u većim količinama izaziva mučninu, smanjuje apsopciju minerala i dovodi do stvaranja kamena u bubregu.</p>
      <p>Naučnici i dalje raspravljaju koliko su zapravo opasni listovi rabarbare, zbog čega je preporučeno da se ne konzumiraju.</p>
      <p>Prihvaćeno je da su mahunarke dobre za zdravlje, ali neke vrste ovog povrća, ako ih ne spremimo kako treba, mogu da izazovu bolest.</p>
      <p>Među njima su crveni pasulj i zrna soje.</p>
      <p>S jedne strane, oni sadrže proteine, vlakna, vitamine i minerale.</p>
      <p>Ali s druge u njima se nalazi mast fitohemoglutinin, koji je teško svariti.</p>
      <p>U slučaju da konzumirate sirova zrna pasulja spremite se za mučninu i povraćanje.</p>
      <p>Kad se povrće skuva do komplikacija neće doći.</p>
      <p>Soja takođe sadrži proteine i antioksidante.</p>
      <p>Međutim, zrna soje sadrže otrov – enzim tripsin, koji sprečava varenje hrane.</p>
      <p>Zbog toga, pasulj i soja se potapaju u vodu 12 sati pre kuvanja, a najčešće se i prva voda u kojoj se kuvaju baca.</p>
      <p>
        <b>5. Muskatni oraščić</b>
      </p>
      <p>Ovaj čuveni začin potiče iz Indonezije.</p>
      <p>Važan je sastojak mnogih slatkiša.</p>
      <p>A može da se koristi za začinjavanje krompira, soseva, povrća i nekih pića.</p>
      <p>Međutim, ako previše unosite muskatnog oraščića možete da doživite mučninu, bol, nedostatak vazduha, napade i psihotične napade.</p>
      <p>Trovanje ovim orahom ne izaziva smrt, ali iskustvo nije prijatno.</p>
      <p>Zašto bi neko izabrao da jede previše začina odjednom? Pa, muskatni oraščić je već vekovima poznati halucinogen.</p>
      <p>(BBC na srpskom)</p>
    </article>
  </body>
</html>