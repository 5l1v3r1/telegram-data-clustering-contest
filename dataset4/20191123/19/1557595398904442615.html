<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/lifestyle/pemi-zoyni-itan-poy-gia-dyo-chronia-eicha-egklovistei-se-ayti-tin-pikri-istoria/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-23T19:31:18+00:00"/>
    <meta property="og:title" content="Πέμη Ζούνη: «Ήταν που για δύο χρόνια είχα εγκλωβιστεί σε αυτή την πικρή ιστορία»"/>
    <meta property="og:description" content="Σε νέα συνέντευξή της η Πέμη Ζούνη αναφέρει και σοκάρει με τις αποκαλύψεις της: «Ήταν μια αναγκαστική συνθήκη. Ήταν που για δύο χρόνια είχα εγκλωβιστεί σε αυτή την πικρή ιστορία»"/>
  </head>
  <body>
    <article>
      <h1>Πέμη Ζούνη: «Ήταν που για δύο χρόνια είχα εγκλωβιστεί σε αυτή την πικρή ιστορία»</h1>
      <address>
        <time datetime="2019-11-23T19:31:18+00:00">23 Nov 2019, 19:31</time>
      </address>
      <p>Τι έμαθε από όλη αυτή την περιπέτεια με την προσωπική της ζωή;</p>
      <p>Η Πέμη Ζούνη απάντησε: «Έμαθα το πολύτιμο πράγμα του τι έχει σημασία στη ζωή τελικά. Πολλές φορές χάνεις τις προτεραιότητες, αδικείς κομμάτια της ζωής σου. Και αυτό το έμαθα πολύ καλά. Με μετεκπαίδευση, με μεταπτυχιακό, με οδύνη και με πολύ μεγάλη ευτυχία εν τέλει. Αυτό το λέω χωρίς χειροκρότημα, είναι μια αλήθεια ψυχής. Δεν το λέω για τη βαβούρα του πράγματος, είναι μεγάλο μάθημα»</p>
      <p>Και προσθέτει: Κάθε φάση της ζωής μας είμαστε αυτό που επιλέγουμε. Αν έχουμε την πολυτέλεια να λέμε αυτό που θέλω αυτό θα κάνω. Αλλάζουμε, Νίκο. Αυτό που ήμουν, αυτό που επέλεξα, το λάθος, με χαρακτήριζε εκείνη την εποχή. Δεν μπορώ να το πάρω πίσω. Αυτό ήμουν. Τώρα είμαι ευγνώμων που έχω αλλάξει».</p>
      <p>«Κάθε μέρα αλλάζουμε ευτυχώς. Το προς τα πού το αποφασίζουμε εμείς. Υπάρχει μια ατάκα που έχω κρατήσει, τη λέμε με την αδελφή μου. Διεκδικώ το δικαίωμα να αναθεωρώ» είπε κλείνοντας η Πέμη Ζούνη.</p>
      <p>Επίσης η γνωστή Ελληνίδα ηθοποιός Πέμη Ζούνη, μίλησε για τον εφιάλτη που έζησε μετά το σοβαρό πρόβλημα υγείας της κόρης της, Ελεωνόρας Σκέντζου.</p>
      <p>Συγκεκριμένα, η Πέμη Ζούνη είχε πρόσφατα μιλήσει για την περιπέτεια υγείας της κόρης της.</p>
      <p>«Η κόρη μου είχε περάσει μια σοβαρή περιπέτεια με την υγεία της, αλλά ευτυχώς ήταν όλα καλά, χωρίς να μείνει υπόλοιπο ανησυχίας. Ήταν μια πολύ σοβαρή εγχείρηση στο κεφάλι, αλλά ήταν καλοήθης και πήγαν όλα καλά, παρά το ότι ήταν μια πολύ δύσκολη εγχείρηση», δήλωσε η Πέμη Ζούνη και συνέχισε:</p>
      <p>«Ήταν τρομερά δυνατή, τρομερά αισιόδοξη. Ήταν ένα μάθημα για όλους και για εκείνη και για εμάς. Ήταν τόσο δυνατή και αισιόδοξη με την κυριολεκτική έννοια που μας ανάγκασε να είμαστε πάρα πολύ δυνατοί. Έγιναν όλα πολύ γρήγορα ευτυχώς, χωρίς καν να προλάβουμε να το εμπεδώσουμε. Κι έγινε καλά εντυπωσιακά γρήγορα γιατί πέσαμε σε πολύ καλούς γιατρούς, στην Αγγλία το κάναμε, επειδή δουλεύει εκεί και ήταν ασφαλισμένη εκεί. Μας έδωσαν πίσω μια Ελεωνόρα ολοκαίνουρια», είπε η Πέμη Ζούνη, η οποία σήμερα πρωταγωνιστεί στην τηλεοπτική  σειρά «8 Λέξεις».</p>
    </article>
  </body>
</html>