<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/sport/helyi-sport/az-ujonc-otthonaban-egett-a-pvsk-veolia-2139798/"/>
    <meta property="og:site_name" content="BAMA"/>
    <meta property="article:published_time" content="2019-11-23T19:28:00+00:00"/>
    <meta property="og:title" content="Az újonc otthonában égett a PVSK-Veolia"/>
    <meta property="og:description" content="Második vereségét is elszenvedte az idei bajnokságban a PVSK-Veolia NB I.-es férfi kosárlabdacsapata az újonc OSE Lions ellen."/>
  </head>
  <body>
    <article>
      <h6 class="kicker">FÉRFI KOSÁRLABDA</h6>
      <h1>Az újonc otthonában égett a PVSK-Veolia</h1>
      <address><time datetime="2019-11-23T19:28:00+00:00">23 Nov 2019, 19:28</time> by <a rel="author">Kvanduk Bence</a></address>
      <h4>Második vereségét is elszenvedte az idei bajnokságban a PVSK-Veolia NB I.-es férfi kosárlabdacsapata az újonc OSE Lions ellen.</h4>
      <p>Egyre jobban kijön, hogy az elmúlt hetekben több sérülés is hátráltatta a két színtéren helytálló PVSK csapatát. Az Oroszlány játékosai az egész találkozón frissebben mozogtak, így nem is csoda, hogy pillanatok alatt 6 ponttal vezettek a meccs elején. Igaz, az első tíz percben még vissza tudott jönni a meccsbe a Pécs, de utána Brozovics, és a hazaik magasemberei remekül használták ki, hogy Aiken nem lehet ott Csirke Ferenc tanítványaival. Uralta az újonc a palánk alatti területetet, ráadásul Smithék dobásai nem ültek. Úgy tűnik, Diggs sem heverte ki még teljesen a Pozsonyban elszenvedett húzódását, mivel messze volt legjobbjától. Pongó, Budimir és Csirics jó játéka pedig most nem volt elég ahhoz, hogy meccsben tartsák a pécsi gárdát, így 22 pontos, 91-69 arányú vereséget szenvedtek.</p>
      <p><b>OSE Lions–PVSK-Veolia 91-69 (21-18, 24-17, 27-22, 19-12)</b><br/>Férfi Kosárlabda NB I., 9. forduló. Oroszlány, Krajnyik ’’Akác’’ András Sportcsarnok.<br/>OSE: Abell 15/9, Demeter, Rizvics 6/3, Garamvölgyi 4, Bozovics 21. Csere: Mohácsi 5/3, Hayes 16, Illés 14/12, Zsiros 10/6, Anda, Kucsora. Vezetőedző: Sebastjan Krasovec. Pécs: Pongó 14/6, Smith 5/3, Diggs 7/3, Budimir 13/6, Horti 9. Csere: Csirics 12/3, Ruják 9/6, Antóni, Bíró, Risko, Dragasevics. Vezetőedző: Csirke Ferenc.</p>
    </article>
  </body>
</html>