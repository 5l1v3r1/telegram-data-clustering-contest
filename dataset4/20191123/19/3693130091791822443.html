<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/arazi-kavgasinda-6-yarali-16-gozalti-1211046.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-23T19:15:00+00:00"/>
    <meta property="og:title" content="Arazi kavgasında 6 yaralı, 16 gözaltı"/>
    <meta property="og:description" content="Manisa'nın Turgutlu ilçesinde arazi anlaşmazlığı nedeniyle çıkan silahlı kavgada 6 kişi yaralandı. Yaralıların hayati tehlikesi bulunmazken 16 kişi de gözaltına alındı"/>
  </head>
  <body>
    <article>
      <h1>Arazi kavgasında 6 yaralı, 16 gözaltı</h1>
      <h2>Manisa'nın Turgutlu ilçesinde arazi anlaşmazlığı nedeniyle çıkan silahlı kavgada 6 kişi yaralandı. Yaralıların hayati tehlikesi bulunmazken 16 kişi de gözaltına alındı</h2>
      <address>
        <time datetime="2019-11-23T19:15:00+00:00">23 Nov 2019, 19:15</time>
      </address>
      <p><b>Turgutlu ilçesi</b> Akçapınar Mahallesi'nde <b>arazi meselesi yüzünden iki grup arasında çıkan silahlı kavgada</b> 6 kişi yaralandı. İddiaya göre, mera arazisine mahsul dikimi nedeniyle iki grup arasında tartışma çıktı.</p>
      <figure>
        <img src="https://images.bursadabugun.com/editor/haber/23112019/aw863388-02-5dd97866dca54.jpg"/>
      </figure>
      <p><b>Tartışmanın büyümesi üzerine</b> iki grup arasındaki anlaşmazlık silahlı <b>kavgaya dönüştü</b>. Olayda N.T., G.T., N.T., H.T., D.G. ve E.H.T. yaralandı. Durumun bildirilmesi üzerine olay yerine sağlık ve jandarma ekipleri sevk edildi. Yapılan ilk müdahalenin ardından yaralılar Turgutlu Devlet Hastanesine kaldırıldı. <b>Yaralıların hayati tehlikelerinin bulunmadığı</b> öğrenildi.</p>
      <p>Jandarma ekipleri, olay yerinde yaptığı incelemenin ardından 16 kişiyi gözaltına aldı. Olayla ilgili soruşturma sürüyor.</p>
    </article>
  </body>
</html>