<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/hulya-avsardan-durdu-teyzeye-davet-23111941.html"/>
    <meta property="og:site_name" content="OdaTV"/>
    <meta property="article:published_time" content="2019-11-23T19:39:00+00:00"/>
    <meta property="og:title" content="Hülya Avşar’dan Durdu teyzeye davet"/>
    <meta property="og:description" content="Mersin'in merkez Toroslar Belediyesi’nin tenis kursunda tenis öğrenip, Hülya Avşar ile maç yapmak isteyen 67 yaşındaki Durdu Lale, 8 Aralık’ta Hülya Avşar Tenis Turnuvası'na katılacak."/>
  </head>
  <body>
    <article>
      <h1>Hülya Avşar’dan Durdu teyzeye davet</h1>
      <h2>Mersin'in merkez Toroslar Belediyesi’nin tenis kursunda tenis öğrenip, Hülya Avşar ile maç yapmak isteyen 67 yaşındaki Durdu Lale, 8 Aralık’ta Hülya Avşar Tenis Turnuvası'na katılacak.</h2>
      <address>
        <time datetime="2019-11-23T19:39:00+00:00">23 Nov 2019, 19:39</time>
      </address>
      <p>Mersin’in Toroslar Belediyesi'nin açtığı tenis kursunda 9 yaşındaki torunu Toprak ile birlikte tenis öğrenen 67 yaşındaki Durdu Lale, <b>"Tek rakibim Hülya Avşar"</b> diyerek, tenis sporuna ilgisiyle bilinen oyuncu ve şarkıcı Hülya Avşar ile tenis maçı yapmak istediğini söylemişti. </p>
      <p>Önce sosyal medya hesabından ardından da menajeri aracılığıyla Toroslar Belediyesi’ne ulaşan Hülya Avşar, Durdu Lale’yi 8 Aralık’ta yapılacak Hülya Avşar Tenis Turnuvası’nın gösteri maçına davet etti.</p>
      <p>
        <b>“DUYARLILIĞI İÇİN TEŞEKKÜR EDİYORUZ”</b>
      </p>
      <p>Toroslar Belediye Başkanı Atsız Afşın Yılmaz, Durdu Lale’nin hayalini gerçekleştirmesine vesile oldukları için çok mutlu olduklarını ifade ederken, ilçede 7’den 70’e spor yapmak isteyen herkesi desteklemeye devam edeceklerinin altını çizdi.</p>
      <p>Ünlü sanatçı Hülya Avşar’a da teşekkür eden başkan Yılmaz, “<b>Belediyemiz tenis kursiyerlerinden Durdu Lale ve torunu Toprak’ı 8 Aralık’ta yapılacak tenis turnuvasına davet eden Hülya hanıma gösterdiği duyarlılıktan dolayı teşekkür ediyoruz</b>” dedi.</p>
      <figure>
        <img src="https://odatv.com/images2/2019_11/2019_11_23/231120191757162021885.jpg"/>
      </figure>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>2,661 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/gozumu-acinca-baktim-yatak-odamda-bir-adam-09071845.html"/>
        <a href="https://odatv.com/mersinde-muadil-ilac-kavgasi-01071817.html"/>
        <a href="https://odatv.com/sakin-hulya-lafini-geri-aldi-deme-07031826.html"/>
        <a href="https://odatv.com/mersinde-buyuk-gerginlik-3006131200.html"/>
        <a href="https://odatv.com/hulya-avsarin-kizi-da-capulcu-cikti-2606131200.html"/>
      </related>
    </article>
  </body>
</html>