<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sampiy10.gazetevatan.com/ankaragucu-trabzonspor-0-3-1286697-futbol-sampiy10-haber/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-23T19:34:00+00:00"/>
    <meta property="og:title" content="Ankaragücü - Trabzonspor: 0-3"/>
    <meta property="og:description" content="Süper Lig'in 12. haftasında Trabzonspor deplasmanda Ankaragücü'nü 3-0 mağlup ederek maç fazlasıyla liderliğe oturdu."/>
  </head>
  <body>
    <article>
      <h1>Ankaragücü - Trabzonspor: 0-3</h1>
      <h2>Süper Lig'in 12. haftasında Trabzonspor deplasmanda Ankaragücü'nü 3-0 mağlup ederek maç fazlasıyla liderliğe oturdu.</h2>
      <address>
        <time datetime="2019-11-23T19:34:00+00:00">23 Nov 2019, 19:34</time>
      </address>
      <p>Süper Lig'in 12. haftasında <a href="http://www.gazetevatan.com/arama/?Keyword=Karadeniz">Karadeniz</a> temsilcisi <a href="http://www.gazetevatan.com/arama/?Keyword=Trabzonspor">Trabzonspor</a> deplasmanda MKE Ankaragücü'ne konuk oldu. Eryaman Stadyumu'nda oynanan maçı Trabzonspor 3-0 kazandı.<br/> <br/>Bordo-mavili ekibin gollerini 6. dakikada Sörloth, 49. dakikada Yusuf Sarı ve 56. dakikada Nwakaeme kaydetti. Ankaragücü'nde 45+1. dakikada 2. sarıdan kırmızı kartı gören Faty takımını 10 kişi bıraktı.<br/> <br/><b>VAR'la iptal edildi<br/></b> <br/>30. dakikada hakem Cüneyt Çakır, Trabzonspor'un penaltı beklediği pozisyonu VAR monitöründe izledikten sonra penaltı yok kararını değiştirmedi.<br/> <br/>Bu sonuçla puanını 22'ye yükselten Trabzonspor maç fazlasıyla liderliğe oturdu. MKE Ankaragücü ise 9 puanla son sıranın bir sütünde yer alıyor.<br/> <br/><b>İLK 11'LER:<br/></b> <br/>Ankaragücü: Korcan, Kitsiou, Yalçın, Pazdan, Pinto, Canteros, Sedat, <a href="http://www.gazetevatan.com/arama/?Keyword=Ayd%C4%B1n">Aydın</a>, İlhan, Faty, Orgill<br/> <br/>Trabzonspor:Erce Kardeşler, Pereira, Hüseyin Türkmen, Campi, Kamil Ahmet, Hosseini, Obi Mikel, Jose Sosa, Yusuf Sarı, Nwakaeme, Sörloth<br/> <br/><b>Maçtan dakikalar<br/></b> <br/>6. dakikada Kitsiou'nun, Yalçın Ayhan'a göndermek istediği topu araya girerek önüne alan Sörloth meşin yuvarlağı biraz sürdükten sonra ağlarla buluşturdu ve takımını 1-0 öne geçirdi. <br/> <br/>18. dakikada Canteros'un kullandığı serbest atışta top ilk önce direğe ardından da kalecinin sırtına çarparak kornere gitti. <br/> <br/>23. dakikada Sosa'nın kullandığı serbest vuruşta altı pas içinde iyi yükselen Obi Mikel'in vuruşunda, üst direğe çarpan top <a href="http://www.gazetevatan.com/arama/?Keyword=Oyun">oyun</a> alanına geri döndü. <br/> <br/>30. dakikada Sosa'nın ortasında ceza alanı içinde Yalçın Ayhan topu uzaklaştırmak isterken meşin yuvarlak Sörloth'un önünde kaldı. Bu futbolcunun vuruşunda Yalçın Ayhan'a çarpan top ceza sahası dışına çıktı. <br/> <br/>42. dakikada Sosa'nın şutunda kaleci Korcan Çelikay topu sektirince meşin yuvarlak Sörloth'un önünde kaldı. Bu futbolcunun vuruşunda kaleci tehlikeyi önledi. <br/> <br/>Karşılaşmanın ilk yarısı 1-0 Trabzonspor üstünlüğünde sona erdi.<br/> <br/>49. dakikada gelişen Trabzonspor atağında sol kanatta topla buluşan Nwakaeme meşin yuvarlağı diğer kanattaki Yusuf Sarı ile buluşturdu. Bu futbolcu önündeki oyuncuyu geçtikten sonra vuruşunu yaptı ve takımını 2-0 öne geçirdi. <br/> <br/>55. dakikada Canteros'un sağ taraftan ceza alanı içine yaptığı ortada ön direkte iyi yükselen Alihan Kubalas'ın kafa vuruşunda, top üstten dışarı çıktı.<br/> <br/>56. dakikada Pereira'nın sağ kanattan ceza alanı içine gönderdiği topla arka direkte buluşan Nwakaeme, düzgün bir vuruşla meşin yuvarlağı ağlara gönderdi: 0-3. <br/> <br/>62. dakikada Sosa'nın sağ taraftan kale alanı içine yaptığı ortada bomboş pozisyonda toplu buluşan Campi'nin kafa vuruşunda, meşin yuvarlak kaleciden döndü.<br/> <br/>72. dakikada Orgill'in pasıyla ceza alanına hareketlenen Moke'nin şutunda, top kalecide kaldı. <br/> <br/>75. dakikada ani gelişen Trabzonspor atağında kendi yarı alanından topla çıkan Yusuf Sarı, kaleciyi de geçtikten sonra vuruşunu yaptı ancak araya giren Pazdan golü engelledi. <br/> <br/>Müsabakayı Trabzonspor 3-0 kazandı.</p>
    </article>
  </body>
</html>