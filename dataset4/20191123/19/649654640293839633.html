<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/bbc-news-serbian/viski-otkrivena-najvrednija-kolekcija-na-svetu/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-23T19:00:07+00:00"/>
    <meta property="og:title" content="Viski: Otkrivena najvrednija kolekcija na svetu"/>
    <meta property="og:description" content="Viet Nguyen Dinh Tuan Najvrednija kolekcija viskija Vijetnamski biznismen Viet Njen Din Tan je vlasnik najvrednije kolekcije viskija na svetu.On poseduje 5"/>
  </head>
  <body>
    <article>
      <h1>Viski: Otkrivena najvrednija kolekcija na svetu</h1>
      <address><time datetime="2019-11-23T19:00:07+00:00">23 Nov 2019, 19:00</time> by <a rel="author">BBC News na srpskom</a></address>
      <p>Vijetnamski biznismen Viet Njen Din Tan je vlasnik najvrednije kolekcije viskija na svetu.</p>
      <p>On poseduje 535 najređih, najstarijih i najfinijih boca škotskog i japanskog viskija.</p>
      <p>Eksperti iz kompanije<i> Retki viski 101 (Rare Whisky</i><i>101</i>) su procenili da kolekcija vredi oko 12,5 miliona evra.</p>
      <ul>
        <li>
          <a href="https://www.bbc.com/serbian/lat/svet-49802135?xtor=AL-73-%5Bpartner%5D-%5Bdanas.rs%5D-%5Blink%5D-%5Bserbian%5D-%5Bbizdev%5D-%5Bisapi%5D">Nemački sud odlučio – mamurluk je bolest</a>
        </li>
        <li>
          <a href="https://www.bbc.com/serbian/lat/svet-49275359?xtor=AL-73-%5Bpartner%5D-%5Bdanas.rs%5D-%5Blink%5D-%5Bserbian%5D-%5Bbizdev%5D-%5Bisapi%5D">Votka od vode iz zabranjene zone Černobilja</a>
        </li>
        <li>
          <a href="https://www.bbc.com/serbian/lat/svet-49596212?xtor=AL-73-%5Bpartner%5D-%5Bdanas.rs%5D-%5Blink%5D-%5Bserbian%5D-%5Bbizdev%5D-%5Bisapi%5D">„Džincident“: Šta se desi kada se 32.000 litara džina izlije po autoputu</a>
        </li>
      </ul>
      <p>Rekord je potvrđen u <a href="https://guinnessworldrecords.com/world-records/546487-most-valuable-whisky-whiskey-collection">Ginisovoj knjizi rekorda</a>.</p>
      <figure>
        <img src="https://www.danas.rs/wp-content/uploads/2019/11/109789714_a6d0e0b7-bea1-42db-ac4a-bde24916a8fb.jpg?x87956"/>
        <figcaption><b>Viet Nguyen Dinh Tuan</b><br/>Viet planira da proširi kolekciju</figcaption>
      </figure>
      <p>Viet je vlasnik kompletne kolekcije <i>Macallan Fine and Rare</i><i> </i>viskija, pa čak i one iz 1926. godine.</p>
      <p>Te godine je proizvedeno samo 40 boca. Viet poseduje tri.</p>
      <ul>
        <li>
          <a href="https://www.bbc.com/serbian/lat/svet-46639286?xtor=AL-73-%5Bpartner%5D-%5Bdanas.rs%5D-%5Blink%5D-%5Bserbian%5D-%5Bbizdev%5D-%5Bisapi%5D">Legendarni škotski viski na meti falsifikatora</a>
        </li>
        <li>
          <a href="https://www.bbc.com/serbian/lat/svet-48430839?xtor=AL-73-%5Bpartner%5D-%5Bdanas.rs%5D-%5Blink%5D-%5Bserbian%5D-%5Bbizdev%5D-%5Bisapi%5D">Stiže viski iz Severne Koreje</a>
        </li>
      </ul>
      <p>Boca <i>The Macallan</i><i> </i><i>1</i><i>926</i> prodata je nedavno za skoro 1,75 miliona dolara.</p>
      <p>U Vietovoj kolekciji nalazi se i jedna od samo 12 postojećih boca najstarijeg <i>Bowmore</i><i> </i>viskija. Slična boca nedavno je na aukciji prodata za oko 350.000 evra.</p>
      <p>On ima i jednu od samo 24 boce starog <i>Springbank</i><i>a</i> iz 1919.</p>
      <figure>
        <img src="https://www.danas.rs/wp-content/uploads/2019/11/109789715_8df2d668-9710-42ee-a292-a950310d31ea.jpg?x87956"/>
        <figcaption><b>Viet Nguyen Dinh Tuan</b><br/>Kolekcija se nalazi u Vietovoj kući</figcaption>
      </figure>
      <p>Viet sakuplja retke i stare boce viskija više od 20 godina.</p>
      <p>Boce su zaključane u salonu viskija u njegovoj kući, a Viet planira da proširi kolekciju.</p>
      <ul>
        <li>
          <a href="https://www.bbc.com/serbian/lat/svet-48666319?xtor=AL-73-%5Bpartner%5D-%5Bdanas.rs%5D-%5Blink%5D-%5Bserbian%5D-%5Bbizdev%5D-%5Bisapi%5D">Monasi koji prodaju „najbolje pivo na svetu“</a>
        </li>
        <li>
          <a href="https://www.bbc.com/serbian/lat/svet-49247451?xtor=AL-73-%5Bpartner%5D-%5Bdanas.rs%5D-%5Blink%5D-%5Bserbian%5D-%5Bbizdev%5D-%5Bisapi%5D">Veštačkim jezikom protiv lažnog viskija</a>
        </li>
      </ul>
      <p>„Za mene je skupljanje viskija životna strast. Svaki slobodan trenutak koji imam, koristim da pretražujem aukcijske stranice i sajtove za trgovinu kako bih pronašao poznate i retke viskije iz celog sveta.</p>
      <p>„Što se tiče moje kolekcije, nemam nameru da prodajem nijednu bocu. Zapravo, i dalje ću loviti još starih i retkih boca, dodavati ih i obogatiti (kolekciju).“</p>
      <figure>
        <img src="https://www.danas.rs/wp-content/uploads/2019/11/109789203_3806b88e-b3b3-423b-8402-b6623759bbfa.jpg?x87956"/>
        <figcaption><b>Viet Nguyen Dinh Tuan</b><br/>Kolekciju stvarao već 20 godina</figcaption>
      </figure>
      <p>Vrednost njegovih boca određena je na osnovu podataka o tome za koliko bi realno mogao da ih proda na aukciji u Velikoj Britaniji.</p>
      <p>Informacije su potom dostavljene Ginisovoj knjizi rekorda koja je potvrdila rekord.</p>
      <p>„Bili smo pomalo ošamućeni, a da i ne spominjemo da smo mu malo i zavideli kada smo shvatili širinu i dubinu kolekcije.</p>
      <p>„To je zaista zapanjujući primer 20-godišnje strasti i želje jedne osobe da potraži najbolje, najređe boce viskija na svetu“, kaže suosnivač kompanije<i> </i><i>Retki viski 101</i><i> </i>Endi Simpson.</p>
      <hr/>
      <p><i>Pratite nas na </i><a href="https://www.facebook.com/BBCNewsnasrpskom/">Fejsbuku</a><i> i </i><a href="https://twitter.com/bbcnasrpskom">Tviteru</a><i>. Ako imate predlog teme za nas, javite se na </i>bbcnasrpskom@bbc.co.uk</p>
      <h3>Povezani tekstovi:</h3>
    </article>
  </body>
</html>