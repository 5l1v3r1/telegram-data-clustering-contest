<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090201054/%D9%82%D8%AF%D8%B1%D8%AF%D8%A7%D9%86%DB%8C-%D9%86%D9%85%D8%A7%DB%8C%D9%86%D8%AF%D9%87-%D9%88%D9%84%DB%8C-%D9%81%D9%82%DB%8C%D9%87-%D8%AF%D8%B1-%D8%AE%D8%B1%D8%A7%D8%B3%D8%A7%D9%86-%D8%AC%D9%86%D9%88%D8%A8%DB%8C-%D8%A7%D8%B2-%D8%AD%D8%B6%D9%88%D8%B1-%D9%85%D8%B1%D8%AF%D9%85-%D8%AF%D8%B1-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-23T19:28:08+00:00"/>
    <meta property="og:title" content="قدردانی نماینده ولی فقیه در خراسان جنوبی از حضور مردم در راهپیمایی"/>
    <meta property="og:description" content="ایسنا/خراسان جنوبی نماینده ولی فقیه در خراسان جنوبی با صدور پیامی از مردم برای حضور حماسی در راهپیمایی حمایت از اقتدار و امنیت کشور و لبیک به ندای رهبر معظم انقلاب اسلامی قدردانی کرد."/>
  </head>
  <body>
    <article>
      <h1>قدردانی نماینده ولی فقیه در خراسان جنوبی از حضور مردم در راهپیمایی</h1>
      <address><time datetime="2019-11-23T19:28:08+00:00">23 Nov 2019, 19:28</time> by <a rel="author">زهرا حمیدی</a></address>
      <p>ایسنا/خراسان جنوبی نماینده ولی فقیه در خراسان جنوبی با صدور پیامی از مردم برای حضور حماسی در راهپیمایی حمایت از اقتدار و امنیت کشور و لبیک به ندای رهبر معظم انقلاب اسلامی قدردانی کرد.</p>
      <p>حجت الاسلام و المسلمین سید علیرضا عبادی، نماینده ولی فقیه در خراسان جنوبی در پیامی از حضور مردم در راهپیمایی حمایت از اقتدار و امنیت کشور و لبیک به ندای رهبر معظم انقلاب اسلامی قدردانی کرد.<br/><br/><br/>به گزارش ایسنا، به نقل از روابط عمومی دفتر نماینده ولی فقیه در خراسان جنوبی و امام جمعه بیرجند متن پیام به شرح زیر است:<br/><br/>حمد و سپاس به درگاه خداوند متعال که حضور ارزشمند و با بصیرت مردم ولایتمدار شهر بیرجند در راهپیمایی تجدید بیعت با حضرت آیت‌الله العظمی امام خامنه‌ای (مدظله العالی) رهبر فرزانه انقلاب اسلامی و حمایت از اقتدار و امنیت کشور، صحنه‌های تماشایی را به نمایش گذاشت.<br/><br/>در روزهای اخیر عده‌ای از اشرار و پیاده نظام استکبار، در پی افزایش قیمت بنزین سعی کردند تا از اعتراضات مسالمت‌آمیز مردم شریف کشور سوء‌استفاده نمایند و با تخریب اموال عمومی، خصوصی و مراکز مذهبی، حمله به مردم و ترور نیروهای امنیتی و انتظامی در سطح کشور ناامنی ایجاد کنند که الحمدالله با هوشیاری و بصیرت مردم، فتنه عوامل نفوذی با شکست روبرو شد.<br/><br/>اینجانب بر خود فرض می‌دانم از حضور دشمن‌شکن و حماسی آحاد مردم سرافراز شهر بیرجند و سایر شهرستان‌های استان و اقشار مختلف جامعه به ویژه نوجوانان و جوانان غیور انقلابی نهایت تشکر و قدرانی را به عمل آورده و سربلندی و موفقیت همگان را ذیل توجهات حضرت ولی عصر(ارواحنا فداه) و تأسی به رهنمودهای مقام معظم رهبری حضرت آیت‌الله العظمی امام خامنه‌ای (مدظله العالی) از درگاه خداوند سبحان مسئلت نمایم، ان شاءالله این حرکت نزد خداوند بزرگ پاداش و اجر عظیم خواهد داشت.<br/><br/>انتهای پیام</p>
    </article>
  </body>
</html>