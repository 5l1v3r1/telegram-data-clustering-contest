<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902161.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-23T19:06:00+00:00"/>
    <meta property="og:title" content="نیروی انتظامی: ۱۸۰ نفر از لیدرهای ناآرامی های اخیر کشور دستگیر شدند"/>
    <meta property="og:description" content="به گزارش سایت خبری نیروی انتظامی، نیروی انتظامی در اطلاعیه ای آورد: در پی ناآرامی های اخیر در سطح کشور که با سازماندهی معاندان و افراد فرصت طلب که با هدف ایجاد ناامنی، آسیب زدن و تخریب اموال عمومی صورت گرفته بود، نیروی انتظامی با بکارگیری ظرفیت های اطلاعاتی، انتظامی و عملیاتی موفق شد، لیدرهای اصلی و سرشبکه های این اقدامات خرابکارانه را شناسایی کند."/>
  </head>
  <body>
    <article>
      <h1>نیروی انتظامی: ۱۸۰ نفر از لیدرهای ناآرامی های اخیر کشور دستگیر شدند</h1>
      <address>
        <time datetime="2019-11-23T19:06:00+00:00">23 Nov 2019, 19:06</time>
      </address>
      <p>نیروی انتظامی اعلام کرد:با مدیریت هوشمندانه نیروی انتظامی،تعامل دستگاه های امنیتی و مشارکت مطلوب مردم بصیر و ولایی کشورمان،تاکنون ۱۸۰نفر از لیدرهای اصلی اغتشاشات کشور شناسایی و دستگیر شدند.</p>
      <p>به گزارش سایت خبری نیروی انتظامی، نیروی انتظامی در اطلاعیه ای آورد: در پی ناآرامی های اخیر در سطح کشور که با سازماندهی معاندان و افراد فرصت طلب که با هدف ایجاد ناامنی، آسیب زدن و تخریب اموال عمومی صورت گرفته بود، نیروی انتظامی با بکارگیری ظرفیت های اطلاعاتی، انتظامی و عملیاتی موفق شد، لیدرهای اصلی و سرشبکه های این اقدامات خرابکارانه را شناسایی کند.</p>
      <p>با مدیریت هوشمندانه ناجا، تعامل دستگاه های امنیتی و نیز مشارکت بسیار مطلوب مردم بصیر و ولایی کشورمان در معرفی اغتشاشگران و برهم زنندگان نظم و امنیت، تاکنون ۱۸۰ نفر از لیدرهای اصلی شناسایی و دستگیر شدند.</p>
      <p>تخریب اموال عمومی، آتش زدن بانک ها، حمله به مراکز انتظامی و نظامی، راه اندازی کمپین تجمعات غیرقانونی در فضای مجازی و... از اقدامات آشوبگرانه این متهمان بوده است.</p>
      <p>نیروی انتظامی ضمن قدردانی از همکاری مردم عزیز، اعلام کرد: قاطعانه در برابر افرادی که به دنبال آشوب و ناامنی در سطح جامعه باشند، ایستاده و اجازه نخواهد داد، معدود افرادی باعث بی نظمی و هرج و مرج در کشور شوند همچنین شناسایی و دستگیری هنجارشکنان و مخلان نظم و امنیت همچنان در دستور کار پلیس است.</p>
    </article>
  </body>
</html>