<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/dimoskopisi-metron-analysis-kalpazoyn-nd-mitsotakis/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-23T19:40:00+00:00"/>
    <meta property="og:title" content="Δημοσκόπηση Metron Analysis: Καλπάζουν ΝΔ και Μητσοτάκης"/>
    <meta property="og:description" content="Μόνη φαίνεται να παίζει μπάλα η ΝΔ με τη διαφορά από τον ΣΥΡΙΖΑ σε νέα δημοσκόπηση να είναι 16,3 μονάδες. Καταλληλότερος για πρωθυπουργός εξακολουθεί"/>
  </head>
  <body>
    <article>
      <h1>Δημοσκόπηση Metron Analysis: Καλπάζουν ΝΔ και Μητσοτάκης</h1>
      <address><time datetime="2019-11-23T19:40:00+00:00">23 Nov 2019, 19:40</time> by <a rel="author">ΣΥΝΕΙΔΗΣΗ</a></address>
      <p>
        <i>
          <b>Μόνη φαίνεται να παίζει μπάλα η ΝΔ με τη διαφορά από τον ΣΥΡΙΖΑ σε νέα δημοσκόπηση να είναι 16,3 μονάδες. Καταλληλότερος για πρωθυπουργός εξακολουθεί να είναι ο Κυριάκος Μητσοτάκης. Οι πολίτες αναγνωρίζουν ότι το μεγαλύτερο πρόβλημα της Ελλάδας είναι το μεταναστευτικό. Το 41% της κοινής γνώμης πιστεύει ότι οι οικονομικές συνθήκες θα βελτιωθούν τους επόμενους μήνες.</b>
        </i>
      </p>
      <p>Ξεκάθαρη είναι η υπεροχή του <b>Κυριάκου Μητσοτάκη</b> και της ΝΔ σε νέα δημοσκόπηση. Παράλληλα το μεταναστευτικό αποτελεί το μεγάλο πρόβλημα που καλείται να λύσει η κυβέρνηση.</p>
      <p>Σύμφωνα με τα στοιχεία της Metron Analysis σε δημοσκόπηση για την εφημερίδα «Βήμα της Κυριακής», η διαφορά, μεταξύ<b> ΝΔ και ΣΥΡΙΖΑ</b>, κυμαίνεται σε ποσοστά άνω των 15 μονάδων (16,3 μονάδες), ωστόσο υπάρχουν και… αγκάθια.</p>
      <p>Το μεταναστευτικό είναι το θέμα που προβληματίζει τους πολίτες, αφήνοντας στη δεύτερη και τρίτη θέση της λίστας την οικονομία και την ανεργία, με ποσοστά 28% και 14% αντιστοίχως.</p>
      <p>Το 41% της κοινής γνώμης πιστεύει ότι οι οικονομικές συνθήκες θα βελτιωθούν τους επόμενους μήνες και το 53% ότι η χώρα κινείται προς τη σωστή κατεύθυνση.</p>
      <p>Ο Κυριάκος Μητσοτάκης συνεχίζει να έχει ξεκάθαρη υπεροχή καθώς εμφανίζεται ως ο δημοφιλέστερος πολιτικός αρχηγός με ποσοστό θετικής αποδοχής 64%, ενώ ο <b>Αλέξης Τσίπρας</b> βρίσκεται στην τρίτη θέση με 38% και η Φώφη Γεννηματά στη δεύτερη, με 39%.</p>
      <p>Το 64% των πολιτών θεωρεί επιτυχημένο τον τρόπο με τον οποίο ασκεί τα καθήκοντά του ο πρωθυπουργός, ενώ ο κ. Τσίπρας συγκεντρώνει 25% θετικών γνωμών ως αρχηγός της αξιωματικής αντιπολίτευσης.</p>
      <p>Ο<b> Κυριάκος Μητσοτάκης</b> εμφανίζεται ως καταλληλότερος για πρωθυπουργός με ποσοστό 45%, έναντι του 16% που επέλεξε τον κ. Τσίπρα.</p>
      <figure>
        <img src="https://www.newsit.gr/wp-content/uploads/2019/11/dimoskopisi-prothesi.png"/>
      </figure>
      <figure>
        <img src="https://www.newsit.gr/wp-content/uploads/2019/11/dimiskopis1.png"/>
      </figure>
      <p>Σύμφωνα με τα στοιχεία της έρευνας, οι πολίτες αναγνωρίζουν ως σημαντικότερο πρόβλημα της χώρας το μεταναστευτικό, το 49% των ψηφοφόρων της ΝΔ, το 19% του ΣΥΡΙΖΑ, το 36% του ΚΙΝΑΛ, το 17% του ΚΚΕ, το 34% του ΜέΡΑ25. Η ανησυχία των πολιτών είναι εντονότερη σε ορισμένες περιφέρειες της χώρας, ειδικά στα νησιά του Αιγαίου το ποσοστό αγγίζει το 45%.</p>
      <h3>Δείτε το βίντεο <u><a href="https://www.youtube.com/watch?time_continue=27&amp;v=jY2EfBd4OiI&amp;feature=emb_logo">ΕΔΩ</a></u></h3>
      <p>newsit.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/ekklisi-dimoy-mesologgioy-ofeiles-katastimatarchon-adespota-ichitiko/"/>
        <a href="http://sinidisi.gr/mesologgi-o-karadimas-antikatestise-ton-tega-stin-epitropi-poiotitas-zois/"/>
        <a href="http://sinidisi.gr/larisa-nearoi-petaxan-avgo-se-odigo-ekeinos-toys-esteile-nosokomeio/"/>
        <a href="http://sinidisi.gr/tragodia-sti-lamia-epestrefan-gamo-toys-perimene-o-thanatos-deite-foto/"/>
        <a href="http://sinidisi.gr/agios-klimis-o-episkopos-romis/"/>
        <a href="http://sinidisi.gr/agios-petros-o-ieromartyras-archiepiskopos-alexandreias/"/>
      </related>
    </article>
  </body>
</html>