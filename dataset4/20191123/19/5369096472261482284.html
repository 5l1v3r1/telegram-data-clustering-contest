<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/serie-a/777940/milan-napoli-1-1/"/>
    <meta property="og:site_name" content="to10.gr"/>
    <meta property="article:published_time" content="2019-11-23T19:10:28+00:00"/>
    <meta property="og:title" content="Μίλαν-Νάπολι 1-1"/>
    <meta property="og:description" content="Μίλαν και Νάπολι έμειναν ισόπαλες 1-1 στο «Σαν Σίρο» με τις δύο ομάδες να μένουν πολύ μακριά από τους στόχους τους για την 13η αγωνιστική της Serie A."/>
  </head>
  <body>
    <article>
      <h1>Μίλαν-Νάπολι 1-1</h1>
      <h2>Μίλαν και Νάπολι έμειναν ισόπαλες 1-1 στο «Σαν Σίρο» με τις δύο ομάδες να μένουν πολύ μακριά από τους στόχους τους για την 13η αγωνιστική της Serie A.</h2>
      <address><time datetime="2019-11-23T19:10:28+00:00">23 Nov 2019, 19:10</time> by <a rel="author">Κωνσταντίνος Χριστόπουλος</a></address>
      <p>Μίλαν και Νάπολι έμειναν ισόπαλες 1-1 στο «Σαν Σίρο», με τις δύο ομάδες να μένουν πολύ μακριά από τους στόχους τους για την 13η αγωνιστική της Serie A.</p>
      <p>Ο Κάρλο Αντσελότι, σε μια γνώριμη ατμόσφαιρα, όπου πέρασε 9 υπέροχα χρόνια, ήξερε ότι έπρεπε να οδηγήσει τους «παρτενοπέι» στο «διπλό», ώστε να επαναφέρει την εμπιστοσύνη στο πρόσωπό του.</p>
      <p>
        <a href="https://www.to10.gr/basket/777724/chreose-tin-omospondia-50-000-e-gia-venzini/">
          <i>Χρέωσε την Ομοσπονδία 50.000 € για βενζίνη!</i>
        </a>
      </p>
      <p>Η ισοπαλία, όμως, στο Μιλάνο δεν βοήθησε ιδιαίτερα την ομάδα του στη καλυτέρευση του κλίματος, που βλέπει την Νάπολι να βρίσκεται στο -4 από την τετράδα (με ματς περισσότερο). Ήταν η τέταρτη ισοπαλία σε πέντε παιχνίδια της Serie A για τους φιλοξενούμενους και τα περιθώρια στενεύουν.</p>
      <p>Από την μεριά της η Μίλαν ούτε με τον Στέφανο Πιόλι παίρνει νίκες, χάνοντας βαθμούς για τρίτο συνεχόμενο παιχνίδι στην Ιταλία.</p>
      <p>Στο αγωνιστικό σκέλος, η Νάπολι άνοιξε το σκορ στο 24′ με κεφαλιά, αλλά πέντε λεπτά αργότερα ισοφάρισε για τη Μίλαν ο Μποναβεντούρα, για το 1-1.</p>
      <p>Αυτό ήταν το σκορ του ημιχρόνου, με τον Ινσίνιε να νικιέται σε τετ α τετ από τον Ντοναρούμα. Οι φιλοξενούμενοι στο δεύτερο μέρος έχασαν και άλλες ευκαιρίες για να πάρουν το πολύτιμο διπλό, αλλά Ινσίνιε, Μέρτενς και Αλάν δεν νίκησαν τον «κέρβερο» των Μιλανέζων.</p>
      <p><b>Μίλαν (Στέφανο Πιόλι):</b> Ντοναρούμα, Κόντι, Μουσάκιο, Ρομανιόλι, Τεό Ερναντέζ, Πακετά, Μπίλια (73′ Καλάμπρια), Κρούνιτς, Ρέμπιτς (46′ Κεσί), Μποναβεντούρα, Πιόντεκ (85′ Ραφαέλ Λεάο).</p>
      <p><b>Νάπολι (Κάρλο Αντσελότι):</b> Μερέτ, Ντι Λορέντσο, Μαξίμοβιτς, Κουλιμπαλί, Χισάι, Καγιεχόν (58′ Μέρτενς), Αλαν, Ζιελίνσκι, Ελμάς, Λοσάνο (83′ Γιορέντε), Ινσίνιε (65′ Γιουνές).</p>
      <p>
        <b>
          <a href="https://www.to10.gr/podosfero/serie-a/777940/milan-napoli-1-1/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>