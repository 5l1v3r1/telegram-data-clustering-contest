<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/osmaniyede-yolcu-otobusu-devrildi-cok-sayida-yarali-var-41381042"/>
    <meta property="og:site_name" content="Hürriyet"/>
    <meta property="article:published_time" content="2019-11-23T19:16:00+00:00"/>
    <meta property="og:title" content="Osmaniye'de yolcu otobüsü devrildi... Çok sayıda yaralı var"/>
    <meta property="og:description" content="Osmaniye'nin Toprakkale ilçesinde, sürücüsünün kontrolünden çıkan yolcu otobüsünün şarampole devrilmesi sonucu 25 kişi yaralandı."/>
  </head>
  <body>
    <article>
      <h1>Osmaniye'de yolcu otobüsü devrildi... Çok sayıda yaralı var</h1>
      <h2>Osmaniye'nin Toprakkale ilçesinde, sürücüsünün kontrolünden çıkan yolcu otobüsünün şarampole devrilmesi sonucu 25 kişi yaralandı.</h2>
      <address><time datetime="2019-11-23T19:16:00+00:00">23 Nov 2019, 19:16</time> by <a rel="author">DHA</a></address>
      <p><a href="http://www.hurriyet.com.tr/haberleri/kaza">Kaza</a>, akşam saatlerinde, Toprakkale'de Tüysüz mevkisinde meydana geldi.</p>
      <p>Gaziantep'ten İzmir'e giden Mustafa Bozkurt yönetimindeki 27 BEN 51 plakalı yolcu otobüsü, sürücüsünün direksiyon kontrolünü yitirmesi sonucu şarampole devrildi. Kazada, 41 yolcunun bulunduğu otobüsteki 25 kişi yaralandı. Çevredekilerin ihbarı üzerine bölgeye sağlık ve jandarma ekibi sevk edildi. Sağlık görevlilerince ilk müdahaleleri yapılan <a href="http://www.hurriyet.com.tr/haberleri/osmaniye">Osmaniye</a> Devlet Hastanesi ve Ceyhan Devlet Hastanesi'ne kaldırılarak tedaviye alındı.</p>
      <p>Jandarma ekiplerince kaza yerinde inceleme başlatıldı.</p>
    </article>
  </body>
</html>