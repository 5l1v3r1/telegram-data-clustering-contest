<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/686109/panagiotopoulos-prepei-na-yparxei-syntonismos-stis-pligeises-peri"/>
    <meta property="og:site_name" content="enikos.gr"/>
    <meta property="article:published_time" content="2019-11-23T19:04:00+00:00"/>
    <meta property="og:title" content="Παναγιωτόπουλος: Πρέπει να υπάρξει συντονισμός στις πληγείσες περιοχές εν όψει του ενδεχόμενου νέας θεομηνίας"/>
    <meta property="og:description" content="Έχουν διατεθεί στη Θάσο μηχανήματα έργων διαφόρων ειδών του Δ’ Σώματος Στρατού, προκειμένου να αντιμετωπιστούν έκτακτες ανάγκες..."/>
  </head>
  <body>
    <article>
      <h1>Παναγιωτόπουλος: Πρέπει να υπάρξει συντονισμός στις πληγείσες περιοχές εν όψει του ενδεχόμενου νέας θεομηνίας</h1>
      <address>
        <time datetime="2019-11-23T19:04:00+00:00">23 Nov 2019, 19:04</time>
      </address>
      <p>"Καλό είναι να υπάρχει συντονισμός όλων όσων κληθούν τις επόμενες ώρες να θωρακίσουν όσο μπορούν την περιοχή, δεδομένου ότι αύριο βράδυ έχουμε το ενδεχόμενο νέας θεομηνίας", δήλωσε ο υπουργός Εθνικής Αμύνης, Νικόλαος Παναγιωτόπουλος, μετά την επίσκεψη που πραγματοποίησε, επικεφαλής <a href="https://www.enikos.gr/society/686014/me-entoli-mitsotaki-kyvernitiko-klimakio-se-thaso-kai-chalkidiki%CE%BA%CF%85%CE%B2%CE%B5%CF%81%CE%BD%CE%B7%CF%84%CE%B9%CE%BA%CE%BF%CF%8D%20%CE%BA%CE%BB%CE%B9%CE%BC%CE%B1%CE%BA%CE%AF%CE%BF%CF%85,">κυβερνητικού κλιμακίου, </a>στην Ολυμπιάδα Χαλκιδικής και τη Θέσο που επλήγησαν από τις πλημμύρες.</p>
      <p>
        <b>Η ανακοίνωση του ΥΠΕΘΑ</b>
      </p>
      <p>Κατόπιν εντολής του Πρωθυπουργού κ. <b>Κυριάκου Μητσοτάκη</b>, ο Υπουργός Εθνικής Αμύνης κ. <b>Νικόλαος Παναγιωτόπουλος</b> και ο Υφυπουργός Εσωτερικών κ. <b>Θεόδωρος Λιβάνιος</b>, μετέβησαν σήμερα Σάββατο 23 Νοεμβρίου 2019 ως επικεφαλής Κυβερνητικού Κλιμακίου, στις πληγείσες από τα πλημμυρικά φαινόμενα περιοχές στη Χαλκιδική και στη Θάσο.</p>
      <p>Στην αποστολή συμμετείχαν ο Γενικός Γραμματέας Πολιτικής Προστασίας κ. <b>Νικόλαος Χαρδαλιάς</b>, ο Γενικός Γραμματέας Υποδομών κ. <b>Γεώργιος Καραγιάννης</b>, ο Γενικός Γραμματέας Αγροτικής Πολιτικής και Διαχείρισης Κοινωτκών Πόρων κ. <b>Κωνσταντίνος Μπαγινέτας</b> και ο Υπαρχηγός Επιχειρήσεων του Πυροσβεστικού Σώματος, Αντιστράτηγος <b>Στέφανος Κολοκούρης.</b></p>
      <p>Το κυβερνητικό κλιμάκιο μετέβη αρχικά στην περιοχή Ολυμπιάδα της Χαλκιδικής και εν συνεχεία στη νήσο Θάσο όπου και πραγματοποίησε αυτοψία.</p>
      <p>Αμέσως μετά την επίσκεψη στις πληγείσες περιοχές, ο Υπουργός Εθνικής Αμύνης έκανε την εξής δήλωση:</p>
      <p>«Καλό είναι να υπάρχει συντονισμός όλων όσων κληθούν τις επόμενες ώρες να θωρακίσουν όσο μπορούν την περιοχή, δεδομένου ότι αύριο βράδυ έχουμε το ενδεχόμενο νέας θεομηνίας.</p>
      <p>Υπάρχει συγκεκριμένος σχεδιασμός που πρέπει να γίνει ξεκινώντας από τη Δημοτική Αρχή, πηγαίνοντας στην Περιφέρεια και φτάνοντας στην Κεντρική Διοίκηση για να εκπονηθεί ένα σχέδιο αντιπλημμυρικής θωράκισης αυτών και άλλων περιοχών».</p>
      <p>Κατόπιν συνεννόησης με τον Αρχηγό ΓΕΣ Αντιστράτηγο <b>Γεώργιο Καμπά </b>και τη Γενική Γραμματεία Πολιτικής Προστασίας, έχουν διατεθεί μηχανήματα έργων διαφόρων ειδών και κατηγοριών του Δ’ Σώματος Στρατού στη Θάσο, προκειμένου να αντιμετωπιστούν έκτακτες ανάγκες και να γίνει αποτελεσματική διαχείριση των συνεπειών που προέκυψαν από τα έντονα καιρικά φαινόμενα.</p>
      <related>
        <h4>σχετικά άρθρα</h4>
        <a href="http://www.enikos.gr/society/686077/se-apognosi-oi-katoikoi-se-thaso-kai-chalkidiki-katastrafikan-per%0A%20%20%20%20%0A"/>
        <a href="http://www.enikos.gr/society/686014/me-entoli-mitsotaki-kyvernitiko-klimakio-se-thaso-kai-chalkidiki%0A%20%20%20%20%0A"/>
        <a href="http://www.enikos.gr/society/685945/saronei-i-kakokairia-ti-chalkidiki-egklovistikan-anthropoi-sta-sp%0A%20%20%20%20%0A"/>
        <a href="http://www.enikos.gr/society/685423/provlimata-apo-tin-kakokairia-se-thessaloniki-kai-chalkidiki%0A%20%20%20%20%0A"/>
        <a href="http://www.enikos.gr/society/681680/i-nychta-tis-kolaseos-otan-i-athina-paradothike-sto-eleos-tis-the%0A%20%20%20%20%0A"/>
        <a href="http://www.enikos.gr/society/681162/agnostoi-pyrpolisan-michanakia-sti-chalkidiki%0A%20%20%20%20%0A"/>
        <a href="http://www.enikos.gr/society/686062/dyskoles-ores-gia-gnosto-tragoudisti-vgainei-sto-sfyri-to-akinito%0A%20%20%20%20%0A"/>
        <a href="http://www.enikos.gr/society/686082/exilthe-tis-kardiologikis-meth-o-manolis-glezos-ta-neotera-gia-ti%0A%20%20%20%20%0A"/>
        <a href="http://www.enikos.gr/society/686070/oloklirothike-i-diadikasia-doreas-organon-tou-12chronou-stavrou-t%0A%20%20%20%20%0A"/>
      </related>
    </article>
  </body>
</html>