<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779116/%D8%AF%D8%A7%D9%85%D8%BA%D8%A7%D9%86-%DB%B1%DB%B0%DB%B2-%D9%BE%D8%A7%DB%8C%DA%AF%D8%A7%D9%87-%D9%85%D9%82%D8%A7%D9%88%D9%85%D8%AA-%D8%A8%D8%B3%DB%8C%D8%AC-%D8%AF%D8%A7%D8%B1%D8%AF-%D8%B3%D8%A7%D9%85%D8%A7%D9%86%D8%AF%D9%87%DB%8C-%DB%B3%DB%B8%D9%87%D8%B2%D8%A7%D8%B1-%D8%A8%D8%B3%DB%8C%D8%AC%DB%8C"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-23T19:17:10+00:00"/>
    <meta property="og:title" content="فرمانده سپاه ناحیه دامغان: دامغان ۱۰۲ پایگاه مقاومت بسیج دارد/ ساماندهی ۳۸هزار بسیجی"/>
    <meta property="og:description" content="دامغان - فرمانده سپاه ناحیه دامغان از وجود ۱۰۲ پایگاه مقاومت بسیج شهری و روستایی در این شهرستان خبر داد و گفت: ۳۸ هزار بسیجی در این پایگاه‌ها ساماندهی شده‌اند."/>
  </head>
  <body>
    <article>
      <h1>فرمانده سپاه ناحیه دامغان: دامغان ۱۰۲ پایگاه مقاومت بسیج دارد/ ساماندهی ۳۸هزار بسیجی</h1>
      <address>
        <time datetime="2019-11-23T19:17:10+00:00">23 Nov 2019, 19:17</time>
      </address>
      <p>به گزارش <a href="https://www.mehrnews.com/">خبرنگار مهر</a>، سرهنگ پاسدار محمدحسین تقی پور شامگاه شنبه در جمع بسیجیان پایگاه مقاومت حضرت رسول اکرم(ص) شهرک‌ بهارستان دامغان بابیان اینکه ۱۰۲ پایگاه مقاومت بسیج شهری و روستایی در دامغان وجود دارد که ۳۸ هزار بسیجی در آن‌ها عضو هستند، ابراز کرد: از این تعداد ۴۰ پایگاه ویژه خواهران است.</p>
      <p>وی بابیان اینکه خدمت در بسیج، یک افتخار بزرگ است، افزود: بسیجیان می‌کوشند بدون هیچ منتی به آحاد مختلف جامعه به‌ویژه محرومان در همه بخش‌ها خدمت کنند.</p>
      <p>فرمانده سپاه ناحیه دامغان بابیان اینکه بسیج برخاسته از بطن مردم است، گفت: بسیج نمایش قدرت عمومی مردم است.</p>
      <p>تقی پور بابیان اینکه ۵۰ درصد مأموریت‌های بسیج توجه به مردم و محرومان جامعه است که این ‌مأموریت‌ها در زمینه‌های فرهنگی، اجتماعی، علم و فناوری، سازندگی و محرومیت‌زدایی ارائه می‌شوند، گفت: بسیج همواره در صف اول پاسداری از انقلاب قرار دارد.</p>
      <p>وی گفت: بسیج در خنثی‌سازی توطئه‌های دشمنان نقشی مهم  و تأثیرگذار دارد و این نقش روزبه‌روز آشکار و ترفندهای دشمنان نقش بر آب شد.</p>
      <p>به گزارش <a href="https://www.mehrnews.com/">خبرنگار مهر</a>، هفته بسیج از ۲۹ آبان با شعار ۴۰ سال خدمت، جهاد و شهادت آغاز و تا پنجم آذر ادامه دارد.</p>
    </article>
  </body>
</html>