<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/uolstriyt-dzhrnl-nay-golemiyat-khedzh-fond-razchita-na-ikonomicheska-kriza"/>
    <meta property="og:site_name" content="Новини БНТ"/>
    <meta property="article:published_time" content="2019-11-23T19:30:00+00:00"/>
    <meta property="og:title" content="&quot;Уолстрийт Джърнъл&quot;: Най-големият хедж фонд разчита на икономическа криза"/>
    <meta property="og:description" content="Най-големият хедж фонд в света, Bridgewater Associated, основан от американския милиардер Рей Далио, отбеляза спад на американските и европейските фон..."/>
  </head>
  <body>
    <article>
      <h1>"Уолстрийт Джърнъл": Най-големият хедж фонд разчита на икономическа криза</h1>
      <address><time datetime="2019-11-23T19:30:00+00:00">23 Nov 2019, 19:30</time> by <a rel="author">БГНЕС</a></address>
      <p>
        <b>Най-големият хедж фонд в света, Bridgewater Associated, основан от американския милиардер Рей Далио, отбеляза спад на американските и европейските фондови пазари и очаква глобална борсова криза до март 2020 г, съобщава в публикация "Уолстрийт Джърнъл".</b>
      </p>
      <p>Според източниците на вестника хедж фондът, който управлява 150 млрд. долара за 350 клиенти, е инвестирал около 1,5 млрд. долара в опции за продажби на американската фондова борса SP 500 и европейската Euro Stox 50.</p>
      <p>Самият Далио заяви, че публикацията не отразява реалността. "Бих искал да заявя, че не очакваме спад на фондовите пазари", написа Далио в Туитър.</p>
      <p>Милиардерът заяви, че Bridgewater Associated са обяснили на автора на статията, че твърденията му подвеждат читателите.</p>
    </article>
  </body>
</html>