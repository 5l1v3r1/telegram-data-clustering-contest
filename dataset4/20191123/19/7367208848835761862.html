<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/23/leggi-notizia/argomenti/attualita/articolo/il-banco-azzoaglio-festeggia-i-suoi-140-anni-alle-celebrazioni-a-torino-anche-il-banchiere-e-scritt.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-23T19:01:00+00:00"/>
    <meta property="og:title" content="Il Banco Azzoaglio festeggia i suoi 140 anni: alle celebrazioni a Torino anche il banchiere e scrittore Beppe Ghisolfi"/>
    <meta property="og:description" content="Erica Azzoaglio: &quot;L'educazione finanziaria è una sfida entusiasmante nella quale, personalmente e come Istituto bancario di famiglia, ci riconosciamo appieno, e sono diversi i progetti ai quali Banco Azzoaglio aderisce per..."/>
  </head>
  <body>
    <article>
      <h1>Il Banco Azzoaglio festeggia i suoi 140 anni: alle celebrazioni a Torino anche il banchiere e scrittore Beppe Ghisolfi</h1>
      <h2>Erica Azzoaglio: "L'educazione finanziaria è una sfida entusiasmante nella quale, personalmente e come Istituto bancario di famiglia, ci riconosciamo appieno, e sono diversi i progetti ai quali Banco Azzoaglio aderisce per sensibilizzare giovani e famiglie"</h2>
      <address><time datetime="2019-11-23T19:01:00+00:00">23 Nov 2019, 19:01</time> by <a rel="author">comunicato stampa</a></address>
      <p>Anche i vertici dell'accademia per l'educazione finanziaria, fondata e presieduta dal Banchiere europeo e scrittore Beppe Ghisolfi, hanno preso parte alle celebrazioni svolte a Torino, alla torre Lavazza, per i 140 anni di fondazione del Banco Azzoaglio.</p>
      <p>Accolti da Francesco Azzoaglio, dalla moglie Gaby' e dalla nipote Erica, sono intervenuti, a coadiuvare Ghisolfi, il vice dell'accademia Marco Buttieri e il suo direttore generale, avvocato e giurista bancario Alberto Rizzo.</p>
      <p><b>Erica Azzoaglio</b>, componente il comitato esecutivo della Banca di famiglia fondata nel 1879 e divenuta in breve tempo un fondamentale riferimento economico finanziario per un'area geografica - il Cebano - segnata da forti migrazioni verso l'estero e successivamente per l'intero NordOvest (più recente sviluppo l'apertura della filiale Torinese), ha inteso ringraziare l'amico Ghisolfi e l'accademia per la partecipazione: "<i>L'educazione finanziaria è una sfida entusiasmante nella quale, personalmente e come Istituto bancario di famiglia, ci riconosciamo appieno, e sono diversi i progetti ai quali Banco Azzoaglio aderisce per sensibilizzare giovani e famiglie. È stato un vero piacere per me partecipare, lo scorso 30 ottobre, all'inaugurazione a Torino dell'accademia con la quale di certo vi saranno occasioni e momenti di collaborazione</i>".</p>
    </article>
  </body>
</html>