<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/sport/fudbal/Zeljkovic-prozvao-celnike-FS-BiH-Da-li-ce-sazvati-vanrednu-sjednicu-i-kazniti-sudije/570166?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T19:32:21+00:00"/>
    <meta property="og:title" content="Zeljković prozvao čelnike FS BiH: Da li će sazvati vanrednu sjednicu i kazniti sudije"/>
    <meta property="og:description" content="Predsjednik Borca Vico Zeljković oštro je reagovao nakon remija Borca protiv Zrinjskog 0:0 smatrajući da je Banjalučanima u 48. minutu poništen čist gol."/>
  </head>
  <body>
    <article>
      <h1>Zeljković prozvao čelnike FS BiH: Da li će sazvati vanrednu sjednicu i kazniti sudije</h1>
      <address><time datetime="2019-11-23T19:32:21+00:00">23 Nov 2019, 19:32</time> by <a rel="author">N.N.</a></address>
      <p>Predsjednik Borca Vico Zeljković oštro je reagovao nakon remija Borca protiv Zrinjskog 0:0 smatrajući da je Banjalučanima u 48. minutu poništen čist gol.</p>
      <p>"Želim da kažem da smo jako svjesni da je ovo fudbal, da su svi rezultati u opciji, da možemo da pobijedimo, odigramo nerješeno ili izgubimo. Takođe, želim da pobijediomo čelne ljude iz Mostara sa kojima imamo izvanredne odnose.  Želim da postavim pitanje predsjedniku Fudbalskog saveza BiH Dini Begiću i Adnanu Džemidžiću da li će sazvati vanrednu komisiju i kazniti sudije sa po deset utakmica kao što je to uradio u nekim ranijim slučajevima. Vidljivo je da nam je poništen čist gol. Nakon što je lopta upućena prema golu igrač Zrinjskog je dirnuo loptu glavom i gol je regularan. Ja neću da kažem da je nešto urađeno namjerno, ali da malo graniči sa nekom vrstom čuda definitivno graniči", rekao je Zeljković i dodao:</p>
      <p>"Napravljen je pritisak i napravljena je negativna priča oko penala koji su nama svirani. Nakon meča protiv Radnika, nakon što se navodno ispotavilo da nije postojao penal za 2:0. Mi danas imamo situaciju da smo mi drastični oštećeni za pobjedu. Zanima me i postavljan pitanje da li će sada reagovati i treba da imaju iste aršine. Kada god u Banjaluci i RS krene da se razvija dobro naiđe se na opstrukcije iz Sarajeva. Ovdje želim da se ogradim, ne glavnog sudiju Šehovića mislim na pomoćnike koji su signalizirali ofsajd. Na osnovu reakcije organa mi ćemo povući poteze.  Nećemo dozvoliti da neko ko nas ne voli pokušava da utiče. Borac ako nekom smeta ne mora ni da igra u ovoj ligi", rekao je Vico Zeljković, prenosi Srpskainfo.com.</p>
    </article>
  </body>
</html>