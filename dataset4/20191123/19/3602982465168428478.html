<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/az-moeite-fc-utrecht-en-verstevigt-plek-2/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T19:25:57+00:00"/>
    <meta property="og:title" content="AZ heeft weinig moeite met FC Utrecht en verstevigt plek 2"/>
    <meta property="og:description" content="AZ blijft in de Eredivisie comfortabel op plaats 2 staan. De Alkmaarders wonnen overtuigend op bezoek bij nummer 5 FC Utrecht: 0-3. De voorsprong op FC Utrecht bedraagt nu 9 punten. AZ nadert koploper Ajax tot op 4 punten, maar de Amsterdammers kunnen zaterdagavond alweer op gelijke hoogte komen als Heracles Almelo wordt verslagen. Duelâ€¦"/>
  </head>
  <body>
    <article>
      <h1>AZ heeft weinig moeite met FC Utrecht en verstevigt plek 2</h1>
      <address><time datetime="2019-11-23T19:25:57+00:00">23 Nov 2019, 19:25</time> by <a rel="author">https://www.facebook.com/SjorsTanis1</a></address>
      <p>
        <b>AZ blijft in de Eredivisie comfortabel op plaats 2 staan. De Alkmaarders wonnen overtuigend op bezoek bij nummer 5 FC Utrecht: 0-3. De voorsprong op FC Utrecht bedraagt nu 9 punten.</b>
      </p>
      <p>AZ nadert koploper Ajax tot op 4 punten, maar de Amsterdammers kunnen zaterdagavond alweer op gelijke hoogte komen als Heracles Almelo wordt verslagen.<br/><br/><b>Duel al voor rust beslist</b><br/>AZ, met kersverse internationals Calvin Stengs en Myron Boadu in de basis, had al bij de pauze een comfortabele 2-0 voorsprong te pakken. Teun Koopmeiners zag zijn vrije trap via de Utrecht-muur in de 24ste minuut in het doel verdwijnen: 0-1. 7 minuten later verdubbelde Oussama Idrissi de score met een prachtig schot.<br/><br/><b>Boadu pikt goal mee</b><br/>Het lukte hem (als invaller) bij Oranje tegen Estland, en ook namens AZ in de Eredivisie gaat spits Boadu rustig door met scoren. De 18-jarige international tikte als een ervaren goaltjesdief binnnen: 0-3. Daar bleef het bij in de Galgenwaard, waardoor AZ de 6e overwinning (inclusief Europa League-duels) op rij pakt. <br/><br/>Donderdag ontvangt AZ in de Europa League Partizan Belgrado. De club uit Alkmaar is nog volop in de race om door te gaan naar de knockout-fase van het toernooi.</p>
    </article>
  </body>
</html>