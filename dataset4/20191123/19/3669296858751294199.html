<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/konya-besiktas-canli-yayin"/>
    <meta property="og:site_name" content="CNN Türk"/>
    <meta property="article:published_time" content="2019-11-23T19:11:27+00:00"/>
    <meta property="og:title" content="Konyaspor - Beşiktaş: 0-1"/>
    <meta property="og:description" content="Süper Lig'in 12. haftasında Konyaspor'a konuk olan..."/>
  </head>
  <body>
    <article>
      <h1>Konyaspor - Beşiktaş: 0-1</h1>
      <h2>Süper Lig'in 12. haftasında Konyaspor'a konuk olan Beşiktaş, Burak Yılmaz'ın attığı golle mücadeleden 1-0 galip ayrılmayı başardı.</h2>
      <address>
        <time datetime="2019-11-23T19:11:27+00:00">23 Nov 2019, 19:11</time>
      </address>
      <p><a href="https://www.cnnturk.com/haberleri/super-lig">Süper Lig</a>'de 12. hafta mücadelesinde <a href="https://www.cnnturk.com/haberleri/konyaspor">Konyaspor</a> ile <a href="https://www.cnnturk.com/haberleri/besiktas">Beşiktaş</a>, Konya Büyükşehir <a href="https://www.cnnturk.com/haberleri/belediye">Belediye</a> Stadyumu'nda karşı karşıya geldi. Siyah-beyazlılar mücadeleyi Burak Yılmaz'ın 72. dakikada attığı golle 1-0 kazanmayı başardı. Bu galibiyetle puanını 21'e yükselten Beşiktaş, maç fazlasıyla zirveyi paylaşan <a href="https://www.cnnturk.com/haberleri/trabzonspor">Trabzonspor</a> ve Başakşehir'i 1 puan farkla takip etti.</p>
      <p>Konyaspor'un henüz 3. dakikada Milosevic'le bulduğu gol, VAR kararı sonrası iptal edildi. Galibiyet özlemi 5 haftaya yükselen yeşil-beyazlılar ise 13 puanda kaldı.</p>
      <p>
        <b>KONYASPOR-BEŞİKTAŞ MAÇ ÖZETİ</b>
      </p>
      <p>3. dakikada Skubic'in kullandığı taç atışında ceza saha içerisine hareketlenen Ömer Ali Şahiner topu kafayla Milosevic'e indirdi. Bu oyuncunun vuruşunda meşin yuvarlak ağlara gitti. Pozisyonu VAR'da inceleyen hakem Fırat Aydınus golü ofsayt gerekçesiyle iptal etti. </p>
      <p>21. dakikada Skubic'in sağ kanattan ortasında, ceza sahası içerisinde bulunan Miya'nın bekletmeden vuruşunda top yan ağlarda kaldı. </p>
      <p>22. dakikada sol kanattan getirdiği topla ceza sahası içerisine giren Burak Yılmaz, altıpas içine gönderdiği meşin yuvarlağı Anicic kornere gönderdi. </p>
      <p>Karşılaşmanın ilk yarısı 0-0 sona erdi.</p>
      <p>57. dakikada Diaby'nin sağ kanattan pasında, ceza sahası içinde topla buluşan Burak Yılmaz'ın vuruşunda top yandan auta gitti. </p>
      <p>72. dakikada konuk ekip öne geçti. Caner Erkin'in pasında, topla buluşan Burak Yılmaz, ceza sahası içinde kaleciyle karşı karşıya kaldığı pozisyonda meşin yuvarlağı ağlara göndererek takımını 1-0 öne geçirdi</p>
      <p>81. dakikada topla ceza sahasına hareketlenen Burak Yılmaz, kaleci Serkan Kırıntılı ile karşı karşıya kaldı. Burak Yılmaz'ın şutunda kaleci Serkan Kırıntılı'dan dönen topu önünde bulan N'Koudou'nun vuruşunda top Anicic'den döndü. </p>
      <p>Karşılaşma konuk ekibin 1-0 üstünlüğüyle sona erdi. </p>
      <p>Stat: Konya Büyükşehir Belediye </p>
      <p>Hakemler: Fırat Aydınus, Aleks Taşçıoğlu, Süleyman Özay</p>
      <p>İttifak Holding Konyaspor: Serkan Kırıntılı, Skubic, Anicic, Diagne (Dk. 89 Mücahit Can Akçay), Ferhat Öztorun (Dk. 76 Daci), Jevtovic (Dk. 72 Hadziahmetovic), Jonsson, Ömer Ali Şahiner, Milosevic, Miya, Bajic</p>
      <p>Beşiktaş: Karius, Gökhan Gönül, Vida, Ruiz,  Rebocho, Elneny, Hutchinson, Ljajic (Dk. 84 Oğuzhan Özyakup), Diaby (Dk. 59 N'Koudou), Caner Erkin, Burak Yılmaz (Dk. 88 Umut Nayir)</p>
      <p>Gol: Dk. 72 Burak Yılmaz (Beşiktaş)</p>
      <p>Sarı kartlar: Dk. 46 Ferhat Öztorun, Dk. 78 Jonsson, Dk. 90+3 Daci (İttifak Holding Konyaspor), Dk. 53 Elneny (Beşiktaş)</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/aykut-kocaman-daha-beterini-de-yasadik"/>
        <a href="https://www.cnnturk.com/spor/futbol/elnenyden-sampiyonluk-sozleri"/>
        <a href="https://www.cnnturk.com/spor/futbol/abdullah-avci-6-maclik-bir-surec-tek-gol-yedik"/>
      </related>
    </article>
  </body>
</html>