<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/povecana-prednost-konzervativaca-nad-laburistima/"/>
    <meta property="og:site_name" content="Krstarica"/>
    <meta property="article:published_time" content="2019-11-23T19:22:00+00:00"/>
    <meta property="og:title" content="Povećana prednost konzervativaca nad laburistima"/>
    <meta property="og:description" content="LONDON - Prednost Konzervativne partije premijera Borisa Džonsona nad opozicionim laburistima povećala se tri nedelje pred izbore 12. decembra i sada je"/>
  </head>
  <body>
    <article>
      <h1>Povećana prednost konzervativaca nad laburistima</h1>
      <address><time datetime="2019-11-23T19:22:00+00:00">23 Nov 2019, 19:22</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>LONDON – Prednost Konzervativne partije premijera Borisa Džonsona nad opozicionim laburistima povećala se tri nedelje pred izbore 12. decembra i sada je najveća od 2017. godine, pokazuju rezultati ankete agencije Opinijum (Opinium) obavljene za nedeljenik Obzerver.</p>
      <p>Prema rezultatima obavljenim danas, za torijevce bi glasalo 47 odsto Britanaca, tri odsto više nego prošle nedelje, dok je laburistička partija ostala na 28 odsto podrške.</p>
      <p>Proevropski Liberalni democrati pali su za dva odsto, na 12 odsto, dok je Partija Bregzit pala na tri odsto podrške.</p>
      <p>Kako prenosi Rojters, iz agencije navode da je porast podrške Konzervativnoj partiji rezultat odluke Partije Bregzit da povuče svoje kandidate sa izbora u okruzima koje drže torijevci, čiji se lider, premijer Boris Džonson, zalaže za izlazak iz Evropske unije sa sporazumom ili bez njega.</p>
      <p>Onlajn anketa nad 2.003 ispitanika sprovedena je od 20. do 22. novembra, posle objavljivanja izbornog programa laburista.</p>
      <p>Očekuje se da konzervativci svoj program objave u nedelju.</p>
      <p>(Tanjug)</p>
    </article>
  </body>
</html>