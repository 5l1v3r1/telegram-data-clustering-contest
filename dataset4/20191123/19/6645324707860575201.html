<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/business/3-mlrd-lv-zagubila-dyrjavata-zaradi-shmekerii-sys-softuera-v-magazinite-news_1409105.html"/>
    <meta property="og:site_name" content="Actualno.com"/>
    <meta property="article:published_time" content="2019-11-23T19:30:00+00:00"/>
    <meta property="og:title" content="3 млрд. лв загубила държавата заради шмекерии със софтуера в магазините"/>
    <meta property="og:description" content="300 млн. лв. годишно струва манипулирането на системите"/>
  </head>
  <body>
    <article>
      <h1>3 млрд. лв загубила държавата заради шмекерии със софтуера в магазините</h1>
      <address><time datetime="2019-11-23T19:30:00+00:00">23 Nov 2019, 19:30</time> by <a rel="author" href="https://www.actualno.com/editors/uid/170" target="_blank">Илия Лазаров</a></address>
      <p>Милиарди са загубите за бюджета през последните 10 години от манипулиране на софтуера за управление на продажбите в търговските обекти. Това обяви във Варна говорителят на Националната агенция по приходите Росен Бъчваров, цитиран от БНР. <br/><br/><br/>Експерти на НАП разясняват на производители и ползватели на софтуери привеждането на дейността на търговците в съотвествие с новата наредба за касовите апарати.</p>
      <related>
        <a href="https://www.actualno.com/business/ot-nap-hem-ne-vijdat-kak-shte-syberat-54-mlrd-leva-dds-hem-ne-se-bili-otkazali-news_666031.html"/>
      </related>
      <p>"Проблемът е, че софтуерът е използван, както за улеснение на бизнеса, така и за неплащане на данъци. Това води до средногодишни загуби от порядъка на 300 млн. лв. за година в продължение на 10 години, което в общи линии е една сума от 3 млрд. за последните 10 години, която всъщност не е била получена от българското общество. Това, което НАП казва е: време е софтуерът да спре да може да прави подобни манипулации и идеята е с възможно най-малка адмистративна намеса това да се случи", обясни Росен Бъчваров.</p>
    </article>
  </body>
</html>