<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109439-50-000-protestirat-sreshtu-nasilieto-nad-dzeni-v-Paridz"/>
    <meta property="og:site_name" content="Канал 3"/>
    <meta property="article:published_time" content="2019-11-23T19:49:00+00:00"/>
    <meta property="og:title" content="50 000 протестират срещу насилието над жени в Париж"/>
    <meta property="og:description" content="Протестите са провокирани от няколко нашумели случая във Франция, между които жена в Елзас, намушкана до смърт пред дъщеря си"/>
  </head>
  <body>
    <article>
      <h1>50 000 протестират срещу насилието над жени в Париж</h1>
      <h2>Протестите са провокирани от няколко нашумели случая във Франция, между които жена в Елзас, намушкана до смърт пред дъщеря си</h2>
      <address>
        <time datetime="2019-11-23T19:49:00+00:00">23 Nov 2019, 19:49</time>
      </address>
      <p><b>Десетки хиляди протестиращи в Париж излязоха по улиците днес, за да осъдят насилието над жени, информира Евронюз.<br/></b> </p>
      <p>Това се случва, тъй като броят на убийствата на жени във Франция е по-голям тази година, отколкото през 2018 г. Много протестиращи държаха табели с имената на жени, убити от настоящ или бивш партньор.</p>
      <p> </p>
      <p>Най-малко 49 000 са участниците в протеста в Париж, според НПО "Окюранс".</p>
      <p> <br/> </p>
      <p>Протестите са провокирани от няколко нашумели случая във Франция, между които жена в Елзас, намушкана до смърт пред дъщеря си.</p>
      <p> </p>
      <p>Френското правосъдно министерство заяви миналата седмица, че при 65% от 88 убийства в домашно насилие в страната през миналата година полицията е била уведомена предварително.</p>
      <p> </p>
      <p>Съветът на Европа заяви в доклад, публикуван във вторник, че Франция има недостатъци в системата си, включително недостатъци в съдебните си процеси.</p>
      <p> </p>
      <p>Правителството каза, че ще обяви заключенията от своите консултации по въпроса за домашното насилие в понеделник.</p>
      <p> </p>
      <p>Данни за най-малко 137 жени във Франция, които са намерили смъртта си от ръцете на своя партньор през 2019 г.</p>
      <p> </p>
      <p>Миналата година числото е 121, твърдят официалните власти в Париж.</p>
      <p> </p>
      <p>След смъртта на една от жертвите нейното име често може да се види изписано около Париж в тунели, по сгради и мостове от Камил Лекстре. Тя е член на феминистката група Collages Feminicides.</p>
      <p> </p>
      <p>Целта им е да направят видими жертвите на убийството на жени, защото те са жени. Случаите, които обикновено се извършват от мъже, често са извършени от партньори или бивши партньори и включват непрекъсната злоупотреба и заплахи, сочи Световната здравна организация.</p>
      <p> </p>
      <p>Честотата на убийствата на жени от партньорите им във Франция е по-висока от повечето страни в Европа. Последните данни на Евростат от 2017 г. показват, че повече жени са били убити във Франция, отколкото в Англия, Италия, Испания или Швейцария.</p>
      <p> </p>
      <p>"Френските жени бяха погребани от нашето безразличие", заяви премиерът Едуар Филип през септември, преди да огласи редица мерки за борба с домашното насилие.</p>
      <p> </p>
      <p>Филип обеща 5 милиона евро, за да бъдат създадени още 1000 места за настаняване при спешни случаи с жени, жертви на домашно насилие. Той също така насърчи назначаването на специализирани прокурори и съдилища за по-бързо справяне със случаите на домашно насилие, както и одит на работата на полицията в случаите на домашно насилие. </p>
      <related>
        <h4>Още по темата</h4>
        <a href="http://kanal3.bg/news/world/europe/105968-Atentatorat-ot-Paridz-imal-danni-za-desetki-policai"/>
        <a href="http://kanal3.bg/news/world/europe/105773-Razsledvat-napadenieto-v-policeyska-prefektura-v-Paridz-kato-terorizam"/>
        <a href="http://kanal3.bg/news/world/europe/105190-Ayfelovata-kula-v-Paridz-izgasna-v-pamet-na-Dzak-Shirak-%2528Video%2529"/>
      </related>
    </article>
  </body>
</html>