<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/tehnologii/avtonomnite-koli-shte-praviat-psihoportreti-na-shofiorite-6102312"/>
    <meta property="og:site_name" content="Vesti"/>
    <meta property="article:published_time" content="2019-11-23T19:11:00+00:00"/>
    <meta property="og:title" content="Автономните коли ще правят психопортрети на шофьорите"/>
    <meta property="og:description" content="Това ще им помага да предвиждат реакциите на другите участници в движението"/>
  </head>
  <body>
    <article>
      <h1>Автономните коли ще правят психопортрети на шофьорите</h1>
      <h2>Това ще им помага да предвиждат реакциите на другите участници в движението</h2>
      <address><time datetime="2019-11-23T19:11:00+00:00">23 Nov 2019, 19:11</time> by <a rel="author">Мартин Дешев</a></address>
      <p>Автономните автомобили вече могат да се справят с доста предизвикателства на пътя, но едно от тях остава доста сложно - хората. Шофьорите реагират различно на едни и същи ситуации и това е объркващо за алгоритмите на автономните коли.</p>
      <p>
        <a href="https://www.vesti.bg/tehnologii/avtomobili/horata-ne-viarvat-na-avtonomnite-i-e-kolite-6098170">Хората не вярват на автономните и електрическите автомобили</a>
      </p>
      <p>Затова учените от Масачузетския технологичен институт (MIT) разработват нов алгоритъм, който да може да изготвя своеобразни психопортрети на шофьорите, съобщава онлайн изданието DigitalTrends. Чрез него автономните коли ще могат да класифицират поведението на шофьорите в различни категории. Това ще им помогне да могат да предвиждат евентуалните им реакции в различни ситуации.</p>
      <p>Учените коментират, че са използвали похвати от социалната психология, които са добавили към методите за взимане на решения и управление на автономните автомобили. Алгоритъмът може да предвижда поведението на шофьоите и да преценява дали те биха подходили егоистично или отстъпчиво в различните ситуации.</p>
      <p>
        <a href="https://www.vesti.bg/tehnologii/avtomobili/vlekachyt-ot-bydeshteto-avtonomen-i-na-tok-6096576">Влекачът от бъдещето: автономен и на ток</a>
      </p>
      <p>
        <a href="https://www.vesti.bg/tehnologii/avtonomnite-koli-trupat-opit-chrez-kompiutyrni-igri-6068149">Автономните коли трупат опит чрез компютърни игри</a>
      </p>
      <p>Това ще помогне и на самите автономни автомобили по-лесно да преценяват своите действия. Целта е те да са още по-безопасни в различни ситуации в трафика като включване в движението, престрояване и извършване на различни маневри и заобикаляне на препяствия. Алгоритъмът ще се опитва да предвижда и други ситуации като подаване на мигач за завиване в една посока, но всъщност се извършва маневра в противоположната посока.</p>
      <p>Методиката използва по-стари похвати, които са описани през 1944 г. от Оскар Моргенщайн и Джон вон Войман. Те смятат, че колкото и хаотично да изглежда една ситуация, поведението на всеки в нея следва логиката на собствените му предпочитания. Така например при час пик на пътя, ако може да се преценят някои от качествата на характерите на шофьорите в тази ситуация, то може да се превиди тяхното поведение и да се пътува без проблеми.</p>
      <p>Алгоритъмът е още в начална фаза на разработка, като тестовете досега показват 25% успеваемост в предвиждането на реакциите на шофьорите спрямо наличните други методи. Това не е достатъчно за масовото му прилагане, но показва потенциал, тъй като все още има доста възможности за усъвършенстване. Затова учените на MIT вече дори подготвят версии на алгоритъма, които да преценяват поведението на пешеходци, велосипедисти и дори други автономни автомобили на пътя или машини и роботи.</p>
      <p>
        <a href="https://www.vesti.bg/tehnologii/izpolzva-li-tesla-klientite-si-kato-opitni-zajcheta-6092943">Използва ли Tesla клиентите си като опитни зайчета</a>
      </p>
      <p>
        <a href="https://www.vesti.bg/tehnologii/avtomobili/waymo-lider-a-uber-i-apple-izostavat-s-mnogo-6092166">Автономни коли: Waymo е лидер, а Uber и Apple са в дъното</a>
      </p>
      <p>
        <b>
          <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
        </b>
      </p>
      <p>
        <b>
          <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
        </b>
      </p>
      <related>
        <h4>По темата</h4>
        <a href="https://www.vesti.bg/tehnologii/apple-testva-avtonomni-sistemi-za-transport-6092303"/>
        <a href="https://www.vesti.bg/tehnologii/horata-v-arizona-napadat-avtonomnite-koli-na-waymo-6089899"/>
        <a href="https://www.vesti.bg/tehnologii/avtomobili/avtonomnite-koli-na-google-trygvat-prez-dekemvri-6088729"/>
      </related>
    </article>
  </body>
</html>