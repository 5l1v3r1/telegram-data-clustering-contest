<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.medyafaresi.com/haber/mckenzie-iside-karsi-operasyonlar-gunler-haftalar-icinde-baslayacak/927547"/>
    <meta property="og:site_name" content="medya faresi"/>
    <meta property="article:published_time" content="2019-11-23T19:24:00+00:00"/>
    <meta property="og:title" content="Pentagon: YPG ile ortak operasyona başlıyoruz"/>
    <meta property="og:description" content="Pentagon'nun Orta Doğu'da IŞİD'e karşı operasyonları yürütmekle görevli birimi CENTCOM komutanı General Kenneth McKenzie &quot;Niyetimiz, buradaki pozisyonumuzu koruyup, bölgedeki SDG ile birlikte, Fırat nehri vadisinin aşağı kısmındaki IŞİD hedeflerine karşı operasyonlara devam etmek&quot; dedi."/>
  </head>
  <body>
    <article>
      <h1>Pentagon: YPG ile ortak operasyona başlıyoruz</h1>
      <h2>Pentagon'nun Orta Doğu'da IŞİD'e karşı operasyonları yürütmekle görevli birimi CENTCOM komutanı General Kenneth McKenzie "Niyetimiz, buradaki pozisyonumuzu koruyup, bölgedeki SDG ile birlikte, Fırat nehri vadisinin aşağı kısmındaki IŞİD hedeflerine karşı operasyonlara devam etmek" dedi.</h2>
      <address>
        <time datetime="2019-11-23T19:24:00+00:00">23 Nov 2019, 19:24</time>
      </address>
      <p>ABD Savunma Bakanlığı'nın (Pentagon) Orta Doğu'da IŞİD'e karşı operasyonları yürütmekle görevli birimi CENTCOM komutanı General Kenneth McKenzie, Suriye'nin doğusunda, 500 personelle IŞİD'e karşı operasyonların günler, haftalar içinde başlayacağını açıkladı. McKenzie, bu operasyonlarda, Suriye Demokratik Güçleri (SDG) ile birlikte hareket edeceklerini bildirdi.</p>
      <p>Reuters'ın haberine göre, Bahreyn'in başkenti Manama'daki güvenlik zirvesinde basına bilgi veren McKenzie, Fırat'ın doğusunda Deyrrüzzor'dan Haseke'ye kadar olan kuzeydoğu Suriye'deki alanda, 500 ABD personeli bulunduğunu açıkladı.</p>
      <p>McKenzie, "Niyetimiz, buradaki pozisyonumuzu koruyup, bölgedeki SDG ile birlikte, Fırat nehri vadisinin aşağı kısmındaki IŞİD hedeflerine karşı operasyonlara devam etmek" dedi.</p>
      <p>Suriye'de ABD'ye IŞİD'e karşı operasyonlarda destek veren SDG'nin en önemli ana bileşenini, YPG oluşturuyor.</p>
    </article>
  </body>
</html>