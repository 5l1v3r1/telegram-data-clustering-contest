<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779120/%D9%81%D8%B1%D9%87%D9%86%DA%AF-%D9%85%D9%82%D8%AF%D8%B3-%D8%A8%D8%B3%DB%8C%D8%AC-%D8%A8%D8%B1-%D8%AA%D9%85%D8%AF%D9%86-%D8%AA%D9%88%D8%AE%D8%A7%D9%84%DB%8C-%D8%BA%D8%B1%D8%A8-%D8%BA%D9%84%D8%A8%D9%87-%DA%A9%D8%B1%D8%AF%D9%87-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-23T19:57:52+00:00"/>
    <meta property="og:title" content="استاندار اردبیل: فرهنگ مقدس بسیج بر تمدن توخالی غرب غلبه کرده است"/>
    <meta property="og:description" content="اردبیل - استاندار اردبیل گفت: فرهنگ بسیج فرهنگ مقدسی است که انسان‌های مخلص و متعهد را در مجموعه‌ای جمع کرده و توانسته بر تمدن توخالی غرب غلبه نماید."/>
  </head>
  <body>
    <article>
      <h1>استاندار اردبیل: فرهنگ مقدس بسیج بر تمدن توخالی غرب غلبه کرده است</h1>
      <address>
        <time datetime="2019-11-23T19:57:52+00:00">23 Nov 2019, 19:57</time>
      </address>
      <p>به گزارش <a href="http://www.mehrnews.com/">خبرگزاری مهر</a>، اکبر بهنام‌جو استاندار اردبیل به مناسبت فرارسیدن هفته بسیج پیامی را صادر کرد. در متن این پیام آمده است:</p>
      <p>فرهنگ بسیج به عنوان یادگار ارزنده امام راحل و عظیم الشان(ره)، فرهنگ مقدسی بوده که انسان‌های مخلص و متعهدی را در تشکل مبارک خود گرد آورده و بر تمدن توخالی غرب، غلبه کرده است.</p>
      <p>شجره طیبه بسیج، با عنایات الهی، امروز به مجموعه‌ای عظیم تبدیل گردیده و بسیجیان پس از حماسه‌ها و دلاوری‌های تاریخ ساز در طول هشت سال دفاع مقدس، در شرایط فعلی نیز با توکل به نیروی لایزال الهی و پایمردی و جانفشانی در عرصه های مختلف علمی، فکری، اقتصادی، محرومیت زدایی و دفاع از ارزش های والای انقلاب پیشتاز و پیشگام هستند که به امید خدا برکات آن روز به روز بیش‌تر نمایان شده و به تکمیل موفقیت‌ها و توسعه هرچه افزون‌تر کشورمان کمک خواهد کرد.</p>
      <p>ضمن گرامیداشت فرا رسیدن هفته بسیج، خصوصا پنجم آذر سالروز تشکیل بسیج مستضعفان به فرمان حضرت امام خمینی(ره) را در چهلمین سالگرد تاسیس آن به مردم ولایی‌مان خصوصا بسیجیان سلحشور در اقصی نقاط استان تبریک می‌گویم و از خداوند قادر متعال، برای فرد فرد این عزیزان، توفیقات روز افزون مسالت می‌کنم.</p>
    </article>
  </body>
</html>