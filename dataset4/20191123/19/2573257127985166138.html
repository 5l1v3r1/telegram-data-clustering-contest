<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/apple-potrebbe-adottare-6gb-di-ram-su-iphone-12-pro-e-pro-max-628846"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T19:45:25+00:00"/>
    <meta property="og:title" content="Apple potrebbe adottare 6GB di RAM su iPhone 12 Pro e Pro Max"/>
    <meta property="og:description" content="Iniziano a circolare le prime informazioni riguardo ai nuovi iPhone 12! Apple sembra intenzionata a presentare ben quattro device il prossimo anno"/>
  </head>
  <body>
    <article>
      <h1>Apple potrebbe adottare 6GB di RAM su iPhone 12 Pro e Pro Max</h1>
      <h2>Iniziano a circolare le prime informazioni riguardo ai nuovi iPhone 12! Apple sembra intenzionata a presentare ben quattro device il prossimo anno</h2>
      <address><time datetime="2019-11-23T19:45:25+00:00">23 Nov 2019, 19:45</time> by <a rel="author">Alessio Amoruso</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Apple-iPhone-12-iPhone-12-Pro-iPhone-12-Pro-Max-Render.jpg"/>
      </figure>
      <p>Secondo alcuni nuovi rumor provenienti dall’Asia, sembra che <a href="https://www.tecnoandroid.it/2019/11/19/apple-macbook-pro-da-16-pollici-e-terribile-da-riparare-secondo-ifixit-625826">Apple non sia intenzionata</a> a stravolgere l’attuale line-up di smartphone.<b> La nuova famiglia iPhone 12 rappresenterà una normale evoluzione degli iPhone 11</b>, ma certamente ci saranno novità.</p>
      <p>Secondo quanto emerso dalle analisi <a href="https://www.macrumors.com/2019/11/22/barclays-iphone-12-pro-likely-6gb-ram/">effettuate da Blayne Curtis</a> sulla catena di approvvigionamento di Apple, è possibile stabilire <b>quali saranno le novità dei flagship di Cupertino per il 2020</b>.</p>
      <p>Sia gli iPhone 12 Pro che gli iPhone 12 Pro Max<b> molto probabilmente saranno dotati di 6GB di memoria RAM</b> invece dei 4GB presenti sull’attuale generazione. Inoltre entrambi i modelli <a href="https://www.tecnoandroid.it/2019/11/17/samsung-galaxy-s11-il-comparto-fotografico-sara-incredibile-625830">subiranno un upgrade del comparto fotografico</a> con l’arrivo di un <b>sensore posteriore per il rilevamento del volto in 3D</b>.</p>
      <p>Gli analisti sembrano concordi nell’indicare il 2020 e quindi gli iPhone 12 <b>come i primi device Apple dotati della connettività 5G</b>. I device potranno supportare la tecnologia mmWave per una migliore performance con le reti di nuova generazione.</p>
      <p>Per quanto riguarda il modello base iPhone 12, le <a href="https://www.tecnoandroid.it/2019/11/15/soundcore-liberty-2-pro-e-apple-airpods-pro-ecco-il-teardown-624702">differenze rispetto all’attuale device</a> non dovrebbero essere così marcate. Gli analisti si aspettano ancora l’utilizzo di 4GB di RAM <b>ma la vera novità sarà il supporto al 5G</b>. Non è chiaro se si utilizzeranno le frequenze mmWave, sub-6GHz o entrambe.</p>
      <p>Non mancano anche le speculazioni circa un potenziale “iPhone SE 2”. Questo device dovrebbe rappresentare un iPhone economico, <b>venduto ad un prezzo più basso rispetto ad iPhone 12</b>. Il prezzo inferiore sarebbe legato al fatto che si tratta essenzialmente di un iPhone 8 sotto una nuova veste, con un <b>display da 4.7 pollici e Touch ID fisico, ma spinto dal SoC A13 e 3GB di RAM</b>.</p>
      <p>Al momento si tratta solo di rumor e <a href="https://www.tecnoandroid.it/2019/11/21/xiaomi-sta-gia-pensando-al-possibile-successore-del-mi-mix-alpha-628407">non c’è alcuna certezza in merito</a>. Solitamente la presentazione dei nuovi iPhone avviene a settembre, ma Apple potrebbe dividere la line-up presentando il device low cost a marzo.</p>
    </article>
  </body>
</html>