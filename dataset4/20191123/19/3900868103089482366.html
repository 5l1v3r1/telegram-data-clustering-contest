<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562930/karfia-kotzia-pros-nd-charaktirizan-prodosia-tin-politiki-toy-kwnstantinoy-mitsotaki-gia-ta-skopia-pic-"/>
    <meta property="og:site_name" content="NOOZ."/>
    <meta property="article:published_time" content="2019-11-23T19:12:00+00:00"/>
    <meta property="og:title" content="Καρφιά Κοτζιά προς Ν.Δ : Χαρακτήριζαν προδοσία την πολιτική του Κωνσταντίνου Μητσοτάκη για τα Σκόπια [pic]"/>
    <meta property="og:description" content="Χρησιμοποιεί ποσπάσματα από το βίβλιο του Α.Παπαχελά με τις εξομολογήσεις του πατέρα του σημερινού πρωθυπουργού"/>
  </head>
  <body>
    <article>
      <h1>Καρφιά Κοτζιά προς Ν.Δ : Χαρακτήριζαν προδοσία την πολιτική του Κωνσταντίνου Μητσοτάκη για τα Σκόπια [pic]</h1>
      <address>
        <time datetime="2019-11-23T19:12:00+00:00">23 Nov 2019, 19:12</time>
      </address>
      <p>
        <b>Χρησιμοποιεί ποσπάσματα από το βίβλιο του Α.Παπαχελά με τις εξομολογήσεις του πατέρα του σημερινού πρωθυπουργού</b>
      </p>
      <p>«Καρφιά» πρός την Νέα Δημοκρατία για την Συμφωνία των Πρεσπών από τον πρώην υπουργό Εξωτερικών, Νίκο Κοτζιά και μάλιστα με αναφορές του Κωνσταντίνου Μητσοτάκη.</p>
      <p>Σε ανάρτησή του στο twitter ο Νίκος Κοτζιάς, παραθέτει αποσπάσματα από τον δευτερο τόμο του βιβλίου του Αλέξη Παπαχελά, "Κωνσταντίνος Μητσοτάκης, με τα δικά του λόγια"  που κυκλοφόρησε προσφατα και περιλαμβάνει εξομολογήσεις του πρώην πρωθυπουργού και πατέρα του Κυριάκου Μητσοτάκη.</p>
      <figure>
        <img src="https://www.nooz.gr/Multimedia/2019/11/efdc1708-a28c-4ea1-903c-096709c2071a.jpg"/>
      </figure>
      <p>Επιλέγει  την σελίδα 244 όπου ο Κωνσταντίνος Μητσοτάκης φέρεται να δηλώνει πως «πρέπει να κλείσουμε το θέμα με το όνομα Βόρεια Μακεδονία» ενώ στην σελίδα 249 προσθέτει πως  πρέπει «να δεχθούμε μια λύση ονομασίας όπως το Βόρεια Μακεδονία»  και στην σελίδα 250 πως «θα δεχόμουν το Βόρεια Μακεδονία». Οι αναφορές αφορούν φυσικά την περίοδο 1990-1993 και τις προσπάθειες της τότε κυβέρνησης του Κωνσταντίνου Μητσοτάκη να εξευρεθεί λύση για τις σχέσεις Ελλάδας – Σκοπίων. Του κρατιδίου δηλαδή που είχε προκύψει τότε μετά την διάλυση της πρώην Γιουκοσλαβίας. ‘Ηταν ακριβώς εκείνη η περίοδος που είχε προκύψει η κρίση με τον Αντώνη Σαμάρα ο οποιος κινούνταν σε εντελώς διαφορετική κατεύθυνση.</p>
      <p>Ο Νίκος Κοτζιάς σχολιάζει καυστικά πως αυτά συνέβησαν 27 χρόνια πρίν και ότι «η Ν.Δ χαρακτήρισε αυτό το όνομα ώς προδοσία» αναφερόμενος προφανώς στην πολεμική του σημερινού κυβερνητικού κομματος κατά την διάρκεια της προεκλογικής περιόδου. Σήμερα - θυμιζουμε - επίσηη θέση της εξωτερικης πολιτικής της κυβέρνησης είναι η απρόσκοπη εφαρμογή της Συμφωνίας των Πρεσπών την οποία καταψήφισε στην Βουλή.</p>
    </article>
  </body>
</html>