<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/volei/294219-perase-kai-apo-thn-hlioypolh"/>
    <meta property="og:site_name" content="gavros.gr"/>
    <meta property="article:published_time" content="2019-11-23T19:18:00+00:00"/>
    <meta property="og:title" content="Πέρασε και από την Ηλιούπολη!"/>
    <meta property="og:description" content="Η γυναικεία ομάδα βόλεϊ του Ολυμπιακού επικράτησε άνετα με 3-0 της Ηλιούπολης και συνέχισε έτσι τη νικηφόρα πορεία της στο πρωτάθλημα της Volleyleague Γυναικών. "/>
  </head>
  <body>
    <article>
      <h1>Πέρασε και από την Ηλιούπολη!</h1>
      <address>
        <time datetime="2019-11-23T19:18:00+00:00">23 Nov 2019, 19:18</time>
      </address>
      <p>Μια ακόμα νίκη στο πρωτάθλημα της Volleyleague Γυναικών πήρε ο Ολυμπιακός. Οι «ερυθρόλευκες» επικράτησαν στην έδρα της Ηλιούπολης με 3-0 σετ παίζοντας κατά διαστήματα εξαιρετικό βόλεϊ.</p>
      <p>Η ομάδα του Μπράνκο Κοβάτσεβιτς είχε αντίσταση μόνο στο πρώτο σετ, το οποίο κατέκτησε με 25-20, ενώ στα δύο επόμενα επέβαλε τον ρυθμό της από νωρίς και τα κατέκτησε εύκολα.</p>
      <p>Ο Ολυμπιακός, που αγωνίστηκε χωρίς τις Κατερίνας Γιώτα, Άνα Ζιβογίνοβιτς και Παναγιώτα Ξανθοπούλου, βρέθηκε πίσω στο σκορ στο πρώτο σετ, με 3-1, έφερε το σετ στα ίσα στο 5-5, για να προηγηθεί εκ νέου η Ηλιούπολη. Οι παίκτριες του Μπράνκο Κοβάτσεβιτς, βρήκαν ρυθμό και μετέτρεψαν το 16-14, 18-21 υπέρ τους, φτάνοντας με σωστές επιλογές στο 25-20 και το 1-0 στον αγώνα.</p>
      <p>Στο δεύτερο σετ οι νταμπλούχες Ελλάδας προηγήθηκαν με 4-0 πολύ γρήγορα και 10-2 στη συνέχεια. Μην αφήνοντας περιθώρια αντίδρασης στις γηπεδούχες, έφτασαν με άνεση στο 25-12 και το 2-0.</p>
      <p>Ίδια η εικόνα και στο τρίτο σετ, για τον Ολυμπιακό, που προηγήθηκε με 9-3 και 21-11, το οποίο δεν άφηνε περιθώρια αμφισβήτησης της ανωτερότητας του, όπως αποτυπώνεται και στο τελικό 25-15, με το οποίο ολοκληρώθηκε ο αγώνας, σε μόλις μια ώρα και πέντε λεπτά.</p>
      <p>Ο Θρύλος έκανε έτσι το «6Χ6» στο πρωτάθλημα και συνεχίζει αήττητος την πορεία του στη διοργάνωση. Πρώτη σκόρερ του αγώνα ήταν η Σκοτ με 21 πόντους, εκ των οποίων 6 με μπλοκ και 2 με άσσο και ακολούθησε η Ζακχαίου με 10, έχοντας 7/8 επιθέσεις και 88% ποσοστό επιτυχίας, καθώς και 3 μπλοκ. Συνολικά ο Ολυμπιακός, είχε 14 πόντους από μπλοκ και 5 από άσσους.</p>
      <p><b>Τα σετ:</b> 0-3 σε 1:05, 20-25 (22΄), 12-25 (21'), 15-25 (22΄)</p>
      <p>
        <b>Η διακύμανση:</b>
      </p>
      <p><b>1ο σετ:</b> 8-6, 16-12, 18-21, 20-25</p>
      <p><b>2ο σετ:</b> 1-8, 8-16, 10-21, 12-25</p>
      <p><b>3ο σετ:</b> 2-8, 9-16, 10-21, 15-25</p>
      <p><b>Ηλιούπολη (Ελένη Μεμετζή):</b>Εικοσπεντίδου 5 (4/7 επ., 1 μπλοκ), Λέγκρος 10 (8/22 επ., 2 άσσοι), Μαρκάκη 3 (1/5 επ., 2 μπλοκ), Πασσιά 1 (1/4 επ.), Φωκιανού 2 (1/16 επ., 1 άσσος, 33% υπ., 22% αρ.), Καλαφατάκη 5 (4/30 επ., 1 άσσος, 16% υπ., 11% αρ.), Κανέλλου -λ (38% υπ., 31% αρ.) / Παπαδοπούλου, Σπυριδάκη, Γεωργακοπούλου, Παπασταύρου, Καφετζή</p>
      <p><b>ΟΛΥΜΠΙΑΚΟΣ (Μπράνκο Κοβάτσεβιτς):</b> Σκοτ 21 (13/27 επ., 6 μπλοκ., 2 άσσοι, 60% υπ., 30% αρ.), Λαμπρούση 7 (6/13 επ., 1 άσσος), Μιλεντίγιεβιτς, Χριστοδούλου 4 (3/4 επ., 1 άσσος), Χίπε 7 (5/13 επ.,1 μπλοκ, 1 άσσος), Ζακχαίου 10 (7/8 επ., 3 μπλοκ), Κονόμη -λ (86% υπ., 50% αρ.) / Κακουράτου -λ,Καλανταρίδου 6 (2/13 επ., 4 μπλοκ), Φουμάκη, Τοτσίδου 2 (2/7 επ., 17% υπ., 8% αρ.)</p>
      <related>
        <h4>Διαβάστε επίσης</h4>
        <a href="https://www.gavros.gr/article/volei/294213-laquo-eykairia-na-paroyn-xrono-ki-alloi-paiktes-raquo"/>
        <a href="https://www.gavros.gr/article/volei/294214-pleon-sygkentrwnomaste-ston-hraklh"/>
        <a href="https://www.gavros.gr/article/volei/294203-me-kekthmenh-taxythta"/>
        <a href="https://www.gavros.gr/article/volei/294191-gia-to-apolyto-sto-bolei-gynaikwn"/>
      </related>
    </article>
  </body>
</html>