<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623031/%D8%B1%DB%8C%D8%A7%D8%B3%D8%AA-%DA%AF%D8%B1%D9%88%D9%87-%D8%A8%DB%8C%D8%B3%D8%AA-%D8%A8%D9%87-%D8%B9%D8%B1%D8%A8%D8%B3%D8%AA%D8%A7%D9%86-%D9%88%D8%A7%DA%AF%D8%B0%D8%A7%D8%B1-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-23T19:33:00+00:00"/>
    <meta property="og:title" content="ریاست گروه بیست به عربستان واگذار شد"/>
    <meta property="og:description" content="با پایان یافتن نشست دو روزه وزرای خارجه کشورهای عضو گروه بیست در ناگویا ژاپن، ریاست دوره ای این گروه از ژاپن به عربستان سعودی منتقل شد."/>
  </head>
  <body>
    <article>
      <h1>ریاست گروه بیست به عربستان واگذار شد</h1>
      <address>
        <time datetime="2019-11-23T19:33:00+00:00">23 Nov 2019, 19:33</time>
      </address>
      <p>
        <i>با پایان یافتن نشست دو روزه وزرای خارجه کشورهای عضو گروه بیست در ناگویا ژاپن، ریاست دوره ای این گروه از ژاپن به عربستان سعودی منتقل شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به گزارش کیودو، نشست وزرای خارجه کشورهای عضو گروه ۲۰ از روز گذشته در ناگویا ژاپن آغاز شد و ساعاتی پیش بدونه اینکه یک بیانیه هم در مورد آنچه که بر سر آن در دو روز گذشته توافق کرده اند صادر شود پایان یافت.</p>
      <p>در پایان این نشست، ریاست گروه بیست برای نخستین بار به مدت یک سال به عربستان سعود واگذار شد و "فیصل بن فرحان" وزیر خارجه جدید عربستان که در این نشست شرکت کرده بود ریاست دوره ای را از ژاپن تحویل گرفت.</p>
      <p>وزیر خارجه ژاپن و رییس مجمع وزیران خارجه کشورهای عضو گروه بیست در پایان این نشست گفت در میان تشدید جنگ تجاری ایالات متحده و چین، تجارت آزاد برای رشد پایدار جهانی امری ضروری است.</p>
      <p>«توشیمیتسو موتِگی» گفت امیدوار است که نتیجه اجلاس ماه ژوئیه گروه ۲۰ در اوساکا، به یک اقدام عملی منتهی شود.</p>
      <p>وزیر خارجه ژاپن به چارچوب های تجارت آزاد از قبیل مشارکت اقتصادی حوزه اقیانوس آرام و یک پیمان تجاری با آمریکا اشاره کرد که ژاپن در آن ها حضور دارد او گفت تقویت نظام های تجارت آزاد برای رشد پایدار اقتصاد جهانی حیاتی است.</p>
      <p>گروه ۲۰ که ۸۵ درصد اقتصاد جهان را در اختیار دارد شامل آمریکا، اتحادیه اروپا، فرانسه، انگلیس، آلمان، ایتالیا، چین، ژاپن، روسیه، عربستان سعودی، اندونزی، استرالیا، ترکیه، برزیل، آرژانتین، کانادا، هند، کره جنوبی، آفریقای جنوبی و مکزیک است.</p>
      <p>این گروه از سال ۱۹۹۹ تشکیل شد و در سال ۲۰۰۸ با تشکیل جلسه اضطراری برای بحث در باره واکنش به بحران مالی جهانی اهمیت خاصی پیدا کرد و از آن پس سالانه نشست این گروه با حضور سران کشورهای عضو برگزار می‌شود.</p>
      <p>چهاردهمین نشست وزرای خارجه گروه ۲۰ دیروز جمعه در شهر ناگویا ژاپن آغاز شد و امروز پایان یافت.</p>
    </article>
  </body>
</html>