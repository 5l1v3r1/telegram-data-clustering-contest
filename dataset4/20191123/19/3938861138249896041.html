<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_sbu-zablokuvala-postachannya-v-ukrayinu-vugillya-z-okupovanogo-donbasu/939571"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T19:08:00+00:00"/>
    <meta property="og:title" content="СБУ заблокувала постачання в Україну вугілля з окупованого Донбасу"/>
    <meta property="og:description" content="СБУ блокувала масштабний механізм фінансування терористів ЛНР та ДНР через незаконний видобуток на окупованих територіях вугілля та подальшого його постачання до України та Європи. &quot;Оперативники спецслужби встановили, що організатори оборудки зареєстрували в Україні низку комерційних ..."/>
  </head>
  <body>
    <article>
      <h1>СБУ заблокувала постачання в Україну вугілля з окупованого Донбасу</h1>
      <address><time datetime="2019-11-23T19:08:00+00:00">23 Nov 2019, 19:08</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939571_w_300.jpg?v=0"/>
        <figcaption>СБУ викрила схему незаконного постачання в Україну вугілля з ОРДЛО. Фото: ATR</figcaption>
      </figure>
      <p>СБУ блокувала масштабний механізм фінансування терористів ЛНР та ДНР через незаконний видобуток на окупованих територіях вугілля та подальшого його постачання до України та Європи.</p>
      <p>"Оперативники спецслужби встановили, що організатори оборудки зареєстрували в Україні низку комерційних структур. Через них ділки постачали на підконтрольну територію України продукцію, видобуту на захоплених членами незаконних збройних формувань українських вугільних об'єднань, розташованих на тимчасово окупованій території Донецької і Луганської областей. Так звані податки вони вносили до бюджетів псевдореспублік", - повідомляє прес-служба СБУ.</p>
      <p>В Україну продукція надходила, як нібито видобута на території Росії. Надалі ділки за підробленими документами реалізовували вугілля українським ТЕЦ та до країн ЄС.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_oos-likvidovano-9-okupantiv-10-pomerlo-vid-poranen/939546"/>
      </related>
      <p>Слідчі оголосили одному з учасників нелегального бізнесу про підозру у вчиненні злочину за статтею 258-5 "Фінансування тероризму". Наразі здійснюються заходи щодо притягнення інших фігурантів справи до кримінальної відповідальності.</p>
      <blockquote>На одному з блокпостів у Луганській обл. співробітники поліції <a href="https://gazeta.ua/articles/donbas/_na-blokposti-zatrimali-najmancya-lnr/939489">під час перевірки документів</a> виявили 48-річного жителя м. Ровеньки, який в 2014 році став найманцем ЛНР. Чоловік приїхав на підконтрольну українській владі територію для заміни паспорта.</blockquote>
    </article>
  </body>
</html>