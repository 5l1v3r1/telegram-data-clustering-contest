<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/in-primo-piano/live-torino-inter-si-sta-testando-il-campo-il-match-iniziera-con-qualche-minuto-di-ritardo-323761"/>
    <meta property="og:site_name" content="FcInterNews.it"/>
    <meta property="article:published_time" content="2019-11-23T19:45:00+00:00"/>
    <meta property="og:title" content="LIVE - Torino-Inter, si sta testando il campo: il match inizierà con qualche minuto di ritardo"/>
    <meta property="og:description" content="Si chiude questo sabato di gala della Serie A all’Olimpico – Grande Torino, dove l’Inter di Antonio Conte sarà ospite dei granata di Walter Mazzarri nel terzo anticipo del..."/>
  </head>
  <body>
    <article>
      <h1>LIVE - Torino-Inter, si sta testando il campo: il match inizierà con qualche minuto di ritardo</h1>
      <address><time datetime="2019-11-23T19:45:00+00:00">23 Nov 2019, 19:45</time> by <a rel="author">Christian Liotta</a></address>
      <p>Si chiude questo sabato di gala della Serie A all’Olimpico – Grande Torino, dove l’Inter di Antonio Conte sarà ospite dei granata di <b>Walter Mazzarri</b> nel terzo anticipo del sabato della 13esima giornata di campionato. Un terreno ostico, dove i nerazzurri non ottengono il bottino pieno da ormai 4 anni, e una formazione che dopo la vittoria di Brescia vuole proseguire nella striscia di risultati positivi, attendono <b>Romelu Lukaku </b>e compagni, che cercano questa sera di rimanere ancora col fiato sul collo della Juventus. Assenti ormai i soliti noti <b>Stefano Sensi, Roberto Gagliardini e Kwadwo Asamoah</b>, il peso del centrocampo sarà sul trittico <b>Matias Vecino – Marcelo Brozovic – Nicolò Barella </b>con<b> Cristiano Biraghi </b>come quinto di sinistra. Si rivede <b>Danilo D’Ambrosio</b> sull'altra fascia. Attacco ancora nelle mani di<b> Romelu Lukaku e Lautaro Martinez,</b> in panchina anche i baby <b>Lucien Agoume </b>e<b> </b><b>Matias Fonseca</b><b>. </b>Nel Toro, fuori il difensore<b> Lyanco</b>, a far compagnia ad <b>Armando Izzo</b> e <b>Nicolas N’Koulou</b> sarà <b>Bremer</b>. Sarà <b>Simone Verdi </b>ad affiancare <b>Andrea Belotti. </b>Fischio d’inizio dell’arbitro <b>Fabio Maresca </b>alle ore 20.45: seguite con noi di <i><b>FcInterNews.it </b></i>questa partita con gli aggiornamenti in tempo reale della nostra live box!</p>
      <p>Ecco le formazioni ufficiali di Torino-Inter:</p>
      <p><i><b>TORINO (3-5-2)</b></i>: Sirigu; Izzo, N'Koulou, Bremer; De Silvestri, Baselli, Lukic, Meité, Ansaldi; Verdi, Belotti.</p>
      <p>Panchina: Ujkani, Rosati, Djidji, Ola Aina, Rincon, Berenguer, Edera, Zaza.</p>
      <p>Allenatore: Mazzarri.</p>
      <p><i><b>INTER (3-5-2): </b></i>Handanovic; Godin, De Vrij, Skriniar; D'Ambrosio, Vecino, Brozovic, Barella, Biraghi; Lautaro Martinez, Lukaku.</p>
      <p>Panchina: Padelli, Berni, Ranocchia, Bastoni, Lazaro, Candreva, Dimarco, Agoume, Borja Valero, Esposito, Fonseca.<br/><br/>Allenatore: Conte.</p>
      <p><b>Arbitro</b>: Maresca. <b>Assistenti:</b> Meli - Bindoni. Quarto uomo: Fabbri. Var: Mazzoleni, assistente Paganessi.</p>
    </article>
  </body>
</html>