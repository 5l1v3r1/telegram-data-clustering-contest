<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/23/partizan-u-zavrsnim-pregovorima-sa-amerikancem/"/>
    <meta property="og:site_name" content="Sportska centrala"/>
    <meta property="article:published_time" content="2019-11-23T19:53:46+00:00"/>
    <meta property="og:title" content="Partizan u završnim pregovorima sa Amerikancem"/>
    <meta property="og:description" content="Predsednik Partizana, Ostoja Mijailović, najavio je dolazak dva nova košarkaša, a kako stoje stvari jedan od ta dva posla blizu je realizacije. Dres crno-belih narednih dana trebalo bi da obuče Redži Reding, košarkaš sa iskustvom igranja u Evroligi s obzirom da je u najelitnijem klupskom evropskom takmičenju nastupao za Albu i Darušafaku. Prema navodima Večernjih […]"/>
  </head>
  <body>
    <article>
      <h1>Partizan u završnim pregovorima sa Amerikancem</h1>
      <address><time datetime="2019-11-23T19:53:46+00:00">23 Nov 2019, 19:53</time> by <a rel="author">Zile</a></address>
      <p>Predsednik Partizana, Ostoja Mijailović, najavio je dolazak dva nova košarkaša, a kako stoje stvari jedan od ta dva posla blizu je realizacije.</p>
      <p>Dres crno-belih narednih dana trebalo bi da obuče Redži Reding, košarkaš sa iskustvom igranja u Evroligi s obzirom da je u najelitnijem klupskom evropskom takmičenju nastupao za Albu i Darušafaku.</p>
      <p>Prema navodima Večernjih novosti pregovori su u završnoj fazi i Amerikanac je na dobrom putu da zaduži crno-belu opremu.</p>
      <p>Studirao je na univerzitetu Vilanova, a nakon što nije draftovan otisnuo se u Evropu gde je igrao za Engomis, Tibingen, Albu, Darušafaku, Bajern i Turk Telekom za koji je nastupao prošle sezone.</p>
      <p>Za Albu je u Evroligi u sezoni 2014/15 prosečno postizao 12.9 poena po utakmici, dok je sezonu nakon toga u dresu Darušafake imao prosek od 7.5 poena po meču.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/23/trinkijeri-pred-buducnost-na-nama-je-da-nadjemo-specificne-takticke-solucije/"/>
        <a href="https://www.sportskacentrala.com/2019/11/22/puna-moraca-i-kilpatrik-cekaju-partizan/"/>
        <a href="https://www.sportskacentrala.com/2019/11/22/bivsi-reprezentativac-hoce-u-partizan-crno-beli-na-potezu/"/>
        <a href="https://www.sportskacentrala.com/2019/11/21/aba-liga-ostro-kaznila-partizan/"/>
        <a href="https://www.sportskacentrala.com/2019/11/21/mozli-ljubimac-grobara-uzivao-sam-u-svakom-trenutku-to-mi-se-na-ovaj-nacin-nigde-nije-dogodilo/"/>
        <a href="https://www.sportskacentrala.com/2019/11/20/trinkijeri-nismo-neozbiljni-treba-nam-odmor/"/>
        <a href="https://www.sportskacentrala.com/2019/11/20/trener-ritasa-pohvalio-grobare-svaki-igrac-sanja-da-igra-u-ovakvoj-atmosferi/"/>
        <a href="https://www.sportskacentrala.com/2019/11/20/ek-partizan-izborio-top-16-uz-mnogo-oscilacija-i-skakanja-po-zivcima-navijaca/"/>
        <a href="https://www.sportskacentrala.com/2019/11/20/399593/"/>
      </related>
    </article>
  </body>
</html>