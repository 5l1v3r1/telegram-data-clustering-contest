<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709523?utm_source=mivzakimnet&amp;utm_medium=rss&amp;utm_campaign=mivzakimnet"/>
    <meta property="og:site_name" content="ישראל היום"/>
    <meta property="article:published_time" content="2019-11-23T19:06:16+00:00"/>
    <meta property="og:title" content="פיפיטה יסדר: 1:3 ליובנטוס על אטאלנטה"/>
    <meta property="og:description" content="ללא רונאלדו, הגברת הזקנה הצליחה לחזור מפיגור בזכות צמד ובישול של של גונסאלו היגוואין ברבע השעה האחרונהכדורגל עולמי"/>
  </head>
  <body>
    <article>
      <h1>פיפיטה יסדר: 1:3 ליובנטוס על אטאלנטה</h1>
      <h2>ללא רונאלדו, הגברת הזקנה הצליחה לחזור מפיגור בזכות צמד ובישול של של גונסאלו היגוואין ברבע השעה האחרונה • פאולו דיבאלה כבש בתוספת הזמן את השלישי</h2>
      <address><time datetime="2019-11-23T19:06:16+00:00">23 Nov 2019, 19:06</time> by <a rel="author" href="https://www.israelhayom.co.il/writer_articles?tid=12053" target="_blank">מערכת ספורט היום</a></address>
      <p>האלופה יובנטוס שמרה הערב (מוצ"ש) בשיניים על המקום הראשון בליגה האיטלקית לאחר שהצליחה לחזור מפיגור 1:0 ל-1:3 על אטאלנטה בברגאמו הודות לצמד ובישול של גונסאלו היגוואין. מאוחר יותר, אינטר השנייה תשחק בטורינו ובמקביל מילאן ונאפולי ייפגשו בקרב המאכזבות.</p>
      <p>הגברת הזקנה, שעלתה למשחק ללא כריסטיאנו רונאלדו שקיבל מנוחה, התקשתה מאוד מול הקבוצה מברגאמו, ששוב חולמת ברצינות על הכרטיס לליגת האלופות. בדקה ה-17 נגיעת יד של סמי חדירה ברחבה, העניקה פנדל למקומיים. מוסה בארו בעט למשקוף והגברת הזקנה פשוט ניצלה ממבוכה גדולה.</p>
      <p>בסופו של עניין, בדקה ה-56 רובין גוזנס עם נגיחה מרשימה העניק יתרון מוצדק לקבוצה מברגמו. אבל 16 דקות לסיום התחיל הקאמבק הגדול של האלופה: בדקה ה-76, גונסאלו היגואין, דחק את השוויון פנימה אחרי טעות בהגנה של המארחת. שש דקות לסיום, חואן קוואדראדו, שלח כדור רוחב מדויק והיגוואין המשיך פנימה עם השני שלו בהתמודדות.  בתוספת הזמן, פיפיטה שלח כדור לפאולו דיבאלה, שחדר לרחבה ובעט לפינה הקרובה, 1:3 ענק ליובנטוס.</p>
      <figure>
        <img src="https://www.israelhayom.co.il/sites/default/files/u56067/New_AFP_1MI78X.jpg"/>
      </figure>
    </article>
  </body>
</html>