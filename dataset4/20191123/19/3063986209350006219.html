<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/23/842645"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T19:23:00+00:00"/>
    <meta property="og:title" content="হনুমান ছুটছে লোকালয়ে"/>
    <meta property="og:description" content="নাটোরের বাগাতিপাড়া উপজেলার সালাইনগর এলাকায় একটি হনুমান ঘুরে বেড়াচ্ছে লোকালয়ে। তবে মানুষের ভয়ে তার বেশিরভাগ সময় কাটছে গাছের ডালে। দলছুট মুখপোড়া হনুমানটি যেখানেই যাচ্ছে, সেখানেই কৌতূহলী লোকজন ভীড় করছেন। প্রাণীটি কোথা থেকে কিভাবে লোকালয়ে এসেছে, তা কেউ জানেন না। স্থানীয়রা জানান, শনিবার উপজেলার সালাইনগর ব্রীজ এলাকায় মুখপোড়া হনুমানটি দেখা যায়। এরপর থেকে এলাকার বিভিন্ন স্থানে ঘুরে বেড়াচ্ছে। দুপুরে বড়াল ব্রীজের দক্ষিণ পাড়ে গিয়ে দেখা যায়, কৌতূহলী লোকজনের উৎপাত থেকে বাঁচতে হনুমানটি উঁচু গাছে আশ্রয় নিয়েছে। তবে কেউ কেউ হনুমানটিকে খাওয়ার জন্য কলা, বিস্কুট, পাউরুটি কিনে দিচ্ছেন। এভাবে অরক্ষিত থাকলে প্রাণীটির অসুস্থতাসহ জীবনহানির আশঙ্কা করছেন অনেকেই। বাগাতিপাড়া সরকারি ডিগ্রী কলেজের প্রাণিবিদ্যা বিভাগের শিক্ষক সেলিনা বেগম জানান, মুখপোড়া হনুমান বৃক্ষচারী শান্তিপ্রিয় প্রাণী। চলাফেরা, ঘুম, খাবার সংগ্রহ, খেলাধুলা ও বিশ্রামসহ সবকিছু এরা গাছে সম্পন্ন করে। মূলত গাছের পাতা খেয়ে জীবনধারণ করে বলে এদের পাতা বানর বলা হয়। বনভূমি কমে যাওয়ায় এরা অস্তিত্ব সংকটে পড়েছে। মূলত সে কারণেই এরা লোকালয়ে চলে আসছে।"/>
  </head>
  <body>
    <article>
      <h1>হনুমান ছুটছে লোকালয়ে</h1>
      <address><time datetime="2019-11-23T19:23:00+00:00">23 Nov 2019, 19:23</time> by <a rel="author">বাগাতিপাড়া (নাটোর) প্রতিনিধি</a></address>
      <p>নাটোরের বাগাতিপাড়া উপজেলার সালাইনগর এলাকায় একটি হনুমান ঘুরে বেড়াচ্ছে লোকালয়ে। তবে মানুষের ভয়ে তার বেশিরভাগ সময় কাটছে গাছের ডালে। দলছুট মুখপোড়া হনুমানটি যেখানেই যাচ্ছে, সেখানেই কৌতূহলী লোকজন ভীড় করছেন। প্রাণীটি কোথা থেকে কিভাবে লোকালয়ে এসেছে, তা কেউ জানেন না।</p>
      <p>স্থানীয়রা জানান, শনিবার উপজেলার সালাইনগর ব্রীজ এলাকায় মুখপোড়া হনুমানটি দেখা যায়। এরপর থেকে এলাকার বিভিন্ন স্থানে ঘুরে বেড়াচ্ছে। দুপুরে বড়াল ব্রীজের দক্ষিণ পাড়ে গিয়ে দেখা যায়, কৌতূহলী লোকজনের উৎপাত থেকে বাঁচতে হনুমানটি উঁচু গাছে আশ্রয় নিয়েছে। তবে কেউ কেউ হনুমানটিকে খাওয়ার জন্য কলা, বিস্কুট, পাউরুটি কিনে দিচ্ছেন। এভাবে অরক্ষিত থাকলে প্রাণীটির অসুস্থতাসহ জীবনহানির আশঙ্কা করছেন অনেকেই।</p>
      <p>বাগাতিপাড়া সরকারি ডিগ্রী কলেজের প্রাণিবিদ্যা বিভাগের শিক্ষক সেলিনা বেগম জানান, মুখপোড়া হনুমান বৃক্ষচারী শান্তিপ্রিয় প্রাণী। চলাফেরা, ঘুম, খাবার সংগ্রহ, খেলাধুলা ও বিশ্রামসহ সবকিছু এরা গাছে সম্পন্ন করে। মূলত গাছের পাতা খেয়ে জীবনধারণ করে বলে এদের পাতা বানর বলা হয়। বনভূমি কমে যাওয়ায় এরা অস্তিত্ব সংকটে পড়েছে। মূলত সে কারণেই এরা লোকালয়ে চলে আসছে।</p>
    </article>
  </body>
</html>