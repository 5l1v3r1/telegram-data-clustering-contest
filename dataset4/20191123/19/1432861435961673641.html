<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/slab-arsenal-se-spasi-ot-zaguba-v-kraq-emeri-na-praga-na-uvolnenie-1409104.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-23T19:27:00+00:00"/>
    <meta property="og:title" content="Слаб Арсенал се спаси от загуба в края, Емери на прага на уволнение"/>
    <meta property="og:description" content="Тимът на Арсенал направи поредна грешна стъпка във Висшата лига „Топчиите“ заършиха 2:2 при домакинството си на Саутхемптън и все повече губят шансове за класиране в топ 4"/>
  </head>
  <body>
    <article>
      <h1>Слаб Арсенал се спаси от загуба в края, Емери на прага на уволнение</h1>
      <address><time datetime="2019-11-23T19:27:00+00:00">23 Nov 2019, 19:27</time> by <a rel="author">Sportlive.bg</a></address>
      <p>Тимът на Арсенал направи поредна грешна стъпка във <a href="https://www.sportlive.bg/tags/5101">Висшата лига</a>. „Топчиите“ заършиха 2:2 при домакинството си на Саутхемптън и все повече губят шансове за класиране в топ 4. "Светците" пък записват първа точка в последните си 4 срещи.</p>
      <p>Мачът започна страхотно за гостите, които откриха резултата в 8-мата минута. Дани Ингс отбеляза 6-тия си гол за кампанията, след като засече подаване от Райън Бертранд. Попадението бе и второ поредно за него във Висшата лига. „Артилеристите“ все пак стигнаха до изравняването на резултата в 18-тата минута. Александър Лаказет реализира изравнителното попадение.</p>
      <p>През втората част <a href="https://www.sportlive.bg/tags/3848">Арсенал</a> тръгна да търси обрат в мача. Противно на очакванията обаче Саутхемптън получи шанса да изпълни дузпа в 71-вата минута на срещата. Джейм Уорд-Прауз застана зад топката, като първоначално той изпусна 11-метровия удар, но след добавката отново изведе Саутхемптън напред. До края на срещата „топчиите“ натиснаха, но успяха да достигнат само до частичен успех, след като Лаказет отбеляза втория си гол в срещата в 96-тата минута, спасявайки точката за Арсенал.</p>
      <p>Така „артилеристите“ събират актив от 18 точки и заемат 7-мото място във временното класиране. По-важното обаче е, че това е 5-ти мач без победа за Арсенал във Висшата лига и треньорското място на <a href="https://www.sportlive.bg/tags/27503">Унай Емери</a> в Северен Лондон е под сериозна заплаха. <a href="https://www.sportlive.bg/tags/33433">Саутхемптън</a> е на 19-тата позиция с 9 пункта, на 2 точки от спасителната зона.</p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Dve-ot-zvezdite-na-Arsenal-nameknaha-za-napuskane-1408418.html"/>
        <a href="https://www.sportlive.bg/worldfootball/england/Igrach-na-Arsenal-se-oplaka-che-klubyt-i-Unaj-Emeri-ne-vqrvat-v-nego-1407849.html"/>
        <a href="https://www.sportlive.bg/worldfootball/england/Granit-Dzhaka-mozhe-da-se-ozove-pod-naem-v-drug-otbor-ot-Visshata-liga-1406662.html"/>
        <a href="https://www.sportlive.bg/worldfootball/england/Ili-vyzhod-ili-uvolnenie-Uzhasqvashta-praznichna-programa-reshava-sydbata-na-Emeri-1405564.html"/>
        <a href="https://www.sportlive.bg/worldfootball/england/Emeri-zashtiti-igrachite-si-sled-zagubata-ot-Lestyr-1405144.html"/>
      </related>
    </article>
  </body>
</html>