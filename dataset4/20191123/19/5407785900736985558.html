<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/14-yasindaki-cocuk-cinayet-isledi-12649089-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-23T19:37:00+00:00"/>
    <meta property="og:title" content="İzmir'de 14 yaşındaki bir çocuk silahla cinayet işledi"/>
    <meta property="og:description" content="İzmir'in Konak ilçesinde 14 yaşındaki bir çocuk tarafından silahlı saldırıya uğrayarak ağır yaralanan 57 yaşındaki Ahmet Saral, kaldırıldığı hastanede yaşamını yitirdi."/>
  </head>
  <body>
    <article>
      <h1>İzmir'de 14 yaşındaki bir çocuk silahla cinayet işledi</h1>
      <address>
        <time datetime="2019-11-23T19:37:00+00:00">23 Nov 2019, 19:37</time>
      </address>
      <p><a href="https://www.haberler.com/izmir/"><b>İzmir</b></a>'de bir minibüsün içinde oturan Ahmet Saral, 14 yaşındaki O.K. tarafında silahlı saldırıya uğradı. Saldırıda ağır yaralanan Saral kaldırıldığı hastanede hayatını kaybetti.</p>
      <p>Olay, akşam saatlerinde ilçeye bağlı Yenişehir Mahallesi'nde meydana geldi. İddiaya göre, 35 AN 8071 plakalı minibüsün içerisinde bulunan Ahmet Saral (57), henüz belirlenemeyen sebepten dolayı O.K. (14) tarafından silahlı saldırıya uğradı. Silah seslerini duyan çevredeki vatandaşlar durumu polis ve 112 Acil Sağlık ekiplerine bildirdi.</p>
      <h3>HASTANEDE HAYATINI KAYBETTİ</h3>
      <p>Olay yerine gelen sağlık ekiplerince ilk müdahalesi yapılan ağır yaralı şahıs, İzmir Sağlık Bilimleri Üniversitesi Tepecik Eğitim ve Araştırma Hastanesine kaldırıldı. Vücuduna 3 kurşun isabet eden Saral, yapılan tüm müdahalelere rağmen kurtarılamadı.</p>
      <h3>14 YAŞINDAKİ ÇOCUK SUÇ ALETİYLE YAKALANDI</h3>
      <p>Öte yandan, cinayet zanlısı O.K., suç aleti ile birlikte yakalanarak Çocuk Şube Müdürlüğüne götürülürken, olayla ilgili başlatılan soruşturma devam ediyor.</p>
      <figure>
        <img src="https://foto.haberler.com/haber/2019/11/23/izmir-de-14-yasindaki-bir-cocuk-cinayet-isledi-12649089_9446_o.jpg"/>
      </figure>
      <p>Kaynak: İHA<br/>Haber Videosu: <a href="https://www.haberler.com/video/14-yasindaki-cocuk-cinayet-isledi-12649089-videosu/">İzmir'de 14 yaşındaki bir çocuk silahla cinayet işledi</a></p>
    </article>
  </body>
</html>