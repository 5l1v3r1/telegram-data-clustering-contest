<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230867/un-posto-al-sole-anticipazioni-25-29-novembre-alberto-e-marina-fanno-pace/"/>
    <meta property="og:site_name" content="KontroKultura"/>
    <meta property="article:published_time" content="2019-11-23T19:15:08+00:00"/>
    <meta property="og:title" content="Un Posto Al Sole anticipazioni 25-29 novembre: Alberto e Marina fanno pace"/>
    <meta property="og:description" content="Le anticipazioni di Un Posto Al Sole sono ricche di suspense e di pathos. Diego vuole scoprire chi ha investito l’avvocato Leone, mentre Vittorio studia un piano per riconquistare Alex. Alberto incontra Marina e tra i due accade qualcosa di inaspettato. Nel dettaglio, le trame delle puntate della popolare soap napoletana di Rai 3 in […]"/>
  </head>
  <body>
    <article>
      <h1>Un Posto Al Sole anticipazioni 25-29 novembre: Alberto e Marina fanno pace</h1>
      <address><time datetime="2019-11-23T19:15:08+00:00">23 Nov 2019, 19:15</time> by <a rel="author" href="https://www.kontrokultura.it/author/anna-giornale/" target="_blank">Anna Giornale</a></address>
      <p>Le <b>anticipazioni</b> di <b>Un Posto Al Sole</b> sono ricche di suspense e di pathos. Diego vuole scoprire chi ha investito l’avvocato Leone, mentre Vittorio studia un piano per riconquistare Alex. Alberto incontra Marina e tra i due accade qualcosa di inaspettato. Nel dettaglio, le trame delle puntate della popolare soap napoletana di Rai 3 in onda da <b>lunedì 25 a venerdì 29 novembre</b>.</p>
      <h3>Anticipazioni Un Posto Al Sole: Diego vicino alla verità sul caso Leone</h3>
      <p>Anche se Diego si è buttato a capofitto nel suo nuovo lavoro, Raffaele è preoccupato per lui. Teme che il percorso del primogenito sarà ancora più inquietante di prima. Il confronto tra Marina e Fabrizio finisce in una maniera inaspettata, come quello tra la signora Giordano e l’avversario Alberto. Il signor Palladini riuscirà a riconquistare la fiducia di Marina? Nel frattempo, Andrea chiede a Silvia di convincere Arianna a ingoiare una pillola, che potrebbe rivelarsi indigeribile.</p>
      <p>A scuola, Bianca continua ad avere problemi con la nuova maestra. Le crescenti difficoltà della figlia di Angela e Franco portano accese discussioni in famiglia. Non sopportando più l’atteggiamento di Salvatore, Guido perde la pazienza e fa una rivelazione spinosa che potrebbe portare inaspettate conseguenze. Nel frattempo, il fratello di Patrizio continua a indagare per scoprire chi è stato a investire l’amante di Beatrice.</p>
      <h3>Giulia innamorata dell’amico virtuale</h3>
      <p>Le <b>anticipazioni</b> delle puntate di <b>Un Posto Al Sole</b> che vanno in onda fino a venerdì 29 novembre annunciano nuove svolte sul caso Leone. Il primogenito di Raffaele crede di aver trovato la persona che ha investito Aldo, mentre Vittorio tenta di ricucire il rapporto con Alex. Franco e Angela sono alle prese con i problemi della figlia Bianca, invece, Giulia è sempre più attratta da un uomo conosciuto sui social. Tra Filippo e Serena ritorna la tensione.</p>
      <p>Raffaele e Niko sono in apprensione per Diego, che compie un gesto inaspettato. I problemi di Bianca sono oggetto di animati scontri tra Angela e Giulia: entrambe hanno vedute diverse sulle decisioni da prendere sulla figlia di Franco. Vittorio è deluso per non essere riuscito a riconquistare il cuore di Alex. Alla radio, il giovane Del Bue ha un divertente scontro con un famoso cantante.</p>
      <p>L’incontro con la celebrità dà a Vittorio lo spunto per studiare un piano romantico, che potrebbe aiutarlo a riconquistare l’ex fidanzata. Mentre Diego sta riflettendo sulla proposta ricevuta, Filippo cerca di recuperare il tempo perduto con Serena, ma il destino sembra remargli contro.</p>
    </article>
  </body>
</html>