<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806893/%D8%AF%D8%A7%D8%AF%D8%B3%D8%AA%D8%A7%D9%86-%D8%B4%D9%87%D8%B1%D8%B3%D8%AA%D8%A7%D9%86-%D9%81%D8%B1%D8%AF%DB%8C%D8%B3-%D8%A2%D8%B4%D9%88%D8%A8%E2%80%8C%D9%87%D8%A7-%D8%B1%D8%A7-%D9%BE%DB%8C%D8%B4-%D8%A8%DB%8C%D9%86%DB%8C-%DA%A9%D8%B1%D8%AF%D9%87-%D8%A8%D9%88%D8%AF%D9%85-%D9%88%D9%84%DB%8C-%D9%86%D9%87-%D8%AF%D8%B1-%D8%A7%DB%8C%D9%86-%D8%AD%D8%AC%D9%85-%DA%AF%D8%B3%D8%AA%D8%B1%D8%AF%D9%87-%D8%AA%D8%B5%D9%88%DB%8C%D8%B1-%D8%AA%D8%AE%D8%B1%DB%8C%D8%A8-%DA%AF%D8%B1%D8%A7%D9%86-%D8%B1%D8%A7-%D8%A8%D8%B1%D8%A7%DB%8C%D9%85-%D8%AF%D8%A7%DB%8C%D8%B1%DA%A9%D8%AA-%DA%A9%D9%86%DB%8C%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-23T19:50:00+00:00"/>
    <meta property="og:title" content="دادستان شهرستان فردیس: آشوب‌ها را پیش بینی کرده بودم، ولی نه در این حجم گسترده/ تصویر تخریب گران را برایم دایرکت کنید"/>
    <meta property="og:description" content="دادستان عمومی و انقلاب شهرستان فردیس از مردم خواست تصاویر آشوبگران را در فضای اینستاگرام برای او دایرکت کنند."/>
  </head>
  <body>
    <article>
      <h1>دادستان شهرستان فردیس: آشوب‌ها را پیش بینی کرده بودم، ولی نه در این حجم گسترده/ تصویر تخریب گران را برایم دایرکت کنید</h1>
      <h2>دادستان عمومی و انقلاب شهرستان فردیس از مردم خواست تصاویر آشوبگران را در فضای اینستاگرام برای او دایرکت کنند.</h2>
      <address>
        <time datetime="2019-11-23T19:50:00+00:00">23 Nov 2019, 19:50</time>
      </address>
      <p>به گزارش خبرگزاری فارس از کرج، دادستان عمومی و انقلاب شهرستان فردیس از وارد شدن میلیارد‌ها تومان خسارت به شهروندان در اتفاقات اخیر خبر داد و گفت: این اتفاقات را پیش‌بینی کرده بودم، اما نه در این حجم گسترده. حسن جهانشاهلو در صفحه اینستاگرام خود نوشت:<br/><br/>اتفاقاتی که در چند روز اخیر در فردیس رخ داد را پیش بینی کرده بودم، اما نه در این حجم گسترده از تخریب اموال عمومی و اموال خصوصی شهروندان میلیارد‌ها تومان خسارت به مردم وارد شد و عده‌ای اراذل و سارق از اعتراض‌های به حق مردم به وضعیت اقتصادی خود سوءاستفاده کرده و اموال مردم را یا به آتش کشیدند یا سرقت کردند. از کلیه کسانی که دغدغه شهر را دارند می‌خواهم اگر تصاویری از این افراد تخریب‌گر دارند در دایرکت ارسال کنند یادآوری می‌کنم فقط تصاویر کسانی که در تخریب یا سرقت اموال شهروندان بوده‌اند نه معترضان.</p>
    </article>
  </body>
</html>