<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/politiehond-zet-tanden-gevluchte-verdachte"/>
    <meta property="og:site_name" content="1limburg"/>
    <meta property="article:published_time" content="2019-11-23T19:39:03+00:00"/>
    <meta property="og:title" content="Politiehond zet tanden in gevluchte verdachte"/>
    <meta property="og:description" content="Politiehond Spike heeft de politie van Roermond in de nacht van vrijdag op zaterdag een handje geholpen door zijn tanden te zetten in een verdachte."/>
  </head>
  <body>
    <article>
      <h1>Politiehond zet tanden in gevluchte verdachte</h1>
      <h2>Politiehond Spike heeft de politie van Roermond in de nacht van vrijdag op zaterdag een handje geholpen door zijn tanden te zetten in een verdachte.</h2>
      <address><time datetime="2019-11-23T19:39:03+00:00">23 Nov 2019, 19:39</time> by <a rel="author">Deborah Parren</a></address>
      <p>Dat schrijft de politie op Instagram.</p>
      <p><b>In de smiezen</b><br/>Agenten probeerden die nacht een 27-jarige verdachte zonder vaste woon- en verblijfplaats in de boeien te slaan voor een ernstig strafbaar feit. Wat dat precies is, wordt niet gemeld. Toen de man in de smiezen had dat de politie achter hem aan zat, ging hij er op de fiets vandoor. Die liet de verdachte in een nabijgelegen park achter.</p>
      <p><b>Verschanst</b><br/>Wat hij niet wist, is dat agenten politiehond Spike hadden ingezet. Hij spoorde de verdachte snel op die zich in de bosjes had verschanst. Maar ook door de viervoeter liet hij zich niet zomaar staande houden. Daarop hielp Spike een letterlijk tandje mee en konden de agenten de verdachte uiteindelijk aanhouden.</p>
      <p>De arrestant is behandeld in het ziekenhuis en daarin achter de tralies gezet.</p>
      <figure>
        <embed-post data-src="https://www.instagram.com/p/B5NvAFglfgJ" data-service="Instagram"/>
      </figure>
    </article>
  </body>
</html>