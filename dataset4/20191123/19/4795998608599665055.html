<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/osmaniye-de-yolcu-otobusu-sarampole-devrildi-25-yarali,849402"/>
    <meta property="og:site_name" content="T24"/>
    <meta property="article:published_time" content="2019-11-23T19:41:00+00:00"/>
    <meta property="og:title" content="Osmaniye'de yolcu otobüsü şarampole devrildi: 25 yaralı"/>
    <meta property="og:description" content="Jandarma ekiplerince kaza yerinde inceleme başlatıldı"/>
  </head>
  <body>
    <article>
      <h1>Osmaniye'de yolcu otobüsü şarampole devrildi: 25 yaralı</h1>
      <h2>Jandarma ekiplerince kaza yerinde inceleme başlatıldı</h2>
      <address>
        <time datetime="2019-11-23T19:41:00+00:00">23 Nov 2019, 19:41</time>
      </address>
      <p>Osmaniye'nin Toprakkale ilçesinde, sürücüsünün kontrolünden çıkan yolcu otobüsünün şarampole devrilmesi sonucu 25 kişi yaralandı.<br/>Kaza, akşam saatlerinde, Toprakkale'de Tüysüz mevkisinde meydana geldi. Gaziantep'ten İzmir'e giden Mustafa Bozkurt yönetimindeki 27 BEN 51 plakalı yolcu otobüsü, sürücüsünün direksiyon kontrolünü yitirmesi sonucu şarampole devrildi.<br/>Kazada, 41 yolcunun bulunduğu otobüsteki 25 kişi yaralandı. Çevredekilerin ihbarı üzerine bölgeye sağlık ve jandarma ekibi sevk edildi. Sağlık görevlilerince ilk müdahaleleri yapılan Osmaniye Devlet Hastanesi ve Ceyhan Devlet Hastanesi'ne kaldırılarak tedaviye alındı. <br/>Jandarma ekiplerince kaza yerinde inceleme başlatıldı. (DHA)</p>
    </article>
  </body>
</html>