<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/almanya-da-turkiye-baglantili-sahte-polis-cetesinin-iki-uyesi-yakalandi,849401"/>
    <meta property="og:site_name" content="T24"/>
    <meta property="article:published_time" content="2019-11-23T19:33:00+00:00"/>
    <meta property="og:title" content="Almanya'da Türkiye bağlantılı 'sahte polis' çetesinin iki üyesi yakalandı"/>
    <meta property="og:description" content="Savcılık Türkiye'deki şüphelilere yönelik uluslararası tutuklama uyarısı yapıldığını bildirdi"/>
  </head>
  <body>
    <article>
      <h1>Almanya'da Türkiye bağlantılı 'sahte polis' çetesinin iki üyesi yakalandı</h1>
      <h2>Savcılık Türkiye'deki şüphelilere yönelik uluslararası tutuklama uyarısı yapıldığını bildirdi</h2>
      <address>
        <time datetime="2019-11-23T19:33:00+00:00">23 Nov 2019, 19:33</time>
      </address>
      <p>Almanya'da kendilerini polis olarak tanıtarak yaşlı insanları telefonla dolandırdığı öne sürülen iki şüpheli gözaltına alındı. Bu yolla kazanılan toplamda 61 bin Euro'nun büyük kısmının Türkiye'ye aktarıldığı tespit edildi.<br/><a href="https://tr.euronews.com/2019/11/23/almanya-da-turkiye-baglantili-sahte-polis-cetesinin-iki-uyesi-yakalandi">Euronews'in haberine göre</a>, Almanya'nın Kiel kenti başsavcılığına göre perşembe günü sahte polis çetesi üyesi olduğu düşünülen iki kişi Bremen'de yakalandı. Yaşları 22 ile 18 olan iki kişi gözaltında tutuluyor. Şüpheliler bir çetenin üyesi olarak Ahrensburg ve Kiel'de polis gibi davranarak mağdurlardan para toplamakla suçlanıyor.<br/>Yetkililere göre çete, Türkiye'deki çağrı merkezleri üzerinden yapılan aramalarda yaşlı insanlara bankadaki paralarının hırsızlar ya da sahtekar banka görevleri nedeniyle tehdit altında olduğunu söylüyor.<br/>Yetkililer, dolandırıcıların kazandığı parada aslan payının Türkiye'deki işbirlikçilere aktığını söyledi. Savcılık Türkiye'deki şüphelilere yönelik uluslararası tutuklama uyarısı yapıldığını bildirdi.</p>
    </article>
  </body>
</html>