<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904913/preud-homme-vanheusden-blijft-een-jonge-speler-die-af-en-toe-fouten-maakt-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-23T19:29:00+00:00"/>
    <meta property="og:title" content="Preud'homme: &quot;Vanheusden blijft een jonge speler die af en toe fouten maakt&quot;"/>
    <meta property="og:description" content="Michel Preud'homme rekent zaterdagavond op Zinho Vanheusden in de achterhoede van Standard. De Luikenaars gaan op bezoek in de regio, bij KAS Eupen. Na een zware blessure groeit Vanheusden stilaan weer naar zijn beste vorm toe. Preud'homme geeft zijn visie op de verdediger."/>
  </head>
  <body>
    <article>
      <h1>Preud'homme: "Vanheusden blijft een jonge speler die af en toe fouten maakt"</h1>
      <address>
        <time datetime="2019-11-23T19:29:00+00:00">23 Nov 2019, 19:29</time>
      </address>
      <p>
        <b>Michel Preud'homme rekent zaterdagavond op Zinho Vanheusden in de achterhoede van Standard. De Luikenaars gaan op bezoek in de regio, bij KAS Eupen. Na een zware blessure groeit Vanheusden stilaan weer naar zijn beste vorm toe. Preud'homme geeft zijn visie op de verdediger.</b>
      </p>
      <p>"We kennen allemaal zijn kwaliteiten", vertelde Preud'homme voor aanvang van het duel in Eupen bij <i>Het Belang van Limburg</i>. "Hij is heel snel en heel sterk teruggekomen. Daarna heeft hij een kleine inzinking gehad, maar door zijn kwaliteiten merkte je dat niet te veel. Nu heeft hij de inhoud om meer matchen te kunnen spelen. Hij oogt hongerig, maar het blijft een jonge speler die af en toe fouten maakt", is Preud'homme ook kritisch.</p>
      <p>"Zinho weet waar hij van mij op moet letten. Af en toe wisselen we van blik als iets voorvalt. Neem de partij tegen Frankfurt. Hij speelde toen sterk, maar hij had één momentje dat het niet goed was. Ik moest maar naar hem kijken en hij reageerde van 'sorry, ik weet het'. Kleine aandachtspunten. Maar hij is zeker goed bezig", besluit Preud'homme positief.</p>
      <aside>Lees meer<br/><a href="https://www.voetbalprimeur.be/nieuws/903056/-inter-blijft-standard-sterkhouder-vanheusden-volgen-en-denkt-aan-transfer-.html?itm_source=www.voetbalprimeur.be&amp;itm_medium=highlighted-content">'Vanheusden mag dromen, Inter zet Standard-sterkhouder hoog op lijstje'</a></aside>
      <p>Na een lastige zomer vanwege blessureleed is Vanheusden inmiddels weer een vaste waarde bij Standard. De 20-jarige Limburger zit aan acht basisplaatsen in de Jupiler Pro League. Bij de Belgische beloften bewees hij vorig weekend nog dat de topvorm eraan komt. Op bezoek bij Duitsland (2-3) presteerde Vanheusden bijzonder sterk. <a href="https://www.voetbalprimeur.be/videos/904119/goal-vanheusden-trekt-ten-aanval-en-brengt-belgi-op-voorsprong-tegen-duitsland.html?utm_source=doorlink&amp;utm_medium=doorlink&amp;utm_campaign=%2F">De mandekker scoorde zelfs</a>, al maakte hij evenzeer <a href="https://www.voetbalprimeur.be/videos/904135/flipperkast-zinho-vanheusden-maakt-h-l-ongelukkige-owngoal-tegen-duitsland.html?utm_source=doorlink&amp;utm_medium=doorlink&amp;utm_campaign=%2F">een own-goal.</a></p>
    </article>
  </body>
</html>