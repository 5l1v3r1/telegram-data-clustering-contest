<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/punjab/chandigarh/news/bus-service-up-to-kartarpur-corridor-entry-point-razia-sultana-263155"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-23T19:35:29+00:00"/>
    <meta property="og:title" content="करतारपुर कोरीडोर प्रवेश स्थल तक के लिए बस सेवा शुरु: रजिया सुल्ताना  "/>
    <meta property="og:description" content="चंडीगढ़: पाकिस्तान स्थित करतारपुर साहिब जाने वाले श्रद्धालुओं को पेश आ रही असुविधा को ध्यान में रखते हुए पंजाब सरकार ने आज डेरा बाबा नानक के बस स्टैंड से करतारपुर साहिब कॉरिडोर के प्रवेश स्थल तक बस सेवा की शुरुआत की है।परिवहन मंत्री रजिया सुल्ताना ने आज यहां जारी एक बयान में कहा कि श्री करतारपुर साहिब कॉरिडोर के लिए आज  से एक बस का संचालन शुरु हो गया है।"/>
  </head>
  <body>
    <article>
      <h1>करतारपुर कोरीडोर प्रवेश स्थल तक के लिए बस सेवा शुरु: रजिया सुल्ताना  </h1>
      <address><time datetime="2019-11-23T19:35:29+00:00">23 Nov 2019, 19:35</time> by <a rel="author">ashu</a></address>
      <p>चंडीगढ़: पाकिस्तान स्थित करतारपुर साहिब जाने वाले श्रद्धालुओं को पेश आ रही असुविधा को ध्यान में रखते हुए पंजाब सरकार ने आज डेरा बाबा नानक के बस स्टैंड से करतारपुर साहिब कॉरिडोर के प्रवेश स्थल तक बस सेवा की शुरुआत की है।परिवहन मंत्री रजिया सुल्ताना ने आज यहां जारी एक बयान में कहा कि श्री करतारपुर साहिब कॉरिडोर के लिए आज  से एक बस का संचालन शुरु हो गया है।</p>
      <p>यह बस डेरा बाबा नानक के बस स्टैंड से सुबह 8.45 बजे चलेगी और सुबह 9 बजे करतारपुर साहिब कॉरिडोर पहुंचेगी। शाम को एक अन्य बस श्री करतारपुर साहिब कॉरिडोर से डेरा बाबा नानक के बस स्टैंड के लिए शाम 5.15 बजे चलेगी। श्रीमती सुल्ताना ने कहा कि यात्रियों की संख्या के आधार पर इस सेवा की संख्या बढ़ाई जाएगी।</p>
      <p>पंजाब रोडवेज को पहले ही पैसेंजर टर्मिनल तक तत्काल शटल सेवा शुरु करने का निर्देश दिया था जिसके बाद डेरा बाबा नानक के बस स्टैंड से करतारपुर साहिब कॉरिडोर के पैसेंजर टर्मिनल के लिए यह शटल सर्विस शुरु हुई है। उन्होंने पंजाब रोडवेज को राज्य के अन्य प्रमुख शहरों से डेरा बाबा नानक तक की कुछ बस सेवाओं को भारत-पाकिस्तान सीमा पर स्थित पैसेंजर टर्मिनल तक बढ़ाने के लिए भी निर्देश दिए।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Bus service up to Kartarpur corridor entry point: Razia Sultana</p>
    </article>
  </body>
</html>