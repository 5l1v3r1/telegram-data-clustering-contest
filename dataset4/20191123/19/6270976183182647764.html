<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/23/kobolyev-zayavyv-shho-gotovyj-svidchyty-u-spravi-dzhuliani/"/>
    <meta property="og:site_name" content="Рубрика"/>
    <meta property="article:published_time" content="2019-11-23T19:28:25+00:00"/>
    <meta property="og:title" content="Коболєв заявив, що готовий свідчити у справі Джуліані"/>
    <meta property="og:description" content="Голова правління НАК “Нафтогаз України” Андрій Коболєв готовий свідчити в американському розслідування щодо ділових відносин особистого адвоката президента Дональда Трампа Руді Джуліані. Про це Коболєв заявив в інтерв’ю Time. “Цілком ймовірно, що мене запросять для дачі свідчень у цій справі”, – сказав він. На питання, чи готовий він надати прокурорам інформацію про Джуліані або про Парнаса і Фрумана, […]"/>
  </head>
  <body>
    <article>
      <h1>Коболєв заявив, що готовий свідчити у справі Джуліані</h1>
      <address><time datetime="2019-11-23T19:28:25+00:00">23 Nov 2019, 19:28</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2018/09/1017258234-860x580-c-1.jpg"/>
      </figure>
      <p>
        <b>
          <b>Голова правління НАК “Нафтогаз України” Андрій Коболєв готовий свідчити в американському розслідування щодо ділових відносин особистого адвоката президента Дональда Трампа Руді Джуліані.</b>
        </b>
      </p>
      <p>Про це Коболєв заявив в інтерв’ю <a href="https://time.com/5737518/ukraine-naftogaz-ceo-preparing-giuliani-probe-testimony/">Time.</a></p>
      <p>“Цілком ймовірно, що мене запросять для дачі свідчень у цій справі”, – сказав він.</p>
      <p>На питання, чи готовий він надати прокурорам інформацію про Джуліані або про Парнаса і Фрумана, він відповів: “І те, і інше. Все пов’язане”.</p>
      <p>Федеральні прокурори в Нью-Йорку розслідують діяльність Джуліані на предмет порушення ним законодавства про фінансування виборчих кампаній і незаконного лобіювання. Розслідування пов’язане зі справою проти двох соратників Джуліані – Ігоря Фрумана і Лева Парнаса. Минулого місяця їм висунули підозру про порушення законів про фінансування виборчих кампаній.</p>
      <p>Показання Коболєва можуть пролити світло на недавні заяви керівників енергетичних відомств США і України про те, що Парнас і Фруман намагалися використовувати свої зв’язки з Джуліані та адміністрацією Трампа для заміни керівництва Нафтогазу, яке чинило опір їх спробам укласти вигідну для них угоду в Україні.</p>
    </article>
  </body>
</html>