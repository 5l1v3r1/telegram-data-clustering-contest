<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/pericol-de-acvaplanare-pe-autostrada-soarelui/"/>
    <meta property="og:site_name" content="Europa FM"/>
    <meta property="article:published_time" content="2019-11-23T19:12:09+00:00"/>
    <meta property="og:title" content="Pericol de acvaplanare pe Autostrada Soarelui"/>
    <meta property="og:description" content="Centrul Infotrafic din cadrul Inspectoratului General al Poliţiei Române avertizează că pe autostrada București-Constanța plouă sâmbătă seara, iar în unele zone carosabilul este acoperit cu apă și există pericol de acvaplanare."/>
  </head>
  <body>
    <article>
      <h1>Pericol de acvaplanare pe Autostrada Soarelui</h1>
      <address>
        <time datetime="2019-11-23T19:12:09+00:00">23 Nov 2019, 19:12</time>
      </address>
      <p>Centrul Infotrafic din cadrul Inspectoratului General al Poliţiei Române avertizează că pe autostrada București-Constanța plouă sâmbătă seara, iar în unele zone carosabilul este acoperit cu apă și există pericol de acvaplanare.</p>
      <p>Potrivit Poliției, pe A2 plouă sâmbătă seara, iar dacă temperaturile vor scădea pe timpul nopții există riscul apariției poleiului.</p>
      <p>Pe unele porțiuni, carosabilul este acoperit cu apă şi există pericol de acvaplanare, avertizează polițiștii.</p>
      <p>Șoferii sunt sfătuiți să circule cu viteză redusă, să folosească luminile de întâlnire şi să se asigure înainte de efectuarea oricăror manevre pentru evitarea accidentelor.</p>
    </article>
  </body>
</html>