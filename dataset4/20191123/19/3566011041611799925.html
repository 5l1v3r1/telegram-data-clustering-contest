<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549536.html/%D9%86%DA%A9%D9%88%D9%86%D8%A7%D9%85--%D9%88%DB%8C%D9%84%D9%85%D9%88%D8%AA%D8%B3-%D9%85%D8%B1%D8%A8%DB%8C-%D8%A8%D8%B2%D8%B1%DA%AF-%D9%88-%DA%A9%D8%A7%D8%B1%D9%86%D8%A7%D9%85%D9%87-%D8%A7%D9%88-%D9%85%D8%B4%D8%AE%D8%B5-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T19:08:00+00:00"/>
    <meta property="og:title" content="نکونام: ویلموتس مربی بزرگ و کارنامه او مشخص است"/>
    <meta property="og:description" content="سرمربی تیم فوتبال فولاد گفت: با توجه وقفه لیگ به دلیل بازی تیم ملی، شرایط برای همه تیم ها از حالت فرم طبیعی خارج شده است."/>
  </head>
  <body>
    <article>
      <h1>نکونام: ویلموتس مربی بزرگ و کارنامه او مشخص است</h1>
      <address>
        <time datetime="2019-11-23T19:08:00+00:00">23 Nov 2019, 19:08</time>
      </address>
      <p>سرمربی تیم فوتبال فولاد گفت: با توجه وقفه لیگ به دلیل بازی تیم ملی، شرایط برای همه تیم ها از حالت فرم طبیعی خارج شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ جواد نکونام در نشست خبری پیش از بازی تیمش مقابل ذوب‌آهن اصفهان در جمع خبرنگاران اظهار داشت: با توجه وقفه لیگ به دلیل بازی تیم ملی، شرایط برای همه تیم ها از حالت فرم طبیعی خارج شده است.</p>
      <p>سرمربی تیم فوتبال فولاد گفت: سعی کردیم با بازی ذوستانه برای بازی آماده باشیم، ذوب‌آهن تیم خوب و پرمهره و باشگاه بزرگی است و امیدوارم بازی خوبی انجام دهیم.</p>
      <p>وی در مورد حضور آذری در فولاد خوزستان اظهار داشت: آذری برای باشگاه ذوب‌آهن و مجموعه فوتبال اصفهان زحمات زیادی کشیده است؛ اما در خصوص نکات فنی صحبتی با وی نمی‌کنم؛ با یک یا دوبازی شرایط ما فرق نمی‌کند؛ این وقفه‌هایی که در لیگ ایجاد می‌شود شرایط را سخت می‌کند.</p>
      <p>نکونام در مورد مصدومان یا محرومان تیم تصریح کرد: محمد آبشک تنها بازیکن غایب تیم ما در این دیدار خواهد بود و سایر بازیکنان در این دیدار آماده بازی هستند.</p>
      <p>سرمربی فولاد در خصوص ذوب‌آهن و سبک بازی این تیم اظهار داشت: از ذوب‌آهن شناخت کامل داریم و فیلم این بازی را دیده‌ایم؛ ذوب‌آهن تیم پر مهره‌ایست و بازیکنانی دارد که می‌توانند هرلحظه شرایط را برای ما سخت کنند؛ برنامه مشخصی برای بازی فردا داریم؛ امیدواریم بازی خودمان را انجام دهیم و فردا کار خودمان را انجام خواهیم داد تا بتوانیم به موفقیت برسیم.</p>
      <p>وی بیان داشت: حساسیت برای هردوتیم مهم است و هردو تیم به دنبال کسب سه امتیاز هستند؛ اما عوامل بیرونی بازی را تحت تاثیر قرار نخواهند داد؛ اجازه اینکه یک بازی برای بازیکنان باشد را نمی‌دهم و باید همه بازی‌ها برای بازیکنان مهم باشد.</p>
      <p>نکونام  در خصوص تیم ملی و عملکرد ویلموتس نیز تصریح کرد: اسم کسی را نمی‌آورم و درباره کسی صحبت نمی‌کنم؛ ویلموتس مربی بزرگی است و کارنامه او مشخص است؛ ما افرادی که به ما کمک می‌کنند را از دست می‌دهیم و متاسفانه تیم ملی ضرر می‌کنند؛ تیم ما دوباخت مقابل عراق و بحرین داشته است که برای مردم سخت است و این در حالی است که در جام ملت‌های گذشته از دقیقه 44 ده نفره بودیم و به سختی باختیم؛ اما آن شکست هم برای همه ناراحت کننده بود.</p>
      <p>سرمربی فولاد خوزستان ادامه داد: قدر داشته هایمان را نمیدانیم و وقتی آن‌ها را از دست می‌دهیم متوجه آن می‌شویم.</p>
      <p>انتهای پیام/</p>
    </article>
  </body>
</html>