<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/777951/lamia-xanthi-1-0/"/>
    <meta property="og:site_name" content="to10.gr"/>
    <meta property="article:published_time" content="2019-11-23T19:59:32+00:00"/>
    <meta property="og:title" content="Λαμία-Ξάνθη 1-0"/>
    <meta property="og:description" content="Η Λαμία επικράτησε 1-0 της Ξάνθης με γκολ του Μπεχαράνο στο 54' και έκανε το 3/3 με τον Άκη Μάντζιο στον πάγκο, αφήνοντας τους «Ακρίτες» χωρίς νίκη (0-1-5) για έκτο συνεχόμενο παιχνίδι."/>
  </head>
  <body>
    <article>
      <h1>Λαμία-Ξάνθη 1-0</h1>
      <h2>Η Λαμία επικράτησε 1-0 της Ξάνθης με γκολ του Μπεχαράνο στο 54' και έκανε το 3/3 με τον Άκη Μάντζιο στον πάγκο, αφήνοντας τους «Ακρίτες» χωρίς νίκη (0-1-5) για έκτο συνεχόμενο παιχνίδι.</h2>
      <address><time datetime="2019-11-23T19:59:32+00:00">23 Nov 2019, 19:59</time> by <a rel="author">Κωνσταντίνος Χριστόπουλος</a></address>
      <p>Η Λαμία νίκησε 1-0 την Ξάνθη με γκολ του Μπεχαράνο στο 54′ και έκανε το 3/3 με τον Άκη Μάντζιο στον πάγκο, αφήνοντας τους «Ακρίτες» χωρίς νίκη (0-1-5) για έκτο συνεχόμενο παιχνίδι.</p>
      <p>Με τη νίκη αυτή οι γηπεδούχοι έφτασαν στους 13 βαθμούς και την όγδοη θέση (τρίτη συνεχόμενη νίκη), ενώ το σύνολο του Κίκο Ραμίρεθ έμεινε στους 16 πόντους, συνεχίζοντας να προβληματίζει στις τελευταίες αγωνιστικές.</p>
      <p>
        <a href="https://www.to10.gr/basket/777724/chreose-tin-omospondia-50-000-e-gia-venzini/">
          <i>Χρέωσε την Ομοσπονδία 50.000 € για βενζίνη!</i>
        </a>
      </p>
      <p>
        <b>Το ματς</b>
      </p>
      <p>Η Ξάνθη ήταν εκείνη που είχε την πρώτη μεγάλη ευκαιρία στο 12′, με τον Θεοδωρόπουλο να αποσοβεί το 1-0 σε πλασέ του Ντε Αμορίμ. Οι δύο ομάδες δεν είχαν φάσεις στα επόμενα λεπτά, με τους γηπεδούχους να έχουν την κατοχή.</p>
      <p>Στο 32′ η ομάδα του Άκη Μάντζιου πλησίασε στο 1-0, αλλά η προσπάθεια του Τιρόνε στη μικρή περιοχή από τα αριστερά κατέληξε σε κόρνερ από την επέμβαση του Αμπάντ (βρήκε και στο δοκάρι). Οι δύο ομάδες πήγαν ισόπαλες χωρίς τέρματα στο ημίχρονο, με την ομάδα της Φθιώτιδας να έχει την υπεροχή στο μεγαλύτερο διάστημα του πρώτου ημιχρόνου.</p>
      <p>Το δεύτερο μέρος ξεκίνησε με τον Δημούτσο μόλις στο 46′ να κάνει το σουτ στην κίνηση, αλλά η μπάλα πέρασε άουτ και στο 54΄ήρθε το 1-0 για τους γηπεδούχους.</p>
      <p>Ο Μπεχαράνο πήρε μια ωραία πάσα από τον Ταϊρόνε, και από πλάγια θέση πλάσαρε τον Αμπάντ, ανοίγοντας το σκορ για την Λαμία.</p>
      <p>Τέσσερα λεπτά αργότερα η ομάδα του Μάντζιου θα μπορούσε να φτάσει και σε δεύτερο τέρμα, αλλά ο Μπεχαράνο έστειλε την μπάλα στον Αμπάτ. Η Ξάνθη είχε μια καλή στιγμή στο 76′ με τον Μπαριέντος αλά τίποτα παραπάνω.</p>
      <p>Οι γηπεδούχοι θα μπορούσαν να φτάσουν και σε δεύτερο τέρμα, αλλά ο Ρόμανιτς είδε τον Αμπάτ να τον σταματά, με το τελικό 1-0 να βρίσκει τους Λαμιώτες να πανηγυρίζουν μαζί με τον κόσμο τους.</p>
      <p><b>Το δεκάρι: </b>Ο Ντάνι Μπεχαράνο. Ο Βολιβιανός ήταν εκείνος που έδωσε τη νίκη απέναντι στην Ξάνθη, οδηγώντας την ομάδα του στην τρίτη συνεχόμενη νίκη. Εκτός αυτού βοήθησε την ομάδα του τόσο στον ανασταλτικό όσο και στον δημιουργικό τομέα.</p>
      <p><b>Το κλειδί: </b>Το δυνατό ξεκίνημα των γηπεδούχων στο δεύτερο μέρος. Η ομάδα του Μάντζιου μπορεί να είχε την κατοχή στο πρώτο μέρος, αλλά δεν ήταν απειλητική. Στο δευτερο μέρος όμως από το 46′ με την ευκαιρία του Δημούτσου, οι γηπεδούχοι έδειξαν τις διαθέσεις τους, φτάνοντας τελικά στη σπουδαία νίκη.</p>
      <p><b>Στον πάγκο: </b> Ο Ρενέλα. Ο Ιταλός επιθετικός της Ξάνθης δεν φάνηκε σε κανένα σημείο της αναμέτρησης, δεν απείλησε καθόλου την αντίπαλη εστία, με αποτέλεσμα οι «Ακρίτες» να χάσουν την επιθετική τους δύναμη.</p>
      <p><b>Γιατί κόουτς: </b>Ο Κίκο Ραμίρεθ έκανε με τις αλλαγές του την Ξάνθη πιο επιθετική, αλλά θα μπορούσε να αντικαταστήσει τον Ρενέλα και όχι τους Τζουρίσκοβιτς, Ντε Αμορίμ που βγήκαν εκτός αγωνιστικού χώρου.</p>
      <p>
        <b>Οι συνθέσεις των δύο ομάδων:</b>
      </p>
      <p><b>Λαμία (4-2-3-1):</b> Θεοδωρόπουλος, Σκόνδρας, Αντέτζο, Πλιάτσικας, Βάντερσον, Δημούτσος, Μπεχαράνο, Καραμάνος (87’ Βύντρα), Τιρόνε (74’ Σάλιακας), Ρόμανιτς, Τουράμ (90’+4’ Βλαχομήτρος).</p>
      <p><b>Ξάνθη (4-2-3-1):</b> Αμπάντ, Μαλεζάς, Καρασαλίδης, Λισγάρας, Σόσα, Μουλέν (70’ Ντε Λούκας), Τερκί, Εντουάρντο, Τζουρίτσκοβιτς (64’ Μπαριέντος), Ντε Αμορίμ (85’ Πολέτο), Ρενέλα.</p>
      <p>
        <b>
          <a href="https://www.to10.gr/podosfero/superleague/777951/lamia-xanthi-1-0/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>