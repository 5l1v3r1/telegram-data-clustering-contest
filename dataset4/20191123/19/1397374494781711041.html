<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/sada-je-jasno-cekicari-imaju-najgoreg-golmana-u-ligi-393550.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-23T19:13:00+00:00"/>
    <meta property="og:title" content="Sada je jasno, &quot;Čekićari&quot; imaju najgoreg golmana u ligi!"/>
    <meta property="og:description" content="Iskusni Španac ima košmaran početak karijere na Ostrvu."/>
  </head>
  <body>
    <article>
      <h1>Sada je jasno, "Čekićari" imaju najgoreg golmana u ligi!</h1>
      <h2>Iskusni Španac ima košmaran početak karijere na Ostrvu.</h2>
      <address><time datetime="2019-11-23T19:13:00+00:00">23 Nov 2019, 19:13</time> by <a rel="author">Nikola Miloradović</a></address>
      <p>Fudbaleri Vest Hema su danas doživeli poraz na svom stadionu od Totenehma rezultatom 2:3.<br/><br/>Dakle, Roberto Himenez je u tri navrata kapitulirao, pa je tako došao do cifre od 19 primljenih golova na osam upisanih nastupa.<br/><br/>Nije problem samo u statistici, jasno je da je i odbrana "Čekićara" u katastrofalnoj formi u poslednje vreme, ali se nakon određenih Himenezovih intervencija postavlja pitanje da li uopšte ima kvalitet da brani u Premijer ligi.<br/><br/>U porazu od Barnlija uspeo je da postigne i autogol, nakon kornera je u pokušaju da boksuje loptu umesto van opasne zone, posla u sopstvenu mrežu (od 0:45 na snimku).</p>
      <figure>
        <iframe src="https://www.youtube.com/embed/H3TbJovtU38" width="640" height="360" data-service="Youtube" scrolling="no"/>
      </figure>
      <p>Danas je protiv Totenhema morao bolje da reaguje kod prvog pogotka, <anchor name=""/><a href="https://streamvi.com/watch.php?video=1574514364https://streamvi.com/watch.php?video=1574516212">Son jeste jako šutirao, ali je lopta praktično išla pravo u Himeneza, koji nije uspeo da interveniše.</a><br/><br/>Mogao je možda i nakon Kejnovog udarca glavom da sačuva mrežu, nije to bio preterano precizan pokušaj napadača Sparsa, <anchor name=""/><a href="https://streamvi.com/watch.php?video=1574514364https://streamvi.com/watch.php?video=1574516212https://streamvi.com/watch.php?video=1574516212">lopta je išla po sredini, ali se Himenez katastrofalno bacio, pa mu je lopta praktično prešla preko ruke.</a><br/><br/>"Čekićari" su u velikim problemima, videćemo da li će Pelegrini uspeti da zadrži posao nakon novog poraza, a čini se da je vreme da neko drugi stane među stative, dok se Fabijanski ne oporavi.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/nije-moglo-bez-drame-u-londonu-ali-zoze-je-to-pobeda-se-pise-393522.html"/>
        <a href="https://www.sportske.net/vest/medjunarodni-fudbal/murinjo-sastavio-prvu-startnu-postavu-totenhema-kako-vam-se-cini-393510.html"/>
        <a href="https://www.sportske.net/vest/transferi/u-susret-zimskom-ludilu-u-premijer-ligi-pocinje-trka-za-argentincem-393422.html"/>
        <a href="https://www.sportske.net/vest/transferi/napadac-iz-tanzanije-na-radaru-dva-tima-iz-pl-393006.html"/>
        <a href="https://www.sportske.net/vest/medjunarodni-fudbal/pl-agonija-sparsa-se-nastavlja-blejdsi-i-dalje-neporazeni-na-strani-njukasl-iznenadio-tresnjice-392325.html"/>
      </related>
    </article>
  </body>
</html>