<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230726/striscia-la-notizia-mette-nei-guai-fiorello-ecco-la-segnalazione-sul-festival-di-sanremo-2020/"/>
    <meta property="og:site_name" content="KontroKultura"/>
    <meta property="article:published_time" content="2019-11-23T19:30:18+00:00"/>
    <meta property="og:title" content="Striscia la Notizia mette nei ‘guai’ Fiorello: ecco la segnalazione sul Festival di Sanremo 2020"/>
    <meta property="og:description" content="Striscia la Notizia si occupa di nuovo del Festival di Sanremo 2020 Mancano poco più di tre mesi alla 70esima edizione del Festival di Sanremo e Striscia la Notizia ancora una volta è tornata a fare ad indagare sulla kermesse canora più importante del nostro Paese. Qualche sera fa, infatti, l’attenzione del tg satirico di […]"/>
  </head>
  <body>
    <article>
      <h1>Striscia la Notizia mette nei ‘guai’ Fiorello: ecco la segnalazione sul Festival di Sanremo 2020</h1>
      <address><time datetime="2019-11-23T19:30:18+00:00">23 Nov 2019, 19:30</time> by <a rel="author" href="https://www.kontrokultura.it/author/calogero/" target="_blank">Calogero Latino</a></address>
      <h3>Striscia la Notizia si occupa di nuovo del Festival di Sanremo 2020</h3>
      <p>Mancano poco più di tre mesi alla 70esima edizione del <b>Festival di Sanremo</b> e <b>Striscia la Notizia</b> ancora una volta è tornata a fare ad indagare sulla kermesse canora più importante del nostro Paese. Qualche sera fa, infatti, l’attenzione del <b>tg satirico</b> di Antonio Ricci si è concentrata principalmente sulle <b>agenzie di comunicazione</b> che lavoreranno per fare da cassa di risonanza alla manifestazione in onda su Rai Uno nella prima settimana del prossimo febbraio.</p>
      <h3>Il servizio di Pinuccio</h3>
      <p>In poche parole, <b>Pinuccio,</b> lo storico inviato di <b>Striscia la Notizia</b> ha mostrato al pubblico che potrebbe essere in fase d’assegnazione un appalto<b> all’agenzia MN</b>. Quest’ultima è la stessa nella quale lavorava fino allo scorso anno l’attuale direttore della comunicazione Rai, <b>Marcello Giannotti</b>.</p>
      <p>Quindi, si chiede il tg satirico, è solo una strana coincidenza che venga scelta un’azienda di amici ed ex colleghi di quello che ora non è altro che il portavoce dell’ad Fabrizio Salini? La stessa MN si occupa anche della comunicazione per <b>Rosario Fiorello</b> e per la trasmissione via streaming <b>RaiPlay</b>.</p>
      <p>Stando alle parole di Pinuccio, anche della nuova trasmissione di <b>Mara Venier</b> La porta dei sogni che prenderà il via a dicembre 2019. La vicenda sollevata a Striscia la Notizia ha creato scompiglio nella tv di Stato tanto che a tarda sera è saltata fuori una <b>nota ufficiale</b> da parte della Rai:</p>
      <aside>“L’amministratore delegato ha chiesto chiarimenti sull’utilizzo dei fornitori contrattualizzati nel campo della comunicazione”.</aside>
      <h3>Le parole di Marcello Giannotti</h3>
      <p>In poche parole Salini chiese a <b>Giannotti</b> perché è stata coinvolta MN, ravvisando dunque sostanza nelle accuse mosse da<b> Striscia la Notizia</b>. Chi conosce il mondo della televisione, sa perfettamente che l’agenzia di cui stiamo parlando è una delle più grandi e serie. Infatti ha seguito le produzioni di <b>Rosario Fiorello</b> nella tv pubblica e sulle altre emittenti.</p>
      <p>In pratica Giannotti ha detto che per il <b>Festival di Sanremo 2020</b> la scelta è stata del presentatore <b>Amadeus</b>. Non sappiamo come sono andati realmente i fatti, tuttavia la vicenda sta creando un<b> serio problema</b> tra l’amministratore delegato e il suo portavoce.</p>
    </article>
  </body>
</html>