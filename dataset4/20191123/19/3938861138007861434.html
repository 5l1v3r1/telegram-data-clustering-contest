<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_e-bazhannya-mati-inshogo-mera-ekspert-pro-spravu-sadovogo/939569"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T19:48:00+00:00"/>
    <meta property="og:title" content="&quot;Є бажання мати іншого мера&quot; - експерт про справу Садового"/>
    <meta property="og:description" content="Справа проти мера Львова Андрія Садового може бути пов'язана з місцевими виборами. Про це Gazeta.ua сказав політолог Віталій Бала. &quot;Є презумпція невинуватості і тільки суд може визначити, чи має Садовий проблеми з законом. Через те, що немає довіри до правоохоронної і судової системи ..."/>
  </head>
  <body>
    <article>
      <h1>"Є бажання мати іншого мера" - експерт про справу Садового</h1>
      <address><time datetime="2019-11-23T19:48:00+00:00">23 Nov 2019, 19:48</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939569_w_300.jpg?v=0"/>
        <figcaption>Садовий дратував своєю неслухняною поведінкою і попереднього президента, каже політолог.</figcaption>
      </figure>
      <p>Справа проти мера Львова <b>Андрія Садового</b> може бути пов'язана з місцевими виборами.</p>
      <p>Про це Gazeta.ua сказав політолог <b>Віталій Бала</b>.</p>
      <p>"Є презумпція невинуватості і тільки суд може визначити, чи має Садовий проблеми з законом. Через те, що немає довіри до правоохоронної і судової системи загалом, будь-яка справа проти відомого політика може розцінюватися, як переслідування. І це владі будуть говорити її опоненти.</p>
      <p>Не один раз порушувалися справи про корупцію чи зловживання і вони закінчувалися пшиком.</p>
      <p>Садовий дратував своєю неслухняною поведінкою і попереднього президента. А діючий президент Володимир Зеленський на Львівщині програв (у другому турі за Зеленського проголосували 34,49% виборців, за Порошенка — 62,79%. Gazeta.ua). Тому є бажання мати в обласному центрі іншого мера і своїх депутатів у міськраді. Йде підготовка до місцевих виборів.</p>
      <p>Якщо ж влада до своїх політичних опонентів йде поза законом, доганяє їх, то потім буде догнана своїми ж наступниками", - каже Віталій Бала.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_sadovij-ne-vlashtovuye-bankovu-ekspert/939487"/>
      </related>
      <blockquote>21 листопада мер Львова Андрій Садовий заявив, що працівники Спеціалізованої антикорупційної прокуратури вручили йому підозру.<br/>Підозру <a href="https://gazeta.ua/articles/politics/_meru-lvova-sadovomu-vruchili-pidozru/939193">надіслали електронною поштою</a>.</blockquote>
    </article>
  </body>
</html>