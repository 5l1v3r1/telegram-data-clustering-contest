<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/balkani/zaev-obvini-mickoski-che-e-protiv-bylgarija-i-chlenstvoto-v-es-news_1409102.html"/>
    <meta property="og:site_name" content="Actualno.com"/>
    <meta property="article:published_time" content="2019-11-23T19:16:00+00:00"/>
    <meta property="og:title" content="Заев обвини Мицкоски, че е против България и членството в ЕС"/>
    <meta property="og:description" content="Македонският премиер Зоран Заев обвини лидера на ВМРО-ДПМНЕ Християн Мицкоски в двуличие спрямо отношенията със съседите и евроинтеграцията на страната."/>
  </head>
  <body>
    <article>
      <h1>Заев обвини Мицкоски, че е против България и членството в ЕС</h1>
      <address><time datetime="2019-11-23T19:16:00+00:00">23 Nov 2019, 19:16</time> by <a rel="author" href="https://www.actualno.com/editors/uid/170" target="_blank">Илия Лазаров</a></address>
      <p>Македонският премиер Зоран Заев обвини лидера на ВМРО-ДПМНЕ Християн Мицкоски в двуличие спрямо отношенията със съседите и евроинтеграцията на страната. <br/><br/><br/>"Не разбирам как политическия ни опонент очаква гласове. Те нямат позиция по ключови въпроси, едно говорят вкъщи, друго навън. Те бяха единствените, които се радваха на историческата грешка на Европейския съюз", заяви председателят на СДСМ Зоран Заев по време на днешния граждански форум "На прав път" в Гостивар.</p>
      <related>
        <a href="https://www.actualno.com/balkani/partijata-na-zaev-mickovski-lyje-cjala-makedonija-i-borisov-news_1408484.html"/>
      </related>
      <p>Той припомни поведението на Кристиян Мицкоски и постоянната смяна на позиции. "Само той беше против Договора с България и говореше, че предава националните ни интереси. И сега го видяхме по телевизията. Каза: "Подкрепям всичко, което е добро за нас". <br/>Там той подкрепя договора, после пак се връща назад, пак не го подкрепя. Ще му дадем да ръководи държавата? Не, няма да му позволим да я ръководи. Няма позиция и не може да ръководи", заяви премиерът Заев. "Дори и ЕНП, към които принадлежат ВМРО-ДПМНЕ и Християн Мицкоски, прие резолюция онзи ден, потвърждавайки, че това е историческа, преди всичко грешка на ЕС, и призова да се поправи бързо. Само Мицкоски заяви, че някои лидери на ЕС имат право да не дават дата за началото на преговори.</p>
      <related>
        <a href="https://www.actualno.com/balkani/zoran-zaev-zajavi-che-ima-argumenti-za-makron-news_1389123.html"/>
      </related>
      <p>Дори Макрон призна, че сме изпълнили всичко. Договорът с България и Договорът с Гърция са пример за всички. Само Мицкоски се радваше. Ако смята, че така ще дойде на власт по-лесно, няма да дойде", заяви Зоран Заев. <br/>Преди 2 дни настоящият премиер обвини опонента си в лицемерие и фалшив патриотизъм, тъй като Мицкоски е казал, че подкрепя договора с България по време на срещата си с Бойко Борисов на конгреса на ЕНП в Загреб. "Той трябва да излезе публично и да каже кого лъже за България – нашите граждани или българския премиер Бойко Борисов", пише в позиция на СДСМ. "Мицкоски не може да прикрие провала си. За по малко от две минути снощи Мицкоски разкри собственото си лицемерие и фалшив патриотизъм. Тук в Македония се противопоставяше на Договора за добросъседство с България, но вчера каза, че той е добър и го подкрепя.</p>
      <related>
        <a href="https://www.actualno.com/balkani/shte-pozvoljat-li-na-makedonija-da-povede-zapadnite-balkani-kym-evropa-news_1388714.html"/>
      </related>
      <p>Мицкоски говори едно тук и друго в чужбина. И разбира се сега твърди, че това което е казал на Борисов не го е казал", пише в декларацията на СДСМ.</p>
    </article>
  </body>
</html>