<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/government-formation-ajit-pawar-threatened-sanjay-raut"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-23T19:18:00+00:00"/>
    <meta property="og:title" content="അജിത്ത് പവാറിനെ ഭീഷണിപ്പെടുത്തി; ആരാണ് പിന്നിലെന്ന് വെളിപ്പെടുത്തുമെന്ന് സഞ്ജയ് റാവത്ത്"/>
    <meta property="og:description" content="മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരിക്കാനായി ബി.ജെപി അജിത്ത് പവാറിനെ ഭീഷണിപ്പെടുത്തി കൂടെ ചേര്‍ക്കുകയായിരുന്നെന്ന് ശിവസേന നേതാവ് സഞ്ജയ് റാവത്ത്. ആരാണ് ഇതിന് പിന്നിലെന്ന് സാമ്ന പത്രത്തിലൂടെ വെളിപ്പെടുത്തുമെന്നും സഞ്ജയ് റാവത്ത് പറഞ്ഞു.   'എന്‍.സി.പി..."/>
  </head>
  <body>
    <article>
      <h1>അജിത്ത് പവാറിനെ ഭീഷണിപ്പെടുത്തി; ആരാണ് പിന്നിലെന്ന് വെളിപ്പെടുത്തുമെന്ന് സഞ്ജയ് റാവത്ത്</h1>
      <address><time datetime="2019-11-23T19:18:00+00:00">23 Nov 2019, 19:18</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരിക്കാനായി ബി.ജെപി അജിത്ത് പവാറിനെ ഭീഷണിപ്പെടുത്തി കൂടെ ചേര്‍ക്കുകയായിരുന്നെന്ന് ശിവസേന നേതാവ് സഞ്ജയ് റാവത്ത്. ആരാണ് ഇതിന് പിന്നിലെന്ന് സാമ്ന പത്രത്തിലൂടെ വെളിപ്പെടുത്തുമെന്നും സഞ്ജയ് റാവത്ത് പറഞ്ഞു.  </p>
      <p>'എന്‍.സി.പി നേതാവ് ധനഞ്ജയ് മുണ്ഡെയുമായി ബന്ധപ്പെട്ടു കഴിഞ്ഞു. അജിത് പവാറും ചിലപ്പോള്‍ എന്‍.സി.പിയിലേക്ക് മടങ്ങിയേക്കാം. അജിത്ത് പവാറിനെ ബി.ജെ.പി എങ്ങനെയാണ് ഭീഷണിപ്പെടുത്തിയത് എന്ന വിവരം ഞങ്ങള്‍ക്ക് ലഭിച്ചിട്ടുണ്ട്. ഇക്കാര്യം ഉടന്‍ തന്നെ വെളിപ്പെടുത്തും'- സഞ്ജയ് റാവത്ത് മാധ്യമങ്ങളോട് പറഞ്ഞു.</p>
      <p>രാവിലെ ഏഴ് മണിക്കാണ് പുതിയ സര്‍ക്കാര്‍ രൂപീകൃതമായത്. ഇരുട്ടിന്റെ മറവില്‍ പാപങ്ങള്‍ മാത്രമേ നടക്കുവെന്നും സഞ്ജയ് റാവത്ത് ആരോപിച്ചു.</p>
      <p>8 എം.എല്‍.എമാര്‍ മാത്രമാണ് അജിത് പവാറിനൊപ്പം പോയത്. അതില്‍ അഞ്ച് പേര്‍ തിരിച്ചെത്തി. അവരെ കള്ളം പറഞ്ഞ്, കാറിനുള്ളില്‍ക്കയറ്റി, തട്ടിക്കൊണ്ടുപോകുന്നതു പോലെയാണ് കൊണ്ടുപോയതെന്നും സഞ്ജയ് റാവത്ത് കുറ്റപ്പെടുത്തി. തങ്ങള്‍ സര്‍ക്കാരുണ്ടാക്കും. എന്‍.സി.പി നേതാവ് ധനഞ്ജയ് മുണ്ടെയുമായി സംസാരിക്കുന്നുണ്ടെന്നും സഞ്ജയ് റാവത്ത് പറഞ്ഞു.<br/> </p>
    </article>
  </body>
</html>