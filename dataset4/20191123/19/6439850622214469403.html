<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462722/%e0%a7%a8-%e0%a6%b9%e0%a6%be%e0%a6%9c%e0%a6%be%e0%a6%b0-%e0%a7%ab%e0%a7%a8%e0%a7%a6"/>
    <meta property="og:site_name" content="Daily Janakantha"/>
    <meta property="article:published_time" content="2019-11-23T19:28:00+00:00"/>
    <meta property="og:title" content="২ হাজার ৫২০ মে. টন পেঁয়াজ আমদানি করছে সিটি গ্রুপ"/>
    <meta property="og:description" content="অর্থনৈতিক রিপোর্টার ॥ এস আলম গ্রুপের মতো বিমানে পেঁয়াজ আনছে সিটি গ্রুপ। চলমান সঙ্কট দূর করতে আমদানিকতৃ পেঁয়াজ টিসিবিকে সরবরাহ করা হচ্ছে বলে জানিয়েছে বাণিজ্য মন্ত্রণালয়। সিটি গ্রুপের উপদেষ্টা অমিতাভ চক্রবর্তী স্বাক্ষরিত প্রেস বিজ্ঞপ্তিতে বলা হয়, পেঁয়াজের সংকট ও উচ্চমূল্যরোধে সরকার ও দেশের মানুষের পাশে ..."/>
  </head>
  <body>
    <article>
      <h1>২ হাজার ৫২০ মে. টন পেঁয়াজ আমদানি করছে সিটি গ্রুপ</h1>
      <address>
        <time datetime="2019-11-23T19:28:00+00:00">23 Nov 2019, 19:28</time>
      </address>
      <figure>
        <img src="http://www.dailyjanakantha.com/files/201911/1574540338_69.jpg"/>
      </figure>
      <p>অর্থনৈতিক রিপোর্টার ॥ এস আলম গ্রুপের মতো বিমানে পেঁয়াজ আনছে সিটি গ্রুপ। চলমান সঙ্কট দূর করতে আমদানিকতৃ পেঁয়াজ টিসিবিকে সরবরাহ করা হচ্ছে বলে জানিয়েছে বাণিজ্য মন্ত্রণালয়। সিটি গ্রুপের উপদেষ্টা অমিতাভ চক্রবর্তী স্বাক্ষরিত প্রেস বিজ্ঞপ্তিতে বলা হয়, পেঁয়াজের সংকট ও উচ্চমূল্যরোধে সরকার ও দেশের মানুষের পাশে দাঁড়িয়েছে সিটি গ্রুপ। দেশের ভোক্তা সাধারণে চাহিদা মিটানোর লক্ষ্যে সিটি গ্রুপ তুরষ্ক থেকে আকাশ ও সমুদ্র পথে পেঁয়াজ আমদানি শুরু করেছে। সিটি গ্রুপ প্রাথমিক পর্যায়ে ২ হাজার ৫২০ মে. টন পেয়াজ আমদানির সিদ্ধান্ত গ্রহণ করছে।</p>
      <p>সিটি গ্রুপের আমদানিকৃত পেঁয়াজের প্রথম চালান ইতোমধ্যে তার্কিস এয়ার লাইন্সযোগে গত ২২ নবেম্বর, ২০১৯ তারিখ সকাল ঢাকা হযরত শাহজালাল আন্তর্জাতিক বিমানবন্দরে পৌঁছায়। আমদানিকৃত এই পেঁয়াজ ট্রেডিং করপোরেশন অফ বাংলাদেশ (টিসিবি) এর কাছে হস্তান্তর করা হয়েছে। দ্বিতীয় চালান আকাশ পথে দেশে পৌছাবে আগামী ২৫ নবেম্বর। এছাড়া তুরষ্ক থেকে সমুদ্র পথে ২ হাজার ৫০০ মে. টন পেঁয়াজের একটি চালান ইতোমধ্যে সিঙ্গাপুর হয়ে দেশের পথে রয়েছে। আশা করা হচ্ছে, অতি অল্প সময়ের মধ্যে এগুলো চট্টগ্রাম সমুদ্র বন্দরে পৌছাবে। আমদানিকৃত পেঁয়াজ দ্রুত খালাস করে সরবরাহের যাবতীয় ব্যবস্থা ইতোমধ্যে সম্পন্ন করা হয়েছে।</p>
    </article>
  </body>
</html>