<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/miscellaneous/2019/11/23/842653"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T19:59:00+00:00"/>
    <meta property="og:title" content="সাধারণ আসনে কেন পুরুষদের বসতে দেওয়া হলো না, বিতর্কে নেটিজেনরা"/>
    <meta property="og:description" content="নারীদের জন্য সংরক্ষিত আসন খালি। কিন্তু সাধারণের জন্য যে বসার জায়গা, সেখানে বসে আছেন একজন নারী। সে কারণে দাঁড়িয়ে যেতে হচ্ছে পুরুষ যাত্রীদের। কলকাতা মেট্রোর এমনই একটি ছবি ঘিরে শুরু হয়েছে বিতর্ক।  নারীদের জন্য সংরক্ষিত বসার আসন ফাঁকা সত্ত্বেও ওই আসনে বসে অপর একজন পুরুষ যাত্রীকে বসার থেকে কেন বঞ্চিত করছেন ওই নারী?‌ কোথায় গেল লিঙ্গ বৈষম্য দূর করার লড়াই?‌ ফেসবুকে ছবিটি পোস্ট করে এমনই প্রশ্ন তুলেছেন অর্পিতা সিনহা নামে এক তরুণী।  তিনি লিখেছেন, আমার সমস্ত নারীবাদী বন্ধুদের কাছে আমার একটি প্রশ্ন রয়েছে। এই ছবিতে স্পষ্ট দেখা যাচ্ছে, এক মেয়ে তার কোনো বন্ধুর সঙ্গে জেনারেল আসনে বসে আছেন। সে নিয়ে আমার কোনো প্রশ্ন নেই। আমি শুধু জানতে চাই এখানে নারী–পুরুষ নির্বিশেষে সমান অধিকার কোথায় গেল?‌  তিনি আরো লিখেছেন, যেখানে নারীদের জন্য ‘‌সংরক্ষিত আসন’ ফাঁকা, সেখানে কীভাবে একজন নারী সাধারণের জন্য নির্দিষ্ট আসনে বসে রয়েছেন?‌ পুরুষরাও কিন্তু মানুষ। তারাও ক্লান্ত হন। আশা করি এই পোস্টটি মনুষ্যত্বকে কিছুটা হলেও বাঁচিয়ে তুলবে।‌   ফেসবুকে অর্পিতার এই পোস্টটি বর্তমানে ভাইরাল। নেটিজেনরা তাকে এজন্য সাধুবাদ জানাচ্ছেন। অনেকেই বলছেন, পুরুষ বা নারীদের…"/>
  </head>
  <body>
    <article>
      <h1>সাধারণ আসনে কেন পুরুষদের বসতে দেওয়া হলো না, বিতর্কে নেটিজেনরা</h1>
      <address><time datetime="2019-11-23T19:59:00+00:00">23 Nov 2019, 19:59</time> by <a rel="author">কালের কণ্ঠ অনলাইন</a></address>
      <p>নারীদের জন্য সংরক্ষিত আসন খালি। কিন্তু সাধারণের জন্য যে বসার জায়গা, সেখানে বসে আছেন একজন নারী। সে কারণে দাঁড়িয়ে যেতে হচ্ছে পুরুষ যাত্রীদের। কলকাতা মেট্রোর এমনই একটি ছবি ঘিরে শুরু হয়েছে বিতর্ক। </p>
      <p>নারীদের জন্য সংরক্ষিত বসার আসন ফাঁকা সত্ত্বেও ওই আসনে বসে অপর একজন পুরুষ যাত্রীকে বসার থেকে কেন বঞ্চিত করছেন ওই নারী?‌ কোথায় গেল লিঙ্গ বৈষম্য দূর করার লড়াই?‌ ফেসবুকে ছবিটি পোস্ট করে এমনই প্রশ্ন তুলেছেন অর্পিতা সিনহা নামে এক তরুণী। </p>
      <p>তিনি লিখেছেন, আমার সমস্ত নারীবাদী বন্ধুদের কাছে আমার একটি প্রশ্ন রয়েছে। এই ছবিতে স্পষ্ট দেখা যাচ্ছে, এক মেয়ে তার কোনো বন্ধুর সঙ্গে জেনারেল আসনে বসে আছেন। সে নিয়ে আমার কোনো প্রশ্ন নেই। আমি শুধু জানতে চাই এখানে নারী–পুরুষ নির্বিশেষে সমান অধিকার কোথায় গেল?‌ </p>
      <p>তিনি আরো লিখেছেন, যেখানে নারীদের জন্য ‘‌সংরক্ষিত আসন’ ফাঁকা, সেখানে কীভাবে একজন নারী সাধারণের জন্য নির্দিষ্ট আসনে বসে রয়েছেন?‌ পুরুষরাও কিন্তু মানুষ। তারাও ক্লান্ত হন। আশা করি এই পোস্টটি মনুষ্যত্বকে কিছুটা হলেও বাঁচিয়ে তুলবে।‌<br/> <br/>ফেসবুকে অর্পিতার এই পোস্টটি বর্তমানে ভাইরাল। নেটিজেনরা তাকে এজন্য সাধুবাদ জানাচ্ছেন। অনেকেই বলছেন, পুরুষ বা নারীদের জন্য আলাদা বসার আসন না রেখে কেবল প্রতিবন্ধী এবং বয়স্কদের জন্য সংরক্ষিত আসন রাখা উচিত।‌‌</p>
    </article>
  </body>
</html>