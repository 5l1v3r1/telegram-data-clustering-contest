<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eleftherostypos.gr/ellada/491666-kakokairia-giryonis-etsi-tha-xtypisei-tin-xora-me-kataigides-kai-xalazi-tin-kyriaki/"/>
    <meta property="og:site_name" content="EleftherosTypos.gr"/>
    <meta property="article:published_time" content="2019-11-23T19:41:01+00:00"/>
    <meta property="og:title" content="Κακοκαιρία «Γηρυόνης»: Έτσι θα χτυπήσει την χώρα με καταιγίδες και χαλάζι την Κυριακή"/>
    <meta property="og:description" content="Κακοκαιρία με ισχυρές βροχές και καταιγίδες που κατά τόπους θα συνοδεύονται από χαλαζοπτώσεις προβλέπεται από το απόγευμα στα νησιά του Ιονίου, την"/>
  </head>
  <body>
    <article>
      <h6 class="kicker">Αναλυτική πρόγνωση</h6>
      <h1>Κακοκαιρία «Γηρυόνης»: Έτσι θα χτυπήσει την χώρα με καταιγίδες και χαλάζι την Κυριακή</h1>
      <address><time datetime="2019-11-23T19:41:01+00:00">23 Nov 2019, 19:41</time> by <a rel="author">Newsroom eleftherostypos.gr</a></address>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/ellada/491666-kakokairia-giryonis-etsi-tha-xtypisei-tin-xora-me-kataigides-kai-xalazi-tin-kyriaki/#">Facebook 0</a>
        </li>
        <li>
          <a href="https://www.eleftherostypos.gr/ellada/491666-kakokairia-giryonis-etsi-tha-xtypisei-tin-xora-me-kataigides-kai-xalazi-tin-kyriaki/#">Twitter</a>
        </li>
        <li>
          <a href="https://www.eleftherostypos.gr/ellada/491666-kakokairia-giryonis-etsi-tha-xtypisei-tin-xora-me-kataigides-kai-xalazi-tin-kyriaki/#">LinkedIn</a>
        </li>
        <li>
          <a href="https://www.eleftherostypos.gr/ellada/491666-kakokairia-giryonis-etsi-tha-xtypisei-tin-xora-me-kataigides-kai-xalazi-tin-kyriaki/#">Περισσότερα</a>
        </li>
      </ul>
      <p>Κακοκαιρία με ισχυρές βροχές και καταιγίδες που κατά τόπους θα συνοδεύονται από χαλαζοπτώσεις προβλέπεται από το απόγευμα στα νησιά του Ιονίου, την Ήπειρο, τη δυτική Στερεά, την Πελοπόννησο και από το βράδυ την ανατολική Στερεά (συμπεριλαμβανομένης της Αττικής), την Εύβοια και από τη νύχτα πιθανώς τη Θεσσαλία με ανατολική επέκταση. Τοπικά περιορισμένη ορατότητα ή ομίχλες, κυρίως στα ηπειρωτικά τις πρωινές ώρες.</p>
      <p>Οι άνεμοι θα πνέουν στα δυτικά νότιοι νοτιοανατολικοί 8 με 9 και πρόσκαιρα στο Ιόνιο έως 10 μποφόρ. Στα ανατολικά νότιοι νοτιοανατολικοί 4 με 6 και σταδιακά από το απόγευμα 5 με 7 και στο Αιγαίο το βράδυ έως 8 μποφόρ.</p>
      <p>Η θερμοκρασία με μικρή πτώση.</p>
      <h3>Σε τρεις φάσης η κακοκαιρία</h3>
      <p>Σε τρεις φάσεις θα εξελιχθεί η νέα έντονη κακοκαιρία «Γηρυόνης», που αναμένεται να επηρεάσει τη χώρα μας με ισχυρές βροχές και καταιγίδες, καθώς επίσης με πολύ θυελλώδεις νοτιάδες από την Κυριακή έως την Τρίτη.</p>
      <p>Η μετεωρολογική υπηρεσία meteo του Εθνικού Αστεροσκοπείου Αθηνών, που «βάφτισε» τη νέα κακοκαιρία, επισημαίνει ότι κατά το επόμενο τριήμερο θα πέσουν σημαντικές ποσότητες βροχής ικανές να δημιουργήσουν προβλήματα.</p>
      <p>– Στην πρώτη φάση την Κυριακή, βροχές και σποραδικές καταιγίδες θα εκδηλώνονται κατά τόπους στα ηπειρωτικά, ενώ εξαιρούνται η Ανατολική Μακεδονία και η Θράκη. Τα φαινόμενα τις απογευματινές ώρες θα ενταθούν και ενδεχομένως θα επηρεάσουν τις Σποράδες και τη Δυτική Κρήτη.</p>
      <p>– Κατά τη δεύτερη φάση από αργά το βράδυ της Κυριακής έως και τις απογευματινές ώρες της Δευτέρας, ένα μέτωπο ισχυρότατων καταιγίδων θα διασχίσει το σύνολο της χώρας, με κατεύθυνση από τα δυτικά προς τα ανατολικά. Στις περιοχές που θα επηρεαστούν, συμπεριλαμβάνονται ο νομός Αττικής και η πόλη της Αθήνας.</p>
      <p>– Τέλος, από τις βραδινές ώρες της Δευτέρας έως και τις απογευματινές ώρες της Τρίτης, ένα τρίτο κύμα τοπικά ισχυρών βροχών και καταιγίδων θα επηρεάσει κυρίως τα νότια και ανατολικά ηπειρωτικά και θαλάσσια τμήματα της χώρας.</p>
      <h3>Αναλυτική πρόγνωση για την Κυριακή</h3>
      <p>
        <b>ΜΑΚΕΔΟΝΙΑ, ΘΡΑΚΗ</b>
      </p>
      <p>Καιρός: Νεφώσεις με τοπικές βροχές κυρίως στην κεντρική Μακεδονία. Σταδιακά από το μεσημέρι τα φαινόμενα στα δυτικά θα ενταθούν και από το απόγευμα θα εκδηλωθούν σποραδικές καταιγίδες στη δυτική και κεντρική Μακεδονία όπου κατά τη διάρκεια της νύχτας τα φαινόμενα θα ενταθούν. Η ορατότητα τις πρωινές ώρες θα είναι κατά τόπους περιορισμένη.<br/>Ανεμοι: Ανατολικοί βορειοανατολικοί 3 με 5 και στα ανατολικά τοπικά 6 μποφόρ που σταδιακά από το μεσημέρι θα στραφούν σε ανατολικούς νοτιοανατολικούς με την ίδια ένταση.<br/>Θερμοκρασία: Από 10 έως 16 βαθμούς Κελσίου. Στη δυτική Μακεδονία 3 με 5 βαθμούς χαμηλότερη.</p>
      <p>
        <b>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</b>
      </p>
      <p>Καιρός: Νεφώσεις με βροχές και σποραδικές καταιγίδες που από το απόγευμα θα είναι τοπικά ισχυρές.<br/>Ανεμοι: Νότιοι νοτιοανατολικοί 6 με 7 και στο Ιόνιο τοπικά 8 μποφόρ. Γρήγορα θα ενισχυθούν στα 6 με 8 και στο Ιόνιο 9 και πρόσκαιρα έως 10 μποφόρ. Από τη νύχτα θα στραφούν σε νοτιοδυτικούς και βαθμιαία θα εξασθενήσουν.<br/>Θερμοκρασία: Από 11 έως 19 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p>
        <b>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</b>
      </p>
      <p>Καιρός: Αρχικά λίγες νεφώσεις παροδικά αυξημένες, με ασθενείς τοπικές βροχές. Από το μεσημέρι νεφώσεις με βροχές και από τα νότια σποραδικές καταιγίδες οι οποίες από τις απογευματινές ώρες θα είναι τοπικά ισχυρές στην Πελοπόννησο, από το βράδυ στην ανατολική Στερεά και τη νύχτα πιθανώς στη Θεσσαλία. Κατά τη διάρκεια της νύχτας τα φαινόμενα στην Πελοπόννησο και την ανατολική Στερεά θα είναι κατά τόπους πολύ ισχυρά.<br/>Ανεμοι: Αρχικά στα βόρεια από βόρειες διευθύνσεις 3 με 4 μποφόρ και στα νότια νοτιοανατολικοί τοπικά έως 5 μποφόρ. Σταδιακά από το μεσημέρι θα στραφούν σε νότιους νοτιοανατολικούς 4 με 6 και στο Αιγαίο τοπικά 7 μποφόρ, ενισχυόμενοι περαιτέρω από το βράδυ.<br/>Θερμοκρασία: Από 12 έως 19 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>
        <b>ΚΥΚΛΑΔΕΣ, ΚΡΗΤΗ</b>
      </p>
      <p>Καιρός: Αραιές νεφώσεις που βαθμιαία θα πυκνώσουν και από το απόγευμα θα σημειωθούν τοπικές βροχές και σποραδικές καταιγίδες.<br/>Ανεμοι: Από ανατολικές διευθύνσεις 3 με 5 που σταδιακά από το μεσημέρι θα στραφούν σε νότιους νοτιοανατολικούς 4 με 6 και τοπικά 7 μποφόρ με περαιτέρω ενίσχυση το βράδυ.<br/>Θερμοκρασία: Από 15 έως 22 βαθμούς Κελσίου.</p>
      <p>
        <b>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</b>
      </p>
      <p>Καιρός: Νεφώσεις παροδικά αυξημένες με τοπικές βροχές. Από αργά το απόγευμα τα φαινόμενα θα ενταθούν και θα εκδηλωθούν σποραδικές καταιγίδες.<br/>Ανεμοι: Ανατολικοί νοτιοανατολικοί 3 με 5, από το απόγευμα 4 με 6 και βαθμιαία τοπικά 7 μποφόρ με περαιτέρω ενίσχυση τη νύχτα.<br/>Θερμοκρασία: Από 17 έως 22 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>
        <b>ΑΤΤΙΚΗ</b>
      </p>
      <p>Καιρός: Νεφώσεις παροδικά αυξημένες με τοπικές βροχές και βαθμιαία σποραδικές καταιγίδες. Τα φαινόμενα από τις βραδινές ώρες θα ενταθούν και κατά τη διάρκεια της νύχτας θα είναι κατά τόπους πολύ ισχυρά.<br/>Ανεμοι: Ανατολικοί νοτιοανατολικοί 3 με 5, από το απόγευμα 4 με 6 και βαθμιαία τοπικά 7 μποφόρ.<br/>Θερμοκρασία: Από 13 έως 19 βαθμούς Κελσίου.</p>
      <p>
        <b>ΘΕΣΣΑΛΟΝΙΚΗ</b>
      </p>
      <p>Καιρός: Νεφώσεις με τοπικές βροχές και από τις απογευματινές ώρες σποραδικές καταιγίδες. Κατά τη διάρκεια της νύχτας τα φαινόμενα θα ενταθούν.<br/>Ανεμοι: Από ανατολικές διευθύνσεις 3 με 5 και βαθμιαία τοπικά 6 μποφόρ.<br/>Θερμοκρασία: Από 12 έως 16 βαθμούς Κελσίου.</p>
      <p>
        <b>ΔΕΥΤΕΡΑ (25-11-2019)</b>
      </p>
      <p>α. Μέχρι τις πρωινές ώρες τα νησιά του Ιονίου, τη δυτική Στερεά, τη δυτική Πελοπόννησο και πιθανώς την Ήπειρο.</p>
      <p>β. Μέχρι το μεσημέρι την ανατολική Πελοπόννησο, την ανατολική Στερεά, την Εύβοια, την Κρήτη, μέχρι αργά το απόγευμα τη Θεσσαλία, τις Σποράδες, τις Κυκλάδες και έως τις βραδινές ώρες τη Μακεδονία (κυρίως τη δυτική και την κεντρική).</p>
      <p>γ. Σταδιακά από τις πρωινές ώρες τα νησιά του βορείου και ανατολικού Αιγαίου και τα Δωδεκάνησα.</p>
      <p>
        <b>ΤΡΙΤΗ (26-11-2019)</b>
      </p>
      <p>α. Τις πρώτες πρωινές ώρες τα νησιά του ανατολικού Αιγαίου και μέχρι το μεσημέρι τα Δωδεκάνησα.</p>
      <p>β. Από τις μεσημβρινές ώρες την Κρήτη, πιθανώς τις Κυκλάδες και βαθμιαία από το απόγευμα εκ νέου τα  Δωδεκάνησα.</p>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/ellada/491666-kakokairia-giryonis-etsi-tha-xtypisei-tin-xora-me-kataigides-kai-xalazi-tin-kyriaki/#">Facebook 0</a>
        </li>
        <li>
          <a href="https://www.eleftherostypos.gr/ellada/491666-kakokairia-giryonis-etsi-tha-xtypisei-tin-xora-me-kataigides-kai-xalazi-tin-kyriaki/#">Twitter</a>
        </li>
        <li>
          <a href="https://www.eleftherostypos.gr/ellada/491666-kakokairia-giryonis-etsi-tha-xtypisei-tin-xora-me-kataigides-kai-xalazi-tin-kyriaki/#">LinkedIn</a>
        </li>
        <li>
          <a href="https://www.eleftherostypos.gr/ellada/491666-kakokairia-giryonis-etsi-tha-xtypisei-tin-xora-me-kataigides-kai-xalazi-tin-kyriaki/#">Περισσότερα</a>
        </li>
      </ul>
    </article>
  </body>
</html>