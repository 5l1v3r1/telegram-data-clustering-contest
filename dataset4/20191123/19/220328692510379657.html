<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/kak-novakov-shche-kontrolira-gerb-blagoevgrad-407468.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T19:50:52+00:00"/>
    <meta property="og:title" content="Как Новаков ще контролира ГЕРБ - Благоевград"/>
    <meta property="og:description" content="Евродепутът Новаков прелетял 850 000 часа, за да не къса връзката с града"/>
  </head>
  <body>
    <article>
      <h1>Как Новаков ще контролира ГЕРБ - Благоевград</h1>
      <address><time datetime="2019-11-23T19:50:52+00:00">23 Nov 2019, 19:50</time> by <a rel="author">сс</a></address>
      <p>Благоевград осъмна с ново местно ръководство на партия ГЕРБ и одобрени зам.кметове по строителството и културата. Изпълнителната комисия на партията на Борисов смени в петък дългогодишната областна координаторка – депутатката Даниела Савеклиева с евродепутата Андрей Новаков, който започна партийната си кариера като шеф на младежката структура на ГЕРБ в областта.</p>
      <p>Савеклиева обаче не напуска ръководсвото на местната  структура, а става областен организационен секретар с основна роля  да въведе бързо Новаков на новия му пост. Росица Дамянова, шеф на местното ВИК  вече оглавява общинската организация на ГЕРБ на мястото на подалия оставка областен управител Бисер Михайлов. Дамянова бе издигната като кандидутара за кмет от местната организация, но си направи отвод на събранието през август.</p>
      <p>Според струма.сом Новаков е направил трогателна изповед пред ръководството на ГЕРБ в София, като казал, че за последните 5 години откакто работи в Брюксел, не е имал нито един уикенд извън България, въпреки че това му е коствало над 500 полета и почти 850 000 прелетени километри. Той уверил колегите си, че ще използва и занапред всяка свободна минута, за да контролира структурата и ще се постарае да оправдае доверието..</p>
      <p>Вестник Струма също дава подробности за избора на Новаков, като твърди, че премиерът лично е задавал въпроси към двамата кандидати за партийните постове.. Той е попитал Андрей Новаков как би се справил с влиянието на екскмета Атанас Камбитов, при което евродепутатът заявил, че не би допуснал някой да му „шепне в ухото”. Борисов му е дал 3-4 месеца срок, за да стабилизира структурата в областта, в която партийните войни не спират от години.</p>
      <p>Новото ръководство ще бъде официално представено пред партийните членове от областта в края на следващата седмица. Там ще бъде обявен и новият шеф на общинската струккура в Сандански, където Кирил Котев изгуби града и хвърли оставка, а неговото място зае Стоян Стоев, който е председател на една от най-важните агенции към икономическото министерство – тази за метрологичен и технически надзор.</p>
      <p>В същото време новият кмет на Благоевград – Румен Томов, обяви двама свои заместници, които са инженери. Дългогодишният директор на басейнова дирекция -  Евгений Терзиев ще поеме надзора върху строителството и сигурността,  а Василиса Валеова, която е била учител в езикова гимназия, а после е работила в застрахователно дружество, ще отгаваря за ресорите култура и хуманитарни дейностти. Все още не е ясно кай ще поеме поста на зам. кмета по европейските програми, който и в момента заема Зорница Кралева. Ясен Попвасилев вече пое икономиката и финансите в общината.</p>
      <p>   </p>
    </article>
  </body>
</html>