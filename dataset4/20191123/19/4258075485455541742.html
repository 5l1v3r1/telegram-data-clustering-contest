<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/entertainment/kangana-ranaut-trolled-for-looking-fake-in-jayalalithaa-biopic-dgtl-1.1074419"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-23T19:08:41+00:00"/>
    <meta property="og:title" content="জয়ললিতার ভূমিকায় কঙ্গনা, ফার্স্টলুক প্রকাশ পেতেই সোশ্যাল মিডিয়ায় হাসির রোল!"/>
    <meta property="og:description" content="ভাল-মন্দ মিলিয়েই ‘থালাইভি’ নিয়ে কার্যত দু’ভাগ হয়ে গিয়েছে নেটদুনিয়া।বিজয় পরিচালিত ‘থালাইভি’ মুক্তি পাবে আগামী বছরের জুন মাসে। কঙ্গনা ছাড়াও ওই ছবিতে দেখা যাবে ‘বম্বে’, ‘রোজা’ খ্যাত অরবিন্দ স্বামীকে।"/>
  </head>
  <body>
    <article>
      <h1>জয়ললিতার ভূমিকায় কঙ্গনা, ফার্স্টলুক প্রকাশ পেতেই সোশ্যাল মিডিয়ায় হাসির রোল!</h1>
      <address><time datetime="2019-11-23T19:08:41+00:00">23 Nov 2019, 19:08</time> by <a rel="author">নিজস্ব প্রতিবেদন</a></address>
      <p>জয়ললিতার ভূমিকায় কঙ্গনা রানাউত! প্রথম যে দিন খবর প্রকাশ্যে এসেছিল তখন থেকেই নেটিজেনদের মধ্যে উত্তেজনা ছিল তুঙ্গে। কেমন লাগবে কঙ্গনাকে দেখতে, আদৌ মানাবে কি না তা নিয়েও চলছিল হাজার রকমের জল্পনা। অবশেষে প্রতীক্ষার শেষ। প্রকাশ পেল ‘থালাইভি’র ফার্স্টলুক।</p>
      <p>প্রথম লুক প্রকাশ্যে আসতেই নেটদুনিয়া থ’। এ কোন কঙ্গনা! পুরো গেটআপ বদলে তাঁকে যেন চেনাই দায়! চরিত্রের প্রয়োজনে তাঁকে দেখা যাচ্ছে ‘ডাবল চিন’-এ, সিঁথি মাঝ বরাবর কাটা... অবিকল ‘জয়ললিতা সিগনেচার স্টাইল’।</p>
      <p>যদিও ছবি প্রকাশ পেতেই ট্রোলের শিকারও হতে হয়েছে তাঁকে। কেউ লিখেছেন, ‘আপনি অভিনয় ভাল করবেন সে বিষয়ে সন্দেহ নেই। কিন্তু এটা কী ধরনের মেকআপ?’ আবার কেউ লিখেছেন, ‘আপনাকে না পুরো সেই ‘চাচি ৪২০’-এর চাচির মতো লাগছে।’ আবার কারও মতে, তাঁকে জয়ললিতা কম, স্মৃতি ইরানি বেশি লাগছে।</p>
      <p>দেখুন ফার্স্টলুক </p>
      <figure>
        <iframe src="https://www.youtube.com/embed/Ff5tOd2WHB0" width="640" height="360" data-service="Youtube" scrolling="no"/>
      </figure>
      <p>যদিও এসবের মধ্যেই কঙ্গনা অনুরাগীরা তাঁর প্রশংসায় ফেটে পড়েছেন। কেউ লিখেছেন, ‘এক্কেবারে পারফেক্ট’। আবার কারও মতে, ‘কঙ্গনা ছাড়া জয়ললিতার মতো একজন রাজনৈতিক ব্যক্তিত্বের চরিত্র কেউ ফুটিয়ে তুলতে পারবে না।’</p>
      <p>
        <b>দেখুন নেটিজেনদের মিশ্র প্রতিক্রিয়ার ঝলক </b>
      </p>
      <figure>
        <iframe data-src="https://twitter.com/taran_adarsh/status/1198173426239721473?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>ভাল-মন্দ মিলিয়েই ‘থালাইভি’ নিয়ে কার্যত দু’ভাগ হয়ে গিয়েছে নেটদুনিয়া।<anchor name="_GoBack"/>বিজয় পরিচালিত ‘থালাইভি’ মুক্তি পাবে আগামী বছরের জুন মাসে। কঙ্গনা ছাড়াও ওই ছবিতে দেখা যাবে ‘বম্বে’, ‘রোজা’ খ্যাত অরবিন্দ স্বামীকে।</p>
    </article>
  </body>
</html>