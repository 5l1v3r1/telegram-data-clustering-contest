<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/macin-adami-caglar-soyuncu-2103860"/>
    <meta property="og:site_name" content="Fanatik"/>
    <meta property="article:published_time" content="2019-11-23T19:03:00+00:00"/>
    <meta property="og:title" content="Maçın adamı Çağlar Söyüncü"/>
    <meta property="og:description" content="Milli futbolcumuz Çağlar Söyüncü, Brighton-Leicester maçının oyuncusu seçildi."/>
  </head>
  <body>
    <article>
      <h1>Maçın adamı Çağlar Söyüncü</h1>
      <h2>Milli futbolcumuz Çağlar Söyüncü, Brighton-Leicester maçının oyuncusu seçildi.</h2>
      <address>
        <time datetime="2019-11-23T19:03:00+00:00">23 Nov 2019, 19:03</time>
      </address>
      <p>İngiltere Premier Lig'de milli oyuncularımızdan <a href="https://www.fanatik.com.tr/haberler/caglar-soyuncu">Çağlar Söyüncü</a>'nün formasını giydiği <a href="https://www.fanatik.com.tr/haberler/leicester">Leicester</a> City, deplasmanda Brighton &amp; Hove Albion’ı 2-0 yenerek galibiyet serisini 5 maça çıkardı.</p>
      <p>Mücadelenin ardından Milli futbolcumuz Çağlar Söyüncü, taraftarların oylarıyla belirlenen ankette Brighton-Leicester maçının oyuncusu seçildi.</p>
      <p>Brighton karşısında 90 dakika süre alan Çağlar, karşılaşmayı yüzde 94 pas isabet oranıyla tamamladı.</p>
      <p>Çağlar Söyüncü'nün başarılı performansıyla ön plana çıktığı Leicester, son 4 maçında kalesini gole kapatmış durumda. Toplam 13 maçta da kalesinde gördüğü 8 gol ile Premier Lig'in en az gol yiyen takımı konumunda.</p>
      <figure>
        <img src="https://img.fanatik.com.tr/img/75/640x0/5dd9824366a97ca955402086"/>
      </figure>
    </article>
  </body>
</html>