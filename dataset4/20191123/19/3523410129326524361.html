<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641628/%D8%AC%D9%86%DA%AF-%D8%B1%D9%88%D8%A7%DB%8C%D8%AA%E2%80%8C%D9%87%D8%A7-%D8%A7%D9%87%D8%AF%D8%A7%D9%81-%D9%88-%D8%AA%DA%A9%D9%86%DB%8C%DA%A9%E2%80%8C%D9%87%D8%A7-%D9%84%D8%AC%D9%86-%D9%BE%D8%B1%D8%A7%DA%A9%D9%86%DB%8C-%D8%A8%D8%A7-%D8%A7%D8%AE%D8%A8%D8%A7%D8%B1%DB%8C-%DA%A9%D9%87-%D8%B1%D8%A7%D8%B3%D8%AA-%D9%88-%D8%AF%D8%B1%D9%88%D8%BA-%D8%AF%D8%B1-%D8%A2%D9%86-%D8%A2%D9%85%DB%8C%D8%AE%D8%AA%D9%87-%D8%B4%D8%AF%D9%87-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T19:05:00+00:00"/>
    <meta property="og:title" content="جنگ روایت‌ها؛ اهداف و تکنیک‌ها/ لجن پراکنی با اخباری که راست و دروغ در آن آمیخته شده است"/>
    <meta property="og:description" content="جنگ اصلی «جنگ روایت‌ها» است، جنگ ناجوانمردانه‌ای که مهم‌ترین ابزارش پمپاژ حداکثری «دروغ» و لجن پراکنی با اخباری است که راست و دروغ را باهم درمی‌آمیزد."/>
  </head>
  <body>
    <article>
      <h1>
        <a href="https://www.bultannews.com/fa/news/641628/%D8%AC%D9%86%DA%AF-%D8%B1%D9%88%D8%A7%DB%8C%D8%AA%E2%80%8C%D9%87%D8%A7-%D8%A7%D9%87%D8%AF%D8%A7%D9%81-%D9%88-%D8%AA%DA%A9%D9%86%DB%8C%DA%A9%E2%80%8C%D9%87%D8%A7-%D9%84%D8%AC%D9%86-%D9%BE%D8%B1%D8%A7%DA%A9%D9%86%DB%8C-%D8%A8%D8%A7-%D8%A7%D8%AE%D8%A8%D8%A7%D8%B1%DB%8C-%DA%A9%D9%87-%D8%B1%D8%A7%D8%B3%D8%AA-%D9%88-%D8%AF%D8%B1%D9%88%D8%BA-%D8%AF%D8%B1-%D8%A2%D9%86-%D8%A2%D9%85%DB%8C%D8%AE%D8%AA%D9%87-%D8%B4%D8%AF%D9%87-%D8%A7%D8%B3%D8%AA">جنگ روایت‌ها؛ اهداف و تکنیک‌ها/ لجن پراکنی با اخباری که راست و دروغ در آن آمیخته شده است</a>
      </h1>
      <h2>جنگ اصلی «جنگ روایت‌ها» است، جنگ ناجوانمردانه‌ای که مهم‌ترین ابزارش پمپاژ حداکثری «دروغ» و لجن پراکنی با اخباری است که راست و دروغ را باهم درمی‌آمیزد.</h2>
      <address><time datetime="2019-11-23T19:05:00+00:00">23 Nov 2019, 19:05</time> by <a rel="author">بولتن نیوز | bultannews.com</a></address>
      <p><b>گروه سیاسی:</b> شبکه‌های ماهواره‌ای معاند و اکانت‌های رسمی و شخصی در شبکه‌های اجتماعی به‌ویژه در توئیتر، طی چند شبانه‌روز گذشته عملاً در قالب یک جنگ تمام‌عیار در برابر ملت و نظام جمهوری اسلامی ایران قرارگرفته‌اند.</p>
      <p> </p>
      <p>به گزارش بولتن نیوز، جنگ اصلی در این میان «جنگ روایت‌ها» است، جنگ ناجوانمردانه‌ای که مهم‌ترین ابزارش پمپاژ حداکثری «دروغ» و لجن پراکنی با اخباری است که راست و دروغ را باهم درمی‌آمیزد.</p>
      <p> </p>
      <p> </p>
      <p>این جنگ تمام‌عیار ابعاد متفاوتی دارد که در دو بخش «اهداف» و «تکنیک‌ها و تاکتیک‌ها» بدان خواهیم پرداخت:</p>
      <p> </p>
      <p>اهداف</p>
      <p>۱) القای ناامیدی به مردم درباره آینده</p>
      <p>۲) القای ناتوانی نظام در مدیریت اقتصادی و امنیتی کشور</p>
      <p>۳) ایجاد شکاف بین مردم و حاکمیت</p>
      <p>۴) القای ظالمانه بودن رفتار نظام در برابر مردم</p>
      <p>۵) تعمیق انگاره شکاف طبقاتی در جامعه</p>
      <p>۶) مستندسازی با محور «حقوق بشر» برای سازمان‌های بین‌المللی جهت اعمال تحریم‌های بیشتر</p>
      <p>۷) تضعیف چهره نظام در داخل و خارج و به تصویر کشیدن یک نظام دیکتاتور از دموکراتیک‌ترین نظام حاکم حداقل در منطقه جنوب غرب آسیا</p>
      <p>۸) تکمیل پازل راهبرد «فشار حداکثری» برای تسلیم کشور در برابر زیاده‌خواهی‌های دشمن</p>
      <p>۹) و درنهایت مدیریت فضا به سمت پروژه «تغییر نظام»:</p>
      <p> </p>
      <p>تکنیک‌ها و تاکتیک‌ها</p>
      <p>۱) حمایت از اصل اعتراض مردم در قامت دلسوز</p>
      <p>۲) تحریک مردم برای حضور خیابانی غیرمتعارف</p>
      <p>۳) پمپاژ شعار‌های ساختارشکن علیه ارکان نظام</p>
      <p>۴) استفاده از تکنیک‌های جنگ روانی با تکیه‌بر گزارش‌های غیر مستند از داخل</p>
      <p>۵) استفاده از تصاویر و ویدئو‌های تقطیع شده و جانب‌دارانه</p>
      <p>۶) تکمیل پروژه کشته سازی با آمار سازی دروغ</p>
      <p>۷) نسبت دادن تخریب‌ها به مردم معترض برای پررنگ نشان دادن شکاف مردم و حاکمیت</p>
      <p>۸) نسبت دادن کشتار مردم به نیرو‌های امنیتی</p>
      <p>۹) نپرداختن به حضور مسلحانه عناصر ضدانقلاب و کشتار توسط آنان</p>
      <p>۱۰) هشتگ سازی و بهره‌گیری از کلیدواژه‌های تحریک‌کننده مانند «لباس شخصی‌ها»، «کشتار مردم»، «قطعی اینترنت» و...</p>
      <p> </p>
      <p>همه این اتفاقات در حالی می‌افتد که دم خروس این رسانه‌ها و خبرنگارانشان در ادعای حمایت از ملت ایران بیرون زده است، چه، هیچ‌یک از این‌ها نه‌تنها کمترین اعتراض یا انتقادی به تحریم‌های ظالمانه و تروریسم اقتصادی نظام سلطه علیه ملت ایران نداشته‌اند که با تمام توان از آن حمایت کرده و حتی بستر‌های لازم برای گسترش این تحریم‌ها را فراهم آورده‌اند.</p>
      <p> </p>
      <p>انتهای پیام/#</p>
    </article>
  </body>
</html>