<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/calcio/2019/11/23/il-cagliari-sfida-il-leccemaran-non-si-puo-sbagliare-4-956209.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-23T19:19:19+00:00"/>
    <meta property="og:title" content="Il Cagliari sfida il Lecce. Maran: &quot;Non si può sbagliare&quot;"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Il tecnico</h6>
      <h1>Il Cagliari sfida il Lecce. <a href="https://www.unionesarda.it/video/video/sport/2019/11/23/il-cagliari-da-trasferta-cerca-nuovo-blitz-sul-campo-del-lecce-52-956195.html">Maran</a>: "Non si può sbagliare"</h1>
      <h2>Rossoblù al Via del Mare senza pedine importanti: out Pellegrini, Ceppitelli, Birsa e Ragatzu</h2>
      <address>
        <time datetime="2019-11-23T19:19:19+00:00">23 Nov 2019, 19:19</time>
      </address>
      <p>Tempo di fare nuovamente sul serio.</p>
      <p>Nella tredicesima giornata di Serie A il Cagliari è chiamato a un'ulteriore prova di forza. Dopo la splendida vittoria in casa contro la Fiorentina (<a href="https://www.unionesarda.it/articolo/sport/calcio/2019/11/10/cagliari-che-meraviglia-viola-annichilita-e-5-2-4-951053.html">5-2</a>) i rossoblù vanno al Via del Mare di Lecce per sfidare i ragazzi di Fabio Liverani. Appuntamento alle 20.45.</p>
      <p>"Non c'è niente di facile - commenta Rolando Maran -. Dobbiamo dare continuità. Noi non possiamo sbagliare e fare sempre quel metro in più per crescere: questo è stato il nostro percorso finora. E così dobbiamo continuare".</p>
      <p>Idee chiare per l'ex allenatore del Chievo, l'artefice principale di una partenza strabiliante degli isolani che ora si trovano terzi assieme alla Lazio con 24 punti in classifica.</p>
      <figure>
        <iframe data-src="https://twitter.com/CagliariCalcio/status/1198207089266446336?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La conferenza integrale di Rolando Maran</p>
      <p>"In questi giorni stiamo ricevendo abbuffate di affetto - prosegue il trentino -, ma siamo sempre sul pezzo. La rifinitura di questa mattina sembrava una finale, non c'è nessun calo mentale, lo garantisco. Andiamo forte in settimana per arrivare preparati per la partita".</p>
      <p>Maran è davvero felice del lavoro svolto: "Per arrivare a questo punto abbiamo sempre fatto parlare il campo. E per confermarci come sorpresa dobbiamo continuare così. È un'annata che vogliamo rendere straordinaria".</p>
      <p>Out Pellegrini, Ceppitelli, Birsa e Ragatzu.</p>
      <p>Questa la lista completa dei sardi in partenza per il Salento: Rafael, Pinna, Mattiello, Nainggolan, Rog, Cigarini, Cerri, Joao Pedro, Cacciatore, Klavan, Oliva, Nandez, Pisacane, Aresti, Ionita, Lykogiannis, Faragò, Deiola, Castro, Walukiewicz, Olsen, Simeone.</p>
      <p>(Unioneonline/M)</p>
      <related>
        <a href="https://www.unionesarda.it/articolo/sport/calcio/2019/11/10/cagliari-che-meraviglia-viola-annichilita-e-5-2-4-951053.html"/>
      </related>
    </article>
  </body>
</html>