<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/drogellenes-szamot-irt-az-az-ozzy-osbourne-akinek-kabszerek-miatt-kiesett-egy-komplett-evtized"/>
    <meta property="og:site_name" content="Paraméter"/>
    <meta property="article:published_time" content="2019-11-23T19:35:00+00:00"/>
    <meta property="og:title" content="Drogellenes számot írt az az Ozzy Osbourne, akinek a kábszerek miatt kiesett egy komplett évtized"/>
    <meta property="og:description" content="Ordinary Man címmel, jövő év elejére ígéri Ozzy Osbourne új nagylemezét, amiről már - az Under The Graveyard után - a második dalt is meghallgathatjuk."/>
  </head>
  <body>
    <article>
      <h1>Drogellenes számot írt az az Ozzy Osbourne, akinek a kábszerek miatt kiesett egy komplett évtized</h1>
      <h2>Ordinary Man címmel, jövő év elejére ígéri Ozzy Osbourne új nagylemezét, amiről már - az Under The Graveyard után - a második dalt is meghallgathatjuk.</h2>
      <address>
        <time datetime="2019-11-23T19:35:00+00:00">23 Nov 2019, 19:35</time>
      </address>
      <p>A szám abból a szempontból is érdekes, hogy például Ozzy a Straight To Hell-hez megnyerte Slasht is a Guns&amp;Roses-ból, sőt a basszusgitáron szintén egy Guns-tag, Duff McKagan játszik, a dobokon pedig Chad Smith (Red Hot Chili Peppers) nyomul.</p>
      <p>A másik érdekesség a dal témája, ugyanis ezúttal kifejezetten drogellenes szöveget írt Ozzy. Ne felejtsük, arról az az emberrről van szó, aki azt nyilatkozta, hogy a 80-es évekre gyakorlatilag nem emlékszik a drogok meg az alkohol miatt.</p>
      <figure>
        <iframe src="https://www.youtube.com/embed/8oZqKtuvDx4" width="560" height="315" data-service="Youtube" scrolling="no"/>
      </figure>
      <p>„Ha nem készítettem volna el ezt a lemezt, még mindig azon görcsölnék, hogy örökké csak itthon fekszem majd. Amíg nem kezdtem bele a lemez elkészítésébe, azt hittem, meghalok. De így végre felkeltem a seggemről” – nyilatkozta Ozzy.</p>
      <p>Ozzy egyébként újra végső utáni búcsúturnéba kezd, ami Prágát is érinti, mégpedig november 13-án, de ellátogat Bécsbe is -  november 16-án.</p>
      <p>
        <a href="https://hvg.hu/kultura/20191123_Drogellenes_dalt_irt_Ozzy_Osbourne_gitarosnak_pedig_megnyerte_Slasht?s=hk">
          <b>hvg.hu</b>
        </a>
      </p>
    </article>
  </body>
</html>