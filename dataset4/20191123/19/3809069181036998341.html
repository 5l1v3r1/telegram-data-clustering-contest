<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/basket-league/article/1417886/aggeloy-theloyme-ton-ras-na-einai-o-megalos-adelfos-sta-apodytiria"/>
    <meta property="og:site_name" content="gazzetta.gr"/>
    <meta property="article:published_time" content="2019-11-23T19:44:03+00:00"/>
    <meta property="og:title" content="Αγγέλου: «Θέλουμε τον Ρας να είναι ο μεγάλος αδελφός στα αποδυτήρια»"/>
    <meta property="og:description" content="Ο Βαγγέλης Αγγέλου κλήθηκε να σχολιάσει τη συμφωνία της Λάρισας με την πρώην NBAer και πρωταθλητή στο ΝΒΑ με τους Ουόριορς, Μπράντον Ρας.  "/>
  </head>
  <body>
    <article>
      <h1>Αγγέλου: «Θέλουμε τον Ρας να είναι ο μεγάλος αδελφός στα αποδυτήρια»</h1>
      <h2>Ο Βαγγέλης Αγγέλου κλήθηκε να σχολιάσει τη συμφωνία της Λάρισας με την πρώην NBAer και πρωταθλητή στο ΝΒΑ με τους Ουόριορς, Μπράντον Ρας.  </h2>
      <address><time datetime="2019-11-23T19:44:03+00:00">23 Nov 2019, 19:44</time> by <a rel="author" href="http://www.gazzetta.gr/dimosiografos/giannis-stavroulakis" target="_blank">Γιάννης Σταυρουλάκης</a></address>
      <p>Αναλυτικά όσα δήλωσε στη συνέντευξη Τύπου μετά την ήττα της Λάρισας από τον Ήφαιστο:</p>
      <p>«Ένα ενδιαφέρον παιχνίδι όπως και το παιχνίδι στη <b>Ρόδο</b>. Η διαφορά ήταν στη ψυχολογική προσέγγιση. Μετά τη νίκη στη <b>Ρόδο </b>θέλαμε και σήμερα τη νίκη. Ξεκινήσαμε καλά. Στο δεύτερο δεκάλεπτο το παιχνίδι χάλασε. Στο ημίχρονο μιλήσαμε να δούμε το ματς χωρίς να πρέπει να το κερδίσουμε. Δείξαμε ανταγωνιστικότητα. Τα λάθη στο τέλος του ματς στέρησαν κατοχές ώστε να προσπαθήσουμε να κερδίσουμε το παιχνίδι. Κρατήσαμε τον Ήφαιστο χαμηλά στο σκορ, αλλά το πρόβλημα μας στην επίθεση παράλληλα με τα λάθη μας ήταν καθοριστικά . Από τα 17 λάθη δεχθήκαμε 16 πόντους. Συνεχίζουμε τη προσπάθεια».</p>
      <p>Για τον <b>Χίκι</b>: «Είναι δύσκολο ένας παίκτης να μπει τόσο γρήγορα. Είναι παίκτης που θέλει τη μπάλα στο χέρια του. Δεν γνωρίζει τους συμπαίκτες του και δεν τον γνωρίζουν. Οι συμπαίκτες του τον καλωσόρισαν. Και αυτός πολέμησε μαζί μας».</p>
      <p>Για τον <b>Ρας</b>: «Είναι πολύ μεγάλο όνομα για την <b>Ελλάδα</b>. Η συζήτηση που είχαμε ήταν πως ο ίδιος ήθελε να μπει στο παιχνίδι γιατί του λείπει. Εμείς θέλουμε να μπει στα αποδυτήρια και να είναι ο μεγάλος αδερφός. Θα προσπαθήσουμε να δούμε που μπορούμε να μας βοηθήσει. Είναι επιτυχία που τον έφερε η ομάδα. Θα έρθει και θα δούμε πως θα το διαχειριστούμε. Έως τότε δεν φεύγει κανείς. Βλέποντας και κάνοντας». </p>
    </article>
  </body>
</html>