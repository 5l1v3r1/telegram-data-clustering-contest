<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/23/sports/football/mourinio-simantiko-to-oti-nikisame-kai-oxi-o-tropos/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-23T19:36:20+00:00"/>
    <meta property="og:title" content="Μουρίνιο: «Σημαντικό το ότι νικήσαμε και όχι ο τρόπος»"/>
    <meta property="og:description" content="Ο Ζοσέ Μουρίνιο έκανε νικηφόρο ντεμπούτο στον πάγκο της Τότεναμ και τόνισε ότι σημαντική ήταν η νίκη και όχι ο τρόπος που αυτή ήρθε."/>
  </head>
  <body>
    <article>
      <h6 class="kicker">Τότεναμ</h6>
      <h1>Μουρίνιο: «Σημαντικό το ότι νικήσαμε και όχι ο τρόπος»</h1>
      <h2>Ο Ζοσέ Μουρίνιο έκανε νικηφόρο ντεμπούτο στον πάγκο της Τότεναμ και τόνισε ότι σημαντική ήταν η νίκη και όχι ο τρόπος που αυτή ήρθε.</h2>
      <address><time datetime="2019-11-23T19:36:20+00:00">23 Nov 2019, 19:36</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Η Τότεναμ επικράτησε της Γουέστ Χαμ εκτός έδρας με 3-2, πετυχαίνοντας εκτός έδρας νίκη μετά από 11 μήνες και ο νέος τεχνικός των «σπιρουνιών» εμφανίστηκε ιδιαίτερα χαρούμενος με την εικόνα της ομάδας στα πρώτα 60 λεπτά.</p>
      <p>Στη συνέχεια ο Πορτογάλος τεχνικός τόνισε πως πολλά πράγματα έπαιξαν ρόλο για να μειωθεί το σκορ, έκανε ιδιαίτερη αναφορά στον Ντέλε Άλι, ενώ αναφέρθηκε στο παιχνίδι κατοχής που θέλει να παίξει με τη νέα του ομάδα</p>
      <p>
        <a href="https://www.in.gr/2019/11/23/greece/eleni-topaloudi-sygklonizoun-oi-goneis-tis-ena-xrono-meta-ti-dolofonia-tis/">Ελένη Τοπαλούδη: Συγκλονίζουν οι γονείς της ένα χρόνο μετά τη δολοφονία της</a>
      </p>
      <p>Αναλυτικά όσα δήλωσε ο Ζοσέ Μουρίνιο:</p>
      <p>«Πραγματικά, απόλαυσα τα πρώτα 60 λεπτά. Το πιο σημαντικό πράγμα ήταν να νικήσουμε, δεν είχε σημασία ο τρόπος. Τα παιδιά είναι χαρούμενα, είναι αυτό που ήθελα.</p>
      <p>Ήμουν πραγματικά χαρούμενος πριν δεχθούμε τα δύο γκολ. Παίζαμε καλά, βγάζαμε στο παιχνίδι μας πράγματα που είχαμε δοκιμάσει στην προπόνηση.</p>
      <p>Έπρεπε να έχουμε κάνει το 4-0 και να τελειώσουμε το ματς. Όμως παίζουν πολλά πράγματα ρόλο. Τα συναισθήματα για το ότι έφυγε ο προηγούμενος προπονητής.</p>
      <p>Η επιστροφή από τις Εθνικές ομάδες και η κούραση στα τελευταία 20 λεπτά. Έχω τόσα χρόνια εμπειρία στην Premier League, είπα στους παίκτες μου ότι ακόμα και αν το ματς είναι 3-0 στο 85′ δεν έχει τελειώσει τίποτα.</p>
      <p>Πέρασα χρόνο με τον Ντέλε και είπαμε ότι ο καλύτερος Ντέλε πρέπει να επιστρέψει. Νομίζω ότι ήταν σαν την ομάδα, εκπληκτικός για 60-65 λεπτά και μετά πλήρωσε το τίμημα της κούρασης και έπεσε λίγο. Νομίζω ότι ήταν ο παλιός Ντέλε Αλι, έκανε όλα αυτά που ζήτησα.</p>
      <p>Έντεκα μήνες χωρίς μουσική στα αποδυτήρια στα εκτός έδρας ματς, χωρίς χαμόγελο, χωρίς ευτυχία, όμως τα κατάφεραν και είμαι πολύ χαρούμενος.</p>
      <p>Το παιχνίδι κατοχής είναι κάτι που οι παίκτες γνωρίζουν. Εγώ προσπάθησα να τους κάνω να νιώθουν άνετα και ζήτησα να δώσουν πράγματα που μπορούν.</p>
      <p>Ρώτησα τους Ντέλε, Χάρι, Σον, Λούκας, Γουίνκς, Έρικ και προσπάθησα να κάνω τη δουλειά πιο εύκολη για εκείνους».</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>