<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_vodij-zbiv-na-smert-shkolyarku-ta-vtik/939572"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T19:23:00+00:00"/>
    <meta property="og:title" content="Водій збив на смерть школярку та втік"/>
    <meta property="og:description" content="У селі Іванівка Чернігівської області водій мікроавтобуса Volkswagen збив на смерть неповнолітню дівчинку і втік з місця події. Чоловіка згодом вдалося відшукати і затримати, повідомляє регіональне управління Нацполіції. ДТП сталася ввечері, 22 листопада. Водій автомобіля рухався з ..."/>
  </head>
  <body>
    <article>
      <h1>Водій збив на смерть школярку та втік</h1>
      <address><time datetime="2019-11-23T19:23:00+00:00">23 Nov 2019, 19:23</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/gallery/939/939572_2_w_1200.jpg?v=0"/>
        <figcaption>Водій мікроавтобуса Volkswagen збив на смерть школярку. Фото: Нацполіція</figcaption>
      </figure>
      <p>У селі Іванівка Чернігівської області водій мікроавтобуса Volkswagen збив на смерть неповнолітню дівчинку і втік з місця події.</p>
      <p>Чоловіка згодом вдалося відшукати і затримати, повідомляє регіональне управління Нацполіції.</p>
      <p>ДТП сталася ввечері, 22 листопада. Водій автомобіля рухався з боку Чернігова в напрямку Києва.</p>
      <p>"Він збив дівчинку 2005 року народження, яка перетинала дорогу поза пішохідним переходом на неосвітленій ділянці дороги. Від отриманих травм дитина загинула на місці, а водій втік", - йдеться в повідомленні.</p>
      <p>Правоохоронці ввели операцію "Перехоплення". Знайти водія вдалося за допомогою камер відеоспостереження "Мережа безпеки", які вміють розпізнавати автомобільні знаки і допомагають вираховувати, як рухався автомобіль. Також на місці ДТП було знайдено уламки дзеркала і переднього бампера автомобіля Volkswagen, зроблені зліпки протектора шин.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_avtomobil-nasmert-zbiv-dvoh-velosipedistiv/939389"/>
      </related>
      <p>Правоохоронці відкрили кримінальне провадження за статтею про порушення правил безпеки дорожнього руху.</p>
      <figure>
        <img src="https://static2.gazeta.ua/img2/cache/gallery/939/939572_1_w_1200.jpg?v=0"/>
      </figure>
      <blockquote>У Києві водій автомобіля Porsche <a href="https://gazeta.ua/articles/np/_perekinuvsya-ta-zagorivsya-porsche/939448">не впорався з керуванням</a> і вилетів на тротуар. Автомобіль перекинувся і загорівся.</blockquote>
    </article>
  </body>
</html>