<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/vgikan-ta-machairia-ta-thikaria/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-23T19:07:42+00:00"/>
    <meta property="og:title" content="Βγήκαν τα μαχαίρια από τα θηκάρια"/>
    <meta property="og:description" content="Μπορεί η παραχώρηση των καπναποθηκών  Παπαστράτου στο δήμο Αγρινίου να επισκίασε πολλές άλλες ειδήσεις, στην «Δημοκρατική Παράταξη» όμως ξαναβγήκαν"/>
  </head>
  <body>
    <article>
      <h1>Βγήκαν τα μαχαίρια από τα θηκάρια</h1>
      <address><time datetime="2019-11-23T19:07:42+00:00">23 Nov 2019, 19:07</time> by <a rel="author">ΣΥΝΕΙΔΗΣΗ</a></address>
      <p>
        <b>Μπορεί η παραχώρηση των καπναποθηκών Παπαστράτου στο δήμο Αγρινίου να επισκίασε πολλές άλλες ειδήσεις, στην «Δημοκρατική Παράταξη» όμως ξαναβγήκαν τα μαχαίρια από τα θηκάρια.</b>
      </p>
      <p>Πολλά ακούγονται ότι ειπώθηκαν για τον ρόλο που έπαιξαν κάποιοι από την πρώην παράταξη του Παύλου Μοσχολιού και την μεταγραφή τους στην παράταξη της Χριστίνας Σταρακά.</p>
      <p>Πληροφορίες αναφέρουν ότι κάποιοι, μεταξύ των οποίων και ο πρώην δήμαρχος, σχολίαζαν με σκληρό τρόπο, την επικεφαλής της παράταξης της μείζονος αντιπολίτευσης του δήμου και τον τρόπο με τον οποίο διεκδίκησε τον δήμο στις εκλογές.</p>
      <p>Μήπως όμως κάποιοι θα έπρεπε να έχουν συνειδητοποιήσει ότι ο κύκλος τους στο τιμόνι του δήμου είχε ήδη κλείσει και ότι δεν θα είχαν καμιά τύχη στις δημοτικές εκλογές; Ίσως να έχαναν με μεγαλύτερο ποσοστό απ’ ότι την προηγούμενη φορά.</p>
      <p>Επίσης στα 5 χρόνια που μεσολάβησαν από το 2014 που ο κ. Μοσχολιός έχασε το δήμο, το ΔΣ του Ιδρύματος Παπαστράτου, πόσες φορές συνεδρίασε και αν το έπραξε γιατί δεν προχώρησε στην παραχώρηση των καπναποθηκών;  Τι περίμεναν;  Μήπως ότι θα έχανε το δήμο ο Γιώργος Παπαναστασίου;</p>
      <p>Ο χρόνος έδειξε ότι ορισμένοι αλλιώς τα είχαν κατά νου κι αλλιώς έγιναν τα πράγματα.</p>
      <p>
        <b>Εφημερίδα «Συνείδηση»</b>
      </p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/oi-foitites-dppnt-mpikan-se-ayti-tin-odyniri-dokimasia/"/>
        <a href="http://sinidisi.gr/na-min-perasoyn-xana-15-chronia/"/>
        <a href="http://sinidisi.gr/oi-elachistoi-dynatoi-foroi-tha-eprepe-na-syntagmatiki-epitagi/"/>
        <a href="http://sinidisi.gr/allios-ta-perimene-o-konstantaras/"/>
        <a href="http://sinidisi.gr/kallio-arga-para-pote-2/"/>
        <a href="http://sinidisi.gr/tin-erchomeni-paraskeyi-tha-anapsoyn-ta-christoygenniatika-lampionia-agrinio/"/>
      </related>
    </article>
  </body>
</html>