<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/23/goncharuk_zayavyv_pro_progres_u_peregovorakh_iz_mvf"/>
    <meta property="og:site_name" content="espreso.tv"/>
    <meta property="article:published_time" content="2019-11-23T19:23:00+00:00"/>
    <meta property="og:title" content="Гончарук заявив про прогрес у переговорах із МВФ"/>
    <meta property="og:description" content="Прем'єр-міністр Олексій Гончарук розповів про прогрес у переговорах Міжнародного валютного фонду про новий кредит Україні"/>
  </head>
  <body>
    <article>
      <h1>Гончарук заявив про прогрес у переговорах із МВФ</h1>
      <address>
        <time datetime="2019-11-23T19:23:00+00:00">23 Nov 2019, 19:23</time>
      </address>
      <p>Прем'єр-міністр Олексій Гончарук розповів про прогрес у переговорах Міжнародного валютного фонду про новий кредит Україні</p>
      <p>Про це повідомляє "Урядовий портал".</p>
      <p>За словами Гончарука, переговори із представниками місії МВФ, яка перебувала в Україна з 14 до 22 листопада, були конструктивними.</p>
      <p>"Ми провели конструктивні  перемовини. Місія оцінила істотний прогрес, досягнутий за останні кілька місяців. Ми продовжуємо роботу над новою програмою у тісній співпраці", - сказав Гончарук. .</p>
      <p>За словами голови місії МВФ Рона ван Родена було досягнуто прогресу і в дискусіях щодо політики та реформ, які можуть бути основою нової програми МВФ, що включає підтримку грошово-кредитного, фіскального та фінансового секторів, а також реформ для поліпшення бізнес-середовища, зміцнення верховенства закону та економічного зростання.</p>
      <ul>
        <li>Нагадаємо, місія Міжнародного валютного фонду <a href="https://espreso.tv/news/2019/11/14/misiya_mvf_prybula_do_kyyeva">прибула до Києва 14 листопада</a>.</li>
        <li>21 листопада прем'єр-міністр Олексій Гончарук заявив, що переговори між Україною та Міжнародним валютним фондом щодо укладання нової кредитної програми співпраці тривають у робочому порядку, сторони <a href="https://espreso.tv/news/2019/11/21/ukrayina_ta_mvf_blyzki_do_ukladannya_novoyi_ugody_goncharuk">наблизилися до укладання нової угоди</a> про співпрацю.</li>
        <li>23 листопада після чергового візиту до України у МВФ заявили про <a href="https://espreso.tv/news/2019/11/23/dyskusiyi_tryvayut_mvf_zrobyv_zayavu_za_pidsumkamy_vizytu_misiyi_fondu_do_ukrayiny">досягнення помітного прогресу</a> щодо нового траншу.</li>
        <li>Міністр фінансів Оксана Маркарова також <a href="https://espreso.tv/news/2019/11/23/zrady_nemaye_markarova_pro_pidsumky_vizytu_misiyi_mvf_do_ukrayiny">заявила про прогрес у переговорах</a> між Україною та Міжнародним валютним фондом.</li>
      </ul>
    </article>
  </body>
</html>