<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090201057/%D8%AD%D9%85%D8%A7%DB%8C%D8%AA-%DA%AF%D8%B3%D8%AA%D8%B1%D8%AF%D9%87-%D8%B4%D9%88%D8%B1%D8%A7%D9%87%D8%A7%DB%8C-%D8%A7%D8%B3%D9%84%D8%A7%D9%85%DB%8C-%D8%B4%D9%87%D8%B1-%D9%88-%D8%B1%D9%88%D8%B3%D8%AA%D8%A7-%D8%A7%D8%B2-%D8%AA%D8%B5%D9%85%DB%8C%D9%85-%D8%B3%D8%B1%D8%A7%D9%86-%D9%82%D9%88%D8%A7-%D9%88-%D9%85%D8%AD%DA%A9%D9%88%D9%85%DB%8C%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-23T19:45:26+00:00"/>
    <meta property="og:title" content="حمایت گسترده شوراهای اسلامی شهر و روستا از تصمیم سران قوا و محکومیت اخلالگران"/>
    <meta property="og:description" content="نمایندگان مردم در شوراهای اسلامی شهرها و روستاهای کشور با صدور بیانیه‌های متعدد حمایت گسترده خود را از اجرای طرح مدیریت مصرف سوخت و فرمایشات رهبر معظم انقلاب اسلامی در تایید تصمیم سران قوا اعلام کردند."/>
  </head>
  <body>
    <article>
      <h1>حمایت گسترده شوراهای اسلامی شهر و روستا از تصمیم سران قوا و محکومیت اخلالگران</h1>
      <address>
        <time datetime="2019-11-23T19:45:26+00:00">23 Nov 2019, 19:45</time>
      </address>
      <p>نمایندگان مردم در شوراهای اسلامی شهرها و روستاهای کشور با صدور بیانیه‌های متعدد حمایت گسترده خود را از اجرای طرح مدیریت مصرف سوخت و فرمایشات رهبر معظم انقلاب اسلامی در تایید تصمیم سران قوا اعلام کردند.</p>
      <p>به گزارش ایسنا، نمایندگان مردم در شوراهای اسلامی شهرها و روستاهای سراسر کشور در این بیانیه ها که به صورت خودجوش و در آستانه هفته بسیج صادر شد با حمایت قاطع از تصمیم سران قوا در اجرای طرح مدیریت مصرف سوخت، که مورد حمایت رهبر معظم انقلاب اسلامی قرار گرفت، آمادگی خود را برای همکاری و هم افزایی با مسوولان امر در اجرای صحیح این طرح با هدف منطقی کردن مصرف انرژی و پویایی اقتصاد و ملاحظات زیست محیطی اعلام کردند.</p>
      <p>اعضای شوراهای اسلامی شهرها و روستاها همچنین با تاکید بر سرلوحه قراردادن منویات مقام معظم رهبری در خصوص توجه هر چه بیشتر به رونق تولید، رعایت الگوی مصرف و توجه به اقتصاد مقاومتی و ارتقای کسب و کارهای نوین؛ آمادگی خود را برای تحقق ابعاد مختلف این موضوعات در عرصه مدیریت شهری و روستایی اعلام نمودند.</p>
      <p>نمایندگان مردم در شوراهای اسلامی دخالت اشرار وابسته و بیگانگان خارجی و همچنین تخریب اموال عمومی و مردم در شهرهای مختلف کشور را محکوم کردند.</p>
      <p>انتهای پیام</p>
    </article>
  </body>
</html>