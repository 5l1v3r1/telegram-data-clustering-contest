<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/xekatharos-ivan-poulame-pektes-mono-sti-sosti-timi"/>
    <meta property="og:site_name" content="Metrosport.gr"/>
    <meta property="article:published_time" content="2019-11-23T19:50:00+00:00"/>
    <meta property="og:title" content="Ξεκάθαρος ο Ιβάν: «Πουλάμε παίκτες μόνο στη σωστή τιμή»"/>
    <meta property="og:description" content="Η παράμετρος του Financial Fair Play δημιουργεί την ανάγκη επιπλέον εσόδων στον ΠΑΟΚ"/>
  </head>
  <body>
    <article>
      <h1>Ξεκάθαρος ο Ιβάν: «Πουλάμε παίκτες μόνο στη σωστή τιμή»</h1>
      <h2>Η παράμετρος του Financial Fair Play δημιουργεί την ανάγκη επιπλέον εσόδων στον ΠΑΟΚ</h2>
      <address><time datetime="2019-11-23T19:50:00+00:00">23 Nov 2019, 19:50</time> by <a rel="author">Κώστας Πετρωτός</a></address>
      <p>Στον ΠΑΟΚ έχουν ήδη κάνει τις πρώτες συσκέψεις ενόψει της μεταγραφικής περιόδου του Ιανουαρίου και έχουν χαράξει τους βασικούς κανόνες με τους οποίους θα κινηθούν τόσο για την απόκτηση, όσο και για τις ενδεχόμενες πωλήσεις παικτών.</p>
      <p>Ειδικά, το δεύτερο σκέλος παρουσιάζει ξεχωριστό ενδιαφέρον, καθώς δεν είναι λίγοι οι παίκτες του ΠΑΟΚ που αποτελούν ελκυστικές περιπτώσεις στο μεταγραφικό παζάρι, ενώ υπάρχει και η παράμετρος του Financial Fair Play που δημιουργεί ανάγκη για την δημιουργία επιπλέον εσόδων.</p>
      <p>Ωστόσο, ο μεγαλομέτοχος της ομάδας ήταν ξεκάθαρος σε ό,τι έχει να κάνει με την προοπτική παραχώρησης παικτών. “Θα πουλήσουμε παίκτες μόνο στη σωστή τιμή”. Με απλά λόγια, ο ΠΑΟΚ είναι θετικός σε αξιόλογες προτάσεις και όχι σε προσφορές που θα μπορούσαν να χαρακτηριστούν ξεπούλημα. Μάλιστα, στις συζητήσεις που είχε με συνεργάτες του αναλύθηκε και μία περίπτωση που συμπυκνώνει πολύ χαρακτηριστικά αυτή τη λογική: του Δημήτρη Πέλκα.</p>
      <p>Το κοινό συμπέρασμα ήταν ότι ο ΠΑΟΚ δεν θα πρέπει να πουλήσει όσο-όσο τον 26χρονο μεσοεπιθετικό επειδή αυτή την περίοδο δεν έχει ρόλο βασικού. Αντίθετα, αποτελεί υποχρέωση όλων στον σύλλογο να προσπαθήσουν να τον βοηθήσουν να ανεβάσει και πάλι την ‘χρηματιστηριακή” αξία του.</p>
      <p>*Από την έντυπη έκδοση της Metrosport (23/11)</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/pithani-11ada-tou-paok-kontra-stin-ael"/>
        <a href="http://www.metrosport.gr/article/kaftos-matos-oplizi-ke-ekteli"/>
        <a href="http://www.metrosport.gr/article/san-na-xekinao-apo-to-miden-ime-etimos-gia-to-kalitero"/>
        <a href="http://www.metrosport.gr/article/vima-vima-prochorai-zampa"/>
        <a href="http://www.metrosport.gr/article/foresan-gantia-giannoulis-ke-varela-pics"/>
        <a href="http://www.metrosport.gr/article/gkarsia-imaste-paok-pistevoume-sti-niki-me-tin-ntinamo"/>
      </related>
    </article>
  </body>
</html>