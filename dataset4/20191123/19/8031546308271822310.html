<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109437-Greta-Tunberg-shte-vodi-praznichno-predavane-na-radio-BBC"/>
    <meta property="og:site_name" content="Канал 3"/>
    <meta property="article:published_time" content="2019-11-23T19:26:00+00:00"/>
    <meta property="og:title" content="Грета Тунберг ще води празнично предаване на радио BBC"/>
    <meta property="og:description" content="През минали години водещи на празничните програми на BBC са били личности като Принц Хари, Анджелина Джоли и Стивън Хокинг"/>
  </head>
  <body>
    <article>
      <h1>Грета Тунберг ще води празнично предаване на радио BBC</h1>
      <h2>През минали години водещи на празничните програми на BBC са били личности като Принц Хари, Анджелина Джоли и Стивън Хокинг</h2>
      <address>
        <time datetime="2019-11-23T19:26:00+00:00">23 Nov 2019, 19:26</time>
      </address>
      <p><b>Младата шведска екоактивистка Грета Тунберг ще бъде водеща на едно от празничните сутрешни предавания на британското радио BBC 4, предаде АФП, като се позова на BBC.<br/></b> </p>
      <p>Тунберг ще разговаря с известни хора, които се борят с промените в климата и е предложила във воденото от нея предаване да има репортажи от Антарктика и Замбия и интервю с управителя на Bank of England Марк Карни. Шестнадесетгодишната Тунберг, която се превърна в символ на борбата с климатичните изменения, е една от петте известни личности, които ще бъдат водещи на предавания на радио BBC по време на коледните и новогодишните празници.</p>
      <p> <br/> </p>
      <p>Другите са председателката на британския Върховен съд Бренда Хейл, която отсъди, че решението на премиера Борис Джонсън да спре работата на парламента е незаконно; художникът Грейсън Пери, рапърът Джордж Поета и бившият главен редактор на вестник "Дейли телеграф" Чарлс Мур.</p>
      <p> </p>
      <p>През минали години водещи на празничните програми на BBC са били личности като британския Принц Хари, актрисата Анджелина Джоли и професор Стивън Хокинг.</p>
      <related>
        <h4>Още по темата</h4>
        <a href="http://kanal3.bg/news/world/108779-Greta-Tunberg-otplava-s-korab-za-Evropa"/>
        <a href="http://kanal3.bg/news/world/106094-Fetboy-Slim-izpya-svoy-hit-s-frazi-ot-rechta-na-Greta-Tunberg-pred-OON-%2528VIDEO%2529"/>
        <a href="http://kanal3.bg/news/lifestyle/zvezdi/106050-Kim-Kardashiyan-se-vazhishtava-ot-Greta-Tunberg-i-iska-da-vecherya-s-neya"/>
      </related>
    </article>
  </body>
</html>