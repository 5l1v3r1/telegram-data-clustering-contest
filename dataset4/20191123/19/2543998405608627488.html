<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/fudbal/170762/posebni-posle-debija-rekao-sam-aliju-moze-bude-medju-najboljima-svetu"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T19:41:00+00:00"/>
    <meta property="og:title" content="&quot;Posebni&quot; posle debija: Rekao sam Aliju da može da bude među najboljima na svetu!"/>
    <meta property="og:description" content="Menadžer Totenhema Žoze Murinjo izjavio je posle debija u novom klubu da je izuzetno zadovoljan kako je ekipa odigrala protiv Vest Hema, ne računajući dva primljena gola u finišu, i da je pobeda u ovakvim situacijama najvažnija."/>
  </head>
  <body>
    <article>
      <h1>"Posebni" posle debija: Rekao sam Aliju da može da bude među najboljima na svetu!</h1>
      <h2>Menadžer Totenhema Žoze Murinjo izjavio je posle debija u novom klubu da je izuzetno zadovoljan kako je ekipa odigrala protiv Vest Hema, ne računajući dva primljena gola u finišu, i da je pobeda u ovakvim situacijama najvažnija.</h2>
      <address><time datetime="2019-11-23T19:41:00+00:00">23 Nov 2019, 19:41</time> by <a rel="author">Republika</a></address>
      <p>Son, Mura i Kejn su pogocima priredili dobrodošlicu novom strategu u 13. kolu Premijer lige i to je za Spurse bila prva pobeda na strani posle 10 meseci.</p>
      <p>- Veoma sam srećan kako smo igrali pre primljenih golova. Bili smo jako dobri, radili ono što smo vežbali na treningu. Mogli smo da vodimo i sa 4:0 i tako ubijemo utakmicu skroz- poručio je Murinjo.</p>
      <p>Vest Hem je preko Antonija i Ogbone u finišu uspeo da postigne dva gola i ublaži poraz.</p>
      <p>- Srećom pa sam dugo u Premijer ligi i znam kako se ovde igra. Zato sam rekao igračima na poluvremenu da čak i da imamo 3:0 u 85. minutu ništa neće biti gotovo. Najvažnije je da smo slavili, nije važno kako. Igrači su srećni- rekao je "Posebni".</p>
      <p>Izuzetno dobru partiju prikazao je pomalo zaboravljeni Dele Ali.</p>
      <p>- Izdvojio sam neko vreme posle treninga i razgovarao sa njim. Dogovorili smo se da onaj najbolji Ali Mora da se vrati. On je suviše dobar i mogao bi da bude među najboljim igračima na svetu- zaključio je Murinjo.</p>
      <figure>
        <iframe src="https://www.youtube.com/embed/gs0jL6WipyQ" width="660" height="400" data-service="Youtube" scrolling="no"/>
      </figure>
      <p>Totenhem posle te pobede ima 17 bodova, a u sledećem kolu dočekuje Bornmut. Pre toga očekuje ga meč Lige šampiona protiv Olimpijakosa u utorak.</p>
      <related>
        <h4>Pročitajte još:</h4>
        <a href="http://republika.rs/sport/fudbal/170511/Menadzer-koji-razgnevio-navijace-Srbiji-doveo-Murinja-Totenhem"/>
        <a href="http://republika.rs/sport/fudbal/170703/Nemam-nameru-idem-Murinjovim-stopama-posebno-nikad-klupu-Totenhema"/>
        <a href="http://republika.rs/sport/fudbal/170753/Derbi-Londona-pripao-Totenhemu-Pet-golova-debiju-Zozea-Murinja-tri-boda-pevce"/>
      </related>
    </article>
  </body>
</html>