<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/europa/2019/11/23/violenza-donne-a-parigi-in-49.000_24ad12d9-7c10-41e1-90a7-bdedf79d167a.html"/>
    <meta property="og:site_name" content="ANSA.it"/>
    <meta property="article:published_time" content="2019-11-23T19:40:11+00:00"/>
    <meta property="og:title" content="Violenza donne: a Parigi in 49.000"/>
    <meta property="og:description" content="La manifestazione parigina contro le violenze sessiste, sessuali e i femminicidi ha radunato oggi 49.000 manifestanti fra la place de l'Opera e la Nation, secondo il conteggio di un collettivo di media indipendenti, Occurrence. (ANSA)"/>
  </head>
  <body>
    <article>
      <h1>Violenza donne: a Parigi in 49.000</h1>
      <h2>30 cortei in tutta la Francia</h2>
      <address><time datetime="2019-11-23T19:40:11+00:00">23 Nov 2019, 19:40</time> by <a rel="author">Redazione ANSA</a></address>
      <p> La manifestazione parigina contro le violenze sessiste, sessuali e i femminicidi ha radunato oggi 49.000 manifestanti fra la place de l'Opera e la Nation, secondo il conteggio di un collettivo di media indipendenti, Occurrence.<br/>    "Aggressore, molestatore, sei finito, le donne sono in piazza" si leggeva su un lungo striscione, firmato dal collettivo che ha organizzato la marcia, #NousToutes. In testa al corteo, l'Unione nazionale familiari delle vittime di femminicidio, con diverse persone che mostravano cartelli con le immagini di loro parenti assassinate. Dall'inizio dell'anno, almeno 116 donne sono state uccise in Francia dal compagno o dall'ex, mentre in tutto il 2018 erano state 121.<br/>    In provincia, una trentina di cortei con alcune centinaia di persone hanno sfilato a Lille, Bordeaux, Rennes, Strasburgo, Saint-Etienne, Tolosa, Rennes, fra le altre città. L'anno scorso erano state 50.000 i manifestanti in tutta la Francia, 30.000 dei quali a Parigi.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>