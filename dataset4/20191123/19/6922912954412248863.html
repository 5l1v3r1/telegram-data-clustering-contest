<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/sports/mpasket/olimpiakos/article/olimpiakos-xoris-rint-kontra-stin-armani"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-23T19:52:18+00:00"/>
    <meta property="og:title" content="Ολυμπιακός: Χωρίς Ριντ κόντρα στην Αρμάνι"/>
    <meta property="og:description" content="Ο τραυματισμός του Ουίλι Ριντ στον αγώνα του Ολυμπιακού με την Άλμπα στο Βερολίνο θα τον κρατήσει εκτός αγωνιστικής δράσης για μια εβδομάδα, ενώ είναι αμφίβολος ακόμη και για το ευρωπαϊκό ντέρμπι «αιωνίων» με τον Παναθηναϊκό στο ΟΑΚΑ στις 6 Δεκεμβρίου."/>
  </head>
  <body>
    <article>
      <h1>Ολυμπιακός: Χωρίς Ριντ κόντρα στην Αρμάνι</h1>
      <address>
        <time datetime="2019-11-23T19:52:18+00:00">23 Nov 2019, 19:52</time>
      </address>
      <p>Ο τραυματισμός του Ουίλι Ριντ στον αγώνα του Ολυμπιακού με την Άλμπα στο Βερολίνο θα τον κρατήσει εκτός αγωνιστικής δράσης για μια εβδομάδα, ενώ είναι αμφίβολος ακόμη και για το ευρωπαϊκό ντέρμπι «αιωνίων» με τον Παναθηναϊκό στο ΟΑΚΑ στις 6 Δεκεμβρίου.</p>
      <p>Ο Αμερικανός πρόλαβε να αγωνιστεί μόλις 5:30 λεπτά στο α΄ μέρος, πριν υποστεί τράβηγμα στον προσαγωγό με αποτέλεσμα να μην μπει εκ νέου στο παρκέ στο β΄ μέρος.</p>
      <p>Το πρωί του Σαββάτου (23/11), ο Ριντ υποβλήθηκε σε μαγνητική τομογραφία για να διαπιστωθεί η σοβαρότητα της κατάστασής του. Ο Κεστούτις Κεμζούρα έχει ενημερωθεί από το ιατρικό τιμ να μην τον συμπεριλάβει στα πλάνα του για τον αγώνα με την Αρμάνι Μιλάνο στο ΣΕΦ την Παρασκευή (29/11, 21:30) για την 11η αγωνιστική της Euroleague, ενώ δεν... αποκλείεται να κληθεί να παίξει και πάλι σε θέση «5» ο Ογκάστιν Ρούμπιτ... και κόντρα στον Παναθηναϊκό στο ΟΑΚΑ, στο πλαίσιο της 12ης αγωνιστικής (6/12, 21:30).</p>
    </article>
  </body>
</html>