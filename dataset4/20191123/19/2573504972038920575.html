<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230577/uomini-e-donne-scontro-social-tra-karina-cascella-e-barbara-de-santi/"/>
    <meta property="og:site_name" content="KontroKultura"/>
    <meta property="article:published_time" content="2019-11-23T19:00:17+00:00"/>
    <meta property="og:title" content="Uomini e Donne: scontro social tra Karina Cascella e Barbara De Santi"/>
    <meta property="og:description" content="Sui social c’è stato uno scontro tra due protagoniste di Uomini e Donne: Karina Cascella e Barbara De Santi. Ecco che cosa si sono dette Uomini e Donne: Karina Cascella critica Barbara De Santi Nelle ultime puntate del trono over di Uomini e Donne il pubblico ha visto Gemma particolarmente colpita da Juan Luis, venuto […]"/>
  </head>
  <body>
    <article>
      <h1>Uomini e Donne: scontro social tra Karina Cascella e Barbara De Santi</h1>
      <address><time datetime="2019-11-23T19:00:17+00:00">23 Nov 2019, 19:00</time> by <a rel="author" href="https://www.kontrokultura.it/author/nadia-fusetti/" target="_blank">Diana Cavalieri</a></address>
      <h3>Sui social c’è stato uno scontro tra due protagoniste di Uomini e Donne: Karina Cascella e Barbara De Santi. Ecco che cosa si sono dette</h3>
      <h3>Uomini e Donne: Karina Cascella critica Barbara De Santi</h3>
      <p>Nelle ultime puntate del trono over di<i> Uomini e Donne</i> il pubblico ha visto <b>Gemma</b> particolarmente colpita da<b> Juan Luis</b>, venuto in trasmissione appositamente per conoscerla e corteggiarla. Tuttavia, <b>Tina Cipollari</b> sta cercando di provocarla un po’ chiedendo a <b>Juan Luis</b> di ballare e facendogli recapitare dei regali. Nell’ultima puntata del trono over anche <b>Barbara De Santi</b> ha chiesto al cavaliere un ballo latino americano, per ricordare i tempi di quando ballava da ragazza.</p>
      <p>Questo gesto non è piaciuto a<b> Karina Cascella</b>, ex opinionista del programma, che su Instagram ha commentato in questo modo:</p>
      <aside>Scusate ma è vero, cioè ora va bene tutto ma povera Gemma… Tina gioca lo fa per provocarla come fa sempre con tutti quelli con cui esce Gemma… ma Barbara è proprio una str***</aside>
      <figure>
        <img src="https://www.kontrokultura.it/wp-content/uploads/2019/11/Karina-Cascella-Instagram.jpg"/>
      </figure>
      <h3>La replica di Barbara De Santi</h3>
      <p>Non è passato molto tempo dalla pubblicazione della storia da parte di <b>Karina Cascella</b> per avere una replica da parte della diretta interessata: <b>Barbara De Santi</b>. La dama del <i>parterre</i> femminile ha deciso di dire qualcosa a <b>Karina</b> scrivendo due Instagram Stories e taggandola. Nella prima ha scritto:</p>
      <aside>Ricordo quella serata a Milano in cui ci siamo conosciute ed esprimevi tutta la simpatia nei miei confronti. Ricordo una persona bella e rispettosa. È la stessa persona che mi dà della str*** per un ballo? Ti pensavo più intelligente, capace di andare oltre, obiettiva e oggettiva e invece ci sei cascata a piedi pari!!</aside>
      <figure>
        <img src="https://www.kontrokultura.it/wp-content/uploads/2019/11/Barbara-1-1.jpg"/>
      </figure>
      <p>Invece, nella seconda:</p>
      <aside>Karina è una di quelle donne che quando scoprono il tradimento del marito, non se la prendono con lui, ma con la donna con la quale tradisce… niente di più sbagliato!</aside>
      <figure>
        <img src="https://www.kontrokultura.it/wp-content/uploads/2019/11/Barbara-2.jpg"/>
      </figure>
      <p>Voi che cosa ne pensate di questo scontro tra le due protagoniste di <i>Uomini e Donne</i>?</p>
      <h3>Le ultime anticipazioni del trono over</h3>
      <p>Nel trono over <b>Gemma Galgani</b> continua ad essere la protagonista. La dama è molto coinvolta da<b> Juan Luis</b>, ma nell’ultima puntata il cavaliere ha fatto entrare due signore che volevano conoscerlo e ne ha fatta rimanere una di loro.<b> Armando</b> ha chiesto a<b> Juan</b> di non prendere in giro <b>Gemma</b> visto che circola voce che sia nel programma solamente per farsi pubblicità.</p>
      <p>L’altra storia che appassiona di più il pubblico è sicuramente quella tra<b> Ida e Riccardo.</b> Lui ha deciso di riproporsi alla dama, ma sembra che le cose non stiano andando bene. La coppia non fa altro che continuare a litigare. Durante l’ultima puntata <b>Riccardo</b> se ne è andato e <b>Ida</b> è scoppiata a piangere. Tuttavia, si dovrà attendere le prossime registrazioni del trono over per saperne di più su quello che è successo tra i due.</p>
      <p><b>Armando</b> sta continuando a sentire <b>Veronica</b> ma ci sono continui scontri, mentre pare sia nato un nuovo <i>flirt</i> tra <b>Samuel</b> (ex di <b>Elga Profili</b>) e <b>Anna</b>. Tra loro c’è stato un bacio passionale.</p>
    </article>
  </body>
</html>