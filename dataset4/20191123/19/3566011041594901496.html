<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549530.html/%D8%AA%D9%88%D8%B7%D8%A6%D9%87-%D9%87%D8%A7%DB%8C-%D8%A7%D8%AE%DB%8C%D8%B1-%D8%AE%D9%84%D9%84%DB%8C-%D8%AF%D8%B1-%D8%A7%D8%B1%D8%A7%D8%AF%D9%87-%D9%85%D9%84%D8%AA-%D8%BA%DB%8C%D9%88%D8%B1-%D8%A7%DB%8C%D8%B1%D8%A7%D9%86-%D8%A7%D8%B3%D9%84%D8%A7%D9%85%DB%8C-%D8%A7%DB%8C%D8%AC%D8%A7%D8%AF-%D9%86%D9%85%DB%8C-%DA%A9%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T19:33:00+00:00"/>
    <meta property="og:title" content="توطئه‌های اخیر خللی در اراده ملت غیور ایران اسلامی ایجاد نمی‌کند"/>
    <meta property="og:description" content="مدیرکل تبلیغات اسلامی مازندران گفت: توطئه‌ها و دسیسه‌های اخیر نمی‌تواند در اراده مستحکم ملت غیور ایران اسلامی خللی ایجاد کند."/>
  </head>
  <body>
    <article>
      <h1>توطئه‌های اخیر خللی در اراده ملت غیور ایران اسلامی ایجاد نمی‌کند</h1>
      <h2>مدیرکل تبلیغات اسلامی مازندران:</h2>
      <address>
        <time datetime="2019-11-23T19:33:00+00:00">23 Nov 2019, 19:33</time>
      </address>
      <p>مدیرکل تبلیغات اسلامی مازندران گفت: توطئه‌ها و دسیسه‌های اخیر نمی‌تواند در اراده مستحکم ملت غیور ایران اسلامی خللی ایجاد کند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حجت الاسلام ناصرشکریان امیری در گفت وگو با خبرنگار <a href="http://www.bloghnews.com/">بلاغ</a> ضمن تبریک بمناسبت هفته بسیج و با گرامیداشت یاد و خاطره همه شهیدان و جانفشانی ها و ایثارگری های رزمندگان اسلام و ضمن محکوم کردن اغتشاشات اخیر در کشور به بهانه سهمیه بندی بنزین ، اظهار کرد: چهل سال از پیروزی باشکوه انقلاب اسلامی می گذرد و مردم بصیر ایران اسلامی با وجود همه مشکلات و سختی ها همچنان پای آرمان های انقلاب ، امام راحل و مقام معظم رهبری (مدظله العالی) ایستاده اند و این گونه توطئه ها و دسیسه های نمی تواند در اراده مستحکم ملت غیور ایران اسلامی خللی ایجاد کند.<br/><br/>وی در ادامه با اشاره به گرامیداشت هفته بسیج و حضور بسیجیان در میدان های مختلف جهاد و ایثار ، افزود: بسیج حافظ انقلاب اسلامی و ارزش های اسلامی است و امروز هم در تمامی بحران ها و سختی ها در کنار مردم غیور اسلامی ایستاده اند و حتی در برخی توطئه ها و فتنه ها با حضور خود در صحنه نقش آفرینی می کنند.<br/><br/>مدیرکل تبلیغات اسلامی مازندران در بخش دیگری از سخنان خود به رهبری بی بدیل رهبر عظیم الشان انقلاب حضرت آیت الله العظمی الامام خامنه ای (حفظه الله) اشاره و بیان کرد: بیانات رهبر معظم انقلاب در اولین روز از این حادثه حجت را برهمگان تمام کرد و با روشنگری معظم له چشم فتنه کور شد و تمامی نقشه های دشمنان برآب شد.<br/><br/>شکریان امیری در ادامه سخنان خود به استحکام قدرتمند درونی نظام مقدس جمهوری اسلامی اشاره و تاکید کرد: ملت بزرگ و بصیر ایران اسلامی در چهل سال از عمر با برکت این نظام ثابت کرده است در تبعیت از فرامین رهبری معظم انقلاب همواره خودجوش و مقاوم ایستاده است و اجازه هنجارشکنی و فتنه انگیزی به عوامل دست نشانده استکبار جهانی و ایادی آن را در کشور نخواهد داد و در این اغتشاشات هم اینگونه شد.<br/><br/>عضو شورای فرهنگی عمومی مازندران با دعوت از همه اقشار جامعه در راهپیمایی مردم ولایتمدار مازندران در روز 3 آذر ، تاکید کرد : روز یکشنبه 3آذر نوبت مردم فهیم و شهید پرور و ولایتمدار مازندران است تا با حضور گسترده خود برگ زرینی در تاریخ ولایتمداری این مردمان حماسه ساز و قهرمان ثبت و ضبط کند و حماسه دیگری در استان در حمایت از نظام و رهبری معظم انقلاب خلق کنند.<br/><br/>استاد حوزه های علیمه و دانشگاه های مازندران در پایان به برنامه‌ریزی گروه های ضد انقلاب و بدخواهان نظام اسلامی در این اغتشاشات اخیر اشاره و اظهار کزد: صف معترضان و منتقدان طرح سهمیه بندی بنزین از یک عده وطن فروش و خائن جداست و دشمنان و بدخواهان جمهوری اسلامی همواره بدنبابل فرصت هستند تا انتقام سیلی های سخت مردم قهرمان ایران اسلامی را در این چهل سال از این امت قهرمان بگیرند و همواره در این اتفاقات بصیرت و دشمن شناسی ملت غیور ایران اسلامی مانع تحقق این اهداف شوم آنها شده است و حضور میلیونی مردم بصیر ایران اسلامی در حمایت از نظام و رهبری قطعا دوباره مشت محکمی بر مستکبرین عالم و ایادی آنان در منطقه خواهد بود.<br/><br/>انتهای پیام/</p>
    </article>
  </body>
</html>