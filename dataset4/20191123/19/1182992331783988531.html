<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d0%b2%d0%b5%d0%bb%d0%b8%d0%ba%d0%be%d1%82%d1%8a%d1%80%d0%bd%d0%be%d0%b2%d1%81%d0%ba%d0%b0%d1%82%d0%b0-%d0%b1%d0%be%d0%bb%d0%bd%d0%b8%d1%86%d0%b0-%d1%81-%d1%82%d1%80%d0%b8-%d0%bd%d0%b0%d0%b3%d1%80/"/>
    <meta property="og:site_name" content="Труд"/>
    <meta property="article:published_time" content="2019-11-23T19:13:03+00:00"/>
    <meta property="og:title" content="Великотърновската болница с три награди за принос към донорството и трансплантацията"/>
    <meta property="og:description" content="С три специални награди Великотърновската болница беше отличена по време на церемонията по раздаване на първите годишни награди за принос към донорството и трансплантацията. Здравният министър Кирил Ананиев връчи специални статуетки на координаторите по донорство за Велико Търново д-р Сибила..."/>
  </head>
  <body>
    <article>
      <h1>Великотърновската болница с три награди за принос към донорството и трансплантацията</h1>
      <h2>Здравният министър връчи статуетки на д-р Стефан Филев, д-р Сибила Маринова и д-р Ваня Лъчезарова</h2>
      <address><time datetime="2019-11-23T19:13:03+00:00">23 Nov 2019, 19:13</time> by <a rel="author">Веселина Ангелова</a></address>
      <p>С три специални награди Великотърновската болница беше отличена по време на церемонията по раздаване на първите годишни награди за принос към донорството и трансплантацията.</p>
      <p>Здравният министър Кирил Ананиев връчи специални статуетки на координаторите по донорство за Велико Търново д-р Сибила Маринова и д-р Ваня Лъчезарова за работата им и усилията за популяризиране на донорството сред обществото ни.</p>
      <p>Награда за подкрепа на донорството в България получи и изпълнителният директор на МОБАЛ “ Д-р Стефан Черкезов” д-р Стефан Филев.</p>
      <p>В последните няколко години Великотърновската болница е водеща донорска база в страната, като само през 2019 до момента са реализирани 5 донорски ситуации.</p>
      <p>Церемонията по награждаването се състоя в Народния театър “ Иван Вазов”, като на нея присъстваха близки на донори и трансплантирани хора от цялата страна.</p>
    </article>
  </body>
</html>