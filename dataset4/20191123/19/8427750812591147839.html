<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isaechia.it/2019/11/23/anticipazioni-uomini-donne-trono-over-23112019/"/>
    <meta property="og:site_name" content="Isa e Chia"/>
    <meta property="article:published_time" content="2019-11-23T19:51:50+00:00"/>
    <meta property="og:title" content="Anticipazioni ‘Uomini e Donne’: Trono Over 23/11/2019"/>
    <meta property="og:description" content="Oggi pomeriggio è stata registata una nuova puntata del Trono Over di Uomini e Donne. Direttamente dal portale Vicolo delle news, ci sono giunte le prime anticipazioni:"/>
  </head>
  <body>
    <article>
      <h1>Anticipazioni ‘Uomini e Donne’: Trono Over 23/11/2019</h1>
      <address><time datetime="2019-11-23T19:51:50+00:00">23 Nov 2019, 19:51</time> by <a rel="author">Dalia</a></address>
      <figure>
        <img src="https://static.nexilia.it/isaechia/2017/01/Anticipazioni-Uomini-e-Donne.jpg"/>
        <figcaption>Anticipazioni 'Uomini e Donne'</figcaption>
      </figure>
      <p>Oggi pomeriggio è stata registata una nuova puntata del <i>Trono Over</i> di <i>Uomini</i> <i>e Donne</i>. Direttamente dal portale <i>Vicolo delle news</i>, ci sono giunte le prime anticipazioni:</p>
      <blockquote>Oggi si è registrata una nuova puntata del <i>Trono Over</i> di <i>Uomini</i> <i>e</i> <i>Donne</i> e ne sono successe di ogni. Finalmente <b>Tina</b> si è pesata di nuovo ed è arrivata a quota 74 kg! Si passa ovviamente a <b>Gemma Galgani</b> che ha fatto l’esterna con <b>Juan Luis</b> e le cose tra loro stanno andando bene. In puntata lei gli ha regalato un cartellone a forma di cuore con 120 <i>post-it</i> appiccicati sopra indicanti 80 canzoni d’amore dedicate a lui.<b> </b>Ogni puntata lui dovrà togliere un <i>post-it</i> e quella canzone scelta dovrà essere ballata insieme. Finora tra loro ci sono stati solo baci<b> </b>a stampo. Per lui sono arrivate ben 5 signore per conoscerlo ma lui manda tutte a casa, inclusa <b>Paula</b> della volta scorsa, scusandosi con lei perché non aveva realmente compreso il regolamento. Si passa ad <b>Ida</b> e<b> Riccardo</b>. Parte la musica per far entrare prima lei, ma lei non entra! Aspettano un altro minuto, riparte la musica ma lei niente. Si viene a sapere che è dietro le quinte che sta piangendo e per tale motivo non riesce ad entrare in studio. Fanno vedere quindi un <i>RWM</i> del dopo puntata scorsa, dove appare lei con <b>Riccardo</b> che litigano, lui molto arrabbiato ma nonostante ciò finisce che si baciano. Quindi <b>Maria</b> fa entrare <b>Riccardo</b> che racconta di essere stato a Brescia nei giorni scorsi, le cose però non sono decollate affatto, tanto che pure lui si commuove ed inizia a piangere, per alcuni secondi non è riuscito nemmeno a parlare. <b>Ida</b> trova il coraggio ed entra a sua volta e iniziano a discutere. Uno dei tanti motivi di litigio addotti oggi è che lui non riesce ancora ad avere rapporti intimi con lei, lui sostiene che il motivo è che non cerca solo un rapporto fisico con lei ma anche mentale e quindi vuole prima superare i problemi che hanno. Un’altra dicussione sorge perchè <b>Ida</b> è ancora amareggiata verso la famiglia di lui per un fatto avvenuto questa estate, quando a sua insaputa era scesa a Taranto portandosi dietro il figlio e la mamma di lui non le aveva aperto la porta. Lui reputa che non si debba parlare di terze persone in ambito televisivo e lo ferisce come lei commenti la sua famiglia. Inoltre viene fuori che <b>Ida</b> va dallo psicologo perché soffre troppo per questa storia e lui sostiene che dopo ogni seduta lei lo chiama e aumenta la sua aggressività nei suoi confronti e la negatività sulla loro storia. Lei esce piangendo facendogli capire che se va dallo psicologo sostanzialmente è colpa sua. Da lì lo attaccano tutti, inclusa <b>Valentina</b> (quella storica) che lo invita ad andare a sua volta da un specialista visto che non ha fatto nulla verso <b>Ida</b> di concreto a parte la lettera. Sulla lettera anche <b>Ida</b> aveva messo in dubbio che fosse farina del suo sacco e questo lo ha molto offeso. Ovviamente <b>Roberta</b> ci mette il carico dicendo che è grave non ci sia attrazione fisica e lui irritato le risponde che se ancora non ha capito, tra loro è stato solo sesso e niente altro, con <b>Ida</b> è diverso. <b>Ida</b> poi rientra e <b>Maria</b> chiede ad entrambi se stanno insieme e entrambi confermano che è finita tra loro! Si siede al centro <b>Armando</b>, di fronte a lui <b>Veronica</b> e lui dice che la loro conoscenza, sono usciti insieme 8 volte, sta andando così e così perché lei non riesce a lasciarsi andare nemmeno per un bacio. Interviene anche <b>Valentina F</b>. e lui lancia uno <i>scoop</i> su di lei dicendo di aver visto che si baciava con <b>Simone</b>, eppure la cosa è stata omessa alla redazione e mai stata raccontata. Loro negano e così i tre iniziano a litigare e alla fine esce un altro <i>scoop</i>: <b>Armando</b> è uscito solo una volta con lei ma sono stati a letto insieme<i>.</i> Lui non l’aveva raccontato perché si sarebbe umiliato agli occhi degli altri per aver avuto a che fare con una persona così quindi si vergognava. Dopo questo <b>Veronica</b> dice di fidarsi ancora meno di <b>Armando</b>, ma nonostante ciò ballano insieme. Si finisce con una sfilata…vi interessa che ve la raccontiamo? Il tema era Sfilata <i>Party</i> per 2: la prima è <b>Roberta</b>..</blockquote>
      <p>E voi cosa ne pensate di queste anticipazioni?</p>
    </article>
  </body>
</html>