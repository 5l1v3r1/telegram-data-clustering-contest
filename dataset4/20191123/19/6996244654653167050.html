<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709529?utm_source=mivzakimnet&amp;utm_medium=rss&amp;utm_campaign=mivzakimnet"/>
    <meta property="og:site_name" content="ישראל היום"/>
    <meta property="article:published_time" content="2019-11-23T19:43:03+00:00"/>
    <meta property="og:title" content="אופי ועוד קצת אופי: 1:2 דרמטי לליברפול על פאלאס"/>
    <meta property="og:description" content="למרות שפיגרה בלונדון, החבורה המובילה של יורגן קלופ לקחה את כל הקופה בזכות שערים של מאנה ופירמינו (דקה 85)כדורגל עולמי"/>
  </head>
  <body>
    <article>
      <h1>אופי ועוד קצת אופי: 1:2 דרמטי לליברפול על פאלאס</h1>
      <h2>למרות שפיגרה בלונדון, החבורה של יורגן קלופ לקחה את כל הקופה בזכות שערים של מאנה ופירמינו (85) • בבכורה של ז'וזה מוריניו: 2:3 לטוטנהאם על ווסטהאם • ארסנל שוב בעטה בדלי עם 2:2 מול סאות'המפטון • 0:2 ללסטר בברייטון</h2>
      <address><time datetime="2019-11-23T19:43:03+00:00">23 Nov 2019, 19:43</time> by <a rel="author" href="https://www.israelhayom.co.il/writer_articles?tid=12053" target="_blank">מערכת ספורט היום</a></address>
      <p>ליברפול שוב הוכיחה הערב (מוצ"ש) לא מעט אופי עם ניצחון דרמטי 1:2 על קריסטל פאלאס, במסגרת המחזור ה-13 בפרמיירליג. המוליכה האנגלית אומנם ספגה שוויון בדקה ה-82, אבל חמש דקות לבאזר, פירמינו סידר לה ניצחון 12 ב-13 מחזורים.</p>
      <p>גם היום החבורה של יורןג קלופ לא הרשימה, אבל בשורה התחתונה היא שוב עשתה את שלה והיא שוב התבססה במקום הראשון במרחק 8 נקודות מלסטר המפתיעה. המארחת דווקא התקרבה לקראת סיום המחצית הראשונה, אבל שער של ג'יימס טומקינס נפסל בדקה ה-42, בגלל דחיפה ברחבה של אייו בהחלטה גבולית. </p>
      <p>במחצית השנייה, סאדיו מאנה השתלט בדקה ה-49 על כדור ברחבה, הכדור פגע בקורה והתגלגל באיטיות לרשת, 0:1 לליברפול. בדקה ה-82, ווילפריד זאהה השתחרר מהשמירה ובעט בחדות הרשת, 1:1 נהדר. חמש דקות לסיום, רוברטו פירמינו היה במקום הנכון כדי לקבוע את תוצאת המשחק לזכות האלופה שבדרך?</p>
      <figure>
        <img src="https://www.israelhayom.co.il/sites/default/files/u56067/New_08020079.jpg"/>
      </figure>
      <p>
        <b>יורגן קלופ מרוצה. 8 נקודות מהמקום השני // צילום:רויטרס</b>
      </p>
      <p>
        <b>ארסנל - סאות'המפטון 2:2</b>
      </p>
      <p>התותחנים שוב אכזבו עם תיקו ביתי מול אחת הקבוצות הכי חלשות בליגה. כבר אחרי תשע דקות דני אינגס שלח את הכדור לרשת, 1:0 לסאות'המפטון. בדקה ה-19, אלכסנדר לקאזט השתלט על ריבאונד ובעט בעוצמה לרשת. 19 דקות לסיום, הקדושים חזרו להוביל אחרי שג'יימס וורד-פראוס החמיץ פנדל ומיד תיקן עם ריבאונד לרשת. למזלם של התותחנים, מי שהציל אותם מהפסד מביך היה אלכסנדר לקאזט עם שער דרמטי בדקה ה-96.</p>
      <figure>
        <img src="https://www.israelhayom.co.il/sites/default/files/u56067/New_AFP_1MI655.jpg"/>
        <figcaption>
          <b>מוריניו. ניצחון חוץ במשחק הבכורה // צילום: רויטרס</b>
        </figcaption>
      </figure>
      <p>
        <b>ווסטהאם – טוטנהאם 3:2</b>
      </p>
      <p>שלושה ימים אחרי שהתמנה למשרת המנג'ר החדש של טוטנהאם, ז'וזה מוריניו שמר הערב (שבת) על המאזן המושלם שלו במשחקי בכורה בפרמיירליג, הפעם עם 2:3 מרשים בדרבי הלונדוני על ווסטהאם המקומית, במסגרת המחזור ה-13 בליגה האנגלית. הספרס עלו למקום החמישי בפרמיירליג עם 17 נקודות והעתיד פתאום נראה קצת יותר מעוד עבור התרנגולים.</p>
      <p>בשורה התחתונה, המאמן הפורטוגלי הצליח להחזיר את התרנגולים למסלול הניצחונות אחרי חמישה מחזורים ללא ניצחון. בצד השני, הפטישים של פלגריני המשיכו את פתיחת העונה החלשה שלהם עם חמישה הפסדים בששת המחזורים האחרונים. לא נעים בכלל.</p>
      <p>אז מה היה לנו? כבר אחרי שלוש דקות, חיוך נראה על פניו של המיוחד, אבל הוא נמחק במהרה לאחר שהשופט פסל את השער המהיר של הארי קיין בטענת נבדל. אחרי 36 דקות, דלה עלי שלח כדור עומק נהדר ליונג מין סון, שבעט מזווית קשה לרשת. 0:1 לטוטנהאם. כעבור 7 דקות, הקוריאני בישל ללוקאס את השני של התרנגולים. </p>
      <p>4 דקות בתוך המחצית השנייה, מוריניו כבר נראה מחויך מתמיד לאחר שטוטנהאם כבשה את השלישי: סרז' אורייה הגביה וקיין נגח כדור אופייני לרשת. המארחת עוד ניסתה לחזור למשחק עם שערים מאוחרים של של מיכאיל אנטוניו (73) ואנגלו אוגבונה (96), אבל זה היה קצת מאוחר מדי עבור החבורה העצובה של פלגריני.</p>
      <figure>
        <img src="https://www.israelhayom.co.il/sites/default/files/u56067/New_1189547983_0.jpg"/>
      </figure>
      <p><b>במשחקים נוספים:</b> ברייטון - לסטר סיטי 2:0, בורנמות' - וולבס 2:1, אברטון - נוריץ' 2:0, ווטפורד - ברנלי 3:0.</p>
    </article>
  </body>
</html>