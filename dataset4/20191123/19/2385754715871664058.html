<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598781/maroko-dyo-psarades-pnigikan-kai-agnoountai-dekatesseris"/>
    <meta property="og:site_name" content="SIGMALIVE"/>
    <meta property="article:published_time" content="2019-11-23T19:31:00+00:00"/>
    <meta property="og:title" content="Μαρόκο: Δύο ψαράδες πνίγηκαν και αγνοούνται δεκατέσσερις"/>
    <meta property="og:description" content="Δύο ψαράδες έχασαν την ζωή τους και άλλοι 14 αγνοούνται μετά την βύθιση του αλιευτικού σκάφους στο οποίο επέβαιναν στα ανοιχτά των ακτών του νότιου Μαρόκου,..."/>
  </head>
  <body>
    <article>
      <h1>Μαρόκο: Δύο ψαράδες πνίγηκαν και αγνοούνται δεκατέσσερις</h1>
      <address><time datetime="2019-11-23T19:31:00+00:00">23 Nov 2019, 19:31</time> by <a rel="author">SigmaLive</a></address>
      <p>Δύο ψαράδες έχασαν την ζωή τους και άλλοι 14 αγνοούνται μετά την βύθιση του αλιευτικού σκάφους στο οποίο επέβαιναν στα ανοιχτά των ακτών του νότιου Μαρόκου, όπως έγινε γνωστό από το υπουργείο Γεωργίας και Αλιείας της χώρας.<br/> <br/> <br/>Το αλιευτικό είχε αποπλεύσει την Πέμπτη από το Ταν-Ταν, που απέχει 850 χιλιόμετρα νοτίως του Ραμπάτ. Οι καιρικές συνθήκες ήταν καλές στην περιοχή και το πλήρωμα δεν εξέπεμψε κανένα σήμα κινδύνου, σύμφωνα με την ανακοίνωση που εξέδωσε το υπουργείο.<br/> <br/>Δύο άλλα αλιευτικά εντόπισαν τα άψυχα σώματα των δύο ψαράδων την Παρασκευή. Τα υπόλοιπα 14 μέλη του πληρώματος αγνοούνται ακόμη.<br/> <br/>«Η επιχείρηση έρευνας συνεχίζεται», καταλήγει η ανακοίνωση του υπουργείου.<br/> <br/>Οι αρχές έχουν ξεκινήσει έρευνα για να καθορίσουν τις αιτίες του ναυτικού δυστυχήματος.</p>
    </article>
  </body>
</html>