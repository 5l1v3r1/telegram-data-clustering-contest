<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2582593/u-idalni-dominant-plazi-u-lvovi-otruilosa-cetvero-ludej"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-23T19:22:00+00:00"/>
    <meta property="og:title" content="У їдальні &quot;Домінант Плази&quot; у Львові отруїлося четверо людей"/>
    <meta property="og:description" content="4 людей звернулося до лікарів з ознаками кишкової інфекції після харчування в їдальні &quot;Ольвія&quot;"/>
  </head>
  <body>
    <article>
      <h1>У їдальні "Домінант Плази" у Львові отруїлося четверо людей</h1>
      <address><time datetime="2019-11-23T19:22:00+00:00">23 Nov 2019, 19:22</time> by <a rel="author">Євгенія Пласконь</a></address>
      <p>
        <i>Днями у їдальні "Ольвія", що розташована у бізнес-центрі "Домінант Плаза" на вулиці Угорській, 14 у Львові отруїлось четверо людей.</i>
      </p>
      <p>Як повідомили у ГУ Держпродспоживслужби у Львівській області, у всіх пацієнтів, які звернулися за допомогою до медиків, були ознаки гострої кишкової інфекції. Трьох осіб госпіталізували у Львівську обласну інфекційну клінічну лікарню, ще один пацієнт перебуває на амбулаторному лікуванні. Стан хворих - середньої важкості.</p>
      <p>За попередніми даними, потерпілі споживали курячий бульйон з м'ясом, овочеве рагу, млинці з  куркою і цибулею,  салат з буряка з заправкою у їдальні "Ольвія" філії ТОВ "Нестле Україна Нестле Бізнес Сервіс в Європі".</p>
      <p>Фахівці Держпродспоживслужби у Львівській області  розпочали комплекс заходів по локалізації спалаху.</p>
      <p>Нагадаємо, раніше у ресторані "<a href="https://www.032.ua/news/2564912/u-restorani-krive-ozero-na-lvivsini-otruilosa-11-ludej">Криве озер</a>о" на Львівщині отруїлося 11 людей.</p>
      <p>
        <i>Джерело: <a href="http://lvivdpss.gov.ua/pro-spalah-hostroji-kyshkovoji-infektsiji-v-m-lvovi-3/">Держпродспоживслужба</a></i>
      </p>
    </article>
  </body>
</html>