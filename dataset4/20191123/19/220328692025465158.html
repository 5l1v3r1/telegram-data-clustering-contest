<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/konkurs-za-detski-risunki-poday-rka-spasi-zhivot-407467.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T19:37:33+00:00"/>
    <meta property="og:title" content="Конкурс за детски рисунки „Подай ръка – спаси живот”"/>
    <meta property="og:description" content="Конкурсът с благотворителна цел се организира за дванадесети път от общината в Ямбол"/>
  </head>
  <body>
    <article>
      <h1>Конкурс за детски рисунки „Подай ръка – спаси живот”</h1>
      <address><time datetime="2019-11-23T19:37:33+00:00">23 Nov 2019, 19:37</time> by <a rel="author">Стандарт</a></address>
      <p>Конкурсът за детски рисунки „Подай ръка – спаси живот”, който е с благотворителна цел, се организира от община Ямбол за дванадесети път. В него  могат да участват деца от учебните заведения и школите по изобразително изкуство.</p>
      <p>Жури от ямболски художници ще оценява творбите на участниците, разделени в три възрастови групи: деца от подготвителни групи - 5 и 6-годишни, от първи клас до четвърти клас и от пети до осми клас.</p>
      <p>Една от рисунките ще илюстрира рекламните материали за традиционния коледарски празник в Ямбол, съобщава БНР.</p>
      <p>Първите десет класирани рисунки ще бъдат отпечатани като коледни картички и ще се разпространяват с благотворителна цел, като събраните средства ще постъпват във фонд за подпомагане на тежкоболни ямболски деца и младежи.</p>
      <p>През годините са събрани над 150 000 лева, с които са подпомогнати семействата на 45 деца, нуждаещи се от спешно лечение.</p>
    </article>
  </body>
</html>