<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/rejting-najdeshevshih-rizdvyanih-yarmarkiv-yevropi_n169983"/>
    <meta property="og:site_name" content="Радіо Максимум"/>
    <meta property="article:published_time" content="2019-11-23T19:50:00+00:00"/>
    <meta property="og:title" content="Рейтинг найдешевших різдвяних ярмарків Європи - Радіо Максимум"/>
    <meta property="og:description" content="Експерти британської поштової служби The Post Office оцінили 13 європейських міст, в яких щорічно розгортаються найкращі різдвяні ярмарки. Дізнайтесь, де ж можна гарно відпочити, не витративши всі гроші світу!"/>
  </head>
  <body>
    <article>
      <h1>Рейтинг найдешевших різдвяних ярмарків Європи - Радіо Максимум</h1>
      <address><time datetime="2019-11-23T19:50:00+00:00">23 Nov 2019, 19:50</time> by <a rel="author">Лазур Назарій</a></address>
      <p>
        <b>Експерти британської поштової служби The Post Office оцінили 13 європейських міст, в яких щорічно розгортаються найкращі різдвяні ярмарки. Дізнайтесь, де ж можна гарно відпочити, не витративши всі гроші світу!</b>
      </p>
      <p>Щоб розрахувати вартість поїздки за подарунками до Різдва і Нового року, експерти склали середню вартість проживання в готелі на дві ночі, сніданків, вечерь, трансферу з аеропорту, а також ціну на їжу та глінтвейн.</p>
      <related>
        <h4>І ще:</h4>
        <a href="https://maximum.fm/tochka-g-yevropi-erotichna-reklama-zaklikaye-vidvidati-vilnyus_n169772"/>
      </related>
      <p>Найдешевшою для мандрівників виявилася поїздка на різдвяний ярмарок до <b>Риги</b>. Дводенні канікули в столиці Латвії обійдуться на двох у 580 євро. Зокрема, трансфер в готель і назад тут коштує всього 5 євро. За два обіди з трьох страв парі туристів доведеться заплатити близько 163 євро, а за два кухлі глінтвейну – 6 євро.</p>
      <figure>
        <img src="https://maximum.fm/uploads/640w_DIR/media_news/2019/11/5dd911d29b727950114588.jpg"/>
        <figcaption>Різдвяні свята у Талліні стануть для вас справжньою казкою</figcaption>
      </figure>
      <p>У підсумкову ціну британці також заклали вартість авіаперельоту. В середньому, розміщення в ризькому готелі на дві ночі і квитки на літак обходяться у 380 євро на двох. Сам різдвяний ринок у Ризі розташується на Домській площі в старому місті. Він відкриється 30 листопада і працюватиме до 6 січня.</p>
      <p>До бюджетних напрямків, які подарують справжній новорічний настрій, потрапили також Загреб у Хорватії (612 євро на двох), Таллінн (621 євро), французький Лілль (673 євро) і Прага (717 євро).</p>
      <p><b>Найсильніше</b> <b>по</b> <b>кишені</b> туристів <b>вдарять</b> поїздки у переддень Різдва до <b>Відня</b> і <b>Мюнхена</b>. Ці два міста, до слова, є найпопулярнішими серед європейців. Новорічні канікули в австрійській столиці коштуватимуть близько 909 євро, а в столиці Баварії – 848 євро.</p>
      <figure>
        <img src="https://maximum.fm/uploads/640w_DIR/media_news/2019/11/5dd9120b3ade9982131859.jpg"/>
        <figcaption>Відпочити у Відні буде дорожче</figcaption>
      </figure>
      <p>У ТОП також потрапили Краків (721 євро), Будапешт (730 євро), Стокгольм (732 євро), Берлін (758 євро), Копенгаген (767 євро) і Страсбург (800 євро).</p>
      <p>Ми ж не забуваємо вам нагадати про те, що гарно відпочити можна й в Україні. До прикладу, приїздіть на різдвяний ярмарок до Львова.</p>
      <related>
        <h4>Читайте також:</h4>
        <a href="https://maximum.fm/yak-orenduvati-avto-v-yevropi-korisni-lajfhaki-ta-pidvodni-kameni_n169163"/>
      </related>
      <p>Джерело: <a href="https://www.thesun.co.uk/travel/10331064/cheapest-christmas-markets-europe-2019/">The Sun</a></p>
      <related>
        <h4>До теми</h4>
        <a href="https://maximum.fm/divchina-tizhnya-bezsoromna-model-priscila-uchoa-yaka-obozhnyuye-znimatisya-golyaka-18_n169590"/>
        <a href="https://maximum.fm/yurku-yurchenku--47-sluhajte-ulyubleni-hiti-zirki-90-h_n170014"/>
        <a href="https://maximum.fm/x-faktor-10-sezon-hto-z-uchasnikiv-projshov-u-pryami-efiri_n170008"/>
      </related>
    </article>
  </body>
</html>