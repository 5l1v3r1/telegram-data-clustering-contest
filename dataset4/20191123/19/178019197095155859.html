<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/rozrywka/halflife_alyx_opublikowano_minimalne_wymagania_sprzetowe"/>
    <meta property="og:site_name" content="PurePC"/>
    <meta property="article:published_time" content="2019-11-23T19:00:01+00:00"/>
    <meta property="og:title" content="Half-Life: Alyx - opublikowano minimalne wymagania sprzętowe"/>
    <meta property="og:description" content="Firma Valve ujawniła oficjalne minimalne wymagania sprzętowe PC dla gry Half-Life: Alyx. Dobra wiadomość jest taka, że nie są one wygórowane."/>
  </head>
  <body>
    <article>
      <h1>Half-Life: Alyx - opublikowano minimalne wymagania sprzętowe</h1>
      <address><time datetime="2019-11-23T19:00:01+00:00">23 Nov 2019, 19:00</time> by <a rel="author">Dominik Wiśniewski</a></address>
      <figure>
        <img src="https://www.purepc.pl/files/Image/m165/27558.jpg"/>
      </figure>
      <p>Firma Valve ujawniła oficjalne minimalne wymagania sprzętowe PC dla gry Half-Life: Alyx. Zgodnie z zaprezentowaną specyfikacją, gracze pecetowi będą potrzebować jednostki wyposażonej w co najmniej procesor Intel Core i5-7500 lub AMD Ryzen 5 1600 oraz 12 GB pamięci operacyjnej RAM. Valve wymienia również sugerowaną kartę graficzną obu firm. Mamy więc NVIDIĘ GeForce GTX 1060 oraz AMD Radeon RX 580. Jak więc widać, wymagania minimalnie nie są specjalnie wygórowane. Poczekajmy jednak na to, co przyniosą wymagania zalecane. Wracając jeszcze do grafiki - póki co nie wiadomo, czy gra będzie działała pod środowiskiem DirectX 12 czy też pod Vulkanem. Half Life: Alyx pojawi się w marcu 2020 r. i jak wyjaśniła Valve, będzie można grać tylko na urządzeniach VR.</p>
      <h3>💬 Firma Valve ujawniła oficjalne minimalne wymagania sprzętowe PC dla gry Half-Life: Alyx. Dobra wiadomość jest taka, że nie są one wygórowane.</h3>
      <figure>
        <img src="https://www.purepc.pl/image/news/2019/11/23_half_life_alyx_opublikowano_minimalne_wymagania_sprzetowe_1_b.png"/>
      </figure>
      <h3>🔗 <a href="https://www.purepc.pl/rozrywka/halflife_2_valve_nie_pozwala_zrobic_remastera_albo_my_albo_nikt">Half-Life 2 - Valve nie pozwala zrobić remastera... Albo my, albo nikt</a></h3>
      <p>Fabuła gry Half-Life: Alyx ma rozgrywać się w 20-letniej przerwie między Half-Life, a Half-Life 2. Historia opowiadać będzie o początkach ruchu oporu przeciw kosmitom, w których spory udział odegra również ojciec Alyx, Eli. Gra będzie korzystała z silnika Source 2 i zawierać będzie liniową kampanię dla pojedynczego gracza. Samą grę określono bez zbędnych kombinacji, jako FPS. Produkcja ma intensywnie wykorzystywać fizykę, znajdzie się w niej miejsce na logiczne łamigłówki, a gameplay ma wystarczyć na kilkanaście godzin zabawy.</p>
      <figure>
        <img src="https://www.purepc.pl/image/news/2019/11/23_half_life_alyx_opublikowano_minimalne_wymagania_sprzetowe_0_b.jpg"/>
      </figure>
      <h3>🔗 <a href="https://www.purepc.pl/rozrywka/premiera_halflife_3_gabe_newell_miedzy_wierszami_zdradza_date">Premiera Half-Life 3 potwierdzona... nie... to kolejny fake</a></h3>
      <p>Aby móc cieszyć się nowym tytułem Valve konieczne będzie posiadanie sprzętu zgodnego z SteamVR - niezbędne będą więc gogle w stylu Valve Index, HTC Vive czy Oculus Rift. Poniżej już tytułowe wymagania sprzętowe:</p>
      <p>
        <b>Minimalne wymagania sprzętowe Half-Life: Alyx:</b>
      </p>
      <ul>
        <li>OS: Windows 10</li>
        <li>CPU: Core i5-7500 lub Ryzen 5 1600</li>
        <li>RAM: 12 GB</li>
        <li>GPU: GeForce GTX 1060 lub Radeon RX 580 lub inna z minimum 6 GB pamięci</li>
      </ul>
      <figure>
        <iframe src="https://www.youtube.com/embed/O2W0N3uKXmo" width="670" height="377" data-service="Youtube" scrolling="no"/>
      </figure>
      <footer>Źródło: DSO gaming</footer>
      <related>
        <h4>Powiązane publikacje</h4>
        <a href="https://www.purepc.pl/rozrywka/tony_hawk_s_pro_skater_remake_plotki_o_powrocie_kultowej_serii"/>
        <a href="https://www.purepc.pl/rozrywka/cyberpunk_2077_studio_potwierdzilo_obecnosc_mikrotransakcji"/>
        <a href="https://www.purepc.pl/rozrywka/kojima_sugeruje_ze_po_death_stranding_chce_zrobic_straszny_horror"/>
        <a href="https://www.purepc.pl/rozrywka/nowe_gry_na_xbox_game_pass_na_pc_min_darksiders_3_subnautica"/>
        <a href="https://www.purepc.pl/rozrywka/wiedzmin_znamy_tytuly_wszystkich_odcinkow_pierwszego_sezonu"/>
      </related>
    </article>
  </body>
</html>