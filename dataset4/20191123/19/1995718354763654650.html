<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152843-u-lucku-vystupliat-populiarni-kurgan-i-agregat"/>
    <meta property="og:site_name" content="ВолиньPost"/>
    <meta property="article:published_time" content="2019-11-23T19:01:00+00:00"/>
    <meta property="og:title" content="У Луцьку виступлять популярні «Курган і Agregat»"/>
    <meta property="og:description" content="«Курган і Agregat» – хіп-хоп гурт із Харківщини, який приїздить до Луцька в рамках туру “Габелі”"/>
  </head>
  <body>
    <article>
      <h1>У Луцьку виступлять популярні «Курган і Agregat»</h1>
      <address>
        <time datetime="2019-11-23T19:01:00+00:00">23 Nov 2019, 19:01</time>
      </address>
      <p>«Курган і Agregat» – хіп-хоп гурт із Харківщини, який приїздить до Луцька в рамках туру “Габелі”. Гурт не виступав у Луцьку вже два роки.<br/><br/>Концерт гурту “Курган і Agregat” відбудеться в арт-кафе “Стоп-кадрі” 1 грудня, повідомляють організатори заходу. <br/><br/>Гурт складається із трьох учасників – близнюків <b>Аміля</b> та <b>Раміля Насірових</b>, <b>Євгена Володченка</b>, а також DJ «Культиватор». <br/><br/>Їхня кар’єра розпочалася із самостійно знятих любительських відео на ютубі у 2014 році, після яких хлопці стали не тільки інтернет-зірками, а й зібрали повний зал на сольному виступі в Києві.<br/><br/>Головна тематика – життя на селі та поза ним. Їх пісні виконуються характерним харківським сільським суржиком, щиро, відверто, із жартами та стьобом. Зараз «Курган та Агрегат» є постійними учасниками провідних українських фестивалів «AtlasWeekend», «Західфест», «Файне Місто» і т.д. <br/><br/>Гурт вважається одним із провідних у сучасному українському хіп-хопі. Гурт відомий своїми спільними роботами із відомою співачкою та моделлю Дашою Астафьєвою (на цей момент випустили два кліпи), а також лідером серед діджеїв за кількістю виступів в Україні – dj «Tapolsky».<br/><br/>«Курган і Агрегат» – однозначно найщиріший гурт, який не лише не відмовляється від своєї ідентичності, а й навпаки пишається нею, критикуючи явище снобізму. Це підкреслюють журналісти та ведучі різних програм. В авторській програмі Анатолія Анатоліча “Зе Інтерв’юер” та в “Програма Альберт” на Громадському музиканти неодноразово наголошували на тому, що люди часто забувають про своє коріння, намагаючись необдумано видавати себе за тих, ким вони не є насправді; це і висміюють хлопці у своїх авторських піснях.<br/><br/>Початок – о 20: 00.<br/><br/>У описі події на<a href="https://concert.ua/uk/event/kurgan-agregat-lutsk"> concert.ua</a> організатори оригінально, з натяками на тексти пісень гурту пояснили, чому варто відвідати концерт:<br/><br/>«1. Стать частіцей туру "Габелі" і ощутить всю мощь проісходящого.<br/>2. Уточнить жизнь у кукушки, пастригтись як в прошлий раз, потусаваться пад дебільну музику і передать прівєт всим вчителькам і силянам.<br/>3. Достойно провести осінь під крики "Уходиш" і відпразнувать пєрвий зімній деньок».</p>
    </article>
  </body>
</html>