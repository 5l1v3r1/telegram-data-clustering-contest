<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623033/%D8%AE%D8%A8%D8%A7%D8%B2-%D8%B7%D8%B1%D8%A7%D8%AD%D8%A7%D9%86-%D8%B7%D8%B1%D8%AD-%D8%B3%D9%87%E2%80%8C-%D9%81%D9%88%D8%B1%DB%8C%D8%AA%DB%8C-%D8%AF%D8%B1%D8%A8%D8%A7%D8%B1%D9%87-%D8%A8%D9%86%D8%B2%DB%8C%D9%86-%D9%85%D8%AB%D9%84-%D8%A7%D8%AD%D9%85%D8%AF%DB%8C%E2%80%8C%D9%86%DA%98%D8%A7%D8%AF-%D9%BE%D9%88%D9%BE%D9%88%D9%84%DB%8C%D8%B3%D8%AA-%D9%87%D8%B3%D8%AA%D9%86%D8%AF-%D9%85%DB%8C%E2%80%8C%D8%AE%D9%88%D8%A7%D8%B3%D8%AA%D9%86%D8%AF-%D8%B1%D8%A7%DB%8C-%D8%AC%D9%85%D8%B9-%DA%A9%D9%86%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-23T19:46:00+00:00"/>
    <meta property="og:title" content="خباز: طراحان طرح سه‌ فوریتی درباره بنزین مثل احمدی‌نژاد پوپولیست هستند/ می‌خواستند رای جمع کنند"/>
    <meta property="og:description" content="نماینده ادوار مجلس گفت: نمایندگانی که می‌خواستند تلاش کنند با طرح سه فوریتی، مصوبه سران قوا را تغییر بدهند، چون نزدیک انتخابات است، می‌خواستند رای جمع کنند."/>
  </head>
  <body>
    <article>
      <h1>خباز: طراحان طرح سه‌ فوریتی درباره بنزین مثل احمدی‌نژاد پوپولیست هستند/ می‌خواستند رای جمع کنند</h1>
      <address>
        <time datetime="2019-11-23T19:46:00+00:00">23 Nov 2019, 19:46</time>
      </address>
      <p>
        <i>نماینده ادوار مجلس گفت: نمایندگانی که می‌خواستند تلاش کنند با طرح سه فوریتی، مصوبه سران قوا را تغییر بدهند، چون نزدیک انتخابات است، می‌خواستند رای جمع کنند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محمدرضا خباز درباره اینکه چرا عده‌ای با وجود حمایت رهبری از تصمیم سران نظام درباره اصلاح قیمت بنزین، فضا را بهم ریختند گفت: این افراد یا نفوذی هستند یا ناآگاه، این‌ها انقلابی‌تر از امام و کاتولیک‌تر از پاپ هستند.</p>
      <p>وی افزود: وقتی رهبری سینه سپر می‌کنند و می‌گویند که اگر مصوبه سران سه قوه باشد، من تاییدش می‌کنم. در این شرایط قضیه حل شده است، آن آقایی که فتنه‌گری می‌کند، پیرو چه کسی است؟</p>
      <figure>
        <img src="https://aftabnews.ir/files/fa/news/1398/9/2/362770_136.jpg"/>
      </figure>
      <p>نماینده ادوار مجلس با تاکید بر اینکه این افراد با نفوذی هستند یا ناآگاه گفت: این افراد اگر پیرو آقا باشند، که رهبری موضع رسمی‌شان را اعلام کردند. نمایندگانی که می‌خواستند تلاش کنند با طرح سه فوریتی، مصوبه را تغییر بدهند، چون نزدیک انتخابات است، می‌خواستند رای جمع کنند و دست به این اقدام زدند. اینها همان کارهای پوپولیستی که اربابشان احمدی‌نژاد انجام می‌داد، را دنبال می‌کنند. دیگر این رفتارها نخ‌نما شده است و خریدار ندارد.</p>
    </article>
  </body>
</html>