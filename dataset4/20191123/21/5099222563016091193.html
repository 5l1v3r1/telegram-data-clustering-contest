<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23509798-fiul-presedintelui-braziliei-este-anchetat-pentru-angajarea-fictiva-unor-persoane-biroul-parlamentar.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-23T21:00:00+00:00"/>
    <meta property="og:title" content="Fiul președintelui Braziliei este anchetat pentru angajarea fictivă a unor persoane la biroul parlamentar"/>
    <meta property="og:description" content="Fiul președintelui Braziliei Jair Bolsonaro este ținta unei noi anchete demarate de procurori, acesta fiind acuzat de angajarea fictivă a unor persoane la biroul parlamentar, cu scopul de a"/>
  </head>
  <body>
    <article>
      <h1>Fiul președintelui Braziliei este anchetat pentru angajarea fictivă a unor persoane la biroul parlamentar</h1>
      <address><time datetime="2019-11-23T21:00:00+00:00">23 Nov 2019, 21:00</time> by <a rel="author">DG</a></address>
      <p><b>​Fiul președintelui Braziliei Jair Bolsonaro este ținta unei noi anchete demarate de procurori, acesta fiind acuzat de angajarea fictivă a unor persoane la biroul parlamentar, cu scopul de a încasa banii destinați salariilor, a anunțat sâmbătă, procurorul general, citat de Reuters. <br/></b><br/>Este a doua anchetă declanșată împotriva fiului președintelui Braziliei de către parchetul general, Flavio Bolsonaro, care a devenit senator în cursul acestui an. <br/><br/>Prima anchetă vizează, de asemenea, nereguli privind plata angajaților săi. Curtea Supremă a clasat cazul, însă decizia este contestată de procurorii care au înaintat apel. <br/><br/>"Actuala anchetă este independentă și vizează (fapte-n.red) diferite”, a declarat procurorul general. <br/><br/>Frederick Wassef, avocatul lui Flavio Bolsonaro, a negat orice ilegalitate, pledând nevinovăția clientului său. "La finalul întregului proces se va dovedi că nu au fost comise niciun fel de ilegalități”, a susținut Wassef. <br/><br/>Angajarea unor persoane fictive la birourile parlamentare pentru a încasa banii destinați salariilor acestora este o escrocherie răspândită în politica din Brazilia</p>
    </article>
  </body>
</html>