<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962664"/>
    <meta property="og:site_name" content="Andhrajyothy"/>
    <meta property="article:published_time" content="2019-11-23T21:09:41+00:00"/>
    <meta property="og:title" content="ఐదేళ్లూ ఆయనే డిప్యూటీ సీఎంగా కొనసాగుతారు : బీజేపీ వర్గాలు"/>
    <meta property="og:description" content="ADVT బెంగళూరు : రాష్ట్ర డిప్యూటీ సీఎం ఎవరుంటారన్న దానిపై సీఎం యడియూరప్ప స్పష్టత నిచ్చారు. డిసెంబర్ 5 ఉప ఎన్నికల తర్వాత లక్ష్మణ్ సావాడీయే పూర్తి కాలపు డిప్యూటీ సీఎంగా కొనసాగుతారని శనివారం స్పష్టం చేశారు. ఎమ్మెల్యేగా గెలవక పోయినా, ఆయనకు డిప్యూటీ సీఎం పదవిలో కూర్చోబెట్టారు. ఉప ఎన్నికలు దగ్గర పడతుండటంతో ‘అథానీ’ నుంచి బరిలోకి దిగుతానని అధిష్ఠానానికి ఆయన విజ్ఞప్తి చేశారు. అయితే బీజేపీ అందుకు నిరాకరించింది.  దీన్ని అడ్డం పెట్టుకొని లక్ష్మణ్ సీఎం యడియూరప్ప పైనే ఏకంగా విమర్శలు గుప్పించారు. రాజీనామా చేస్తారని కూడా ఊహాగానాలు వెలువడ్డాయి. ఈ నేపథ్యంలో డిప్యూటీ సీఎంగా లక్ష్మణే పూర్తికాలం కొనసాగుతారని సీఎం ప్రకటించడం ఆసక్తికర పరిణామం. ‘‘లక్ష్మణ్ సహాయంతో అథానీ, కాగ్వాడ్ స్థానాలను కచ్చితంగా గెలిచి తీరుతాం. డిప్యూటీ సీఎంగా లక్ష్మణ్ సవాదినే కొనసాగిస్తామని నియోజకవర్గ ప్రజలకు, కార్యకర్తలకు స్పష్టం చేస్తున్నా’’ అని యడియూరప్ప ప్రకటించారు.  డిసెంబర్‌లో ఉప ఎన్నికలు అయిన తర్వాత లక్ష్మణ్‌కు పదవీ గండం ఉంటుందన్న ఊహాగానాల్లో నిజం లేదని, అలా ఊహించుకుంటే ఆ ఊహకు అర్థమే లేదని సీఎం తేల్చి చెప్పారు. డిప్యూటీ సీఎంగా లక్ష్మణ్ అథానీనే కొనసాగించమని…"/>
  </head>
  <body>
    <article>
      <h1>ఐదేళ్లూ ఆయనే డిప్యూటీ సీఎంగా కొనసాగుతారు : బీజేపీ వర్గాలు</h1>
      <address>
        <time datetime="2019-11-23T21:09:41+00:00">23 Nov 2019, 21:09</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT <b>బెంగళూరు : </b>రాష్ట్ర డిప్యూటీ సీఎం ఎవరుంటారన్న దానిపై సీఎం యడియూరప్ప స్పష్టత నిచ్చారు. డిసెంబర్ 5 ఉప ఎన్నికల తర్వాత లక్ష్మణ్ సావాడీయే పూర్తి కాలపు డిప్యూటీ సీఎంగా కొనసాగుతారని శనివారం స్పష్టం చేశారు. ఎమ్మెల్యేగా గెలవక పోయినా, ఆయనకు డిప్యూటీ సీఎం పదవిలో కూర్చోబెట్టారు. ఉప ఎన్నికలు దగ్గర పడతుండటంతో ‘అథానీ’ నుంచి బరిలోకి దిగుతానని అధిష్ఠానానికి ఆయన విజ్ఞప్తి చేశారు. అయితే బీజేపీ అందుకు నిరాకరించింది.  దీన్ని అడ్డం పెట్టుకొని లక్ష్మణ్ సీఎం యడియూరప్ప పైనే ఏకంగా విమర్శలు గుప్పించారు. రాజీనామా చేస్తారని కూడా ఊహాగానాలు వెలువడ్డాయి. ఈ నేపథ్యంలో డిప్యూటీ సీఎంగా లక్ష్మణే పూర్తికాలం కొనసాగుతారని సీఎం ప్రకటించడం ఆసక్తికర పరిణామం. ‘‘లక్ష్మణ్ సహాయంతో అథానీ, కాగ్వాడ్ స్థానాలను కచ్చితంగా గెలిచి తీరుతాం. డిప్యూటీ సీఎంగా లక్ష్మణ్ సవాదినే కొనసాగిస్తామని నియోజకవర్గ ప్రజలకు, కార్యకర్తలకు స్పష్టం చేస్తున్నా’’ అని యడియూరప్ప ప్రకటించారు.  డిసెంబర్‌లో ఉప ఎన్నికలు అయిన తర్వాత లక్ష్మణ్‌కు పదవీ గండం ఉంటుందన్న ఊహాగానాల్లో నిజం లేదని, అలా ఊహించుకుంటే ఆ ఊహకు అర్థమే లేదని సీఎం తేల్చి చెప్పారు. డిప్యూటీ సీఎంగా లక్ష్మణ్ అథానీనే కొనసాగించమని బీజేపీ జాతీయ అధ్యక్షుడు, కేంద్ర హోంమంత్రి ఆదేశించారని యడియూరప్ప వెల్లడించారు.</p>
    </article>
  </body>
</html>