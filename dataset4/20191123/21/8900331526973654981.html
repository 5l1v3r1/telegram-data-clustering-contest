<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ajax1.nl/ajax-rekent-af-met-angstgegner-heracles-almelo/"/>
    <meta property="og:site_name" content="Ajax1.nl"/>
    <meta property="article:published_time" content="2019-11-23T21:11:00+00:00"/>
    <meta property="og:title" content="Ajax rekent af met ‘angstgegner’ Heracles Almelo"/>
    <meta property="og:description" content="Ajax heeft voor het eerst sinds twee jaar weer eens gewonnen van Heracles Almelo. In de Johan Cruijff Arena rekende de Amsterdammers met 4-1 af met de Almeloërs. De laatste overwinning van Ajax op Heracles dateerde van 8 april 2017. Ajax moest het tegen Heracles Almelo doen zonder de geblesseerde Joël Veltman en David Neres. […]"/>
  </head>
  <body>
    <article>
      <h1>Ajax rekent af met ‘angstgegner’ Heracles Almelo</h1>
      <address><time datetime="2019-11-23T21:11:00+00:00">23 Nov 2019, 21:11</time> by <a rel="author">Sil Vellenga</a></address>
      <p>Ajax heeft voor het eerst sinds twee jaar weer eens gewonnen van Heracles Almelo. In de Johan Cruijff Arena rekende de Amsterdammers met 4-1 af met de Almeloërs. De laatste overwinning van Ajax op Heracles dateerde van 8 april 2017.</p>
      <p>Ajax moest het tegen Heracles Almelo doen zonder de geblesseerde Joël Veltman en David Neres. Erik ten Hag gaf tijdens de persconferentie in aanloop naar de wedstrijd aan niet te gaan experimenteren met het basiselftal en gewoon de sterkste opstelling neer te zetten. Met de blessure van Veltman diende zich echter de mogelijkheid aan om alvast een voorproefje te nemen op de noodopstelling voor het cruciale uitduel tegen Lille, in de Champions league volgende week woensdag. Veltmans op het eerste ogenblik meest voor de hand liggende vervanger; Edson Álvarez, was niet inzetbaar vanwege een flinke jetlag na de interlandperiode. Dit betekende dat Perr Schuurs zijn opwachting in de basis mocht maken. Labyad kreeg de kans zijn sterke optreden tegen FC Utrecht een vervolg te geven.</p>
      <p>Zoals bij wedstrijden club in de eredivisie en eerste divisie, stond de eerste minuut van de wedstrijd in het teken van racisme in het voetbal. Onder het motto; ‘Racisme? Dan voetballen we niet.’ werd de bal in de eerste zestig seconden van de wedstrijd niet aangeraakt.</p>
      <p>De eerste kans van de wedstrijd is voor de Amsterdammers; Heracles probeert Ajax op eigen helft vast te zetten om zo het opbouwen moeilijk te maken. Wanneer er door dit hoge blok heen wordt gespeeld ligt er veel ruimte voor de omschakeling. Dit resulteert in een schot van Tadic dat wordt gekeerd keeper Blaswich. De eerste mogelijkheid voor Heracles Almelo doet zich voor in de 12e minuut, een afstandsschot van Jakubiak gaat rakelings langs de kruising. Niet veel later is wederom die het Amsterdamse doel onder vuur neemt, ditmaal vindt hij Onana op zijn weg.</p>
      <p>De fase hierna is het Ajax dat aanzet, eerst kan van de Beek een fraaie dieptebal van Ziyech net niet goed controleren. Niet veel later ziet laatstgenoemde een knap afstandsschot door Blaswich overgetikt worden, nadat eerder Promes in ook al op de keeper had geschoten. Na 26 minuten is het dan raak voor Ajax, het doelpunt lijkt een kopie van de 1-2 tegen Chelsea op Stanford Bridge; met een slimme voorzet bedient Ziyech Promes, die de bal tegen de touwen kopt.</p>
      <p>De Almeloërs lieten zich door de achterstand niet van de wijs brengen en blijven proberen om zand in de Ajax-motor te gooien. De ruimtes worden echter steeds groter naarmate het einde van de eerste helft nadert. Dit leidt niet tot echt grote kansen voor de thuisploeg, behalve relatief ongevaarlijk schoten van zowel Mazraoui als Labyad. Sterker nog, het wordt nog even spannend voor Ajax. Na een onhandige terugspeelbal met het hoofd zet Labyad onbedoeld Dessers een-op-een met Onana, maar de keeper weet knap redding te brengen. Zodoende gaat Ajax met een minimale voorsprong de rust in.</p>
      <p>Ook in de tweede helft probeert Heracles zijn status als angstgegner eer aan te doen. De bezoekers dwingen Ajax al vroeg in de opbouw tot vlot combinatie spel, loerend op een foutje. Dit betekent aan de andere kant dat wanneer Ajax eenmaal heeft opgebouwd, er meer ruimte ligt op de helft van Heracles. Dit resulteert uiteindelijk voor een grote kans voor de Godenzonen; na een voorzet van van de Beek verzuimt Promes om zijn tweede van de dag te maken. Enkele minuten later is het Ziyech, wederom na een snelle aanval, die de bal over de goal schiet.</p>
      <p>In de 56<sup>e</sup> minuut wordt het aandringen van Ajax beloond, na een schitterende hoge steekpass van Blind is het Zakaria Labyad die de 2-0 binnen werkt. Daarna is Ajax los en vier minuten is het weer raak. Het recept voor het derde Amsterdamse doelpunt is hetzelfde als voor de eerste; Ziyech met de crosspass en Promes die, ditmaal met de voet, afwerkt.</p>
      <p>Vervolgens volgt er toch nog een domper voor Ajax; Mazraoui, die tijdens de interlandperiode al wat klachten had, valt geblesseerd uit. Hij wordt vervangen door Sergiño Dest. Niet veel later volgt een grote kans voor Heracles. Dessers lijkt de 3-1 op zijn naam te gaan zetten, maar Dest voorkomt dit.</p>
      <p>De wedstrijd lijkt wat dood te bloeden, maar dan is Ajax er in de omschakeling opeens snel uit. Op aangeven van Promes schiet Martinez op de keeper. Na deze actie is het Labyad die naar de kant gaat, hij wordt vervangen door Klaas-Jan Huntelaar. Hierna is het Heracles dat omschakelt, nadat Onana zich voor een voorzet gooit is het Schuurs die frommelbal van de lijn haalt. Het speltempo gaat weer wat omhoog. Ook Razvan Marin mag nog even minuten maken, hij vervangt de wat strompelende Ziyech.</p>
      <p>Er komt, vanzelfsprekend, nog een vierde Ajax-treffer. Na een vlammende counter is het Dest (of toch Huntelaar?) die de bal binnen werkt voor 4-0. Ajax gaat nog opzoek naar de 5-0, die komt er niet. Sterker nog, het wordt zelfs nog 4-1. Na een fout van Dest is het Dessers die de eretreffer maakt namens Heracles Almelo. Dit is tevens het eindresultaat. Zo beleeft Ajax, na het lastig te hebben gehad in de openingsfase, een redelijk zorgeloze zaterdagavond en wint het voor de achtste keer op rij.</p>
      <p>Opstelling Ajax: Onana; Mazraoui, Schuurs, Blind, Tagliafico; Van de Beek, Ziyech, Martínez; Labyad, Tadic, Promes.</p>
      <p>Opstelling Heracles Almelo: Blaswich; Breukers, Pröpper, Knoester, Czyborra; Merkel, Jakubiak, Kiomourtzoglou; Van der Water, Dessers, Dos Santos.</p>
    </article>
  </body>
</html>