<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23509871-serie-juventus-ramane-neinvinsa-3-1-atalanta-milan-napoli-remizat-1-1.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-23T21:55:00+00:00"/>
    <meta property="og:title" content="VIDEO Serie A: Juventus rămâne neînvinsă (3-1 cu Atalanta); AC Milan și Napoli au remizat (1-1)"/>
    <meta property="og:description" content="Juventus a bifat sâmbătă a 11-a victorie în actualul sezon din Serie A, impunându-se cu 3-1 pe terenul celor de la Atalanta (etapa a 13-a). În altă partidă a zilei, pe San"/>
  </head>
  <body>
    <article>
      <h1>VIDEO Serie A: Juventus rămâne neînvinsă (3-1 cu Atalanta); AC Milan și Napoli au remizat (1-1)</h1>
      <address><time datetime="2019-11-23T21:55:00+00:00">23 Nov 2019, 21:55</time> by <a rel="author">Diana Ene</a></address>
      <p><b>Juventus a bifat sâmbătă a 11-a victorie în actualul sezon din Serie A, impunându-se cu 3-1 pe terenul celor de la Atalanta (etapa a 13-a). În altă partidă a zilei, pe San Siro, AC Milan și Napoli au încheiat la egalitate, scor 1-1.<br/></b><br/>Juventus a revenit de la 0-1 într-un meci în care gazdele au ratat și un penalty, prin Barrow, în minutul 18, la scorul de 0-0. Gonzalo Higuain (74, 82) şi Paulo Dybala (90+2) au marcat golurile torinezilor, iar gazdele au punctat prin Robin Gosens (56).<br/><br/>Juventus nu are nicio înfrângere în 13 etape şi este lider în clasament, cu 35 de puncte (11 victorii, două remize).<br/><br/><b><a href="https://www.youtube.com/watch?v=8RwiSss8c1A">Rezumatul meciului Atalanta vs Juventus.<br/></a></b><br/>Pe San Siro, scorul final al partidei AC Milan vs Napoli s-a stabilit încă din prima repriză. Oaspeţii au deschis scorul prin Lozano, în minutul 24. AC Milan a egalat în minutul 29, prin Bonaventura, care a marcat primul său gol în Serie A după o pauză de 412 zile.<br/><br/>Partida Torino – Inter Milano are loc tot sâmbătă, meciurile Bologna – Parma, AS Roma – Brescia, Verona – Fiorentina, Sassuolo – Lazio Roma, Sampdoria – Udinese şi Lecce – Cagliari sunt programate duminică, iar întâlnirea Spal – Genoa se va disputa luni.<br/><br/><b>Clasament:<br/></b><br/>1. Juventus 35 puncte (+ un joc)<br/>2. Inter 31 <br/>3. Lazio 24 <br/>4. Cagliari 24 <br/>5. AS Roma 22 <br/>6. Atalanta 22 (+ un joc)<br/>7. Napoli 20 (+ un joc)<br/>....................<br/>13. AC Milan 14 (+ un joc) etc.<br/><br/><br/>  </p>
    </article>
  </body>
</html>