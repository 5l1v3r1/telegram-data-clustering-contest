<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/miscellaneous/2019/11/23/842675"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T21:23:00+00:00"/>
    <meta property="og:title" content="কোনো সাধারণ দম্পতি নয়!‌"/>
    <meta property="og:description" content="এই পৃথিবী কোনো কিছুই অসম্ভব নয়। যা আবার প্রমাণ হলো। মালয়েশিয়ার এক দম্পতির কথা সোশ্যাল মিডিয়ায় ভাইরাল হয়েছে। এই দম্পতি আবার সাধারণ দম্পতি নয়। এক বানর দম্পতি। যারা আর পাঁচজন বিবাহিত পুরুষ ও নারীদের মতোই জীবনযাপন করে। আন্তর্জাতিক সংবাদমাধ্যম সূত্রে জানা যায়, পুরুষ বানরটির নাম কান্দ। মহিলা বানরের নাম সাকি। দু’‌জনে একসঙ্গে রেস্তোরাঁয় খেতে যায়। বিছানায় শুয়ে পড়ে একসঙ্গে। কুয়ালালামপুরের পশুপ্রেমী জামিল ইসমাইলের কাছে থাকে এই বানর দম্পতি।   জামিল জানান, পুরুষ বানরটিকে একটি নার্সারিতে বন্দি অবস্থায় দেখতে পেয়েছিলেন তিনি। কিন্তু পর্যাপ্ত টাকা না থাকায় কান্দকে কিনে নিতে পারেননি। এরপর নার্সারিটি দেউলিয়া হয়ে যায়। ফলে সমস্ত প্রাণীকে ছেড়ে দেওয়া হয়। তখনই কান্দকে বাড়ি নিয়ে আসেন জামিল। তিনি বলেন, ‌রাস্তার মাঝখানে বসেছিল কান্দ। তখন মাত্র এক বছর বয়স। বাড়ি নিয়ে চলে আসি।‌  জামিল আরো জানান, এরপর কান্দের স্ত্রী খোঁজার কাজ শুরু করেন। পরে তার প্রাক্তন শিক্ষক পেরাকের মাধ্যমে সাকিকে কিনে বাড়ি আনেন জামিল। দীর্ঘ ৯ বছর ধরে জামিলের বাড়িতে দম্পতির মতোই থাকে কান্দ–সাকি। বানর দম্পতিকে সমাজের নিয়ম শিখিয়েছেন জামিল। দীর্ঘ চার বছর ধরে তিনি এই কাজ করেন।…"/>
  </head>
  <body>
    <article>
      <h1>কোনো সাধারণ দম্পতি নয়!‌</h1>
      <address><time datetime="2019-11-23T21:23:00+00:00">23 Nov 2019, 21:23</time> by <a rel="author">কালের কণ্ঠ অনলাইন</a></address>
      <p>এই পৃথিবী কোনো কিছুই অসম্ভব নয়। যা আবার প্রমাণ হলো। মালয়েশিয়ার এক দম্পতির কথা সোশ্যাল মিডিয়ায় ভাইরাল হয়েছে। এই দম্পতি আবার সাধারণ দম্পতি নয়। এক বানর দম্পতি। যারা আর পাঁচজন বিবাহিত পুরুষ ও নারীদের মতোই জীবনযাপন করে।</p>
      <p>আন্তর্জাতিক সংবাদমাধ্যম সূত্রে জানা যায়, পুরুষ বানরটির নাম কান্দ। মহিলা বানরের নাম সাকি। দু’‌জনে একসঙ্গে রেস্তোরাঁয় খেতে যায়। বিছানায় শুয়ে পড়ে একসঙ্গে। কুয়ালালামপুরের পশুপ্রেমী জামিল ইসমাইলের কাছে থাকে এই বানর দম্পতি।<br/> <br/>জামিল জানান, পুরুষ বানরটিকে একটি নার্সারিতে বন্দি অবস্থায় দেখতে পেয়েছিলেন তিনি। কিন্তু পর্যাপ্ত টাকা না থাকায় কান্দকে কিনে নিতে পারেননি। এরপর নার্সারিটি দেউলিয়া হয়ে যায়। ফলে সমস্ত প্রাণীকে ছেড়ে দেওয়া হয়। তখনই কান্দকে বাড়ি নিয়ে আসেন জামিল। তিনি বলেন, ‌রাস্তার মাঝখানে বসেছিল কান্দ। তখন মাত্র এক বছর বয়স। বাড়ি নিয়ে চলে আসি।‌ </p>
      <p>জামিল আরো জানান, এরপর কান্দের স্ত্রী খোঁজার কাজ শুরু করেন। পরে তার প্রাক্তন শিক্ষক পেরাকের মাধ্যমে সাকিকে কিনে বাড়ি আনেন জামিল।</p>
      <p>দীর্ঘ ৯ বছর ধরে জামিলের বাড়িতে দম্পতির মতোই থাকে কান্দ–সাকি। বানর দম্পতিকে সমাজের নিয়ম শিখিয়েছেন জামিল। দীর্ঘ চার বছর ধরে তিনি এই কাজ করেন। তিনি বলেন, ‌প্রথম প্রথম দু’‌জনেই বাড়ি নোংরা করে রাখত। ফ্রিজ থেকে খাবার বের করে খেয়ে নিত। ঘরের জিনিসপত্র ভেঙে ফেলত। এক সময় আমার মাথাব্যথার কারণ হয়ে গিয়েছিল। এমনকি অ্যাকোয়ারিয়াম পর্যন্ত ভেঙে ফেলত। দেখতাম মাছগুলো মেঝেতে পড়ে আছে।<br/>‌ <br/>জামিলের প্রতিবেশীরা প্রচুর সমালোচনাও করেছেন। কিন্তু কান দেননি জামিল। ধীরে ধীরে  নিয়ম-কানুন শিখতে শুরু করে বানর দম্পতি। আর এখন?‌ ইন্টারনেটেও ব্যবহার করে তারা। আগস্টে এই বানর দম্পতির একটি ভিডিও ভাইরাল হয়েছিল। দেখা গিয়েছিল, দু’‌জনে কাপড় পরিষ্কার করতে ব্যস্ত।</p>
    </article>
  </body>
</html>