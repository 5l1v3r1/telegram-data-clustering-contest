<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/sport/kosarka/Igokea-izgubila-od-Krke-u-posljednjim-sekundama/570185?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T21:12:01+00:00"/>
    <meta property="og:title" content="Igokea izgubila od Krke u posljednjim sekundama"/>
    <meta property="og:description" content="Košarkaši Igokee poraženi su od Krke u Novom Mestu rezultatom 76:75 u utakmici 8. kola regionalne ABA lige iako su većim dijelom meča bili u vođstvu."/>
  </head>
  <body>
    <article>
      <h1>Igokea izgubila od Krke u posljednjim sekundama</h1>
      <address><time datetime="2019-11-23T21:12:01+00:00">23 Nov 2019, 21:12</time> by <a rel="author">N.N.</a></address>
      <p>Košarkaši Igokee poraženi su od Krke u Novom Mestu rezultatom 76:75 u utakmici 8. kola regionalne ABA lige iako su većim dijelom meča bili u vođstvu.</p>
      <p>Bolje je Igokea otvorila utakmicu i tokom cijele prve četvrtine kontrolisala je rezultat, a na prvi odmor tim iz Laktaša otišao je sa deset poena viška 25:15 ali je Krka do odlaska na odmor smanjila na minus sedam 46:39.</p>
      <p>Igokea je u trećoj dionici imala 11 poena prednosti ali je sjajni Lapornik serijom trojki uspio da “istopi” tu prednost pa je u posljednju dionicu ušla sa samo košem zaostatka.</p>
      <p>Trojkom Lakornika Krka je na početku treće četvrtine došla do vođstva 65:63,  nakon što je Grin izjednačio ovaj rezultat je više od dva minuta dstajao na semaforu. Još jednom je Krka vodila, nakon koša Jošila za 67:65. Serijom 5:0 Igokea dolazi do novog vođstva, a onda je Džons zakucavanjem priližio Krku na poen zaostatka (70:69). sa jednim pogođenim bacanjem od dva Grin donosi Igokei dva poena viška, a onda Kouzi promašuje trojku, ali nakon ofanzivnog skoka ovaj igrač ponovo pokušava, ovaj put pogađa i dovodi Krku u vođstvo na minut i 49 sekundi do kraja.</p>
      <p>U narednom napadu Gagić je izborio Bacanja, oba  puta bio precizan za vođstvo Igokee. Sa poenom viška gosti su ušli u poslednji minut, a onda je Gagić prvo uhvatio loptu, a onda u nastavku napada poentirao iz teške pozicije za plus tri na 45 sekundi do kraja.</p>
      <p>Trener Krke Anzulović na tajm autu je zahtijevao brze realizaciju za dva poena, A Lapornik je poslije prodora Zakucao. Evans je u napadu Igokee promašio trojku, a onda je Krka imala 10 sekundi za napad. Lapornik je ušao u prodor, Rajt ga je faulirao, a ovaj je dva puta bio precizan na 2,1 sekundu do kraja.</p>
      <p>Najefikasniji u timu Igokee bili su Oliver Stević Luka i Đorđe Gagić sa po 15 poena dok je Krku do pobjede predvodio Luka Lapornik sa 26 koševa.</p>
      <p>(Srpskainfo.com)</p>
    </article>
  </body>
</html>