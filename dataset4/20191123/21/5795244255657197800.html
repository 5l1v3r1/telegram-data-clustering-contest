<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/blogs/pravila-uspihu-shcho-ya-zrozumiv-pislya-40-rokiv-yak-ne-porivnyuvati-sebe-z-inshimi-50055167.html"/>
    <meta property="og:site_name" content="НВ"/>
    <meta property="article:published_time" content="2019-11-23T21:26:00+00:00"/>
    <meta property="og:title" content="Правило особистого часового поясу. Як припинити порівнювати себе з іншими"/>
    <meta property="og:description" content="Кожен день веде нас якраз туди, де нам належить бути"/>
  </head>
  <body>
    <article>
      <h1>Правило особистого часового поясу. Як припинити порівнювати себе з іншими</h1>
      <h2>Кожен день веде нас якраз туди, де нам належить бути</h2>
      <address>
        <time datetime="2019-11-23T21:26:00+00:00">23 Nov 2019, 21:26</time>
      </address>
      <p>
        <a href="https://nv.ua/ukr/opinion_author/andrey-shabanov.html">Андрій Шабанов<br/>Телеведучий, шоумен, генеральний продюсер Просто Ради. О</a>
      </p>
      <p>Тривалий час, напевно, до моїх 40, я відчував перманентне невдоволення собою. Нескінченно порівнював себе з іншими і постійно ставив собі одне і те саме запитання: а чи зміг би я так само? Якщо ні, то чому? Чому мені 40, і в мене досі немає вілли на Карибському острові? Та що тут розмінюватися на дрібниці, і самого Карибського острова немає? Що я роблю не так? Чому якийсь хлопак віком 25 років винайшов якийсь там лейкопластир і став мультимільйонером, а хтось працює щосили з 14 років, як я, але першим номером так і не став. Окремо варто розповісти, що ваше розуміння поняття «перший номер» взагалі постійно змінюється, і ви пересуваєте його дедалі вище і вище, але це окрема тема.</p>
      <p>Для людей амбітних, до яких я і себе зараховую, це проходить досить болісно. Ніщо так не б'є по самолюбству, як порівняння себе з більш успішними особинами до себе подібних. Коли мені було 25, я конвертував це невдоволення собою в енергію. Тобто ця злість на себе надавала мені сил і змушувала не сидіти на призьбі і не чекати, коли мені на голову звалиться Скрудж МакДак з його золотосховищем.</p>
      <aside>Кожен з нас має свій таймінг</aside>
      <p>Накопичуючись всередині, ця енергія перетворювалася на певні дії, нові ідеї, нові проекти і несподівані рішення, але буду відвертим, внутрішній стан при цьому такий собі, на дуже великого любителя.</p>
      <p>А з появою соціальних мереж все це посилилося в десятки, а то й сотні разів. Завжди знайдеться хтось, з ким ти можеш себе порівняти, і порівняння це не на твою користь. Він або заможніший, або сильніший, або красивіший, чи веселіший, або розумніший, і цих критеріїв, за якими ти можеш порівняти себе з кимось не на свою користь, можуть бути десятки.</p>
      <p>Як і будь-яка пересічна людина, я, звісно ж, намагався позбутися цього огидного почуття нескінченного невдоволення собою. Це тривало роками! Доти, доки десь ближче до 40, перечитавши купу літератури і різних статей, я не сформулював для себе</p>
      <p>
        <b>Правило особистого часового поясу</b>
      </p>
      <p>У кожного з нас свій таймінг. Це стосується всього, в тому числі й успіху. Простий приклад: Марк Цукерберг став мільярдером в 23 роки, а Ворен Баффет — в 56. У свої 23 Баффет не те що мріяти не міг про те, ким він зрештою стане, за 23 роки, у нього просто не могло цього бути в уяві.</p>
      <p>Модель і блогер Кайлі Дженнер стала наймолодшою дівчиною-мільярдером в 21 рік, тим самим випередивши всіх чоловіків в радіусі 20 років.</p>
      <p>Дрю Беррімор знялася в головній ролі в кіно, коли їй ще не виповнилося і 10 років. А перша головна роль Джорджа Клуні у великому кіно, а це був фільм <i>Від заходу до світанку,</i> принадилася, коли йому виповнилося 35.</p>
      <p>Читайте також:</p>
      <figure>
        <img src="https://images.weserv.nl/?url=https://style.nv.ua/system/opinion_authors/avatars/000/010/212/original/adb2421f45f4b80d455d0966fbdec063.png&amp;stamp=1&amp;q=85&amp;w=115"/>
      </figure>
      <p>Маша Єфросініна<br/>У 40 років все тільки починається. Три переваги середнього віку</p>
      <p>Якби в мої 15 мені сказали, що в 18 я стану одним з найпопулярніших діджеїв на кращій радіостанції в місті, а потім і в країні, я б не повірив — нісенітниця якась! Якби в 20 сказали, що в 25 я поїду до США і проживу там 3 роки, теж не повірив би. Якби в 35 сказали, що за рік я мешкатиму в іншому місті і стану ведучим ранкового шоу на головному розважальному каналі країни, я б теж покрутив пальцем біля скроні. Ну і нарешті, якби в мої 38 хтось би стверджував, що через рік я знову стану татом, це теж було би сюрпризом. Але тепер, коли я озираюся назад і в подумках оглядаю останні 20 років, я розумію, що кожен день веде нас саме туди, де ми маємо бути.</p>
      <p>У кожного з вас свій особистий часовий пояс і своя особиста дорожня карта: карта успіху, карта сім'ї, карта грошей і всього іншого і важливого для вас. І ви пересуваєтеся за цією картою не швидше і не повільніше, ніж мусите.</p>
      <p>
        <b>Ви ніколи не запізнюєтеся</b>
      </p>
      <p>І в кожен пункт призначення ви приходите завчасно, саме тоді, коли і мусите в ньому бути. Головне — не припиняти рухатися.</p>
      <p>Не знаю, як вам, та коли я сформулював це все для себе, мені масштабно полегшало. Користуйтеся, it’s absolutely free. Ну а коли не полегшало, то іншої мудрості на сьогодні у мене для вас немає. Проте… я перебуваю в пошуках.</p>
      <p>
        <i>Текст опубліковано з дозволу автора</i>
      </p>
      <p>
        <a href="https://www.facebook.com/andrey.shabanov.792/posts/10162656616990597">
          <i>Оригінал</i>
        </a>
      </p>
      <p><b><i>Приєднуйтесь до нашого телеграм-каналу</i></b> <a href="https://t.me/nv_opinion"><b><i>Мнения НВ</i></b></a></p>
      <p><b><i>Більше блогів</i></b> <a href="https://style.nv.ua/blogs.html"><b><i>тут</i></b></a></p>
      <p>
        <i>
          <a href="https://ru.depositphotos.com/54788557/stock-photo-man-resting-on-beach.html">Depositphotos</a>
        </i>
      </p>
    </article>
  </body>
</html>