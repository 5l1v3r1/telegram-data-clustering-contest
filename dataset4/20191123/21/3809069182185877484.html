<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/volleyball/a1-gynaikwn/article/1417930/peripatos-stin-ilioypoli-gia-olympiako"/>
    <meta property="og:site_name" content="gazzetta.gr"/>
    <meta property="article:published_time" content="2019-11-23T21:56:37+00:00"/>
    <meta property="og:title" content="Περίπατος στην Ηλιούπολη για Ολυμπιακό"/>
    <meta property="og:description" content="Λίγες ημέρες μετά την πρόκρισή του στους «32» του Challenge Cup, o Ολυμπιακός νίκησε στην Ηλιούπολη τον τοπικό ΓΣ με 3-0 σετ και παρέμεινε αήττητος μετά από 6 αγωνιστικές στο πρωτάθλημα της Volleyleague γυναικών."/>
  </head>
  <body>
    <article>
      <h1>Περίπατος στην Ηλιούπολη για Ολυμπιακό</h1>
      <h2>Λίγες ημέρες μετά την πρόκρισή του στους «32» του Challenge Cup, o Ολυμπιακός νίκησε στην Ηλιούπολη τον τοπικό ΓΣ με 3-0 σετ και παρέμεινε αήττητος μετά από 6 αγωνιστικές στο πρωτάθλημα της Volleyleague γυναικών.</h2>
      <address><time datetime="2019-11-23T21:56:37+00:00">23 Nov 2019, 21:56</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Η Ηλιούπολη κατάφερε να δυσκολέψει τον Ολυμπιακό μέχρι τα μισά του πρώτου σετ όταν προηγήθηκε με 13-8 και 16-12, όμως με τα σερβίς της Τζίνας Λαμπρούση οι φιλοξενούμενες πήραν προβάδισμα 17-16 και μέχρι το φινάλε του αγώνα δεν κοίταξαν ξανά πίσω τους.</p>
      <p>Ο Μπράνκο Κοβάτσεβιτς για άλλο ένα παιχνίδι είχε την ευκαιρία να δώσει χρόνο συμμετοχής σε όλες τις αθλήτριες της ομάδας,΄ενώ προτίμησε να ξεκουράσει την Άνα Ζιβογίνοβιτς που έχει ενοχλήσεις στον ώμο. Τη θέση της στο βασικό σχήμα στα άκρα πήρε η Έλενα Μιλιντίγιεβιτς, όμως ο Ολυμπιακός δυσκολεύτηκε στην υποδοχή και στο παιχνίδι μπήκε η Σία Τοτσίδου. Η Ελίζαμπεθ Χουντ με 21 πόντους ήταν η πρώτη σκόρερ του Ολυμπιακού αλλά και του αγώνα, με την Αλεξία Καλανταρίδου που αγωνίστηκε ως διαγώνια από το μισό του δευτέρου σετ να πετυχαίνει 6 πόντους με 4 μπλοκ. Για την Ηλιούπολη η Αμερικανίδα Ντίσα Λέγκρος είχε 10 πόντους.</p>
      <p>Διαιτητές: Χαμπιλού, Μαύρος.</p>
      <p>*Οι πόντοι της Ηλιούπολης προήλθαν από 5 άσσους, 19 επιθέσεις, 3 μπλοκ και 20 λάθη αντιπάλων και του Ολυμπιακού προήλθαν από 5 άσσους, 38 επιθέσεις, 14 μπλοκ και 18 λάθη αντιπάλων.</p>
      <p>Τα σετ: 0-3 (20-25, 12-25, 15-25)</p>
      <p><b>ΓΣ ΗΛΙΟΥΠΟΛΗΣ (Μεμετζή):</b> Εικοσπεντίδου 5 (4/7 επ., 1 μπλοκ), Λέγκρος 10 (8/22 επ., 2 άσσοι), Μαρκάκη 3 (1/5 επ., 2 μπλοκ), Πασσιά 1 (1/4 επ.), Φωκιανού 2 (1/16 επ., 1 άσσος, 33% υπ. - 22% άριστες), Καλαφατάκη 5 (4/30 επ., 1 άσσος, 16% υπ. - 11% άριστες) / Κανέλλου (λ, 38% υπ. - 31% άριστες), Παπαδοπούλου (λ), Σπυριδάκη, Γεωργακοπούλου 1 (1 άσσος), Παπασταύρου, Καφετζή.</p>
      <p><b>ΟΛΥΜΠΙΑΚΟΣ ΣΦΠ (Κοβάτσεβιτς): </b>Χουντ 21 (13/27 επ., 2 άσσοι, 6 μπλοκ, 60% υπ. - 30% άριστες), Λαμπρούση 7 (6/13 επ., 1 άσσος), Μιλιντίγιεβιτς (40% υπ. - 0% άριστες), Χριστοδούλου 4 (3/4 επ., 1 άσσος), Χίπε 7 (5/13 επ., 1 άσσος,1 μπλοκ), Ζακχαίου 10 (7/8 επ., 3 μπλοκ) / Κονόμι (λ, 86% υπ. - 50% άριστες), Κακουράτου (λ), Καλανταρίδου 6 (2/13 επ., 4 μπλοκ), Φουμάκη, Τοτσίδου 2 (2/7 επ., 17% υπ. - 8% άριστες).</p>
      <p>
        <b>Η γνώμη του πάγκου</b>
      </p>
      <p><b>Μπράνκο Κοβάτσεβιτς (Ολυμπιακός ΣΦΠ): </b>«Στο πρώτο σετ δεν παίξαμε καθόλου καλά με πολλά λάθη. Μετά από αυτό βελτιωθήκαμε λίγο και σοβαρευτήκαμε, όμως δώσαμε πολλούς πόντους χωρίς λόγο στον αντίπαλο. Η Φουμάκη κάνει προπονήσεις μαζί μας, δείχνει το ταλέντο της και σε τέτοια παιχνίδια της αξίζει να παίζει».</p>
      <p><b>Ελένη Μεμετζή (ΓΣ Ηλιούπολης): </b>«Ο Ολυμπιακός έχει αθλήτριες υψηλού επιπέδου. Στο πρώτο σετ είμαι πολύ ικανοποιημένη και αυτά που δουλέψαμε στη προπόνηση μας βγήκε. Στη συνέχεια χάλασε η υποδοχή μας και εμείς έπρεπε να πιέσουμε στο σερβίς αν θέλαμε να έχουμε κάποιες ελπίδες. Σταθήκαμε καλά πάντως. Το θέμα είναι ότι έχουμε ακόμα πολύ δρόμο μπροστά μας, αυτό λέω και στην ομάδα και με κσληρή δουλειά, θέληση και συνοχή μπορούμε να καταφέρουμε πολλά πράγματα».</p>
    </article>
  </body>
</html>