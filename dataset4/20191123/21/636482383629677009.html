<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/ziua-decisiva-romanii-isi-voteaza-presedintele-20097867"/>
    <meta property="og:site_name" content="Cancan.ro"/>
    <meta property="article:published_time" content="2019-11-23T21:19:13+00:00"/>
    <meta property="og:title" content="ZIUA DECISIVĂ. Românii își votează Președintele!"/>
    <meta property="og:description" content="Românii își votează Președintele! CANCAN.RO vă ține la curent, pas cu pas, oră cu oră, cu tot ceea ce se întâmplă într-o zi de o importanță"/>
  </head>
  <body>
    <article>
      <h1>ZIUA DECISIVĂ. Românii își votează Președintele!</h1>
      <address><time datetime="2019-11-23T21:19:13+00:00">23 Nov 2019, 21:19</time> by <a rel="author">Cristian Lisandru</a></address>
      <p>
        <b>Nu mai încape nicio îndoială că putem vorbi despre o ZI DECISIVĂ. Este turul al doilea al alegerilor prezidențiale 2019, iar cei doi candidați care își doresc fotoliul de la Cotroceni și, implicit, cea mai înaltă funcție în stat, speră ca eforturile depuse – înainte de primul tur al alegerilor și în această scurtă perioadă care a precedat cel de-al doilea tur – să fie percepute la justa valoare de propriul electorat. Au fost 14 candidați, în primul tur al alegerilor prezidențiale 2019. Au rămas doar doi, Klaus Iohannis și Viorica Dăncilă, iar suspansul trezește emoții și alimentează speranțe. De ambele părți.<a href="https://www.cancan.ro/"> CANCAN.RO, site-ul nr. 1 din România</a>, vă ține la curent, pas cu pas, oră cu oră, cu tot ceea ce se întâmplă într-o zi de o importanță covârșitoare, atât în plan politic, cât și în plan social. Românii își votează Președintele! (CITEȘTE ȘI: <a href="https://www.cancan.ro/ziua-o-romania-isi-alege-presedintele-20090313">ZIUA ”O”. ROMÂNIA ÎȘI ALEGE PREȘEDINTELE!</a>)</b>
      </p>
      <p>Primul tur al alegerilor prezidențiale 2019 a fost o luptă dusă între 14 candidați.  Potrivit Biroului Electoral Central,  <b><a href="https://www.cancan.ro/alegeri-prezidentiale-2019-lista-completa-de-candidati-20053676">lista candidaților </a></b>a cuprins 14 persoane care au dorit – fiecare aducând argumente în acest sens – să devină Președintele României:</p>
      <ul>
        <li>
          <b>Viorel Cataramă – Dreapta Liberală</b>
        </li>
        <li>
          <b>Viorica Dăncilă – PSD</b>
        </li>
        <li>
          <b>Theodor Paleologu – PMP</b>
        </li>
        <li>
          <b>Klaus Iohannis – PNL</b>
        </li>
        <li>
          <b>Dan Barna – Alianța USR-PLUS</b>
        </li>
        <li>
          <b>Kelemen Hunor – UDMR</b>
        </li>
        <li>
          <b>Mircea Diaconu – Alianța UN OM</b>
        </li>
        <li>
          <b>Ramona Bruynseels – Partidul Puterii Umaniste (social-liberal)</b>
        </li>
        <li>
          <b>Cătălin Ivan – Alternativa pentru Demnitatea Națională</b>
        </li>
        <li>
          <b>Bogdan Stanoevici – candidat independent</b>
        </li>
        <li>
          <b>John-Ion Banu – Partidul Națiunea Română</b>
        </li>
        <li>
          <b>Sebastian-Constantin Popescu – Partidul Noua Românie</b>
        </li>
        <li>
          <b>Alexandru Cumpănașu – candidat independent</b>
        </li>
        <li>
          <b>Ninel Peia – Partidul Neamului Românesc.</b>
        </li>
      </ul>
      <h3>Au fost 14. Acum, lupta se duce în doi, Klaus Iohannis și Viorica Dăncilă</h3>
      <p>Ziua în care s-a desfășurat primul tur al alegerilor prezidențiale 2019 a fost una în care 14 candidați s-au luptat și au sperat că i-au convins pe alegători să le acorde votul. Rezultatele oficiale comunicate de Biroul Electoral Central au stabilit un clasament în fruntea căruia s-au plasat doi candidați, Klaus Iohannis, președintele în funcție, și liderul PSD, fost prim-ministru al României, Viorica Dăncilă. Aceștia se confruntă în cel de-al doilea tur al alegerilor prezidențiale 2019, iar ZIUA DECISIVĂ se va încheia la ora 21.00, atunci când urnele de vot vor fi închise.<b> (VEZI ȘI AICI: <a href="https://www.cancan.ro/cum-a-inceput-casnicia-de-36-de-ani-a-sotilor-dancila-va-prezint-viitoarea-mea-sotie-20097338">CUM A ÎNCEPUT CĂSNICIA DE 36 DE ANI A SOȚILOR DĂNCILĂ: ”VĂ PREZINT VIITOAREA MEA SOȚIE!”</a>)</b></p>
      <ul>
        <li>
          <b>Klaus Iohannis – 37,82% (3.485.292 voturi)</b>
        </li>
        <li>
          <b>Viorica Dăncilă – 22,26% (2.051.275 voturi)</b>
        </li>
        <li>
          <b>Dan Barna – 15,02% (1.384.450 voturi)</b>
        </li>
        <li>
          <b>Mircea Diaconu – 8,85% (815.201 voturi)</b>
        </li>
        <li>
          <b>Theodor Paleologu – 5,72% (527.098 voturi) </b>
        </li>
        <li>
          <b>Hunor Kelemen –  3,87% (357.014 voturi) </b>
        </li>
        <li>
          <b>Ramona-Ioana Bruynseels – 2,65% (244,275 voturi)</b>
        </li>
        <li>
          <b>Alexandru Cumpănaşu – 1,53% (141.316 voturi)</b>
        </li>
        <li>
          <b>Viorel Cataramă – 0,53% (48.622 voturi) </b>
        </li>
        <li>
          <b>Bogdan Stanoevici – 0,43% (39.192 voturi) </b>
        </li>
        <li>
          <b>Cătălin Ivan – 0,36% (32.787 voturi)</b>
        </li>
        <li>
          <b>Ninel Peia – 0,34% (30.884 voturi)</b>
        </li>
        <li>
          <b>Sebastian Popescu – 0,33% (30.850 voturi)</b>
        </li>
        <li>
          <b>John Ion Banu – 0,30% (25.769 voturi)</b>
        </li>
      </ul>
      <h3>Klaus Iohannis: ”Vă aștept la vot!”</h3>
      <p>Klaus Iohannis a declarat că ziua de vot este una extrem de importantă pentru România. După ce a votat, în primul tur al alegerilor prezidențiale 2019, a menționat că acest demers al său are o importanță mare și în plan personal. <b>„<i>Românii decid soarta României”</i></b>, a transmis Klaus Iohannis, iar o zi de vot este una decisivă pentru toți cetățenii care doresc să participe la procesul democratic.<b> (NU RATA: <a href="https://www.cancan.ro/primele-si-singurele-imagini-din-casa-vioricai-dancila-detaliul-uluitor-observat-in-aceasta-fotografie-20097390">PRIMELE ȘI SINGURELE IMAGINI DIN CASA VIORICĂI DĂNCILĂ. DETALIUL ULUITOR OBSERVAT ÎN ACEASTĂ FOTOGRAFIE</a>)</b></p>
      <p><i><b>”Astăzi este o zi extrem de importantă pentru România, dar recunosc că și pentru mine personal. Am votat pentru România normală. Îmi doresc un viitor foarte bun pentru România și sper să primesc astăzi confirmarea că foarte mulți români își doresc același lucru. Astăzi, în ziua votului, este ziua în care românii decid ce viitor va avea România în următorul an. Ziua votului este ziua cea mai importantă pentru românii care vor să participe la procesul democratic. Așadar, dragi români, vă aștept la vot! Mulțumesc!”</b></i>, a spus Klaus Iohannis. <b>(CITEȘTE ȘI: <a href="https://www.cancan.ro/cum-a-aparut-imbracata-viorica-dancila-la-vot-azi-dimineata-la-ora-804-20090889">CUM A APĂRUT ÎMBRĂCATĂ VIORICA DĂNCILĂ LA VOT, AZI-DIMINEAȚĂ LA ORA 8:04</a>)</b></p>
      <figure>
        <img src="https://www.cancan.ro/wp-content/uploads/2019/11/psd-il-acuza-pe-klaus-iohannis-dupa-ce-a-respins-o-pe-olguta-vasilescu-1280x720-1024x576.jpg"/>
        <figcaption>Klaus Iohannis: ”Vă aștept la vot!”</figcaption>
      </figure>
      <h3>Viorica Dăncilă: ”Cred în familie, cred în Dumnezeu”</h3>
      <p>La rândul său, Viorica Dăncilă, candidatul PSD la alegerile prezidențiale 2019, a transmis un mesaj românilor, înainte de cel de-al doilea tur al alegerilor prezidențiale.</p>
      <p><i><b>„Pentru cei nehotărâți, care știu că sunt foarte mulți: dragi români, vă cer încrederea pentru un mandat de muncă. Zi de zi, oră de oră am arătat că nu fug de responsabilități. Este pentru tinerii pe care îi rog să îmi dea o șansă să construim România împreună”</b></i>, a spus Dăncilă. <i><b>„Cred în familie, cred în Dumnezeu, nu-mi este frică decât de Dumnezeu și de faptul că-i voi dezamăgi pe români și cred în poporul român și în țara noastră, îmi iubesc țara și îmi iubesc poporul”</b></i>, a spus președintele PSD. <b>(VEZI ȘI: <a href="https://www.cancan.ro/cum-a-cunoscut-o-klaus-iohannis-pe-carmen-si-la-ce-varsta-s-au-casatorit-20096296">CUM A CUNOSCUT-O KLAUS IOHANNIS PE CARMEN ȘI LA CE VÂRSTĂ S-AU CĂSĂTORIT</a>)</b></p>
      <p>Totodată, ținând cont de faptul că nu a existat o dezbatere ”face to face”, Viorica Dăncilă a transmis că i-ar face președintelui Iohannis trei daruri:</p>
      <p><i><b>„Primul, tricolorul României, pentru că un președinte trebuie să aibă tricolorul în suflet ca să fie un bun român și ca să-și apere țara. Al doilea dar, Constituția României – este legea fundamentală pe care trebuie să o respectăm toți și pe care Klaus Iohannis a călcat-o în picioare. Al treilea dar este Biblia. Pentru că un om care crede în Dumnezeu este un om bun, un om care nu învrăjbește”</b></i>, a mai declarat Viorica Dăncilă. <b>(NU RATA: <a href="https://www.cancan.ro/viorica-dancila-atac-fara-precedent-la-klaus-iohannis-e-un-scandalagiu-nu-ar-fi-bun-nici-macar-de-20097323">VIORICA DĂNCILĂ, ATAC FĂRĂ PRECEDENT LA KLAUS IOHANNIS: „E UN SCANDALAGIU! NU AR FI BUN NICI MĂCAR DE…”</a>)</b></p>
      <figure>
        <img src="https://www.cancan.ro/wp-content/uploads/2019/11/viorica-dancila-aparitie-de-senzatie-in-fotografii-cum-a-fost-surprins-premierul-foto-606163-2-1-1280x720-1024x576.jpg"/>
        <figcaption>Viorica Dăncilă: ”Cred în familie, cred în Dumnezeu”</figcaption>
      </figure>
      <h3>Acte de care ai nevoie pentru a vota la alegerile prezidențiale 2019</h3>
      <p>Cetățenii români cu domiciliul sau reședința în România, care în ziua votării se află în țară, își pot exercita dreptul de vot la secțiile de votare organizate în România în baza unuia dintre următoarele acte de identitate, valabile în ziua votării: cartea de identitate, cartea de identitate provizorie, buletinul de identitate, pașaportul diplomatic, pașaportul diplomatic electronic, pașaportul de serviciu, pașaportul de serviciu electronic și, în cazul elevilor din școlile militare, carnetul de serviciu militar.</p>
      <p>Pașaportul simplu, pașaportul simplu electronic și pașaportul simplu temporar pot fi folosite pentru exercitarea dreptului de vot numai de cetățenii români care votează în străinătate sau de cetățenii români cu domiciliul în străinătate care votează în România. <b>(CITEȘTE ȘI: <a href="https://www.cancan.ro/anuntul-facut-de-klaus-iohannis-despre-viorica-dancila-nu-va-fi-primita-20095435">ANUNȚUL FĂCUT DE KLAUS IOHANNIS DESPRE VIORICA DĂNCILĂ: ”NU VA FI PRIMITĂ!”</a>)</b></p>
      <h3>Secții de votare deschise în țară</h3>
      <p>La alegeri prezidențiale 2019, românii vor vota la secția la care sunt arondați în conformitate cu domiciliul din actul de identitate. Cei care nu cunosc numărul secției la care sunt arondați pot afla informația de pe pagina web <a href="https://www.registrulelectoral.ro/">www.registrulelectoral.ro</a>, după ce va fi completat CNP-ul, numele de familie și un cod generat automat. Cei care nu se află în localitatea de domiciliu, pot vota la orice secție, pe lista suplimentară.</p>
      <p>În cazul în care o persoană este omisă din lista permanentă, aceasta va fi înscrisă pe o listă suplimentară. În București, alegătorii pot vota doar la secția la care sunt arondați, nu pot vota pe listă suplimentară în alt sector. <b>(VEZI ȘI: <a href="https://www.cancan.ro/s-a-aflat-adevarul-despre-casca-purtata-de-klaus-iohannis-ieri-in-timpul-conferintei-de-presa-despre-viorica-dancila-20093665">S-A AFLAT ADEVĂRUL DESPRE „CASCA” PURTATĂ DE KLAUS IOHANNIS IERI, ÎN TIMPUL CONFERINȚEI DE PRESĂ DESPRE VIORICA DĂNCILĂ</a>)</b></p>
      <h3>Cum se pune ștampila corect pe buletinul de vot</h3>
      <p>Pe buletinul de vot, ştampila cu menţiunea „VOTAT” se aplică pe patrulaterul care corespunde partidului sau candidatului independent dorit. După aplicarea ștampilei, buletinul de vot se îndoaie, astfel încât pagina goală care poartă ştampila de control a secției de votare să rămână în afară. Buletinul se introduce apoi în urnă. Îndoirea greşită a buletinului de vot NU atrage nulitatea votului, dacă secretul votului este asigurat. Dacă aplicarea ștampilei se face în mod greșit, se poate solicita un nou buletin de vot, doar în cazul în care nu a fost introdus în urnă.</p>
      <p>Primul buletin va fi anulat. După restituirea ștampilei, alegătorii își vor primi înapoi actul de identitate, pe care trebuie să fie aplicată ştampila cu menţiunea “VOTAT” sau un timbru autocolant. Candidatul care primește cele mai multe voturi după cel de-a doilea tur al alegerilor prezidențiale 2019 va fi președinte al României în următorii cinci ani. <b>(NU RATA: <a href="https://www.cancan.ro/ce-studii-are-viorica-dancila-o-simpla-profesoara-din-videle-s-a-spus-insa-adevarul-este-cu-totul-altul-20096230">CE STUDII ARE VIORICA DĂNCILĂ. ”O SIMPLĂ PROFESOARĂ DIN VIDELE”, S-A SPUS, ÎNSĂ ADEVĂRUL ESTE CU TOTUL ALTUL</a>)</b></p>
      <p>
        <b>Cine deţine informaţii despre acest subiect este rugat să ne scrie la <a href="https://pont.cancan.ro/">pont@cancan.ro</a> sau pe Whatsapp la 0741 CANCAN (226.226)</b>
      </p>
    </article>
  </body>
</html>