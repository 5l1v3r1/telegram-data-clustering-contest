<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/23/842679"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T21:48:00+00:00"/>
    <meta property="og:title" content="ছাত্রী ধর্ষণে শিক্ষক গ্রেপ্তার"/>
    <meta property="og:description" content="চট্টগ্রামের সীতাকুণ্ডে একটি বালিকা বিদ্যালয়ের দশম শ্রেণির এক শিক্ষার্থী (১৬) ধর্ষণের শিকার হয়েছে। শনিবার বিকালে এ বিষয়ে মামলা হলে পুলিশ গ্রেপ্তার করেছে অভিযুক্ত শিক্ষক তারেক হাসানকে (২৭)। তারেক সীতাকুণ্ড বালিকা বিদ্যালয়ের ধর্ম বিষয়ের শিক্ষক। সূত্র জানায়, সীতাকুণ্ড বালিকা বিদ্যালয়ের শিক্ষক তারেক হাসানের বাড়ি উপজেলার মুরাদপুরে। ভূঁইয়াবাড়ির জহির আহমদের পুত্র তারেক সীতাকুণ্ড বালিকা বিদ্যালয়ে ইসলাম ধর্ম বিষয়ে ক্লাস নেন। গত জুন মাসে তারেক প্রেমের সম্পর্ক গড়ে তোলেন দশম শ্রেনীর এক ছাত্রীর সাথে। তিনি প্রেম ও দ্রুত বিয়ের কথা বলে ছাত্রীর সাথে নিয়মিত মোবাইল ফোনে যোগাযোগ রাখতেন। এক পর্যায়ে জুলাই মাসে ছাত্রীকে নিয়ে বেড়াতে যান চট্টগ্রামের ফয়েজ লেকে। সেখানে নির্জন এলাকায় নিয়ে ছাত্রীকে ধর্ষণ করেন। তবে ছাত্রী ধর্ষণ ঘটনায় চুপ থাকে বিয়ের প্রতিশ্রুতিতে। কিন্তু ঘটনার পর থেকে তারেক হাসান ছাত্রীর সাথে যোগাযোগ কমিয়ে দেন। স্কুলে কথা বলতে চাইলে ছাত্রীকে নানাভাবে শাসাতে থাকেন। এক পর্যায়ে ছাত্রী তাকে বিরক্ত করছে বলে অভিযোগ করেন স্কুল কতৃপক্ষের কাছে। ছাত্রী-শিক্ষকের এ সম্পর্ক নিয়ে নানাভাবে আলোচনা হলে ছাত্রী স্কুলে যাওয়া বন্ধ করে দেয়।…"/>
  </head>
  <body>
    <article>
      <h1>ছাত্রী ধর্ষণে শিক্ষক গ্রেপ্তার</h1>
      <address><time datetime="2019-11-23T21:48:00+00:00">23 Nov 2019, 21:48</time> by <a rel="author">সীতাকুণ্ড (চট্টগ্রাম) প্রতিনিধি</a></address>
      <p>চট্টগ্রামের সীতাকুণ্ডে একটি বালিকা বিদ্যালয়ের দশম শ্রেণির এক শিক্ষার্থী (১৬) ধর্ষণের শিকার হয়েছে। শনিবার বিকালে এ বিষয়ে মামলা হলে পুলিশ গ্রেপ্তার করেছে অভিযুক্ত শিক্ষক তারেক হাসানকে (২৭)। তারেক সীতাকুণ্ড বালিকা বিদ্যালয়ের ধর্ম বিষয়ের শিক্ষক।</p>
      <p>সূত্র জানায়, সীতাকুণ্ড বালিকা বিদ্যালয়ের শিক্ষক তারেক হাসানের বাড়ি উপজেলার মুরাদপুরে। ভূঁইয়াবাড়ির জহির আহমদের পুত্র তারেক সীতাকুণ্ড বালিকা বিদ্যালয়ে ইসলাম ধর্ম বিষয়ে ক্লাস নেন। গত জুন মাসে তারেক প্রেমের সম্পর্ক গড়ে তোলেন দশম শ্রেনীর এক ছাত্রীর সাথে। তিনি প্রেম ও দ্রুত বিয়ের কথা বলে ছাত্রীর সাথে নিয়মিত মোবাইল ফোনে যোগাযোগ রাখতেন। এক পর্যায়ে জুলাই মাসে ছাত্রীকে নিয়ে বেড়াতে যান চট্টগ্রামের ফয়েজ লেকে। সেখানে নির্জন এলাকায় নিয়ে ছাত্রীকে ধর্ষণ করেন। তবে ছাত্রী ধর্ষণ ঘটনায় চুপ থাকে বিয়ের প্রতিশ্রুতিতে। কিন্তু ঘটনার পর থেকে তারেক হাসান ছাত্রীর সাথে যোগাযোগ কমিয়ে দেন। স্কুলে কথা বলতে চাইলে ছাত্রীকে নানাভাবে শাসাতে থাকেন। এক পর্যায়ে ছাত্রী তাকে বিরক্ত করছে বলে অভিযোগ করেন স্কুল কতৃপক্ষের কাছে। ছাত্রী-শিক্ষকের এ সম্পর্ক নিয়ে নানাভাবে আলোচনা হলে ছাত্রী স্কুলে যাওয়া বন্ধ করে দেয়।</p>
      <p>এদিকে স্কুলে অনুপস্থিতির বিষয়ে জিজ্ঞাসা করা হলে ছাত্রী অভিভাবকদের বিস্তারিত ঘটনা জানায়। তখন ছাত্রীর মা বিদ্যালয়ের প্রধান শিক্ষকের কাছে একটি অভিযোগ দাখিল করেন। তাতে কার্যকর পদক্ষেপ না নেওয়ায় শনিবার মায়ের সাথে ছাত্রী উপস্থিত হয় থানায়। ধর্ম বিষয়ের শিক্ষক তারেক হাসানের বিরুদ্ধে মামলা দায়ের করে ভিকটিম ছাত্রী।</p>
      <p>সীতাকুণ্ড থানার ওসি মো. ফিরোজ মোল্লা বলেন, 'ভিকটিম ছাত্রী শনিবার ধর্ষণের মামলা দায়ের করেছে। অভিযুক্ত শিক্ষক তারেক হাসানকে গ্রেপ্তার করা হয়েছে।'</p>
    </article>
  </body>
</html>