<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/regioni/lyuboslav-izleze-da-si-kupuva-maratonki-i-izchezna-bezsledno_news711002.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-23T21:40:00+00:00"/>
    <meta property="og:title" content="Любослав излезе да си купува маратонки и изчезна безследно"/>
    <meta property="og:description" content="Младежът говорел за самоубийство, имал &quot;тежки житейски периоди&quot;"/>
  </head>
  <body>
    <article>
      <h1>Любослав излезе да си купува маратонки и изчезна безследно</h1>
      <h2>Младежът говорел за самоубийство, имал "тежки житейски периоди"</h2>
      <address>
        <time datetime="2019-11-23T21:40:00+00:00">23 Nov 2019, 21:40</time>
      </address>
      <p>https://blitz.bg/obshtestvo/regioni/lyuboslav-izleze-da-si-kupuva-maratonki-i-izchezna-bezsledno_news711002.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1574538326-620-3937fb94b688fd91bdfee0b63baa64a8.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574538426-620-3937fb94b688fd91bdfee0b63baa64a8.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574523814-zttt.jpg"/>
        </figure>
      </slideshow>
      <p><b>Отчаяна майка от Самоков издирва сина си. Любослав Стоянов излязъл снощи да си купи маратонки и оттогава тя няма връзка с него. Молбата й за помощ е публикувана във Фейсбук:</b><br/><br/>"От снощи синът ми Любослав Стоянов изчезна и нямам връзка с него. <br/><br/>След поредица житейски удари, и намиращ се в тежко душевно състовние, не желаейки помощ, се случва това, от което всяка майка се бои най - много. <br/><br/>Официално ще бъде обявен за издирване в понеделник, ако не се появи дотогава. <br/><br/>Хора, от около година сме в тежко положение, законът обаче позволява принудително лечение само в определени случаи. Бог да е с него!!! Благодаря!"<br/><br/>Пред БЛИЦ отчаяната Маргарита Аврамска разказа, че е с нея се свързала жена от Шумен, която й казала, че е видяла момче с описанието на сина й, но с друго облекло.</p>
      <figure>
        <img src="https://static.blitz.bg/documents/thumbnails/520/201911/1574522538-bnnn.jpg"/>
      </figure>
      <p>"Тръгна си вечерта към 17 часа, дадох му пари да ходи да си купи маратонки и чорапи. Скарах му се малко, каза, че ще си купи и оттогава не се е върнал.<br/><br/>Имахме сложни отношения, откакто го усетих, че не е както трябва и стъпвахме като върху яйца. Каза, че е пробвал отпреди, тръгна на кавги с нас, живееше в София при баба си и при дядо си. После дойде в Самоков. Пролетта се обади, че не му се живее, че иска да умре. Отидохме веднага, заведохме го в болница.<br/><br/>Нямаше лечение, приеха го в петък вечер. Беше февруари, понеделник се самоизписа. Редувахме се, спяхме при него, опитвахме се да подновим отношения, за да може да му се помогне. <br/><br/>От рождения му ден - това е август, дойде да живее при нас, ние сме голямо семейство, уж всичко беше добре, но сега се случи това", разказва отчаяната майка. <br/><br/><br/> </p>
    </article>
  </body>
</html>