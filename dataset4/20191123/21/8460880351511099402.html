<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/digitalia/egy-ev-alatt-otezer-milliardot-koltunk-a-neten-2140005/"/>
    <meta property="og:site_name" content="BAMA"/>
    <meta property="article:published_time" content="2019-11-23T21:44:00+00:00"/>
    <meta property="og:title" content="Egy év alatt ötezer milliárdot költünk a neten"/>
    <meta property="og:description" content="Nem mindegy azonban, hol és hogyan."/>
  </head>
  <body>
    <article>
      <h6 class="kicker">KIBERSHOPPING</h6>
      <h1>Egy év alatt ötezer milliárdot költünk a neten</h1>
      <address>
        <time datetime="2019-11-23T21:44:00+00:00">23 Nov 2019, 21:44</time>
      </address>
      <h4>Egyetlen év alatt ötezer milliárd forintot tesz ki az online vásárlások mértéke Magyarországon – mondta Rajnai Zoltán, Magyarország kiberkoordinátora szombat este az M1 csatornán.</h4>
      <p>A szakértő elmondta, a biztonságos online vásárlás érdekében érdemes a már jól ismert oldalakat felkeresni. Meg kell győződni arról is, hogy a honlapon megtalálható-e a bolt számlaszáma, elérhetősége és telephelye.</p>
      <blockquote>Bizonyos kötelezettségek feltüntetése is a bizalmat erősítheti, ilyenek lehetnek a szállítási határidőre, vagy az esetleges cserére vonatkozó információk</blockquote>
      <p>– tette hozzá.</p>
      <p>Hangsúlyozta, a legnagyobb probléma a külföldi online boltokkal van. Ezek ugyanis gyakran magyarnak tűnnek, és csak akkor derül ki, hogy külföldiek, amikor valamilyen gond merül fel a megvásárolt termék szállításakor.</p>
    </article>
  </body>
</html>