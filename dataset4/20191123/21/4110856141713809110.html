<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/kosmos/arthro/kinezos_ypourgos_eksoterikon_oi_ipa_einai_h_megalyteri_pigi_astatheias_ston_kosmo-589199/"/>
    <meta property="og:site_name" content="Real.gr"/>
    <meta property="article:published_time" content="2019-11-23T21:42:00+00:00"/>
    <meta property="og:title" content="Τραγωδία στα Κατεχόμενα: Τρίχρονος τραυματίστηκε θανάσιμα από τρακτέρ που οδηγούσε ο παππούς του"/>
    <meta property="og:description" content="Οι ΗΠΑ είναι η μεγαλύτερη πηγή αστάθειας παγκοσμίως και οι πολιτικοί της περιφέρονται στον κόσμο δυσφημίζοντας αβάσιμα την Κίνα, δήλωσε σήμερα ο Κινέζος υπουργός Εξωτερικών, Ουάνγκ Γι, στο περιθώριο της συνόδου της G20 στην Ιαπωνία."/>
  </head>
  <body>
    <article>
      <h1>
        <a href="https://www.real.gr/kosmos/arthro/tragodia_sta_katexomena_trixronos_traumatistike_thanasima_apo_trakter_pou_odigouse_o_pappous_tou-589190/">Τραγωδία στα Κατεχόμενα: Τρίχρονος τραυματίστηκε θανάσιμα από τρακτέρ που οδηγούσε ο παππούς του</a>
      </h1>
      <address><time datetime="2019-11-23T21:42:00+00:00">23 Nov 2019, 21:42</time> by <a rel="author">Real.gr</a></address>
      <p>
        <b>Οι ΗΠΑ είναι η μεγαλύτερη πηγή αστάθειας παγκοσμίως και οι πολιτικοί της περιφέρονται στον κόσμο δυσφημίζοντας αβάσιμα την Κίνα, δήλωσε σήμερα ο Κινέζος υπουργός Εξωτερικών, Ουάνγκ Γι, στο περιθώριο της συνόδου της G20 στην Ιαπωνία.</b>
      </p>
      <p>Σε συνάντηση που είχε με τον Ολλανδό ομόλογό του Στεφ Μπλοκ, στο περιθώριο της συνόδου των ΥΠΕΞ της G20 στη Ναγκόγια, ο Ουανγκ Γι επέκρινε δριμύτατα τις ΗΠΑ.</p>
      <p>«Οι ΗΠΑ ευρέως επιδίδονται στις μονομερείς ενέργειες και τον προστατευτισμό και καταστρέφουν την πολυμερή προσέγγιση και το πολυμερές εμπορικό σύστημα. Έχουν ήδη αναδειχθεί στον μεγαλύτερο παγκοσμίως παράγοντα αποσταθεροποίησης», τόνισε ο Ουάνγκ, σύμφωνα με ανακοίνωση του κινεζικού υπουργείου Εξωτερικών.</p>
      <p>Οι ΗΠΑ, πρόσθεσε ο Ουάνγκ, για πολιτικούς λόγους χρησιμοποιούν τον μηχανισμό του κράτους για να καταπνίξουν τις κινεζικές επιχειρήσεις και έχουν ήδη απαγγείλει αβάσιμες κατηγορίες εναντίον τους, κάτι που συνιστά ενέργεια εκφοβισμού.</p>
      <p>«Ορισμένοι Αμερικανοί πολιτικοί δυσφημίζουν την Κίνα παντού στον κόσμο, όμως δεν έχουν παρουσιάσει αποδείξεις».</p>
      <p>Επιπλέον, οι ΗΠΑ έχουν χρησιμοποιήσει την εγχώρια νομοθεσία τους για να «επεμβαίνουν χυδαία» στις εσωτερικές υποθέσεις της Κίνας, προσπαθώντας να καταστρέψουν το δόγμα «μια χώρα, δύο συστήματα» για τη σταθερότητα και ευημερία του Χονγκ Κονγκ, πρόσθεσε.</p>
    </article>
  </body>
</html>