<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/oikonomia/arthro/ypourgeio_esoterikon_lynetai_to_problima_elleipsis_mixanikon_stous_ota-589197/"/>
    <meta property="og:site_name" content="Real.gr"/>
    <meta property="article:published_time" content="2019-11-23T21:59:00+00:00"/>
    <meta property="og:title" content="ΚΤΕΟ: Το ενδεχόμενο συχνότερων ελέγχων των παλαιών αυτοκινήτων εξετάζει το υπουργείο Υποδομών"/>
    <meta property="og:description" content="Με τον πιο δραστικό τρόπο το Υπουργείο Εσωτερικών επιλύει ένα χρόνιο πρόβλημα στο χώρο της Τοπικής Αυτοδιοίκησης, που έθετε εμπόδια στην σύνταξη τεχνικών μελετών για την απορρόφηση κονδυλίων από τα διάφορα χρηματοδοτικά προγράμματα."/>
  </head>
  <body>
    <article>
      <h1>
        <a href="https://www.real.gr/oikonomia/arthro/kteo_to_endexomeno_syxnoteron_elegxon_ton_palaion_autokiniton_eksetazei_to_ypourgeio_ypodomon-589165/">ΚΤΕΟ: Το ενδεχόμενο συχνότερων ελέγχων των παλαιών αυτοκινήτων εξετάζει το υπουργείο Υποδομών</a>
      </h1>
      <address><time datetime="2019-11-23T21:59:00+00:00">23 Nov 2019, 21:59</time> by <a rel="author">ant1news.gr</a></address>
      <p>
        <b>Με τον πιο δραστικό τρόπο το Υπουργείο Εσωτερικών επιλύει ένα χρόνιο πρόβλημα στο χώρο της Τοπικής Αυτοδιοίκησης, που έθετε εμπόδια στην σύνταξη τεχνικών μελετών για την απορρόφηση κονδυλίων από τα διάφορα χρηματοδοτικά προγράμματα.</b>
      </p>
      <p>Με διάταξη που προστίθεται από τον Υπουργό Εσωτερικών, Τάκη Θεοδωρικάκο στο νομοσχέδιο για τον εκσυγχρονισμό της εκλογικής νομοθεσίας, επιλύεται το τεράστιο πρόβλημα έλλειψης μηχανικών στους Δήμους καθώς δίνεται η δυνατότητα να συνάπτονται συμβάσεις με φορείς της Γενικής Κυβέρνησης, όπως η ΕΕΤΑΑ και να χρησιμοποιούνται οι μηχανικοί τους για τη σύνταξη τεχνικών μελετών, που είναι απαραίτητες για τη χρηματοδότηση έργων.</p>
      <p>Επίσης με άλλη ρύθμιση δημιουργείται Μητρώο Δεδομένων Τοπικής Αυτοδιοίκησης που θα συμβάλει στη χάραξη αποτελεσματικών και στοχευμένων πολιτικών στο χώρο των ΟΤΑ.</p>
      <p>Σύμφωνα με τις συγκεκριμένες ρυθμίσεις:</p>
      <p>• Λήγει ο αποτυχημένος θεσμός της «διοικητικής υποστήριξης» και αντικαθίσταται από ένα σύγχρονο και αποτελεσματικό εργαλείο υποστήριξης των δομών τεχνικών υπηρεσιών και υπηρεσιών δόμησης των ΟΤΑ. Με το νέο σύστημα οι ΟΤΑ:</p>
      <ol>
        <li>μπορούν να συνάπτουν σύμβαση «οριζόντιας συνεργασίας» με φορείς της Γενικής Κυβέρνησης, την ΕΕΤΑΑ και τις Αναπτυξιακές τους Εταιρείες και να τους αναθέτουν την τεχνική τους υπηρεσία για διαδικασίες εποπτείας και επίβλεψης δημοσίων συμβάσεων μελετών και έργων,</li>
        <li>μπορούν να συνάπτουν σύμβαση με τις ως άνω δομές για την υποστήριξη στην άσκηση των συνήθων αρμοδιοτήτων των τεχνικών υπηρεσιών και των υπηρεσιών δόμησης, με τη δικλείδα ότι η αρμοδιότητα έκδοσης των διοικητικών πράξεων ασκείται από δημόσιο όργανο</li>
      </ol>
      <p>• Θεσπίζεται για πρώτη φορά Μητρώο Δεδομένων Τοπικής Αυτοδιοίκησης στο οποίο καταχωρούνται όλα τα στοιχεία που αφορούν την οικονομική και διοικητική λειτουργία των ΟΤΑ, τα στοιχεία του ενεργητικού τους, καθώς και τα αντίστοιχα στοιχεία που αφορούν τα νομικά τους πρόσωπα. Η λειτουργία του Μητρώου θα επιτρέψει για πρώτη φορά από ιδρύσεως ΟΤΑ, τη χάραξη αποτελεσματικών και στοχευμένων πολιτικών τοπικής αυτοδιοίκησης.</p>
    </article>
  </body>
</html>