<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77661-Pes-za-volantom-auta-jazdil-takmer-hodinu-Stihol-zvalit-postovu-schranku-zastavila-ho-az-policia"/>
    <meta property="og:site_name" content="REFRESHER"/>
    <meta property="article:published_time" content="2019-11-23T21:13:00+00:00"/>
    <meta property="og:title" content="Pes za volantom auta jazdil takmer hodinu. Stihol zvaliť poštovú schránku, zastavila ho až polícia"/>
    <meta property="og:description" content="Susedia nechápali, prečo vodič pred ich domom neustále jazdí v jednom kruhu."/>
  </head>
  <body>
    <article>
      <h1>Pes za volantom auta jazdil takmer hodinu. Stihol zvaliť poštovú schránku, zastavila ho až polícia</h1>
      <address><time datetime="2019-11-23T21:13:00+00:00">23 Nov 2019, 21:13</time> by <a rel="author">Jakub Paulík</a></address>
      <p>
        <b>Susedia nechápali, prečo vodič pred ich domom neustále jazdí v jednom kruhu.</b>
      </p>
      <p>Istý <b>tmavý labrador</b> sa na Floride postaral o poriadne kuriózny incident. Naskočil do naštartovaného auta, nechtiac<b> zaradil spiatočku</b> a s automobilom sa následne<b> točil v jednom kruhu</b>, informuje <a href="https://edition.cnn.com/2019/11/22/us/florida-dog-drives-circles-trnd/index.html?utm_term=link&amp;utm_source=fbCNN&amp;utm_medium=social&amp;utm_content=2019-11-22T23%3A01%3A03&amp;fbclid=IwAR0QVNKwdnWMx5KVWLzVGf4RYwYeJdZD1cN3zmfuiS3wpciD44bCP0SikcM"><b>CNN</b></a>.</p>
      <related>
        <a href="https://refresher.sk/61934-Su-policajne-psy-hladajuce-drogy-zavisle-Trener-spolupracujuci-s-armadou-aj-Rytmusom-nam-prezradil-viac-Rozhovor"/>
      </related>
      <p>Udalosť sa odohrala pred očami Američanky Anne Sabol, ktorá nevedela pochopiť, prečo sa vodič auta neustále točí dokola. Na miesto nakoniec dorazili policajti a hasiči, ktorí s údivom na tvári sledovali auto, jeho krúžiace pohyby a psieho vodiča.</p>
      <p>Vozidlo nakoniec nabúralo do neďalekej <b>poštovej schránky a smetných košov</b>. Po spomalení auta polícia otvorila dvere a z vozidla vyskočil tmavý labrador. Pri incidente nebol našťastie zranený žiaden človek a ani samotné zviera. Poštovú schránku však bude musieť majiteľ nezbedného labradora, pochopiteľne, zaplatiť.</p>
      <p>
        <i>Neúmyselná jazda so psím vodičom prebiehala približne takto</i>
      </p>
      <figure>
        <iframe src="https://www.youtube.com/embed/f1T9uORymEY" width="700" height="370" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/77701-Tulen-sa-zatulal-a-skoncil-na-parkovisku-museli-ponho-prist-hasici-Po-stresovej-situacii-si-doprial-zasluzeny-spanok"/>
        <a href="https://refresher.sk/77686-Na-Instagrame-sa-chvali-mtvymi-zvieratami-ludia-sa-jej-preto-vyhrazaju-smrtou"/>
        <a href="https://refresher.sk/77685-Psov-v-Bratislave-ohrozuje-neznamy-pachatel-kuskami-masa-do-ktorych-vlozil-nalamane-ziletky"/>
        <a href="https://refresher.sk/77683-V-Anglicku-na-tela-dobodanych-oviec-nasprejovali-pentagram-kostol-oznacili-cislom-666"/>
        <a href="https://refresher.sk/77679-V-Malajzii-vyhynul-druh-vzacneho-nosorozca"/>
        <a href="https://refresher.sk/77677-Ludia-na-pomoc-koalam-vyzbierali-cez-milion-dolarov-Poziare-v-Australii-znicili-80-ich-prirodzeneho-prostredia"/>
        <a href="https://refresher.sk/77658-Nemecky-ovciak-Ranger-bude-navzdy-steniatkom-I-ked-ma-uz-2-roky-stale-nevyrastol"/>
        <a href="https://refresher.sk/77651-Strazny-pes-Hunter-sa-stara-o-osirele-mlada-zirafy-Z-dvojice-zvierat-sa-stali-priatelia"/>
      </related>
    </article>
  </body>
</html>