<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_ili-sup-iz-shishok-ta-kori-ukrayinci-zgaduyut-zagiblih-pid-chas-golodu/939582"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T21:08:00+00:00"/>
    <meta property="og:title" content="Їли суп із шишок та кори - українці згадують загиблих під час Голоду"/>
    <meta property="og:description" content="23 листопада на Театральній площі Полтави до 86-х роковин Голодомору студенти полтавського осередку Української академії лідерства провели акцію &quot;Непораховані&quot;. Люди куштували суп із шишок і кори та ту їжу, яку селяни готували під час Голоду. &quot;Наша родина щороку вшановує ..."/>
  </head>
  <body>
    <article>
      <h1>Їли суп із шишок та кори - українці згадують загиблих під час Голоду</h1>
      <address><time datetime="2019-11-23T21:08:00+00:00">23 Nov 2019, 21:08</time> by <a rel="author">Анна Чапала</a></address>
      <slideshow>
        <figure>
          <img src="https://static2.gazeta.ua/img2/cache/gallery/939/939582_1_w_1000.jpg?v=0"/>
          <figcaption>У Полтаві вшанували пам'ять загиблих під час Голодомору 1932-1933 років<cite>Фото: Анна Чапала</cite></figcaption>
        </figure>
        <figure>
          <img src="https://static2.gazeta.ua/img2/cache/gallery/939/939582_2_w_1000.jpg?v=0"/>
          <figcaption>У Полтаві вшанували пам'ять загиблих під час Голодомору 1932-1933 років<cite>Фото: Анна Чапала</cite></figcaption>
        </figure>
        <figure>
          <img src="https://static2.gazeta.ua/img2/cache/gallery/939/939582_3_w_1000.jpg?v=0"/>
          <figcaption>У Полтаві вшанували пам'ять загиблих під час Голодомору 1932-1933 років<cite>Фото: Анна Чапала</cite></figcaption>
        </figure>
        <figure>
          <img src="https://static2.gazeta.ua/img2/cache/gallery/939/939582_4_w_1000.jpg?v=0"/>
          <figcaption>У Полтаві вшанували пам'ять загиблих під час Голодомору 1932-1933 років<cite>Фото: Анна Чапала</cite></figcaption>
        </figure>
        <figure>
          <img src="https://static2.gazeta.ua/img2/cache/gallery/939/939582_5_w_1000.jpg?v=0"/>
          <figcaption>У Полтаві вшанували пам'ять загиблих під час Голодомору 1932-1933 років<cite>Фото: Анна Чапала</cite></figcaption>
        </figure>
      </slideshow>
      <p>
        <a href="https://gazeta.ua/ru/p/939582/1">Смотреть все фото</a>
      </p>
      <p>23 листопада на Театральній площі Полтави до 86-х роковин Голодомору студенти полтавського осередку Української академії лідерства провели акцію "Непораховані".</p>
      <p>Люди куштували суп із шишок і кори та ту їжу, яку селяни готували під час Голоду.</p>
      <p>"Наша родина щороку вшановує пам'ять загиблих жертв Голодомору. Але сьогодні ми прийшли на площу, аби тут запалити свічку. Комуністичних репресій ніколи не треба забувати і те, що цілеспрямовано знищувались мільйони українців", – розповідає 47 річна Людмила Олександрівна. – Дні пам'яті потрібно влаштовувати не один раз на рік, приспускати прапори та запалювати свічки. У нашому селі на цвинтарі є пам'ятник жертвам Голодомору. Багато людей, які застали той період, розповідали за одну жінку із села Марківка Кобеляцького району, яка їла мертвих своїх дітей".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/regions/_zarizav-batko-dlya-yizhi-selo-v-yakomu-zapisuvali-spravzhnyu-prichinu-smerti/939568"/>
      </related>
      <p>Учасник ходи 65-річний Олександр розповів, що його матері Ганні було три роки, коли стався Голодомор:</p>
      <p>"У неї померло тоді два старших брати, одному було чотири роки, другому сім. Вони б могли бути корисними нашій Батьківщині. Нам треба все зробити, аби такого більше не повторилось. Ми не маємо допускати тих помилок, які зробили наші прадіди, коли покорилися Росії".</p>
      <p>Опісля учасники акції рушили хресною скорботною ходою із запаленими лампадками від Театральної площі по вулиці Соборності до Свято-Успенського кафедрального собору. Архієпископ Полтавський і Кременчуцький ПЦУ Федір та священнослужителі різних конфесій помолились за померлих українців під час Голодоморів.</p>
      <blockquote>У сім'ї Катерини Кирпатої із села Ксаверове - тепер Городищенський район на Черкащині, під час Голодомору померли 5 дітей. <a href="https://gazeta.ua/articles/history/_po-selu-ne-vidno-bulo-zhodnoyi-kishki-chi-pesika-svidok-golodomoru/939517">Спогадами про трагедію поділилася з Gazeta.ua.</a></blockquote>
    </article>
  </body>
</html>