<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/koszykowka/polska-liga-koszykowki/ebl-pierwsza-wygrana-polpharmy-rozniosla-legie-przed-przerwa/w64nmq7"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-23T21:30:46+00:00"/>
    <meta property="og:title" content="EBL: Pierwsza wygrana Polpharmy. Rozniosła Legię przed przerwą"/>
    <meta property="og:description" content="Polpharma Starogard Gdański po niesamowitej pierwszej połowie meczu z Legią w Warszawie odniosła pierwsze zwycięstwo w Energa Basket Lidze."/>
  </head>
  <body>
    <article>
      <h1>EBL: Pierwsza wygrana Polpharmy. Rozniosła Legię przed przerwą</h1>
      <address><time datetime="2019-11-23T21:30:46+00:00">23 Nov 2019, 21:30</time> by <a rel="author" href="https://www.przegladsportowy.pl/autorzy/jakub-wojczynski" target="_blank">Jakub Wojczyński</a></address>
      <p>
        <b>Polpharma Starogard Gdański po niesamowitej pierwszej połowie meczu z Legią w Warszawie odniosła pierwsze zwycięstwo w Energa Basket Lidze.</b>
      </p>
      <p>W starciu drużyn zajmujących dwa ostatnie miejsca w tabeli EBL Legia jako gospodarz była faworytem. A nawet jeśli ktoś wietrzył niespodziankę, to na pewno nie taki przebieg widowiska. Goście po 20 minutach prowadzili aż 51:26 i zanosiło się na pogrom. Pogoń miejscowych przyniosła efekty i nerwową końcówkę, ale jednak Polpharmie udało się zwyciężyć 81:77. To już czwarta domowa porażka Legii w EBL.</p>
      <p>– Gratulacje dla Legii za czwartą kwartą, ale myślę, że za cały mecz gratulacje należą się mojemu zespołowi. Od początku do mniej więcej 26-27 minuty udawało nam się realizować założony plan. Być może zbyt szybko uwierzyliśmy, że mamy pewną wygraną, bo gra się 40 minut, ale na szczęście udało nam się zapewnić wygraną – powiedział trener Polpharmy Marek Łukomski, który przejął drużynę w trakcie sezonu. Jednym z jego ruchów kadrowych było zatrudnienie Martynasa Paliukenasa, cenionego defensora. W meczu z Legią Litwin i inni obwodowi gracze Polpharmy świetnie bronili przeciwko warszawianom i momentami gospodarze mieli problem z wyprowadzeniem piłki z własnej połowy.</p>
      <p>M.in. dzięki temu jeszcze na początku ostatniej części było 66:46 dla Polpharmy, ale legioniści walczyli do końca. Michał Michalak zdobył w czwartej kwarcie aż 20 punktów (w sumie 32) i niewiele brakowało, by jego zespół doścignął przeciwnika. Przy stanie 75:78 Legia miała piłkę i mogła wyrównać, ale Michalak stracił piłkę. – Taka pogoń wymagała energii i charakteru i gdybyśmy pokazali to od początku, to przebieg meczu wyglądałby inaczej – zauważył najlepszy strzelec Legii. – Tak grasz jak trenujesz – dodał trener Tane Spasev przyznając, że przy porażkach wina rozkłada się na wszystkich, czyli i zawodników, i jego. Macedończyk zwracał uwagę na problemy jego zespołu z przeprowadzaniem treningów. Zespół nadal (do przyszłego tygodnia) łączy występy w EBL z Pucharem Europy FIBA grając co 3-4 dni i ma liczne kłopoty z kontuzjami. Pierwszy z nieobecnych Romaric Belemene ma wystąpić już w najbliższym meczu ze Spójnią Stargard, a Sebastian Kowalczyk i Keanu Pinder wrócić w grudniu.</p>
      <p>W sobotę 23 listopada wygrywały także zespoły z Gdyni oraz Ostrowa Wielkopolskiego. Asseco Arka zgodnie z przewidywaniami zwyciężyła w Bydgoszczy 81:72, ale niespodzianką jest sukces BM Slam Stali, która pokonała Trefla Sopot i to aż 89:71. 28 punktów przy świetnej skuteczności 10/13 zdobył u gospodarzy Przemysław Żołnierewicz.</p>
      <p>
        <b>Legia Warszawa - Polpharma Starogard Gd. 77:81 (15:21, 11:30, 18:10, 33:20)</b>
      </p>
      <p>Legia Warszawa: Michał Michalak 32, Filip Matczak 10, Drew Brandon 9, Jakub Nizioł 8, Michael Finke 7, Przemysław Kuźkow 7, Milan Milovanović 4, Dawid Sączewski 0, Adam Linowski 0, Patryk Nowerski 0.</p>
      <p>Polpharma Starogard Gd.: Jonathan Williams 20, Kamau Stokes 19, Isaiah Wilkins 11, Martynas Paliukenas 10, Brett Prahl 10, Daniel Gołębiowski 4, Paweł Dzierżak 3, Michał Kołodziej 2, Jakub Motylewski 2, Aleksander Załucki 0.</p>
      <p>
        <b>BM Slam Stal Ostrów Wlkp. - Trefl Sopot 89:71 (23:18, 24:18, 18:19, 24:16)</b>
      </p>
      <p>BM Slam Stal Ostrów Wlkp.: Przemysław Żołnierewicz 28, Jay Threatt 19, Nikola Jevtović 12, Paulius Dambrauskas 12, Filip Dylewicz 5, Daniel Szymkiewicz 5, Jarosław Mokros 4, Donte Mcgill 2, Szymon Ryżek 2, Jakub Garbacz 0, Michał Główka 0.</p>
      <p>Trefl Sopot: Jeff Roberson 18, Cameron Ayers 13, Carlos Medlock 11, Nana Foulland 11, Witalij Kowalenko 6, Łukasz Kolenda 5, Michał Kolenda 4, Paweł Leończyk 3, Karol Kamiński 0, Mikołaj Kurpisz 0.</p>
      <p>
        <b>Enea Astoria Bydgoszcz - Asseco Arka Gdynia 72:81 (20:24, 18:17, 19:28, 15:12)</b>
      </p>
      <p>Enea Astoria Bydgoszcz: Kris Clyburn 13, A.J. Walton 11, Michał Nowakowski 10, Mateusz Zębski 7, Adam Kemp 7, Marcin Nowakowski 6, Dorian Szyttenholm 5, Michał Aleksandrowicz 5, Michał Krasuski 4, Łukasz Frąckiewicz 4.</p>
      <p>Asseco Arka Gdynia: Josh Bostic 22, Krzysztof Szubarga 11, Ben Emelogu 11, Leyton Hammonds 8, Armani Moore 8, Devonte Upson 8, Adam Hrycaniuk 8, Bartłomiej Wołoszyn 3, Dariusz Wyka 2, Marcin Malczyk 0, Wojciech Czerlonko 0, Grzegorz Kamiński 0.</p>
      <p>Drużyna Z-P % zw. Pkt</p>
      <p>1. Polski Cukier 8-1 88,9 802:677</p>
      <p>2. Start 7-2 77,8 756:731</p>
      <p>3. Stelmet 7-2 77,8 864:737</p>
      <p>4. Asseco 6-3 66,6 717:656</p>
      <p>5. Trefl 6-3 66,6 744:752</p>
      <p>6. Anwil 5-3 62,5 762:687</p>
      <p>7. King 5-4 55,6 788:781</p>
      <p>8. MKS 4-4 50,0 704:758</p>
      <p>9. HydroTruck 4-4 50,0 634:688</p>
      <p>10. Śląsk 3-5 37,5 694:693</p>
      <p>11. Spójnia 3-6 33,3 693:719</p>
      <p>12. GTK 3–6 33,3 774:807</p>
      <p>13. BM Slam 3-6 33,3 694:728</p>
      <p>14. Astoria 3-6 33,3 775:814</p>
      <p>15. Legia 2-7 22,2 707:781</p>
      <p>16. Polpharma 1-8 11,1 723:822</p>
      <p>1-8: play-off, 16: spadek.</p>
      <p><b>NAJBLIŻSZE MECZE: 24.11 </b>Anwil Włocławek – Śląsk Wrocław, HydroTruck Radom – MKS Dąbrowa Górnicza.</p>
    </article>
  </body>
</html>