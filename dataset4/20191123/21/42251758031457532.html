<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a315463-Pep-hvali-posle-pobede-Fudbal-je-lep-zbog-Celsija.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T21:32:00+00:00"/>
    <meta property="og:title" content="Pep hvali posle pobede: Fudbal je lep zbog Čelsija"/>
    <meta property="og:description" content="Menadžer Mančester Sitija Pep Gvardiola bio je zadovoljan pobedom svog tima nad, kako kaže, fantastičnom ekipom Čelsija."/>
  </head>
  <body>
    <article>
      <h1>Pep hvali posle pobede: Fudbal je lep zbog Čelsija</h1>
      <h2>Menadžer Mančester Sitija Pep Gvardiola bio je zadovoljan pobedom svog tima nad, kako kaže, fantastičnom ekipom Čelsija.</h2>
      <address><time datetime="2019-11-23T21:32:00+00:00">23 Nov 2019, 21:32</time> by <a rel="author">Bojan Marinković</a></address>
      <figure>
        <img src="https://sportklub.rs/Picture/168101/jpeg/Pep-Gvardiola"/>
        <figcaption>
          <cite>Clive Brunskill/Getty Images</cite>
        </figcaption>
      </figure>
      <p>Građani su slavili na Etihadu u derbiju 13. kola Premijer lige, posle preokreta sa 2:1, i vratili se na pobednički kolosek posle poraza od Liverpula.</p>
      <related>
        <a href="http://sportklub.rs/Fudbal/Premier-League/a315446-Celsi-pao-posle-6-trijumfa-Preokret-Sitija-u-derbiju.html"/>
      </related>
      <p>Strelci za šampiona Engleske bili su Kevin de Brujne i Rijad Marez, dok je vodeći gol za goste dao Engolo Kante.</p>
      <p>"<i>Bila je ovo sjajna utakmica protiv sjajnog tima. U momentima kad su oni svim silama išli napred uspeli smo da postignemo pogodak preko Kevina. Posle smo propuštali šanse, ali smo se borili sve vreme. Ovo je važna pobeda za nas</i>", rekao je <b>Gvardiola</b>.</p>
      <p>Španski strateg nije skrivao oduševljenje igrom ekipe Frenka Lamparda.</p>
      <p>"<i>Oni su tako dobri. Fantastični! Mlada ekipa, mlad menadžer, lepršava igra... Oni su jedan od razloga zbog čega je fudbal lep</i>".</p>
      <p>Uprkos trijumfu, pred Građanima je potencijalni problem - povreda Kuna Aguera, koji je izašao iz igre pred kraj.</p>
      <p>"<i>Izgleda da je ozbiljno</i>", otkrio je Gvardiola.</p>
      <p>Siti je treći na tabeli sa 28 bodova, jednim manje od Lestera, a devet od Liverpula.</p>
      <figure>
        <iframe src="https://www.youtube.com/embed/3riEidzyf6w" width="620" height="381" data-service="Youtube" scrolling="no"/>
        <figcaption>
          <cite>Sport Klub Youtube</cite>
        </figcaption>
      </figure>
    </article>
  </body>
</html>