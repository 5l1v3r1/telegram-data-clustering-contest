<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/vrazilia-sto-stoxastro-eisaggelea-o-gios-tou-mpolsonaro-gia-ypothesi-eikonikon-proslipseon/2921945/"/>
    <meta property="og:site_name" content="Newsit.gr"/>
    <meta property="article:published_time" content="2019-11-23T21:42:50+00:00"/>
    <meta property="og:title" content="Βραζιλία: Στο στόχαστρο εισαγγελέα ο γιος του Μπολσονάρο, για υπόθεση εικονικών προσλήψεων"/>
    <meta property="og:description" content="Ο γιος το προέδρου της Βραζιλίας Ζαΐχ Μπολσονάρο βρίσκεται και πάλι στο στόχαστρο των εισαγγελικών αρχών της Πολιτείας του Ρίο ντε Ζανέιρο επειδή φέρεται ότι έκανε εικονικές προσλήψεις συνεργατών όταν ήταν βουλευτής στο τοπικό κοινοβούλιο."/>
  </head>
  <body>
    <article>
      <h1>Βραζιλία: Στο στόχαστρο εισαγγελέα ο γιος του Μπολσονάρο, για υπόθεση εικονικών προσλήψεων</h1>
      <h2>Ο γιος το προέδρου της Βραζιλίας Ζαΐχ Μπολσονάρο βρίσκεται και πάλι στο στόχαστρο των εισαγγελικών αρχών της Πολιτείας του Ρίο ντε Ζανέιρο επειδή φέρεται ότι έκανε εικονικές προσλήψεις συνεργατών όταν ήταν βουλευτής στο τοπικό κοινοβούλιο.</h2>
      <address><time datetime="2019-11-23T21:42:50+00:00">23 Nov 2019, 21:42</time> by <a rel="author">kostas.papadopoulos</a></address>
      <p>Αυτή είναι η δεύτερη έρευνα, σε πολιτειακό επίπεδο, σε βάρος του Φλάβιο Μπολσονάρο ο οποίος φέτος εξελέγη ομοσπονδιακός γερουσιαστής. Η προηγούμενη, που σχετιζόταν επίσης με φερόμενες παρατυπίες στις πληρωμές των συνεργατών του, μπήκε στο αρχείο από το Ανώτατο Δικαστήριο. Στην απόφαση αυτή όμως έχει ήδη ασκηθεί έφεση.</p>
      <p>Σύμφωνα με το γραφείο του πολιτειακού εισαγγελέα, η καινούρια έρευνα έχει διαφορετικό αντικείμενο από την προηγούμενη.</p>
      <p>Ένας δικηγόρος του Φλάβιο Μπολσονάρο διέψευσε ότι ο πελάτης του έχει διαπράξει οτιδήποτε επιλήψιμο και τόνισε ότι είναι αθώος. «Στο τέλος όλης αυτής της διαδικασίας θα αποδειχθεί ότι δεν υπήρξε καμία παρανομία», τόνισε ο Φρέντερικ Ουάσεφ.</p>
      <p>Οι εικονικές προσλήψεις συνεργατών ώστε οι βουλευτές να εισπράττουν τον μισθό των ανύπαρκτων υπαλλήλων τους είναι μια συνηθισμένη απάτη στην πολιτική σκηνή της Βραζιλίας.</p>
    </article>
  </body>
</html>