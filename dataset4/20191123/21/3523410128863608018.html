<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641655/%DA%A9%D9%84%D8%A7%D9%87%D8%A8%D8%B1%D8%AF%D8%A7%D8%B1%DB%8C-%D8%A8%D8%A7%D9%86%DA%A9%DB%8C-%DB%B1%DB%B3%DB%B6%DB%B8-%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1%DB%8C-%D8%AF%D8%B1-%D9%87%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T21:52:00+00:00"/>
    <meta property="og:title" content="کلاهبرداری بانکی ۱۳.۶۸ میلیارد دلاری در هند"/>
    <meta property="og:description" content="وزیر مالی هند به پارلمان این کشور اعلام کرد که تنها در ۶ ماه منتهی به سپتامبر کلاهبرداری بخش بانکی این کشور به ۱۳.۶۸ میلیارد دلار رسیده است."/>
  </head>
  <body>
    <article>
      <h1>
        <a href="https://www.bultannews.com/fa/news/641655/%DA%A9%D9%84%D8%A7%D9%87%D8%A8%D8%B1%D8%AF%D8%A7%D8%B1%DB%8C-%D8%A8%D8%A7%D9%86%DA%A9%DB%8C-%DB%B1%DB%B3%DB%B6%DB%B8-%D9%85%DB%8C%D9%84%DB%8C%D8%A7%D8%B1%D8%AF-%D8%AF%D9%84%D8%A7%D8%B1%DB%8C-%D8%AF%D8%B1-%D9%87%D9%86%D8%AF">کلاهبرداری بانکی ۱۳.۶۸ میلیارد دلاری در هند</a>
      </h1>
      <h2>وزیر مالی هند به پارلمان این کشور اعلام کرد که تنها در ۶ ماه منتهی به سپتامبر کلاهبرداری بخش بانکی این کشور به ۱۳.۶۸ میلیارد دلار رسیده است.</h2>
      <address><time datetime="2019-11-23T21:52:00+00:00">23 Nov 2019, 21:52</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، وزیر مالی هند به پارلمان این کشور خبر داد که تنها در ۶ ماه منتهی به سپتامبر ک<b>لاهبرداری بخش بانکی</b> این کشور به ۱۳.۶۸ میلیارد دلار رسیده است. این میزان از سطح کلاهبرداری بانکی ۱۰.۲۱ میلیارد دلاری گزارش شده در سال مالی ۲۰۱۸-۲۰۱۹ هم فراتر رفته است.</p>
      <p>نیرمالا سیتهارمان، وزیر مالی هندوستان، در برابر مجلس عالی پارلمان هند گفت: کلاهبرداری‌های گزارش شده توسط بانک‌های بخش خصوصی از ۱ آوریل تا ۳۰ سپتامبر، بالغ بر ۵۷۴۳ مورد بوده است که جمع مبلغ کل آنها به ۱۳.۶۸ میلیارد دلار می‌رسد. این مبلغ از کل کلاهبرداری‌های گزارش شده در سال مالی قبل، فراتر رفته است.</p>
      <p>در بازه آوریل تا سپتامبر امسال، بانک ملی هند که بزرگترین بانک این کشور است، ۲۹۳۹ مورد کلاهبرداری به ارزش ۳.۶۳ میلیارد دلار گزارش کرده است. به دنبال آن بانک ملی پنجاب با گزارش ۲۲۵ مورد کلاهبرداری به ارزش ۱.۵۴ میلیارد دلار، در رده بعدی قرار دارد. البته این گزارشات نشان می‌دهد که کلاهبرداری‌های فردی بزرگتری در بانک پنجاب صورت گرفته است.</p>
    </article>
  </body>
</html>