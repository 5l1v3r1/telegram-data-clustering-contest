<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902181.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-23T21:12:00+00:00"/>
    <meta property="og:title" content="بررسی درخواست تجدیدنظر ترامپ در پرونده شکایت مسلمانان"/>
    <meta property="og:description" content="به گزارش ايسنا، این مردان مسلمان از عوامل اف‌بی‌آی به دلیل آنچه که سوء استفاده غیر قانونی از یک لیست فدرال می‌دانند شکایت کرده‌اند. طبق آن، مظنونان تروریست از سفر هوایی از آمریکا و به داخل خاک آمریکا منع می‌شوند. آن‌ها از تبدیل شدن به جاسوسان دولت آمریکا خودداری کرده‌اند."/>
  </head>
  <body>
    <article>
      <h1>بررسی درخواست تجدیدنظر ترامپ در پرونده شکایت مسلمانان</h1>
      <address>
        <time datetime="2019-11-23T21:12:00+00:00">23 Nov 2019, 21:12</time>
      </address>
      <p>دیوان عالی آمریکا با رسیدگی به درخواست استیناف دولت ترامپ در رابطه با پرونده مرتبط با سه شهروند مسلمان آمریکایی موافقت کرده است. این افراد گفته‌اند عوامل اف‌بی‌آی نام آن‌ها را در لیست "پرواز ممنوع" دولت فدرال قرار داده است چون آن‌ها از جاسوسی علیه دیگر مسلمانان خودداری کرده‌اند.</p>
      <p>به گزارش ايسنا، این مردان مسلمان از عوامل اف‌بی‌آی به دلیل آنچه که سوء استفاده غیر قانونی از یک لیست فدرال می‌دانند شکایت کرده‌اند. طبق آن، مظنونان تروریست از سفر هوایی از آمریکا و به داخل خاک آمریکا منع می‌شوند. آن‌ها از تبدیل شدن به جاسوسان دولت آمریکا خودداری کرده‌اند.</p>
      <p>قضات دیوان عالی آمریکا موافقت کردند تا درخواست استیناف دولت ترامپ را با حکم دادگاه استیناف فدرال مستقر در نیویورک مورد بررسی قرار دهند. وزارت دادگستری آمریکا به نیابت از دولت ترامپ از دیوان عالی خواسته است تا به این حقیقت برسد که نمی‌توان اجازه داد شکایت‌هایی که هدفشان رسیدن به پول است، علیه کارکنان فدرال به جریان بیفتد.</p>
    </article>
  </body>
</html>