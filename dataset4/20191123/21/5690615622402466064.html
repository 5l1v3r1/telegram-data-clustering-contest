<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837450-tryudo-golodomor-buv-genotsidom-poklikanim-zlamati-volyu-ukrayintsiv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T21:21:00+00:00"/>
    <meta property="og:title" content="Трюдо: Голодомор був геноцидом, покликаним зламати волю українців"/>
    <meta property="og:description" content="КИЇВ. 23 листопада. УНН. Прем'єр-міністр Канади Джастін Трюдо виступив із заявою, закликавши канадців вшанувати жертв Голодомору 1932-1933 років в Україні …"/>
  </head>
  <body>
    <article>
      <h1>Трюдо: Голодомор був геноцидом, покликаним зламати волю українців</h1>
      <address><time datetime="2019-11-23T21:21:00+00:00">23 Nov 2019, 21:21</time> by <a rel="author">Юлія Шрамко</a></address>
      <p><b>КИЇВ. 23 листопада. УНН.</b> Прем'єр-міністр Канади Джастін Трюдо виступив із заявою, закликавши канадців вшанувати жертв Голодомору 1932-1933 років в Україні. Про це <b>УНН</b> повідомляє з посиланням на його заяву.</p>
      <p>"Сьогодні ми згадуємо мільйони невинних людей в Україні, які постраждали і загинули під час Голодомору. З 1932 по 1933 тоталітарний радянський режим почав кампанію заморення голодом по всій Україні. Мільйони людей загинули, а багато інших були заарештовані, депортовані або страчені в результаті геноциду, покликаного зломити їх волю", - зазначив він.</p>
      <p>При цьому Трюдо підкреслив, що, не дивлячись на ці жахи, народ України вижив, захищаючи свою мову, свою культуру і свою самобутність. Він закликав усіх канадців вшанувати жертв Голодомору в Україні.</p>
      <p>"Сьогодні і щодня Канада твердо підтримує народ і уряд України", - зазначив прем'єр Канади.</p>
      <p>Нагадаємо, Держдеп США оприлюднив звернення до Дня пам'яті жертв <a href="https://www.unn.com.ua/uk/news/1837421-derzhdep-ssha-oprilyudniv-zvernennya-do-dnya-pamyati-zhertv-golodomoriv-v-ukrayini">голодоморів в Україні</a>.</p>
    </article>
  </body>
</html>