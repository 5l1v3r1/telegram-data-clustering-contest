<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/podosfairo/superleague/article/74368/papavasileioy-exei-allaxei-i-psyxologia"/>
    <meta property="og:site_name" content="ΦΩΣ"/>
    <meta property="article:published_time" content="2019-11-23T21:10:10+00:00"/>
    <meta property="og:title" content="Παπαβασιλείου: «Έχει αλλάξει η ψυχολογία»"/>
    <meta property="og:description" content="Χαρούμενος για την εμφάνιση της ομάδας του κόντρα στον Ολυμπιακό δήλωσε ο προπονητής του Πανιώνιου, Νίκι Παπαβασιλείου."/>
  </head>
  <body>
    <article>
      <h1>Παπαβασιλείου: «Έχει αλλάξει η ψυχολογία»</h1>
      <h2>Χαρούμενος για την εμφάνιση της ομάδας του κόντρα στον Ολυμπιακό δήλωσε ο προπονητής του Πανιώνιου, Νίκι Παπαβασιλείου.</h2>
      <address><time datetime="2019-11-23T21:10:10+00:00">23 Nov 2019, 21:10</time> by <a rel="author">ΦΩΣ TEAM</a></address>
      <p>Ο Πανιώνιος<a href="https://www.fosonline.gr/podosfairo/superleague/article/74353/panionios-olympiakos-1-1-ta-ekane-moyskema-sti-nea-smyrni"> πήρε τον βαθμό της ισοπαλίας από τον Ολυμπιακό</a> χάρη σε <a href="https://www.fosonline.gr/podosfairo/superleague/article/74355/panionios-olympiakos-1-1-to-gkol-toy-emmanoyilidi-poy-fonazei-gia-faoyl-o-olympiakos-vid">γκολ του Εμμανουηλίδη στο 88</a>'. Μετά το τέλος του αγώνα ο προπονητής των «κυανέρυθρων», Νίκι Παπαβασιλείου δήλωσε:</p>
      <p>
        <i>«Πήραμε ένα πολύ μεγάλο αποτέλεσμα απέναντι σε μία πολύ μεγάλη ομάδα με μεγαλύτερη ποιότητα από εμάς. Αξίζουν συγχαρητήρια σε όλα τα παιδιά από τον πρώτο μέχρι τον τελευταίο. Μείναμε συγκεντρωμένοι στο πλάνο μας και περιμέναμε αυτό που έχουμε δουλέψει όλη την εβδομάδα, να χτυπήσουμε τον αντίπαλο στην αντεπίθεση. Εγινε πολύ μεγάλη προσπάθεια στο τακτικό κομμάτι. Όχι μόνο από τα παιδιά που ξεκίνησαν, αλλά και από τα παιδιά που μπήκαν στο δεύτερο ημίχρονο. Μπαίνουν και νέα παιδιά. Ο Γρίβας έπρεπε για παράδειγμα να παίξει με την Κ19, αλλά πήρε την ευκαιρία του και αυτό είναι πολύ σημαντικό για τον σύλλογο να μπαίνουν παιδιά από την ακαδημία σιγά-σιγά στην πρώτη ομάδα και να δείχνουν ότι μπορούν να σταθούν σε αυτό το επίπεδο. Για εμάς δεν αλλάζουν πολλά πράγματα. Σίγουρα είναι μία μέρα που πρέπει να την χαρούμε, αλλά η συνέχεια γνωρίζουμε πόσο δύσκολη είναι. Αύριο ξεχνάμε αυτό το ματς και προετοιμαζόμαστε για το επόμενο παιχνίδι με τον Παναιτωλικό που για εμάς είναι τελικός. Ήμουν σίγουρος, γιατί έβλεπα την ομάδα στα τελευταία παιχνίδια και στις προπονήσεις να είναι σε φοβερή κατάσταση. Έχει αλλάξει η ψυχολογία. Η προπόνηση γίνεται με μεγαλύτερη διάθεση και σιγά-σιγά τα παιδιά αντιλαμβάνονται τι θα πρέπει να κάνουν και πώς θα δουλέψουμε. Παίζουμε πιο απλά και πιο γρήγορα και είμαστε πολύ συγκεντρωμένοι στον ρόλο μας και τι πρέπει να κάνουμε στο γήπεδο. Όπως είπα συνεχίζουμε την πολύ δύσκολη αποστολή που έχουμε».</i>
      </p>
      <p>
        <b>Πόσο σημαντικός ο βαθμός από θέμα ψυχολογίας για αυτά τα παιδιά, επειδή ο Πανιώνιος είναι μία νεανική ομάδα. Ολοι είχαν καταδικασμένο τον Πανιώνιο, αλλά καταφέρνει και κοιτάζει στα μάτια ομάδες όπως ο Ολυμπιακός.</b>
      </p>
      <p>
        <i>«Είναι πολύ σημαντικό. Από την αρχή που ήρθα εδώ, γνώριζα πάρα πολύ τη δυσκολία και πώς θα πάνε τα πράγματα. Ήμουν σίγουρος ότι μέσα από τη σκληρή δουλειά μπορούν να βγουν πράγματα. Όταν δώσεις σε ένα νέο παιδί την ψυχολογία και την πίστη ότι μπορεί να κάνει πράγματα, ένας νεαρός μπορεί να σε εκπλήξει. Εμένα με έχουν εκπλήξει ευχάριστα. Όταν ήρθα είχαμε 1-2 παιδιά στην Ελπίδων και τώρα έχουμε 6. Ο Αραμπούλι ξανακλήθηκε στην Γεωργία. Έχουμε και άλλα παιδιά. Αν ένας παίκτης από εδώ κάνει 20 γκολ και η ομάδα πέσει, δεν έχει καμία σημασία. Αν την σώσουμε τότε όλοι θα είναι σημαντικοί. Έχουμε παιδιά με ψηλό ταβάνι. Δεν είναι εύκολο για Έλληνες παίκτες να βγουν σε ένα τέτοιο επίπεδο. Και τα παιδιά αυτά πρέπει να αρπάξουν την ευκαιρία και να δείξουν ότι έχουν δρόμο στο ελληνικό ποδόσφαιρο. Τέτοιες εμφανίσεις και τέτοια διάθεση, θα βοηθήσει και τα παιδιά, αλλά και τον σύλλογο να βγει από τη δύσκολη θέση».</i>
      </p>
      <p>
        <b>Τι συνέβη μετά το ματς με τον Ατρόμητο και παρουσιάζετε αυτή την εικόνα πλέον;</b>
      </p>
      <p>
        <i>«Δεν είχαμε καλή εικόνα τότε. Στο 7’ είχε το πέναλτι και έως εκείνο το σημείο μπήκαμε πολύ καλά. Μετά το γκολ η ψυχολογία ήταν στο μηδέν. Νομίζω ότι η αλλαγή έγινε στο παιχνίδι Κυπέλλου με τον Ολυμπιακό Βόλου όπου κερδίσαμε το ματς και αμέσως είδαμε χαμόγελα και μία άλλη ψυχολογία. Είχαμε την ευκαιρία με τον Άρη να κάνουμε μία πολύ καλή εμφάνιση και να πάρουμε ένα καλό αποτέλεσμα και με δέκα παίκτες. Αυτό έδωσε ψυχολογία στα παιδιά. Όταν είμαστε μία γροθιά και στο 100%, τότε μπορούμε να διεκδικήσουμε αποτελέσματα από πιο ποιοτικές ομάδες. Η νίκη στην Ξάνθη μας έδωσε φοβερή ψυχολογία, γιατί η Ξάνθη είναι μία πάρα πολύ καλή ομάδα και εμείς μπορέσαμε όχι μόνο να την περιορίσουμε, αλλά να βρούμε 13 φάσεις στην αντεπίθεση. Αυτό ήταν πολύ σημαντικό. Δεν κλέψαμε ένα παιχνίδι, πήγαμε εκεί με θράσος και νοοτροπία νικητή και πήραμε το παιχνίδι. Ήμουν σίγουρος ότι θα παρουσιαζόμασταν πάρα πολύ καλοί. Το βλέπαμε κάθε μέρα. Κρατάμε την εικόνα και θέλουμε να πάμε καλύτερα στη συνέχεια»</i>
      </p>
      <p>
        <b>Το σημερινό αποτέλεσμα είναι και μία απάντηση για όσα βγει την περασμένη εβδομάδα; Είχε βγει και μία ανακοίνωση από τους «Πάνθηρες». Σας επηρεάζει αυτό;</b>
      </p>
      <p>
        <i>«Δεν μας επηρεάζουν εμάς όλα αυτά. Είμαστε στην τελευταία θέση και κάθε παιχνίδι είναι αγώνας επιβίωσης. Εμείς έτσι το έχουμε δει. Ο κόσμος είδε την προσπάθεια των παιδιών, την βλέπει κάθε εβδομάδα και στα τελευταία τέσσερα ματς ειδικά. Θέλουμε τον κόσμο κοντά μας και μέχρι το τέλος κιόλας. Εμείς θα προσπαθήσουμε να τους ανταμείψουμε με τέτοιες εμφανίσεις».</i>
      </p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/podosfairo/superleague/article/74374/hthelesta-kai-pathesta"/>
        <a href="https://www.fosonline.gr/podosfairo/superleague/article/74367/gkerero-na-diorthosoyme-tin-ektos-edras-eikona-mas"/>
        <a href="https://www.fosonline.gr/podosfairo/superleague/article/74365/mpoyxalakis-ton-paikton-i-eythyni-oxi-toy-proponiti"/>
        <a href="https://www.fosonline.gr/podosfairo/superleague/article/74363/martins-den-eixame-tin-ypeythynotita-na-teleiosoyme-to-mats"/>
        <a href="https://www.fosonline.gr/podosfairo/superleague/article/74361/panionios-olympiakos-1-1-ta-highlights-tis-anametrisis-vid"/>
        <a href="https://www.fosonline.gr/volleyball/article/74185/ola-ta-apotelesmata-se-volleyleague-pre-league-a2-volei-andron-gynaikon"/>
      </related>
    </article>
  </body>
</html>