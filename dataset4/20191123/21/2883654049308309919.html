<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/politieke-liefde-op-het-tweede-gezicht/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-23T21:38:21+00:00"/>
    <meta property="og:title" content="Politieke liefde op het tweede gezicht"/>
    <meta property="og:description" content="SGP’er Elbert Dijkgraaf heeft een nieuwe liefde: staatssecretaris en VVD’ster Tamara van Ark. De gereformeerde politicus, die vanwege huwelijksproblemen uit de Tweede Kamer stapte, blijkt al weer enkele maanden een setje te vormen met de liberale bewindsvrouw. Dat meldt het AD. Liefde overwint alles. Want politiek gezien liggen de SGP en de VVD nogal uiteen. […]"/>
  </head>
  <body>
    <article>
      <h1>Politieke liefde op het tweede gezicht</h1>
      <address><time datetime="2019-11-23T21:38:21+00:00">23 Nov 2019, 21:38</time> by <a rel="author" href="https://www.ditjesendatjes.nl/author/sparadijs/" target="_blank">Jos La Grande</a></address>
      <p>SGP’er Elbert Dijkgraaf heeft een nieuwe liefde: staatssecretaris en VVD’ster Tamara van Ark. De gereformeerde politicus, die vanwege huwelijksproblemen uit de Tweede Kamer stapte, blijkt al weer enkele maanden een setje te vormen met de liberale bewindsvrouw.</p>
      <p>Dat meldt het <a href="https://www.ad.nl/politiek/oud-sgp-kamerlid-vindt-liefdesgeluk-bij-vvd-staatssecretaris~a4f3871f/">AD.</a></p>
      <p>Liefde overwint alles. Want politiek gezien liggen de SGP en de VVD nogal uiteen. Dat lijkt echter geen belemmering voor de twee politici te zijn om elkaar de liefde te verklaren. Voor een SGP’er wel bijzonder, want het terugtreden van Dijkgraaf was een ultieme poging om zijn huwelijk te redden.</p>
      <h3>Huwelijk</h3>
      <p>Het hectische werk in de Tweede Kamer zorgde voor huwelijksproblemen bij Dijkgraaf thuis, die daar behoorlijk van in de stress schoot. Dijkgraaf, destijds vaak te zien bij Powned, raakte oververmoeid en vertrok uit de Tweede Kamer.</p>
      <p>Daarna nam hij afscheid van een aantal politici, onder VVD’ster Van Ark, en toen sloeg de vonk kennelijk over. Het is een sprookje zoals je die in de politiek van alledag niet vaak tegenkomt. Natuurlijk ontstaan er vriendschappen tussen mensen uit verschillende partijen, maar deze is zeer opmerkelijk.</p>
      <p>Afgelopen week kwam Van Ark in het nieuws omdat ze bijstandsgerechtigden wil verplichten om te gaan werken voor de maandelijkse uitkering.</p>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/zwaargewichten-nemen-afscheid-van-vnoer-hans-rijnierse/"/>
        <a href="https://www.ditjesendatjes.nl/zingende-grapperhaus-bij-ministerraad/"/>
        <a href="https://www.ditjesendatjes.nl/carnavallende-klaas-dijkhoff-ik-ben-ook-maar-een-frikandel-maar-wel-speciale/"/>
      </related>
    </article>
  </body>
</html>