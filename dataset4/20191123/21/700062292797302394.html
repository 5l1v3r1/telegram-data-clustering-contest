<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714939-machh-me-kakopoioys-sta-melissia-traymatisthke-andras-ths-omadas-dias.html"/>
    <meta property="og:site_name" content="madata.gr"/>
    <meta property="article:published_time" content="2019-11-23T21:23:00+00:00"/>
    <meta property="og:title" content="Μάχη με κακοποιούς στα Μελίσσια - Τραυματίστηκε άνδρας της ομάδας ΔΙΑΣ"/>
    <meta property="og:description" content="Πραγματική μάχη σώμα με σώμα έδωσαν άνδρες της ομάδας ΔΙΑΣ της βορειοανατολικής Αττικής με αδίστακτους κακοποιούς στην οδό Παπανδρέου στα Μελίσσια το απόγευμα του Σαββάτου"/>
  </head>
  <body>
    <article>
      <h1>Μάχη με κακοποιούς στα Μελίσσια - Τραυματίστηκε άνδρας της ομάδας ΔΙΑΣ</h1>
      <address>
        <time datetime="2019-11-23T21:23:00+00:00">23 Nov 2019, 21:23</time>
      </address>
      <p>Πραγματική μάχη σώμα με σώμα έδωσαν άνδρες της ομάδας ΔΙΑΣ της βορειοανατολικής Αττικής με αδίστακτους κακοποιούς στην οδό Παπανδρέου στα Μελίσσια το απόγευμα του Σαββάτου (23/11).<br/><br/>Το περιστατικό συνέβη κατά τη διάρκεια διενέργειας ελέγχου από τους αστυνομικούς σε ύποπτο όχημα, που κινούνταν στην περιοχή με επιβαίνοντες δύο Αλβανούς και έναν Έλληνα. Κατά τον έλεγχο, οι άνδρες της ομάδας ΔΙΑΣ εντόπισαν στο αυτοκίνητο διαρρηκτικά εργαλεία. Τότε ο Έλληνας διαρρήκτης επιτέθηκε εναντίον ενός εκ των αστυνομικών και τον τραυμάτισε.<br/><br/>Οι άνδρες της ομάδας ΔΙΑΣ κατάφεραν στη μάχη, που ακολούθησε, να ακινητοποιήσουν τους κακοποιούς και να τους συλλάβουν.<br/><br/>Ο τραυματίας αστυνομικός νοσηλεύεται εκτός κινδύνου στο 401 στρατιωτικό νοσοκομείο.<br/><br/>Πηγή: vrilissianews.gr</p>
    </article>
  </body>
</html>