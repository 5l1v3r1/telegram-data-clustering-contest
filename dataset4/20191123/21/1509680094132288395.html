<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/maharashtra-vidhansabha-election2019-news/5-of-our-mlas-are-not-in-contact-with-us-6-are-about-to-arriverest-have-arrived-says-ncp-nawab-malik-scj-81-2021334/"/>
    <meta property="og:site_name" content="लोकसत्ता"/>
    <meta property="article:published_time" content="2019-11-23T21:59:00+00:00"/>
    <meta property="og:title" content="महाविकास आघाडीचं सरकार येईल हा आमचा विश्वास-नवाब मलिक"/>
    <meta property="og:description" content="फ्लोअर टेस्टमध्ये हे सरकार टीकणार नाही असंही मलिक यांनी म्हटलं आहे."/>
  </head>
  <body>
    <article>
      <h1>महाविकास आघाडीचं सरकार येईल हा आमचा विश्वास-नवाब मलिक</h1>
      <h2>फ्लोअर टेस्टमध्ये हे सरकार टीकणार नाही असंही मलिक यांनी म्हटलं आहे.</h2>
      <address><time datetime="2019-11-23T21:59:00+00:00">23 Nov 2019, 21:59</time> by <a rel="author">लोकसत्ता ऑनलाइन</a></address>
      <p>महाविकास आघाडीचं सरकार येईल हा आमचा विश्वास आहे असं राष्ट्रवादी काँग्रेसचे प्रवक्ते नवाब मलिक यांनी म्हटलं आहे. वाय. बी. चव्हाण सेंटर या ठिकाणी शरद पवार यांनी राष्ट्रवादीची बैठक घेतली. या बैठकीला सुमारे ४० आमदारांची हजेरी होती. ५ आमदार आमच्या संपर्कात नाहीत आणि ६ आमदार हॉटेल रेनेसॉन्स या ठिकाणी पोहचत आहेत अशी माहिती नवाब मलिक यांनी या बैठकीनंतर दिली. आज महाराष्ट्राच्या राजकारणात हाय व्होल्टेज ड्रामा पाहण्यास मिळाला. कालपर्यंत महाविकास आघाडीचं सरकार येईल हे निश्चित झालं होतं. मात्र आज सकाळीच मुख्यमंत्री म्हणून देवेंद्र फडणवीस आणि अजित पवार यांनी उपमुख्यमंत्री म्हणून शपथ घेतली. अजित पवार यांनी हे बंड केल्याची चर्चा दिवसभर रंगली होती. त्यानंतर एक एक आमदार पवारांकडे परतले. आता सगळे आमदार मुंबईतच राहणार आहेत हे मलिक यांनी स्पष्ट केलं आहे.</p>
      <figure>
        <iframe data-src="https://twitter.com/ANI/status/1198269668626030598?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/ANI/status/1198273093824733188?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>काही वेळापूर्वीच शरद पवार यांनीही वाय. बी. चव्हाण सेंटर सोडलं आहे. तर सगळे आमदार हॉटेलच्या दिशेने एका बसमधून रवाना झाले आहेत. आता या सगळ्या घडामोडी घडत असताना पुढचे दोन ते तीन दिवस काय काय घडणार हे पाहणं महत्त्वाचं आहे. दरम्यान अजित पवार यांनी उपमुख्यमंत्री म्हणून शपथ घेतली असली तरीही आम्ही त्यांची विधीमंडळ पक्षनेतेपदावरुन हकालपट्टी केली आहे असं नवाब मलिक यांनी सांगितलं. तसंच फ्लोअर टेस्टमध्ये हे सरकार टीकणार नाही आम्ही महाविकास आघाडीचंच सरकार स्थापन करु असाही दावा मलिक यांनी केला. शरद पवार यांनी जेव्हा वाय. बी. चव्हाण सेंटर सोडलं तेव्हा अजित पवारांच्या विरोधात घोषणाबाजीही करण्यात आली.</p>
    </article>
  </body>
</html>