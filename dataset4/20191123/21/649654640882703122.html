<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/scena/novi-spot-kolje-video/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-23T21:18:20+00:00"/>
    <meta property="og:title" content="Novi spot Kolje (VIDEO)"/>
    <meta property="og:description" content="Muzičar Nikola Pejaković Kolja objavio je spot za pesmu &quot;Život je san&quot; sa aktuelnog albuma &quot;4 Prsta&quot;, pred jesenju turneju na kojoj svira 29. novembra u niškom klub &quot;Feedback&quot;, 2. i 3. decembra u &quot;Amerikani&quot; Doma omladine Beograda, i 6. decembra u Domu kulture u Novom Sadu."/>
  </head>
  <body>
    <article>
      <h1>Novi spot Kolje (VIDEO)</h1>
      <address><time datetime="2019-11-23T21:18:20+00:00">23 Nov 2019, 21:18</time> by <a rel="author">Danas Online</a></address>
      <p>
        <b>Muzičar Nikola Pejaković Kolja objavio je spot za pesmu „Život je san“ sa aktuelnog albuma „4 Prsta“, pred jesenju turneju na kojoj svira 29. novembra u niškom klub „Feedback“, 2. i 3. decembra u „Amerikani“ Doma omladine Beograda, i 6. decembra u Domu kulture u Novom Sadu.</b>
      </p>
      <p>„Igrom slučaja, slike kišne Banja Luke koje sam slučajno video, odgovarale su emociji koju nosi pesma ‘Život je san’, pa smo se odlučili da uradimo spot za nju“, kaže Kolja.</p>
      <p>Spot je snimila Bosonoga produkcija. Posebnost spota je pojavljivanje Koljinog sina.</p>
      <figure>
        <iframe src="https://www.youtube.com/embed/VRKyKRg2brA" width="675" height="380" data-service="Youtube" scrolling="no"/>
      </figure>
      <p>„Ne volim video spotove, muka mi je od njih i gledam na to kao na nužno zlo. Zato mi je važno da bar nešto u njima postoji što mi greje srce“, objasnio je kratko Kolja.</p>
      <p>Poznat kao scenarista, reditelj i glumac, Pejaković je status kultnog autora srpskog bluza počeo je da gradi, u saradnji sa producentom i gitaristom Vojom Aralicom, kultnim albumom „Mama, nemoj plakati“ (2001), a usledili su „Kolja“ (2009), „Grobovlasnici“ (2013) i „4 Prsta“ (2018). O svojim nastupima kaže: „Imam divnu i odanu publiku, koja voli to o čemu pevamo, a moje je samo da sviram i da se dam čitav, bez ostatka“.</p>
      <h3>Povezani tekstovi:</h3>
    </article>
  </body>
</html>