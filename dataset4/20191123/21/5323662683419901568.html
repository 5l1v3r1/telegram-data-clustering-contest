<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gadget.ro/oppo-lucreaza-la-propriul-procesor-mobil-pentru-smartphone-urile-din-2020/"/>
    <meta property="og:site_name" content="Gadget.ro"/>
    <meta property="article:published_time" content="2019-11-23T21:10:11+00:00"/>
    <meta property="og:title" content="Oppo lucrează la propriul procesor mobil pentru smartphone-urile din 2020"/>
    <meta property="og:description" content="Mai mulţi producători globali de smartphone-uri au încercat să îşi producă propriile procesoare, unii cu succes (Samsung cu al său Exynos sau Huawei cu al său Kirin), alţii cu eşecuri mai mult sau …"/>
  </head>
  <body>
    <article>
      <h1>Oppo lucrează la propriul procesor mobil pentru smartphone-urile din 2020</h1>
      <address><time datetime="2019-11-23T21:10:11+00:00">23 Nov 2019, 21:10</time> by <a rel="author" href="https://www.gadget.ro/author/cosmin-musat/" target="_blank">Cosmin Mușat</a></address>
      <p>Mai mulţi producători globali de smartphone-uri au încercat să îşi producă propriile procesoare, unii cu succes (Samsung cu al său Exynos sau Huawei cu al său Kirin), alţii cu eşecuri mai mult sau mai puţin lamentabile (LG cu al său Nuclun sau Xiaomi cu al său Surge).</p>
      <p>Ideea este că acest concept nu este nou, iar rezultatul cred că depinde foarte mult de cât este dispusă compania respectivă să investească în această direcţie. Se pare că şi Oppo îşi doreşte un procesor propriu, iar grupul din care face parte, BBK, are suficiente resurse să investească în a transforma acest proiect într-un succes.</p>
      <p><b>Oppo a primit trademark-ul pentru marca comercială Oppo M1, aceasta fiind asociată unui procesor mobil.</b> Sursele din piaţă susţin că Oppo a angajat ingineri de la MediaTek şi Spreadtrum pentru dezvoltarea acestui procesor, dar că colaborează şi cu ingineri de la Qualcomm.</p>
      <p>Sunt şanse destul de mari ca primele detalii tehnice despre Oppo M1 să le aflăm în cadrul MWC Barcelona 2020, urmând ca primele smartphone-uri Oppo cu acest procesor să fie anunţate în a doua jumătate a anului viitor.</p>
      <figure>
        <img src="https://www.gadget.ro/wp-content/uploads/2019/11/oppo-m1.jpg"/>
      </figure>
      <footer>Sursa:<a href="https://www.fonearena.com/blog/298636/oppo-m1-chipset-leak.html"> fonearena.com</a></footer>
    </article>
  </body>
</html>