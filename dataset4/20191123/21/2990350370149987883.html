<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/news/sport/volyn-zihrala-vnichyiu-ta-zavershyla-rik-liderom-chempionatu/"/>
    <meta property="og:site_name" content="Волинські новини"/>
    <meta property="article:published_time" content="2019-11-23T21:15:00+00:00"/>
    <meta property="og:title" content="«Волинь» зіграла внічию із «Миколаєвом» 1:1"/>
    <meta property="og:description" content="Домашнім поєдинком проти «Миколаєва» ФК «Волинь» завершали футбольний рік 2019"/>
  </head>
  <body>
    <article>
      <h1>«Волинь» зіграла внічию із «Миколаєвом» 1:1</h1>
      <address>
        <time datetime="2019-11-23T21:15:00+00:00">23 Nov 2019, 21:15</time>
      </address>
      <p>Домашнім поєдинком проти «Миколаєва» ФК «Волинь» завершали футбольний рік 2019.<br/><br/>З перших хвилин «хрестоносці» заволоділи ініціативою та, здебільшого, правим флангом намагалися доставити м’яча до воріт гостей. Однак до реальних можливостей для взяття воріт справа не доходила.<br/><br/>Миколаївцям же, які з середини тайму створили декілька моментів біля воріт «Волині», вдалося реалізувати один гол на 41 хвилині, коли <b>Войцеховський</b> пробив точно у верхній кут воріт <b>Леванідова</b>.<br/><br/>Уже з початком другого тайму лучани намагалися відігратися, що вдалося зробити на 55 хвилині, коли з пенальті забив<b> Кожанов</b>.<br/><br/>«Волинь» продовжувала створювати момент за моментом, але усі намагання лучан зводилися нанівець через голкіпера гостей, який піймав «кураж» та відбивав усе, що летіло у ствір його воріт.<br/><br/>Незважаючи на 6 доданих хвилин, забити ще та здобути дев’яту поспіль перемогу «Волині» не вдалося, проте підопічні <b>Тлумака</b> залишились у лідерах чемпіонату. Реклама</p>
    </article>
  </body>
</html>