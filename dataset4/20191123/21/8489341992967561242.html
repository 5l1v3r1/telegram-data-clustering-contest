<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807009/%D8%B3%D8%A7%D8%AE%D8%AA%D9%85%D8%A7%D9%86-%D9%85%D8%B1%D8%A7%DA%A9%D8%B2-%D9%86%D9%88%D8%A2%D9%88%D8%B1%DB%8C-%D8%AA%D8%AE%D8%B5%D8%B5%DB%8C-%D8%AF%D8%A7%D9%86%D8%B4%DA%AF%D8%A7%D9%87-%D9%85%D8%A7%D8%B2%D9%86%D8%AF%D8%B1%D8%A7%D9%86-%D8%A8%D9%87-%D8%A8%D9%87%D8%B1%D9%87%E2%80%8C%D8%A8%D8%B1%D8%AF%D8%A7%D8%B1%DB%8C-%D8%B1%D8%B3%DB%8C%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-23T21:30:00+00:00"/>
    <meta property="og:title" content="در سفر ستاری به مازندران؛ ساختمان مراکز نوآوری تخصصی دانشگاه مازندران به بهره‌برداری رسید"/>
    <meta property="og:description" content="ساختمان مراکز نوآوری تخصصی دانشگاه مازندران، با حضور سورنا ستاری معاون علمی و فناوری ریاست جمهوری به بهره‌برداری رسید."/>
  </head>
  <body>
    <article>
      <h1>در سفر ستاری به مازندران؛ ساختمان مراکز نوآوری تخصصی دانشگاه مازندران به بهره‌برداری رسید</h1>
      <h2>ساختمان مراکز نوآوری تخصصی دانشگاه مازندران، با حضور سورنا ستاری معاون علمی و فناوری ریاست جمهوری به بهره‌برداری رسید.</h2>
      <address>
        <time datetime="2019-11-23T21:30:00+00:00">23 Nov 2019, 21:30</time>
      </address>
      <p>به گزارش خبرنگار دانشگاه خبرگزاری دانشجو، ساختمان مراکز نوآوری تخصصی دانشگاه مازندران، با حضور سورنا ستاری معاون علمی و فناوری ریاست جمهوری به بهره‌برداری رسید.</p>
      <p>ستاری ابتدا در نمایشگاهی که به‌همین منظور توسط مرکز رشد دانشگاه مازندران در محوطه دانشکده علوم پایه برپا شده بود، حضور یافت و از دستاورد‌های ۲۱ شرکت دانش پایه و تیم نوآور که در جهت کسب و کار نوین و اشتغال‌زایی ارائه شده‌اند، بازدید کرد.<br/><br/>تولید مواد شیمیایی، بازیافت مواد شیمیایی در آزمایشگاه‌ها و کارخانجات، هایفلوت، نانو بوگیر، جرم‌گیر رادیاتور خانگی، ضدعفونی‌کننده‌ها با ماندگاری بالا، مولد ازن خانگی، سنسور حفاظت پیرامونی فیبر نوری، پلاسمای رفع آلودگی بسته‌های پستی مشکوک، پلاسمای آب‌گریزساز نخ ابریشم، سامانه کنترل مصرف سوخت در مجتمع‌های مسکونی و آموزشی و پادگان‌ها، پهپاد سمپاش، سامانه‌های پایش محیط، شناور کنترل از راه دور کاتاماران، سوند غیرتهاجمی، دوچرخه آبی، ایلیکیشن قرائت کنتور آنالوگ برق، کسب و کار اینترنتی، دستاورد‌هایی بود که مورد بازدید ستاری قرار گرفت.<br/><br/>همچنین در حاشیه این بازدید، ساختمان مراکز نوآوری دانشگاه مازندران تحت‌عنوان مرکز نوآوری تخصصی برق و فیزیک کاربردی، مکانیک و ساخت، علوم زیستی، شیمی و پلیمر باحضور معاون علمی و فناوری ریاست‌جمهوری افتتاح شد تا در آینده نزدیک جهت بهره‌برداری فناوران و نوآوران، تجهیز و راه‌اندازی گردد.</p>
    </article>
  </body>
</html>