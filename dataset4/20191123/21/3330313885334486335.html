<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904937/vuurwerk-twee-keer-rood-en-vier-goals-pec-wint-amusant-kelderduel-van-fortuna.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T21:53:00+00:00"/>
    <meta property="og:title" content="Vuurwerk, twee keer rood en vier goals: PEC wint amusant kelderduel van Fortuna"/>
    <meta property="og:description" content="Het vermakelijke kelderduel tussen PEC Zwolle en Fortuna is in een zege voor de ploeg uit Overijssel geëindigd. Na een vuurwerk-incident, twee rode kaarten en twee treffers stond er een 3-1 eindstand op het scorebord. Al na twee minuten legde scheidsrechter Kooij het duel in Zwolle stil. Aanleiding daarvoor was vuurwerk dat op het veld werd gegooid door het PEC-publiek, waardoor de wedstrijd even gestaakt werd en de club uit Zwolle binnen afzienbare tijd een KNVB-boete op de deurmat kunnen verwachten. Nadat de wedstrijd was hervat opende Mustafa Saymak vrijwel direct de score. Hij prikte van dichtbij binnen."/>
  </head>
  <body>
    <article>
      <h1>Vuurwerk, twee keer rood en vier goals: PEC wint amusant kelderduel van Fortuna</h1>
      <address>
        <time datetime="2019-11-23T21:53:00+00:00">23 Nov 2019, 21:53</time>
      </address>
      <p>
        <b>Het vermakelijke kelderduel tussen PEC Zwolle en Fortuna is in een zege voor de ploeg uit Overijssel geëindigd. Na een vuurwerk-incident, twee rode kaarten en twee treffers stond er een 3-1 eindstand op het scorebord.</b>
      </p>
      <p>Al na twee minuten legde scheidsrechter Kooij het duel in Zwolle stil. Aanleiding daarvoor was vuurwerk dat op het veld werd gegooid door het PEC-publiek, waardoor de wedstrijd even gestaakt werd en de club uit Zwolle binnen afzienbare tijd een KNVB-boete op de deurmat kunnen verwachten. Nadat de wedstrijd was hervat opende Mustafa Saymak vrijwel direct de score. Hij prikte van dichtbij binnen.</p>
      <p>Het leed voor Fortuna werd nog voor de rust erger. Joey Kooij werd drie minuten voor het verstrijken van de eerste helft naar de zijkant geroepen door de VAR en constateerde dat Amadou Ciss een overtreding maakte die genoeg was voor een rode kaart. Met tien man moesten de Limburgers zich beperken tot verdedigen, maar na rust stak de VAR ook Fortuna de helpende hand toe.</p>
      <p>Ditmaal kreeg Reza Ghoochannejhad op aanraden van de VAR de rode kaart voor een stevige tackle en was de hoop terug in de Sittardse harten. PEC herstelde zich echter snel van de domper en kwam via Iliass Bel Hassani, die de bal kalm in de verre hoek schoof, zelfs op 2-0. In de slotfase kopte Vitali Damascan op knappe wijze een voorzet van Diemers tegen de touwen en werd het nog even spannend. Lennart Thy gooide het duel diep in blessuretijd echter in het slot: 3-1.</p>
      <p>De zege is bijzonder welkom voor PEC, dat nu afstand neemt van de laatste twee plaatsen. De voorsprong op nummer zestien ADO bedraagt nu drie punten. Fortuna staat vijftiende en twee punten boven de Hagenezen.</p>
    </article>
  </body>
</html>