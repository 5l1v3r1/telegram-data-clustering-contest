<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/pec-wint-enerverend-rood-gekleurd-thuisduel-fortuna-sittard/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T21:07:44+00:00"/>
    <meta property="og:title" content="PEC wint enerverend, rood gekleurd thuisduel van Fortuna Sittard"/>
    <meta property="og:description" content="In een tumultueus duel met Fortuna trok PEC in eigen huis aan het langste eind. De pot in de eredivisie eindigde in 3-1 in het voordeel van Zwolle. Mustafa Saymak opende al vroeg de score, maar moest zich nog voor het halve uur laten vervangen door Iliass Bel Hassani. Vlak voor rust mocht Fortunees Amadouâ€¦"/>
  </head>
  <body>
    <article>
      <h1>PEC wint enerverend, rood gekleurd thuisduel van Fortuna Sittard</h1>
      <address>
        <time datetime="2019-11-23T21:07:44+00:00">23 Nov 2019, 21:07</time>
      </address>
      <p>
        <b>In een tumultueus duel met Fortuna trok PEC in eigen huis aan het langste eind. De pot in de eredivisie eindigde in 3-1 in het voordeel van Zwolle.</b>
      </p>
      <p>Mustafa Saymak opende al vroeg de score, maar moest zich nog voor het halve uur laten vervangen door Iliass Bel Hassani. Vlak voor rust mocht Fortunees Amadou Ciss inrukken: op aanraden van de VAR kreeg hij de rode kaart vanwege een schwalbe en zijn protesten. <br/><br/>Kort na de pauze stond ook PEC met 10 man toen Reza Ghoochannejhad op een Fortuna-been ging staan. Weer op aanraden van de VAR mocht een speler voortijdig naar de kleedkamer. Kort daarna maakte invaller Bel Hassani er 2-0 van op aangeven Pelle Clement. <br/><br/>In de laatste seconde leek Fortuna wat terug te doen via Vitalie Damascan, maar in blessuretijd gooide Lennart Thy de wedstrijd op slot. Het duel liep overigens enige vertraging op. In de 1e helft werd de pot kort gestaakt omdat er vuurwerk afgestoken werd en vervolgens op het veld belandde.</p>
    </article>
  </body>
</html>