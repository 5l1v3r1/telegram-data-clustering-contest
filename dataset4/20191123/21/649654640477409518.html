<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/svet/u-alziru-uhapseno-30-demonstranata-koji-se-protive-izborima/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-23T21:37:45+00:00"/>
    <meta property="og:title" content="U Alžiru uhapšeno 30 demonstranata koji se protive izborima"/>
    <meta property="og:description" content="Najmanje 30 demonstranata koji se protive održavanju predsedničkih izbora 12. decembra u Alžiru uhapšeno je u centralnom delu zemlje, saopštio je danas nacionalni Komitet za oslobadjenje zatvorenika."/>
  </head>
  <body>
    <article>
      <h1>U Alžiru uhapšeno 30 demonstranata koji se protive izborima</h1>
      <address><time datetime="2019-11-23T21:37:45+00:00">23 Nov 2019, 21:37</time> by <a rel="author">Beta</a></address>
      <p>
        <b>Najmanje 30 demonstranata koji se protive održavanju predsedničkih izbora 12. decembra u Alžiru uhapšeno je u centralnom delu zemlje, saopštio je danas nacionalni Komitet za oslobadjenje zatvorenika.</b>
      </p>
      <p>To udruženje brani osobe koje su poslednjih meseci uhapšene tokom protesta koji mesecima traju u Alžiru. </p>
      <p>Taj komitet je naveo da je u četvrtak u glavnom gradu uhapšeno više od osoba tokom marša protiv izbora. </p>
      <p>Protesti započeti 22. februara koji su doveli do ostavke predsednika Abdelaziza Buteflike, nastavljeni su jer protestni pokret isključuje svaki izbor naslednika Buteflike bez prethodnog odlaska funkcionera povezanih sa sadašnjim državnim sistemom. </p>
      <p>Alžir je od ostavke Buteflike uglavnom pod kontrolom vojske i načelnika Generalštaba Ahmeda Gaida Salaha, kojeg gradjani takodje kritikuju. </p>
      <p>Salah smatra da je jedini izlazak iz krize organizovanje izbora i odbacuje zahtev demonstranata o uspostavljanju prelaznih institucija.</p>
      <h3>Povezani tekstovi:</h3>
    </article>
  </body>
</html>