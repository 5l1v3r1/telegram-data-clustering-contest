<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/23/sports/synexise-me-niki-i-lamia-1-0-tin-ksanthi/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-23T21:19:47+00:00"/>
    <meta property="og:title" content="Συνέχισε με νίκη η Λαμία, 1-0 την Ξάνθη"/>
    <meta property="og:description" content="Η Λαμία επικράτησε 1-0 της Ξάνθης με γκολ του Μπεχαράνο στο 54′ και έκανε το 2/2 με τον Άκη Μάντζιο στον πάγκο, αφήνοντας τους «Ακρίτες» χωρίς νίκη (0-1-5) για έκτο συνεχόμενο παιχνίδι."/>
  </head>
  <body>
    <article>
      <h1>Συνέχισε με νίκη η Λαμία, 1-0 την Ξάνθη</h1>
      <h2>Η Λαμία επικράτησε 1-0 της Ξάνθης με γκολ του Μπεχαράνο στο 54′ και έκανε το 2/2 με τον Άκη Μάντζιο στον πάγκο, αφήνοντας τους «Ακρίτες» χωρίς νίκη (0-1-5) για έκτο συνεχόμενο παιχνίδι.</h2>
      <address><time datetime="2019-11-23T21:19:47+00:00">23 Nov 2019, 21:19</time> by <a rel="author">ΤοΒΗΜΑ Team</a></address>
      <p>Η Λαμία νίκησε 1-0 την Ξάνθη με γκολ του Μπεχαράνο στο 54′ και έκανε το 2/2 με τον Άκη Μάντζιο στον πάγκο, αφήνοντας τους «Ακρίτες» χωρίς νίκη (0-1-5) για έκτο συνεχόμενο παιχνίδι.</p>
      <p>Με τη νίκη αυτή οι γηπεδούχοι έφτασαν στους 13 βαθμούς και την όγδοη θέση, ενώ το σύνολο του Κίκο Ραμίρεθ έμεινε στους 16 πόντους, συνεχίζοντας να προβληματίζει στις τελευταίες αγωνιστικές.</p>
      <p>
        <a href="https://www.in.gr/2019/11/23/greece/via-kata-gynaikon-gemise-athina-mov-skoupes-pou-katharizoun-patriarxia-seksismo-kai-ratsismo/">Βία κατά γυναικών : Γέμισε η Αθήνα μωβ σκούπες που «καθαρίζουν» πατριαρχία, σεξισμό και ρατσισμό</a>
      </p>
      <p>Το ματς</p>
      <p>Η Ξάνθη ήταν εκείνη που είχε την πρώτη μεγάλη ευκαιρία στο 12′, με τον Θεοδωρόπουλο να αποσοβεί το 1-0 σε πλασέ του Ντε Αμορίμ. Οι δύο ομάδες δεν είχαν φάσεις στα επόμενα λεπτά, με τους γηπεδούχους να έχουν την κατοχή.</p>
      <p>Στο 32′ η ομάδα του Άκη Μάντζιου πλησίασε στο 1-0, αλλά η προσπάθεια του Τιρόνε στη μικρή περιοχή από τα αριστερά κατέληξε σε κόρνερ από την επέμβαση του Αμπάντ (βρήκε και στο δοκάρι). Οι δύο ομάδες πήγαν ισόπαλες χωρίς τέρματα στο ημίχρονο, με την ομάδα της Φθιώτιδας να έχει την υπεροχή στο μεγαλύτερο διάστημα του πρώτου ημιχρόνου.</p>
      <p>Το δεύτερο μέρος ξεκίνησε με τον Δημούτσο μόλις στο 46′ να κάνει το σουτ στην κίνηση, αλλά η μπάλα πέρασε άουτ και στο 54΄ήρθε το 1-0 για τους γηπεδούχους.</p>
      <p>Ο Μπεχαράνο πήρε μια ωραία πάσα από τον Ταϊρόνε, και από πλάγια θέση πλάσαρε τον Αμπάντ, ανοίγοντας το σκορ για την Λαμία.</p>
      <p>Τέσσερα λεπτά αργότερα η ομάδα του Μάντζιου θα μπορούσε να φτάσει και σε δεύτερο τέρμα, αλλά ο Μπεχαράνο έστειλε την μπάλα στον Αμπάτ. Η Ξάνθη είχε μια καλή στιγμή στο 76′ με τον Μπαριέντος αλά τίποτα παραπάνω.</p>
      <p>Οι γηπεδούχοι θα μπορούσαν να φτάσουν και σε δεύτερο τέρμα, αλλά ο Ρόμανιτς είδε τον Αμπάτ να τον σταματά, με το τελικό 1-0 να βρίσκει τους Λαμιώτες να πανηγυρίζουν μαζί με τον κόσμο τους.</p>
      <p>Λαμία (4-2-3-1): Θεοδωρόπουλος, Σκόνδρας, Αντέτζο, Πλιάτσικας, Βάντερσον, Δημούτσος, Μπεχαράνο, Καραμάνος (87’ Βύντρα), Τιρόνε (74’ Σάλιακας), Ρόμανιτς, Τουράμ (90’+4’ Βλαχομήτρος).</p>
      <p>Ξάνθη (4-2-3-1): Αμπάντ, Μαλεζάς, Καρασαλίδης, Λισγάρας, Σόσα, Μουλέν (70’ Ντε Λούκας), Τερκί, Εντουάρντο, Τζουρίτσκοβιτς (64’ Μπαριέντος), Ντε Αμορίμ (85’ Πολέτο), Ρενέλα.</p>
      <p>
        <a href="http://wp.mgmt.tovima.gr/2019/11/22/society/me-aroma-esthonias-oi-nees-psifiakes-taytotites/">Με άρωμα Εσθονίας οι νέες ψηφιακές ταυτότητες</a>
      </p>
    </article>
  </body>
</html>