<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/oikonomia/story/1031943/monimo-merisma-se-2-500-000-syntaxioyxoys-titloi-teloys-gia-to-ekas"/>
    <meta property="og:site_name" content="Newsbomb"/>
    <meta property="article:published_time" content="2019-11-23T21:49:05+00:00"/>
    <meta property="og:title" content="Μόνιμο μέρισμα σε 2.500.000 συνταξιούχους - Τίτλοι τέλους για το ΕΚΑΣ"/>
    <meta property="og:description" content="Ένα νέο μόνιμο μηχανισμό στήριξης του συστήματος κοινωνικής ασφάλισης και των συνταξιούχων αναζητά η κυβέρνηση, με την προσδοκία αυτός να τεθεί σε πλήρη λειτουργία το 2020 - Τίτλοι τέλους για το ΕΚΑΣ"/>
  </head>
  <body>
    <article>
      <h1>Μόνιμο μέρισμα σε 2.500.000 συνταξιούχους - Τίτλοι τέλους για το ΕΚΑΣ</h1>
      <h2>Ένα νέο μόνιμο μηχανισμό στήριξης του συστήματος κοινωνικής ασφάλισης και των συνταξιούχων αναζητά η κυβέρνηση, με την προσδοκία αυτός να τεθεί σε πλήρη λειτουργία το 2020 - Τίτλοι τέλους για το ΕΚΑΣ</h2>
      <address><time datetime="2019-11-23T21:49:05+00:00">23 Nov 2019, 21:49</time> by <a rel="author">Newsroom</a></address>
      <p>Για τελευταία φορά θα δοθεί το ΕΚΑΣ (Επίδομα Κοινωνικής Αλληλεγγύης Συνταξιούχων) στο τέλος Νοεμβρίου σε περίπου 420.000 χαμηλοσυνταξιούχους.</p>
      <p>Σύμφωνα με τους υπολογισμούς του Γενικού λογιστηρίου του Κράτους η περικοπή του εν λόγω επιδόματος έχει ως αποτέλεσμα την απώλεια 2,5 δισεκατομμυρίων ευρώ το διάστημα 2015-2019 για τους <a href="https://www.newsbomb.gr/tags/tag/24517/syntaxioyxoi"><b>συνταξιούχους.</b></a></p>
      <p>Φέτος θα λάβουν το <b>ΕΚΑΣ</b> όσοι έχουν ετήσιο εισόδημα έως 7.000 720 ευρώ (συνολικό ετήσιο ατομικό φορολογητέο).</p>
      <p>Μάλιστα στο νομοσχέδιο που θα κατατεθεί στη <b>Βουλή τον Ιανουάριο</b> σχεδιάζεται να υπάρχει διάταξη η οποία και θα προβλέπει ότι κάθε χρόνο μέρος από το υπερπλεόνασμα θα πηγαίνει στον<b> Ενιαίο Φορέα Κοινωνικής Ασφάλισης,</b> ούτως ώστε να αυξηθεί <b>το εισόδημα 2.500.000 συνταξιούχων.</b></p>
      <p>Το πλάνο που εξετάζεται από το <a href="https://www.ypakp.gr/"><b>υπουργείο Εργασίας</b> </a>έχει και αυτό τη φιλοσοφία της αναλογικής προσέγγισης, δηλαδή τα ποσά να δίνονται με βάση το μηνιαίο εισόδημα των συνταξιούχων.</p>
      <p>Επίσης εξετάζεται <b>η θέσπιση αυστηρών εισοδηματικών και περιουσιακών κριτηρίων</b> ώστε να πηγαίνει το μεγαλύτερο μέρος της βοήθειας στους οικονομικά ασθενέστερους.</p>
      <p>Με πληροφορίες από «Realnews» της Κυριακής</p>
      <p>
        <i><b>Δείτε όλες τις τελευταίες</b> <b><a href="https://www.newsbomb.gr/oles-oi-eidhseis">Ειδήσεις</a></b> <b>από την Ελλάδα και τον Κόσμο, τη στιγμή που συμβαίνουν, στο </b><a href="https://www.newsbomb.gr/"><b>Newsbomb</b><b>.</b><b>gr</b></a></i>
      </p>
      <related>
        <a href="https://www.newsbomb.gr/oikonomia/story/1031811/black-friday-cyber-monday-pote-peftoyn-oi-dyo-imeres-ekptoseon"/>
      </related>
    </article>
  </body>
</html>