<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/sports-news-telugu/by-the-end-of-the-second-day-bangladesh-scored-1526-1-1-10610463.html"/>
    <meta property="og:site_name" content="ntnews.com"/>
    <meta property="article:published_time" content="2019-11-23T21:00:00+00:00"/>
    <meta property="og:title" content="రెండో రోజు ముగిసే సమయానికి బంగ్లా స్కోరు 152/6"/>
    <meta property="og:description" content="కలకత్తా: బంగ్లాదేశ్‌తో జరుగుతున్న చారిత్రాత్మక డే/నైట్ టెస్టులో భారత్ తడాఖా చూపిస్తోంది. అన్ని విభాగాల్లోనూ అదరగొడుతున్న ఇండియా బంగ్లాను బెంబేలెత్తిస్తోంది. రెం"/>
  </head>
  <body>
    <article>
      <h1>రెండో రోజు ముగిసే సమయానికి బంగ్లా స్కోరు 152/6</h1>
      <address>
        <time datetime="2019-11-23T21:00:00+00:00">23 Nov 2019, 21:00</time>
      </address>
      <p>కలకత్తా: బంగ్లాదేశ్‌తో జరుగుతున్న చారిత్రాత్మక డే/నైట్ టెస్టులో భారత్ తడాఖా చూపిస్తోంది. అన్ని విభాగాల్లోనూ అదరగొడుతున్న ఇండియా బంగ్లాను బెంబేలెత్తిస్తోంది. రెండో రోజు ఆట ముగిసే సమయానికి బంగ్లాదేశ్ రెండో ఇన్నింగ్స్‌లో 6 వికెట్ల నష్టానికి 152 పరుగులు చేసింది. ప్రస్తుతం బంగ్లా ఇంకా 89 పరుగులు వెనుకంజలో ఉంది. వికెట్ కీపర్, బ్యాట్స్‌మెన్ ముష్ఫికర్ రహీమ్(59) పరుగులతో ఒంటరిపోరాటం చేస్తున్నాడు. భారత బౌలర్లలో ఇషాంత్ శర్మ 4 వికెట్లు పడగొట్టగా, ఉమేష్ 2 వికెట్లతో చెలరేగాడు. <br/><br/>భారత్ తొలి ఇన్నింగ్స్‌లో కెప్టెన్ విరాట్ కోహ్లి(136) వీరోచిత సెంచరీతో చెలరేగిన విషయం తెలిసిందే. అతనికి తోడు వైస్ కెప్టెన్ రహానే, పుజారా అర్ధసెంచరీలతో రాణించారు. బంగ్లా తొలి ఇన్నింగ్స్‌లో 106 పరుగులకే ఆలౌట్ కాగా, ఇషాంత్ 5 వికెట్లతో చెలరేగాడు. అనంతరం మొదటి ఇన్నింగ్స్ ఆరంభించిన భారత్ 347/9 వద్ద డిక్లేర్డ్ చేసి, 241 పరుగుల ఆధిక్యం సాధించింది.</p>
    </article>
  </body>
</html>