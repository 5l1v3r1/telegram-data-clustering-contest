<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598803/afise-2-vathmous-sti-granada-i-atletiko"/>
    <meta property="og:site_name" content="SIGMALIVE"/>
    <meta property="article:published_time" content="2019-11-23T21:53:00+00:00"/>
    <meta property="og:title" content="Άφησε 2 βαθμούς στη Γρανάδα η Ατλέτικο"/>
    <meta property="og:description" content="«Μπλόκο» για την Ατλέτικο Μαδρίτης!   Οι «ροχιμπλάνκος» ήταν καλύτεροι, προηγήθηκαν, αλλά τελικά έμειναν στο 1-1 με την Γρανάδα, η οποία από την..."/>
  </head>
  <body>
    <article>
      <h1>Άφησε 2 βαθμούς στη Γρανάδα η Ατλέτικο</h1>
      <address><time datetime="2019-11-23T21:53:00+00:00">23 Nov 2019, 21:53</time> by <a rel="author">Sigmalive.Sports</a></address>
      <p>«Μπλόκο» για την Ατλέτικο Μαδρίτης!<br/> <br/>Οι «ροχιμπλάνκος» ήταν καλύτεροι, προηγήθηκαν, αλλά τελικά έμειναν στο 1-1 με την Γρανάδα, η οποία από την άλλη πήρε σημαντική… ανάσα, έπειτα από τρεις σερί ήττες.<br/> <br/>Ορεξάτη μπήκε στο ματς η Ατλέτικο, καθώς μόλις στο 4’ είχε ευκαιρία, αλλά ο Κορέα δεν κατάφερε να ανοίξει το σκορ. Οι «ροχιμπλάνκος» συνέχισαν το ίδιο πιεστικοί, όμως η επόμενη καλή στιγμή τους ήρθε στο 38’ με τον Βιτόλο, με το πρώτο ημίχρονο να λήγει χωρίς σκορ.<br/> <br/>Το ίδιο δυνατά μπήκαν οι παίκτες του Σιμεόνε και στο δεύτερο μέρος, με τον Λόντι να τους βάζει μπροστά στο σκορ με την συμπλήρωση μίας ώρας παιχνιδιού. Ωστόσο, οι γηπεδούχοι δεν… πτοήθηκαν και με τον Σάντσεθ έφεραν το ματς στα ίσα, στο 67’. Μέχρι την λήξη της αναμέτρησης δεν άλλαξε κάτι και έτσι οι δύο ομάδες έμειναν στο 1-1.</p>
    </article>
  </body>
</html>