<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/elliniko/super-league/1561107/super-league-isopalia-sok-gia-olubiako-1-1-me-panionio/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-23T21:44:00+00:00"/>
    <meta property="og:title" content="Super League: Ισοπαλία σοκ για Ολυμπιακό 1-1 με Πανιώνιο"/>
    <meta property="og:description" content="Ο ΠΑΟΚ έχει την ευκαιρία πλέον να τον πιάσει στην κορυφή αν επικρατήσει αύριο της ΑΕΛ"/>
  </head>
  <body>
    <article>
      <h1>Super League: Ισοπαλία σοκ για Ολυμπιακό 1-1 με Πανιώνιο</h1>
      <address><time datetime="2019-11-23T21:44:00+00:00">23 Nov 2019, 21:44</time> by <a rel="author">Βαρδαλαχάκης Μανώλης</a></address>
      <p>
        <b>Ο ΠΑΟΚ έχει την ευκαιρία πλέον να τον πιάσει στην κορυφή αν επικρατήσει αύριο της ΑΕΛ</b>
      </p>
      <p>Συγκλονιστικό φινάλε είχε η αναμέτρηση του Ολυμπιακού στη Νέα Σμύρνη με τον Πανιώνιο, με την ομάδα του Νίκκι Παπαβασιλείου με γκολ του Εμμανουηλίδη στο 88’ να ισοφαρίζει στο τελικό 1-1.</p>
      <p>Οι «ερυθρόλευκοι» αν ο ΠΑΟΚ κερδίσει αύριο την ΑΕΛ, θα υποδεχτούν τους Θεσσαλονικείς με ισοβαθμία, αφού ο Ολυμπιακός δεν καθάρισε το ματς, έπαιξε με την φωτιά, ενώ είχε πάρει προβάδισμα με πέναλτι του Βαλμπουενά και τελικά υπέστη μια πολύ σοβαρή βαθμολογική απώλεια.</p>
      <p>Αυτή ήταν η 3η ερυθρόλευκη ισοπαλία στο πρωτάθλημα, ήρθε μετά από πολλές χαμένες ευκαιρίες και τρεις τεράστιες στις καθυστερήσεις για να φύγει με τη νίκη, αφού ο Ελ Αραμπί που δεν πάσαρε στον Γκερέρο και προσπάθησε να τελειώσει μόνος τη φάση, ο Σεμέδο που δεν βρήκε την μπάλα, αλλά και ο Βαλμπουενά που είδε τον συμπατριώτη του «κίπερ» του Πανιωνίου, να κάνει εκπληκτική επέμβαση στο 90+6’.</p>
    </article>
  </body>
</html>