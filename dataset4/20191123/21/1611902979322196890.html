<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/23/borat-wysmial-zuckerberga-facebook-pozwolilby-dzis-hitlerowi-publikowac-reklamy-jego-rozwiazania-kwestii-zydowskiej/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-23T21:00:28+00:00"/>
    <meta property="og:title" content="Borat wyśmiał Zuckerberga. „Facebook pozwoliłby dziś Hitlerowi publikować reklamy jego rozwiązania kwestii żydowskiej”"/>
    <meta property="og:description" content="Brytyjski komik Sacha Baron Cohen skrytykował Marka Zuckerberga i praktyki jego portalu. Dostało się również innym platformom społecznościowym."/>
  </head>
  <body>
    <article>
      <h1>Borat wyśmiał Zuckerberga. „Facebook pozwoliłby dziś Hitlerowi publikować reklamy jego rozwiązania kwestii żydowskiej”</h1>
      <address><time datetime="2019-11-23T21:00:28+00:00">23 Nov 2019, 21:00</time> by <a rel="author" href="https://nczas.com/author/gj/" target="_blank">GJ</a></address>
      <p>
        <b>Brytyjski komik Sacha Baron Cohen skrytykował Marka Zuckerberga i praktyki jego portalu. Dostało się również innym platformom społecznościowym.</b>
      </p>
      <p>– Gdyby Facebook istniał w latach 30., pozwoliłby Hitlerowi publikować 30-sekundowe reklamy jego „rozwiązania kwestii żydowskiej” – powiedział Sacha Baron Cohen.</p>
      <p>Przemówienie aktora, odbierającego nagrodę od Anti-Defamation League, wywołało falę komentarzy. Cohen wyliczał w nim nieetyczne praktyki stosowane przez właścicieli największych platform społecznościowym.</p>
      <p>Aktor znany m.in. z roli Borata, Bruno czy Ali G stwierdził, że firmy takie jak Facebook czy Google są „największymi wydawcami w historii”, ale nie obowiązują ich dzisiaj żadne standardy dotyczące treści, które mogą być publikowane w ich serwisach.</p>
      <p>– Na szczęście Twitter w końcu je (reklamy polityczne – red.) zbanował, Google również wprowadza zmiany. Ale jeśli tylko mu zapłacisz, Facebook umieści dowolną „polityczną” reklamę, nawet jeśli byłoby to kłamstwo – podkreślił aktor.</p>
      <figure>
        <iframe src="https://www.youtube.com/embed/ymaWq5yZIYM" width="640" height="360" data-service="Youtube" scrolling="no"/>
      </figure>
      <p>Sam Mark Zuckerberg przekonywał niedawno, że nie zamierza regulować kwestii reklam politycznych. – Uważam, że ludzie sami powinni decydować, co jest wiarygodne, w co chcą wierzyć i na kogo głosować. Nie sądzę, że firmy technologiczne lub jakiekolwiek inne powinny w to ingerować – mówił właściciel Facebooka w wywiadzie dla Fox News.</p>
      <p>Źródło: InnPoland</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/23/konin-policja-zatrzymala-juz-osiem-osob-bioracych-udzial-w-zamieszkach-po-zastrzeleniu-21-latka/"/>
        <a href="https://nczas.com/2019/11/23/uwaga-kierowcy-bedzie-niebezpiecznie-na-drogach/"/>
        <a href="https://nczas.com/2019/11/23/tankowiec-blue-star-osiadl-po-pozarze-na-mieliznie-trwa-akcja-ratunkowa-u-brzegow-galicji-video/"/>
        <a href="https://nczas.com/2019/11/23/merkel-zbesztala-macrona-mam-dosc-sprzatania-po-tobie/"/>
        <a href="https://nczas.com/2019/11/23/najwiekszy-pozew-zbiorowy-w-historii-kanady-bayer-bedzie-mial-znow-klopoty/"/>
        <a href="https://nczas.com/2019/11/23/elektryczny-pick-up-elona-muska-tesla-cyber-truck-zaprezentowany-nie-obylo-sie-bez-wpadki-video/"/>
        <a href="https://nczas.com/2019/11/23/czarzasty-zapowiedzial-kiedy-wezmie-biedronia-wiosna-skonczy-sie-w-tym-roku-14-grudnia/"/>
        <a href="https://nczas.com/2019/11/23/tesco-wyrolowalo-polskich-obroncow-praw-zwierzat-beda-sprzedawac-zywe-karpie-ale-nie-w-sklepach/"/>
        <a href="https://nczas.com/2019/11/23/kolejna-awaria-polskiego-dreamlinera-pasazerowie-utkneli-na-sri-lance/"/>
      </related>
    </article>
  </body>
</html>