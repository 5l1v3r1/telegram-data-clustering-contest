<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/b-group/georgi-ivanov-gesha-fenovete-na-spartak-vn-nalitaha-na-sadii-i-futbolisti.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-23T21:10:33+00:00"/>
    <meta property="og:title" content="Георги Иванов-Геша: Феновете на Спартак (Вн) налитаха на съдии и футболисти"/>
    <meta property="og:description" content="&quot;Мисля, че се взе правилното решение мачът да бъде прекратен&quot;"/>
  </head>
  <body>
    <article>
      <h1>Георги Иванов-Геша: Феновете на Спартак (Вн) налитаха на съдии и футболисти</h1>
      <address>
        <time datetime="2019-11-23T21:10:33+00:00">23 Nov 2019, 21:10</time>
      </address>
      <p>Треньорът на Черноморец (Балчик) Георги Иванов-Геша коментира прекратяването на мача със Спартак (Варна). В 75-ата минута фенове на "соколите" нахлуха на терена при резултата 1:0 в полза на Черноморец. </p>
      <p>"При 1:0 за нас и 12 минути преди края, при една изсипана топка към нашето наказателното поле се получи единоборство между наш защитник и техен нападател, а съдията отсъди фаул в наша полза. Феновете на гостите недоволни от това отсъждане счупиха оградата и нахлуха на терена. </p>
      <p>Стана невъзможно да се играе. На целия терен се настаниха фенове на гостуващия отбор. Те налитаха да гонят съдии и се опитваха да се саморазправят с футболисти. </p>
      <p>Мисля, че се взе правилното решение мачът да бъде прекратен. Те играят на нашия стадион. И при тях има по-буйни фенове. Не искаме пари, а просто да го ремонтират. Тяхната безотговорност доведе до това нещо. Те имат още два мача да играят. Не знам с какво решение ще излезе Дисциплинарната комисия. Те не са домакини, но мисля, че трябва да си оправят щетите и тогава да им бъде разрешено да играят на стадиона", заяви Геша пред "Дарик".</p>
    </article>
  </body>
</html>