<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962666"/>
    <meta property="og:site_name" content="Andhrajyothy"/>
    <meta property="article:published_time" content="2019-11-23T21:29:10+00:00"/>
    <meta property="og:title" content="అమిత్ షాపై ప్రశంసల జల్లు కురిపించిన చంద్రబాబు"/>
    <meta property="og:description" content="ADVT"/>
  </head>
  <body>
    <article>
      <h1>అమిత్ షాపై ప్రశంసల జల్లు కురిపించిన చంద్రబాబు</h1>
      <address>
        <time datetime="2019-11-23T21:29:10+00:00">23 Nov 2019, 21:29</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>అమరావతి:</b> కేంద్రమంత్రి అమిత్‌ షాపై ఆంధ్రప్రదేశ్ మాజీ ముఖ్యమంత్రి నారా చంద్రబాబునాయుడు ప్రశంసల వర్షం కురిపించారు. ఇటీవల కేంద్రం విడుదల చేసిన భారతదేశ పటంలో ఏపీ రాజధాని అమరావతిని గుర్తించపోవడంపై సర్వత్ర విమర్శలు వెల్లువెత్తాయి. ఆ పటంలో ఆంధ్రప్రదేశ్ ఉన్నా.. రాజధాని లేకపోవడం వివాదాస్పదమైంది. ఇదే విషయాన్ని టీడీపీ ఎంపీ గల్లా జయదేవ్ లోక్‌సభలో ప్రస్తావించారు. స్పందించిన కేంద్ర హోంశాఖ సహాయ మంత్రి కిషన్‌ రెడ్డి మాట్లాడుతూ.. త్వరలో సవరించిన మ్యాప్‌ను విడుదల చేస్తామని హామీ ఇచ్చారు. చెప్పినట్టే శుక్రవారం కేంద్రం కొత్త మ్యాప్‌ను విడుదల చేసింది. సర్వే ఆఫ్‌ ఇండియా విడుదల చేసిన ఈ కొత్త మ్యాప్‌లో ఏపీ రాజధానిగా అమరావతిని గుర్తించారు.</p>
      <p> </p>
      <p>ఆంధ్రప్రదేశ్ రాజధానిగా అమరావతిని గుర్తిస్తూ కొత్త మ్యాప్‌ను విడుదల చేయడంపై చంద్రబాబునాయుడు స్పందించారు. మ్యాప్ విషయంలో త్వరగా స్పందించి సరిచేసినందుకు నిజంగా అభినందనీయులని పేర్కొన్నారు. ఈ ఒక్క పనితో తెలుగు ప్రజలకు మరింత దగ్గరయ్యారని ప్రశంసల వర్షం కురిపించారు.</p>
      <p> </p>
      <p>అలాగే, కేంద్ర హోంశాఖ సహాయ మంత్రి కిషన్‌ రెడ్డికి కూడా చంద్రబాబు కృతజ్ఞతలు తెలిపారు. భారతదేశ చిత్రపటంలో అమరావతిని చేర్చే విషయంలో వెంటనే స్పందించినందుకు హృదయపూర్వక ధన్యవాదాలు తెలుపుకుంటున్నట్టు పేర్కొంటూ ట్వీట్ చేశారు.</p>
    </article>
  </body>
</html>