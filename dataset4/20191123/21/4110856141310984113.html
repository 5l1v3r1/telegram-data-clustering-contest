<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/tritose_to_kalo_gia_tin_lamia_1_0_tin_ksanthi-589196/"/>
    <meta property="og:site_name" content="Real.gr"/>
    <meta property="article:published_time" content="2019-11-23T21:12:00+00:00"/>
    <meta property="og:title" content="Πανιώνιος - ΟΣΦΠ 1-1: Ο Ολυμπιακός έπαιξε με τη φωτιά και «κάηκε"/>
    <meta property="og:description" content="Σπουδαία νίκη που την απομακρύνει ακόμα περισσότερο από την επικίνδυνη ζώνη σημείωσε η Λαμία που επικράτησε με 1-0 της Ξάνθης, για την 11η αγωνιστική της Super League 1."/>
  </head>
  <body>
    <article>
      <h1>
        <a href="https://www.real.gr/athlitismos/arthro/panionios_osfp_1_1_o_olympiakos_epaikse_me_ti_fotia_kai_kaike-589195/">Πανιώνιος - ΟΣΦΠ 1-1: Ο Ολυμπιακός έπαιξε με τη φωτιά και «κάηκε</a>
      </h1>
      <address><time datetime="2019-11-23T21:12:00+00:00">23 Nov 2019, 21:12</time> by <a rel="author">filathlos.gr</a></address>
      <p>
        <b>Σπουδαία νίκη που την απομακρύνει ακόμα περισσότερο από την επικίνδυνη ζώνη σημείωσε η Λαμία που επικράτησε με 1-0 της Ξάνθης, για την 11η αγωνιστική της Super League 1.</b>
      </p>
      <p>Ο Μπεχαράνο στο 54' σημείωσε το τέρμα που χώρισε τις δύο ομάδες. Αυτή ήταν η τρίτη συνεχόμενη νίκη για την ομάδα του Άκη Μάντζιου στο πρωτάθλημα.</p>
      <p>Λαμία και Ξάνθη «πέταξαν» στα... σκουπίδια το πρώτο ημίχρονο. Οι δύο ομάδες παρά το γεγονός ότι απείλησαν δεν κατάφεραν να δημιουργήσουν κάποια κλασική ευκαιρία μπροστά στις δύο εστίες. Το 0-0 μετά τα πρώτα 45' ήταν το φυσικό επακόλουθο. Το γρήγορο γκολ της Λαμίας στην επανάληψη έδωσε άλλο ρυθμό στο παιχνίδι. Στο 54' ο Τιρόνε βρήκε τον Μπεχαράνο κι αυτός δεν δυσκολεύτηκε να κάνει το 1-0. Το γκολ της Λαμίας «ανάγκασε» την Ξάνθη να πάρει μέτρα στο γήπεδο και να κυνηγήσει το τέρμα που θα έφερνε ξανά το σκορ στα ίσα. Οι γηπεδούχοι, όμως, με μεγάλη ευκολία κατάφεραν να κρατήσουν τους Ακρίτες μακριά από την εστία του Θεοδωρόπουλου και να πάρουν την σπουδαία νίκη.</p>
      <p><b>Λαμία (Μάντζιος)</b>: Θεοδωρόπουλος, Σκόνδρας, Αντέτζο, Πλιάτσικας, Βάντερσον, Μπεχαράνο, Δημούτσος, Καραμάνος (87' Βύντρα), Τιρόνε (74' Σάλιακας), Ρόμανιτς, Τουράμ (93΄ Βλαχομήτρος).</p>
      <p><b>Ξάνθη (Ραμίρεθ)</b>: Αμπάντ, Ντε Αμορίμ (85' Πολέτο), Λισγάρας, Καρασαλίδης, Σόσα, Μουλέν (70' Ντε Λούκας), Τερκί, Τζουρίτσκοβιτς (64' Μπαριέντος), Εντουάρντο, Μαλεζάς, Ρενέλα.</p>
    </article>
  </body>
</html>