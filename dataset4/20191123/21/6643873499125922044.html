<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/y307Qg/usa-ber-norge-hente-hjem-is-krigere"/>
    <meta property="og:site_name" content="Bergens Tidende"/>
    <meta property="article:published_time" content="2019-11-23T21:07:34+00:00"/>
    <meta property="og:title" content="USA ber Norge hente hjem IS-krigere"/>
    <meta property="og:description" content="USA mener konsekvensene kan bli alvorlige dersom IS-krigere tar seg til Norge på egen hånd. Nå ber de regjeringen om å hente hjem krigerne fra Syria."/>
  </head>
  <body>
    <article>
      <h1>USA ber Norge hente hjem IS-krigere</h1>
      <h2>USA mener konsekvensene kan bli alvorlige dersom IS-krigere tar seg til Norge på egen hånd. Nå ber de regjeringen om å hente hjem krigerne fra Syria.</h2>
      <address><time datetime="2019-11-23T21:07:34+00:00">23 Nov 2019, 21:07</time> by <a rel="author">NTB</a></address>
      <p>– Vi trenger mer enn noen gang at regjeringer repatrierer sine statsborgere. Konsekvensene er potensielt alvorlige hvis fremmedkrigere returnerer til sine hjemland på egen hånd og ukontrollert. Det er en fare presidenten har fremhevet flere ganger, sier den amerikanske ambassaden i Norge til <a href="https://www.nrk.no/norge/usa-advarer-norge_-regjeringen-bor-hente-norske-fremmedkrigere-1.14791496">NRK</a>.</p>
      <p>Fem norske kvinner og seks barn er ifølge NRK internert i leirene al-Hol og al-Roj nordøst i Syria. Kvinnene er mistenkt eller siktet for deltakelse i terrorgruppa IS. Regjeringen har tidligere sagt at de ikke vil hente hjem kvinnene.</p>
      <p>President Donald Trump uttalte seg tidligere i høst også om hva europeiske land bør gjøre med fremmedkrigerne sine.</p>
      <p>– Hvis dere ikke tar dem, så kommer jeg til å slippe dem på grensa, så kan dere ha det gøy med å få fange dem igjen, sa Trump på en pressekonferanse.</p>
      <p>Statssekretær Audun Halvorsen (H) i Utenriksdepartementet sier til NRK at Norge ønsker at fremmedkrigere skal straffes der forbrytelsen har funnet sted.</p>
      <p>– Blant de ulike internasjonale løsninger som til nå er lagt fram, synes det imidlertid ikke å eksistere alternativer uten betydelige ulemper. Norge er beredt til å ta sitt ansvar og straffeforfølge fremmedkrigere som kommer til Norge, sier Halvorsen.</p>
      <related>
        <h4>Les også</h4>
        <a href="https://www.bt.no/innenriks/i/0nkkbJ/svenske-forskere-intervjuet-eksmedlemmer-av-ekstreme-grupper-de-fant"/>
        <a href="https://www.bt.no/innenriks/i/aw8b4a/fem-foreldreloese-barn-paa-vei-fra-syria-til-norge"/>
        <a href="https://www.bt.no/utenriks/i/JoOvqJ/barn-av-danske-is-krigere-mister-statsborgerskapet"/>
        <a href="https://www.bt.no/btmeninger/kommentar/i/QlVo4P/oppgjoeret-med-terroren"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/btmagasinet/i/3Jeyvd/det-er-mye-rart-man-sier-ja-til-aa-gifte-seg-for-eksempel"/>
        <a href="https://www.bt.no/btmagasinet/i/EWXnK3/den-norske-maanesteinen-skal-halda-europa-varmt"/>
        <a href="https://www.bt.no/nyheter/lokalt/i/50v6M6/vill-budkamp-om-bolig-med-krypt-solgt-for-235-millioner-over-takst"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/lokalt/i/RRn9zr/bostyrer-konkursaapning-mot-bareier-kan-skyldes-misforstaaelse"/>
      </related>
      <ol>
        <li>
          <a href="https://www.bt.no/tag/Fremmedkrigere">Fremmedkrigere</a>
        </li>
        <li>
          <a href="https://www.bt.no/tag/Den_islamske_staten_(IS)">Den islamske staten (IS)</a>
        </li>
        <li>
          <a href="https://www.bt.no/tag/Donald_Trump">Donald Trump</a>
        </li>
        <li>
          <a href="https://www.bt.no/tag/Syria">Syria</a>
        </li>
      </ol>
    </article>
  </body>
</html>