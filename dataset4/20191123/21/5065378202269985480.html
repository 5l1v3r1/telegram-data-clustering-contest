<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/kairos/story/1031925/kakokairia-plisiazei-apeilitika-tin-ellada-o-giryonis-aytes-tis-perioxes-tha-sarosei"/>
    <meta property="og:site_name" content="Newsbomb"/>
    <meta property="article:published_time" content="2019-11-23T21:47:43+00:00"/>
    <meta property="og:title" content="Κακοκαιρία: Πλησιάζει απειλητικά την Ελλάδα ο «Γηρυόνης» - Αυτές τις περιοχές θα «σαρώσει»"/>
    <meta property="og:description" content="Καιρός: Νεφώσεις σε ολόκληρη σχεδόν τη χώρα, αρχικά με βροχές ή καταιγίδες τοπικού χαρακτήρα στο Ιόνιο και στα ηπειρωτικά, αναμένονται την Κυριακή."/>
  </head>
  <body>
    <article>
      <h1>Κακοκαιρία: Πλησιάζει απειλητικά την Ελλάδα ο «Γηρυόνης» - Αυτές τις περιοχές θα «σαρώσει»</h1>
      <h2>Καιρός: Νεφώσεις σε ολόκληρη σχεδόν τη χώρα, αρχικά με βροχές ή καταιγίδες τοπικού χαρακτήρα στο Ιόνιο και στα ηπειρωτικά, αναμένονται την Κυριακή.</h2>
      <address><time datetime="2019-11-23T21:47:43+00:00">23 Nov 2019, 21:47</time> by <a rel="author">Newsroom</a></address>
      <p>Τα φαινόμενα από τις απογευματινές ώρες θα ενταθούν τοπικά, σύμφωνα με τη <b>μετεωρολογική υπηρεσία meteo</b> του Εθνικού Αστεροσκοπείου Αθηνών, ενώ σημαντική επιδείνωση του καιρού θα υπάρξει από αργά το βράδυ και από τα νοτιοδυτικά με ισχυρότατες βροχές και καταιγίδες.</p>
      <p><b>Αυξημένη πιθανότητα χαλαζοπτώσεων</b> υπάρχει από το βράδυ για τα νοτιότερα τμήματα της χώρας. Πολύ θυελλώδεις άνεμοι θα επικρατήσουν από αργά το βράδυ στο Ιόνιο.</p>
      <p>Η <b>θερμοκρασία</b> θα κυμανθεί στη Δυτική Μακεδονία από 2 έως 13 βαθμούς, στη Βόρεια Ελλάδα από 5 έως 16, στην Ήπειρο και στην Κεντρική Ελλάδα από 7 έως 18 βαθμούς, στη Δυτική και Νότια Ελλάδα από 10 έως 19, στα υπόλοιπα ηπειρωτικά από 8 έως 20 βαθμούς, στα νησιά του Ιονίου από 12 έως 19, ενώ στα νησιά του Αιγαίου και στην Κρήτη από 11 έως 21 βαθμούς Κελσίου.</p>
      <p>Οι <b>άνεμοι</b> στο Βόρειο Αιγαίο θα πνέουν από ανατολικές διευθύνσεις με εντάσεις έως 5 μποφόρ, ενισχυόμενοι από τις απογευματινές ώρες στα 6 με 7 μποφόρ. Στο υπόλοιπο Αιγαίο οι άνεμοι θα πνέουν ανατολικοί έως νοτιοανατολικοί μέτριοι μέχρι ισχυροί 5 με 6 μποφόρ, με σημαντική ενίσχυση αργά το βράδυ σε θυελλώδεις 8 μποφόρ και τη νύχτα τοπικά πολύ θυελλώδεις 9 μποφόρ. Στο Ιόνιο οι άνεμοι θα πνέουν ανατολικοί έως νοτιοανατολικοί ισχυροί έως σχεδόν θυελλώδεις, 6 με 7 μποφόρ και από τις βραδινές ώρες θυελλώδεις έως πολύ θυελλώδεις 8 με 9 μποφόρ.</p>
      <p><b>Στην Αττική αναμένονται νεφώσεις με τοπικές βροχές και πιθανώς μεμονωμένες καταιγίδες</b> από το απόγευμα. Τις νυκτερινές, ωστόσο, ώρες προς τη Δευτέρα, θα εκδηλωθούν ισχυρές καταιγίδες, οι οποίες θα συνοδευτούν από πολύ ενισχυμένους ανέμους και ενδεχομένως πρόσκαιρες χαλαζοπτώσεις. Οι άνεμοι θα πνέουν από ανατολικές διευθύνσεις με εντάσεις έως 5 μποφόρ και από αργά το βράδυ νοτιοανατολικοί σχεδόν θυελλώδεις έως θυελλώδεις 7 με 8 μποφόρ. Η θερμοκρασία θα κυμανθεί στην πόλη της Αθήνας από 12 έως 18 βαθμούς.</p>
      <p><b>Στη Θεσσαλονίκη αναμένονται νεφώσεις με τοπικές βροχές</b> από αργά το απόγευμα και πιθανώς <b>σποραδικές καταιγίδες.</b> Οι άνεμοι θα πνέουν από ανατολικές διευθύνσεις ασθενείς έως μέτριοι, 3 με 5 μποφόρ. Η θερμοκρασία στο κέντρο της πόλης θα κυμανθεί από 9 έως 15 βαθμούς.</p>
      <h3>Έκτακτο δελτίο ΕΜΥ: Έρχονται σφοδρές καταιγίδες και θυελλώδεις άνεμοι - Προ των πυλών ο «Γηρυόνης»</h3>
      <p>
        <b>
          <i>Όπως αναφέραμε νωρίτερα, σε τρεις φάσεις βρίσκεται η εξέλιξη της νέας ισχυρής <a href="https://www.newsbomb.gr/tags/tag/22837/kakokairia">κακοκαιρίας</a> με το όνομα «Γηρυόνης», η οποία αναμένεται να επηρεάσει τη χώρα μας με ισχυρές <a href="https://www.newsbomb.gr/tags/tag/24094/vroxes">βροχές</a> και <a href="https://www.newsbomb.gr/tags/tag/26992/kataigides">καταιγίδες</a>, καθώς επίσης με πολύ θυελλώδεις νοτιάδες από την Κυριακή (24/11) έως την Τρίτη (26/11).</i>
        </b>
      </p>
      <p>Κύρια χαρακτηριστικά της θα είναι οι <b>ισχυρές βροχές και καταιγίδες</b> που κατά τόπους θα συνοδεύονται από <b>χαλαζοπτώσεις</b> και οι θυελλώδεις νότιοι άνεμοι.</p>
      <p>
        <b>Δείτε στην gallery που ακολουθεί τους προγνωστικούς χάρτες της ΕΜΥ με τον καιρό έως τη Δευτέρα:</b>
      </p>
      <slideshow>
        <figure>
          <img src="https://nb.bbend.net/media/news/2019/11/23/1031925/photos/full/40.png"/>
          <figcaption>Ο καιρός το Σάββατο</figcaption>
        </figure>
        <figure>
          <img src="https://nb.bbend.net/media/news/2019/11/23/1031925/photos/full/41.png"/>
          <figcaption>Οι μέγιστες και οι ελάχιστες θερμοκρασίες για σήμερα</figcaption>
        </figure>
        <figure>
          <img src="https://nb.bbend.net/media/news/2019/11/23/1031925/photos/full/42.png"/>
          <figcaption>Ο καιρός την Κυριακή</figcaption>
        </figure>
        <figure>
          <img src="https://nb.bbend.net/media/news/2019/11/23/1031925/photos/full/43.png"/>
          <figcaption>Οι μέγιστες και οι ελάχιστες θερμοκρασίες για την Κυριακή</figcaption>
        </figure>
        <figure>
          <img src="https://nb.bbend.net/media/news/2019/11/23/1031925/photos/full/44.png"/>
          <figcaption>Ο καιρός τη Δευτέρα</figcaption>
        </figure>
        <figure>
          <img src="https://nb.bbend.net/media/news/2019/11/23/1031925/photos/full/45.png"/>
          <figcaption>Οι μέγιστες και οι ελάχιστες θερμοκρασίες για τη Δευτέρα</figcaption>
        </figure>
        <figcaption>
          <b>GALLERY</b>
        </figcaption>
      </slideshow>
      <p>
        <b>Αναλυτικά, ισχυρές βροχές και καταιγίδες θα επηρεάσουν:</b>
      </p>
      <p>-Την<b> Κυριακή</b> από τις απογευματινές ώρες τα νησιά του Ιονίου, την Ήπειρο, τη δυτική Στερεά, την Πελοπόννησο και από το βράδυ την ανατολική Στερεά (συμπεριλαμβανομένης της Αττικής), την Εύβοια και πιθανώς από τη νύχτα τη Θεσσαλία.</p>
      <p>-Τη <b>Δευτέρα</b> μέχρι τις πρωινές ώρες τα νησιά του Ιονίου, τη δυτική Στερεά, τη δυτική Πελοπόννησο και πιθανώς την Ήπειρο.</p>
      <p>Μέχρι το μεσημέρι την ανατολική Πελοπόννησο, την ανατολική Στερεά, την Εύβοια, την Κρήτη, μέχρι αργά το απόγευμα τη Θεσσαλία, τις Σποράδες, τις Κυκλάδες και έως τις βραδινές ώρες τη Μακεδονία (κυρίως τη δυτική και την κεντρική). Σταδιακά από τις πρωινές ώρες τα νησιά του βορείου και ανατολικού Αιγαίου και τα Δωδεκάνησα.</p>
      <p>Την <b>Τρίτη</b> τις πρώτες πρωινές ώρες τα νησιά του ανατολικού Αιγαίου και μέχρι το μεσημέρι τα Δωδεκάνησα. Από τις μεσημβρινές ώρες την Κρήτη, πιθανώς τις Κυκλάδες και βαθμιαία από το απόγευμα εκ νέου τα Δωδεκάνησα. Ειδικότερα για την Αττική ισχυρές βροχές και καταιγίδες αναμένονται από τις βραδινές ώρες της Κυριακής μέχρι τις πρωινές ώρες της Δευτέρας</p>
      <p><b>Πολύ θυελλώδεις νότιοι άνεμοι εντάσεως 8 με 9 μποφόρ θα πνέουν την Κυριακή στα δυτικά και τη Δευτέρα στο Αιγαίο.</b> Πιθανώς στο Ιόνιο έως και τις βραδινές ώρες της Κυριακής να φτάσουν πρόσκαιρα τα 10 μποφόρ.</p>
      <p>
        <i>
          <b>Δείτε στο βίντεο πώς θα «κινηθεί» το φαινόμενο:</b>
        </i>
      </p>
      <figure>
        <iframe src="https://www.youtube.com/embed/GlWf1WF0iGU" width="560" height="315" data-service="Youtube" scrolling="no"/>
      </figure>
      <p>
        <b>
          <i>Δείτε όλες τις τελευταίες </i>
        </b>
        <a href="https://www.newsbomb.gr/oles-oi-eidhseis">
          <b>
            <i>Ειδήσεις</i>
          </b>
        </a>
        <b>
          <i> από την Ελλάδα και τον Κόσμο, τη στιγμή που</i>
        </b>
        <b> συμ</b>
        <b>βαίνουν,</b>
        <b>
          <i> στο Newsbomb.gr</i>
        </b>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/ellada/story/1031805/anadromika-pano-apo-4-dis-o-logariasmos-poioi-kai-posa-tha-paroyn-gia-kathe-xrono">Αναδρομικά: Πάνω από 4 δισ. ο… λογαριασμός! Ποιοι και πόσα θα πάρουν για κάθε χρόνο</a>
      </p>
      <p>
        <a href="https://www.newsbomb.gr/ellada/story/1031815/koinoniko-merisma-2019-pote-tha-dothei-fetos-deite-posa-xrimata-tha-parete">Κοινωνικό Μέρισμα 2019: Πότε θα δοθεί φέτος; Δείτε πόσα χρήματα θα πάρετε</a>
      </p>
      <related>
        <a href="https://www.newsbomb.gr/kairos/story/1031857/ektakto-deltio-emy-erxontai-sfodres-kataigides-kai-thyellodeis-anemoi-pro-ton-pylon-o-giryonis"/>
        <a href="https://www.newsbomb.gr/ellada/story/1031909/kairos-ektakti-proeidopoiisi-kallianoy-ti-anaferei-gia-tin-attiki"/>
        <a href="https://www.newsbomb.gr/kairos/story/1031854/merominia-ti-kairo-tha-kanei-xristoygenna-protoxronia"/>
      </related>
    </article>
  </body>
</html>