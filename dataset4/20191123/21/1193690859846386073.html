<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/bie-v-same-sertse-poroshenko-nahadav-iakoiu-bula-meta-stalina-ta-radianskoho-soiuzu-203370.html"/>
    <meta property="og:site_name" content="5 канал"/>
    <meta property="article:published_time" content="2019-11-23T21:17:00+00:00"/>
    <meta property="og:title" content="&quot;Б'є в саме серце&quot;: Порошенко нагадав, якою була мета Сталіна та Радянського союзу"/>
    <meta property="og:description" content="Порошенко нагадав, що Канада була одною з перших країн світу, які визнали Голодомор - геноцидом українського народу"/>
  </head>
  <body>
    <article>
      <h1>"Б'є в саме серце": Порошенко нагадав, якою була мета Сталіна та Радянського союзу</h1>
      <address>
        <time datetime="2019-11-23T21:17:00+00:00">23 Nov 2019, 21:17</time>
      </address>
      <p>У Кремлі продовжують справу Сталіна зі знищення України та українців. Про це у роковини Голодомору заявив п'ятий президент України.</p>
      <p>Петро Порошенко перебуває Канаді на щорічному безпековому форумі. Він наголосив, що Канада була одною з перших країн світу, які визнали голодомор - геноцидом українського народу.</p>
      <blockquote>"У світі набагато більше розуміють, що таке Голодомор. Бо коли ти пропускаєш історію кожної родини, людини це б'є в саме серце. Це навмисно робилося, щоби знищити покоління Українців і на мільйони людей менше народжувалось після голодомору. Яка була мета Сталіна та Радянського союзу? - знищити Українців. І саме тому Канада була одною з перших, хто визнав Голодомор і встановив пам'ятник жертв Голодомору", - заявив Порошенко.</blockquote>
      <p>
        <i>Сьогодні, 23 листопада, Ураїна вшановує пам’ять мільйонів людей, які загинули внаслідок голодомору 1932-33 років. Меморіальні заходи триватимуть протягом дня. </i>
      </p>
      <p>
        <i>Точна кількість зморених голодом українців не відома й досі. Цифра коливається від 4 до 7 мільйонів.</i>
      </p>
    </article>
  </body>
</html>