<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Crna-Gora/a315454-CFL-Buducnost-u-derbiju-bolja-od-OFK-Titograda.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T21:03:00+00:00"/>
    <meta property="og:title" content="CFL: Budućnost u derbiju bolja od OFK Titograda"/>
    <meta property="og:description" content="Kompletirano je 16. kolo šampionata Crne Gore u fudbalu. U velikom derbiju, Budućnost je na svom terenu pobedila OFK Titograd sa 2:1, pa sada ima tri boda manje i utakmicu manje u odnosu na Sutjesku."/>
  </head>
  <body>
    <article>
      <h1>CFL: Budućnost u derbiju bolja od OFK Titograda</h1>
      <h2>Kompletirano je 16. kolo šampionata Crne Gore u fudbalu. U velikom derbiju, Budućnost je na svom terenu pobedila OFK Titograd sa 2:1, pa sada ima tri boda manje i utakmicu manje u odnosu na Sutjesku.</h2>
      <address><time datetime="2019-11-23T21:03:00+00:00">23 Nov 2019, 21:03</time> by <a rel="author">Svetozar Janičić</a></address>
      <figure>
        <img src="https://sportklub.rs/Picture/136347/jpeg/FK-Buducnost"/>
        <figcaption>FK Budućnost<cite>FK Budućnost</cite></figcaption>
      </figure>
      <p>Izabranici Mladena Milinkovića koji je na klupi zamenio Branka Brnovića debitovao je pobedom u gradskom derbiju. Budućnost je kontrolisala dešavanja na terenu većim delom meča.</p>
      <p>Vodila je sa 2:0 golovima Dušana Stojiljkovića i Miloša Vučića, ali se situacija zakomplikovala sredinom drugog poluvremena kada je Luka Merdovića smanjio sa 2:1.</p>
      <p>Do kraja utakmice, puleni novog trenera OFK Titograda i stratega koji je na početku prošle sezone vodio Budućnosti, Zorana Govedarice, nastojali su da stignu do izjednačenja, ali je domaćin uspeo da sačuva mrežu i osvoji tri dragocena boda u borbi za titulu.</p>
      <p>Sutjeska je nadigrala Petrovac u gostima sa 4:0. Golove su postigli Damir Kojašević (dva), Marko Ćetković i Božo Marković. Iskra je autogolom Mihaila Perovića vodila sa 1:0 protiv Koma sve do same završnice kada je Goran Vujović pogodio za 1:1.</p>
      <p>Zeta je u režiji sjajnog Srđana Krstovića slavila protiv Grbalja sa 2:0. Podgorica je pobedila Rudar sa 3:0, a golove su postigli Nikola Vujnović, Anđelko Jovanović i Jovan Vujović.</p>
      <p>16. KOLO: Kom – Iskra 1:1, OFK Petrovac – Sutjeska 0:4, Zeta – Grbalj 2:0, Podgorica – Rudar 3:0, Budućnost – OFK Titograd 2:1.</p>
      <p>Tabela: Sutjeska 34, Iskra 32, Budućnost 32, Zeta 25, Podgorica 21, OFK Titograd 18, Kom 15, Rudar 15, OFK Petrovac 14, Grbalj 9.</p>
    </article>
  </body>
</html>