<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/sisirdigi-lastik-bir-anda-alev-aldi-1211088.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-23T21:42:00+00:00"/>
    <meta property="og:title" content="Şişirdiği lastik bir anda alev aldı"/>
    <meta property="og:description" content="Bilecik'te bir tır sürücü, inen lastiği şişirdiği sırada lastik bir anda alev alarak patladı. Hafif şekilde yaralanan sürücü hastaneye kaldırılırken, yangın itfaiye ekiplerince söndürüldü."/>
  </head>
  <body>
    <article>
      <h1>Şişirdiği lastik bir anda alev aldı</h1>
      <h2>Bilecik'te bir tır sürücü, inen lastiği şişirdiği sırada lastik bir anda alev alarak patladı. Hafif şekilde yaralanan sürücü hastaneye kaldırılırken, yangın itfaiye ekiplerince söndürüldü.</h2>
      <address>
        <time datetime="2019-11-23T21:42:00+00:00">23 Nov 2019, 21:42</time>
      </address>
      <p>Edinilen bilgilere göre, <b>Bilecik'ten Bozüyük istikametine</b> giden Bekir G. idaresindeki 42 CNK 16 plakalı tırın 42 DZ 72 plakalı dorsesinin lastiği seyir halindeyken indi.</p>
      <p><b>Lastiğin indiğini</b> fark eden sürücü patlayan lastiğe <b>kendi imkanlarıyla</b> müdahale ederken, <b>lastik bir anda alev alarak patladı</b>. Olay yerine gelen 110 İtfaiye ekiplerinin yangına kısa sürede müdahale etmesiyle olası bir facia önlendi.</p>
      <p>Kazada yaralanan sürücü olay yerine gelen 112 Acil Servis ekiplerince Bilecik Devlet Hastanesi'ne kaldırıldı. Şoförün yüzünde ve ellerinde yanık olduğu öğrenilirken, olayla ilgili inceleme başlatıldı.</p>
    </article>
  </body>
</html>