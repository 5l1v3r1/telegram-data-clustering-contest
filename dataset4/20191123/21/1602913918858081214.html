<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/mastercard-top-10-tari-prielnice-antreprenoriatului-feminin-18599679"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-23T21:47:42+00:00"/>
    <meta property="og:title" content="Mastercard: Top 10 ţări prielnice antreprenoriatului feminin"/>
    <meta property="og:description" content="Statele Unite au depăşit liderul de anul trecut, Noua Zeelandă, pentru a se clasa pe primul loc în ceea ce priveşte mediul de afaceri pentru femei, potrivit Indexului Mastercard al Femeilor Antreprenor pe 2019 citat de CNBC."/>
  </head>
  <body>
    <article>
      <h1>Mastercard: Top 10 ţări prielnice antreprenoriatului feminin</h1>
      <address><time datetime="2019-11-23T21:47:42+00:00">23 Nov 2019, 21:47</time> by <a rel="author" href="https://www.zf.ro/autor/eduard-ivanovici" target="_blank">Eduard Ivanovici</a></address>
      <p>Statele Unite au depăşit liderul de anul trecut, Noua Zeelandă, pentru a se clasa pe primul loc în ceea ce priveşte mediul de afaceri pentru femei, potrivit Indexului Mastercard al Femeilor Antreprenor pe 2019 citat de CNBC.</p>
      <p>Studiul a folosit informaţii oferite de Organizaţia Internaţională a Muncii, UNESCO şi Global Entrepreneurship Monitor, concluzionând că SUA se clasează în vârful primelor trei segmente considerate favorabile antreprenoriatului feminin.</p>
      <p>Segementele luate în considerare sunt: 1. Avansarea femeilor în funcţii de conducere înalte şi participarea femeilor la forţa de muncă; 2. Asset-uri intelectuale şi acces financiar, incluzând abilitatea de a asigura finanţări; 3. Factori antreprenoriali secundari, cum ar fi percepţia din punct de vedere cultural faţă de femeile antreprenori.</p>
      <p>Dintr-un total de 100 de puncte, Statele Unite au atins 70.3, număr asigurat de o „creştere bruscă a activităţilor antreprenoriale iniţiate de femei” şi de un impuls de stimulare a condiţiilor, cum ar fi uşurinţa de a încheia afaceri. Noua Zeelandă s-a clasat pe locul al doilea, cu 70.2, datorită unei bune guvernări şi unui sprijin financiar puternic, în timp ce Canada (69 de puncte) s-a clasat pe locul al treilea mulţumită unei bune incluziuni financiare şi unei acceptări culturale ridicate.</p>
      <p>La capătul opus al clasamentului s-au clasat Iran (42.3), Arabia Saudită (42), Algeria (39), Bangladesh (35.9) şi Egipt (35.7) în urma nivelului slab al educaţiei, ajutorului scăzut acordat tinerilor antreprenori şi slabei incluziuni financiare.</p>
      <p>Top 10 ţări prielnice femeilor antreprenor:</p>
      <ol>
        <li>Statele Unite ale Americii</li>
        <li>Noua Zeelandă</li>
        <li>Canada</li>
        <li>Israel</li>
        <li>Irlanda</li>
        <li>Taiwan</li>
        <li>Elveţia</li>
        <li>Singapore</li>
        <li>Regatul Unit</li>
        <li>Polonia</li>
      </ol>
      <p>Raportul a luat în considerare 58 de ţări, care în total reprezintă aproape 80% din forţa de muncă a femeilor pe plan mondial.</p>
      <p>În mod surprinzător, cea mai mică diferenţă de gen între antreprenori este în Uganda, unde femeile reprezintă 38,2% din totalul antreprenorilor. Ţara africană este urmată de Ghana (37,9%), Botswana (36%), Statele Unite (35,1%) şi Noua Zeelandă (31,8%).</p>
    </article>
  </body>
</html>