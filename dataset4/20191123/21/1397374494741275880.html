<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/zvezda-kvari-posao-partizanu-oko-napadaca-ali-kako-parirati-arapima-393570.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-23T21:19:00+00:00"/>
    <meta property="og:title" content="Zvezda kvari posao Partizanu oko napadača, ali kako parirati Arapima?"/>
    <meta property="og:description" content="Novi momenti, postaje sve zanimljivije!"/>
  </head>
  <body>
    <article>
      <h1>Zvezda kvari posao Partizanu oko napadača, ali kako parirati Arapima?</h1>
      <h2>Novi momenti, postaje sve zanimljivije!</h2>
      <address><time datetime="2019-11-23T21:19:00+00:00">23 Nov 2019, 21:19</time> by <a rel="author">Darko Mitrović</a></address>
      <p>Posle jučerašnje utakmice u Humskoj, između Partizana i Javor Matisa (6:2), pojavila se nezvanična informacija da bi napadač ivanjičkog superligaša i najbolji strelac ove ekipe <b>Nikola Petković</b> mogao već na zimu da se preseli u <b>Partizan</b>. <br/><br/>On je već u drugom minutu meča doveo Javor u vođstvo, što mu je ukupno 10. gol od početka sezone u Linglong Superligi. <br/><br/>Prethodno je dao gol i Zvezdi, pa dva Inđiji, dakle ukupno četiri gola u poslednje tri utakmice. <br/><br/>Međutim, nije samo Partizan zainteresovan za 23-godišnjeg Petkovića, već kako večeras prenose ''<anchor name=""/><a href="http://www.novosti.rs/vesti/sport.294.html:831965-Obrt-Petkovic-izmedju-Zvezde-i-Al-Aina">Novosti</a>'' i - <b>Crvena zvezda</b>! <br/><br/>Prema tim informacijama, i crveno-beli su ušli u trku, ali i Zvezdi i Partizanu bi planove oko Petkovića mogao da pokvari <b>Al Ain</b> iz Ujedinjenih Arapskih Emirata. <br/><br/>Pomenuti izvor otkriva da je i ovaj arapski klub ''namirisao'' pojačanje u Ivanjici, ali još uvek je neizvesno da li će ''odrešiti kesu'' već tokom zime. <br/><br/>Petković sa Javor Matisom ima ugovor do juna 2021. godine, a na ''Transfermarktu'' je njegova tržišna vrednost procenjena na 600 hiljada evra.<br/>-</p>
      <figure>
        <iframe src="https://www.youtube.com/embed/3ZC02l4_sk0" width="650" height="345" data-service="Youtube" scrolling="no"/>
      </figure>
      <p>-</p>
      <figure>
        <iframe src="https://www.youtube.com/embed/_BaqQ1aA6oA" width="650" height="345" data-service="Youtube" scrolling="no"/>
      </figure>
      <p>Izvor: Sportske.net, novosti.rs</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/omladinci-zvezde-bolji-u-vecitom-derbiju-a-pravi-pobednik-je-komentator-393552.html"/>
        <a href="https://www.sportske.net/vest/domaci-fudbal/kosan-tesko-posle-iskljucenja-miloje-zadovoljan-393548.html"/>
        <a href="https://www.sportske.net/vest/domaci-fudbal/ko-je-najbolji-fudbaler-zvezde-tvitovi-393543.html"/>
        <a href="https://www.sportske.net/vest/domaci-fudbal/zvezda-bez-problema-u-nisu-pred-novi-evro-spektakl-393537.html"/>
      </related>
    </article>
  </body>
</html>