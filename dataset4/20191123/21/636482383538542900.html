<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/el-este-olteanul-care-prepara-carnatii-ca-acum-100-de-ani-20097516"/>
    <meta property="og:site_name" content="Cancan.ro"/>
    <meta property="article:published_time" content="2019-11-23T21:19:39+00:00"/>
    <meta property="og:title" content="El este olteanul care prepară cârnații ca acum 100 de ani!"/>
    <meta property="og:description" content="Pastrama afumată, cârnaţii &quot;din topor&quot;, jumările sau carnea &quot;la garniţă&quot; sunt doar câteva dintre produsele tradiţionale făcute de un oltean după"/>
  </head>
  <body>
    <article>
      <h1>El este olteanul care prepară cârnații ca acum 100 de ani!</h1>
      <address><time datetime="2019-11-23T21:19:39+00:00">23 Nov 2019, 21:19</time> by <a rel="author">Elena Ailuțoaei</a></address>
      <p>
        <b>Pastrama afumată, cârnaţii „din topor”, jumările sau carnea „la garniţă” sunt doar câteva dintre produsele tradiţionale făcute de un oltean după reţete originale, folosite acum o sută de ani. Bunătăţile sunt vândute atât în ţară, cât şi gurmanzilor din străinătate. <a href="http://cancan.ro/">CANCAN.RO, SITE-UL NR. 1 DIN ROMÂNIA</a>, vă prezintă povestea inedită a lui Aurel Simion. (VEZI ȘI: <a href="https://www.cancan.ro/a-mostenit-de-la-bunica-tainele-gatitului-ea-este-doamna-cu-camara-17872346">A MOŞTENIT DE LA BUNICA TAINELE GĂTITULUI… EA ESTE ”DOAMNA CU CĂMARA”)</a></b>
      </p>
      <p>În urmă cu aproape 30 de ani, în 1991, Aurel Simion a ridicat, pe locul unui fost CAP, prima hală în care a început să prepare mezeluri. Aici produce acum bunătățuri după reţete moştenite din bătrâni, doar cu ingrediente eco.</p>
      <h3>A înregistrat nouă produse tradiționale românești</h3>
      <figure>
        <img src="https://www.cancan.ro/wp-content/uploads/2019/11/aurel-simion1.jpg"/>
        <figcaption>Aurel Simion este și un împătimit al muntelui</figcaption>
      </figure>
      <p>
        <i>
          <b>„Firma s-a înființat în anul 1991 având ca activitate de bază abatorizarea, tranșarea și prepararea cărnii. În urma dezvoltării continue și ca urmare a investițiilor făcute începând cu anul 2005, am renunțat la activitatea de abatorizare, concentrându-ne pe producția de preparate din carne, produse tradiționale și pe producția de produse ce acoperă tot spectrul gamei fast food.</b>
        </i>
      </p>
      <p><i><b>Schimbările care au loc pe piață necesită o flexibilitate mare a procesului de producție. Utilajele și echipamentele moderne ale societății noastre permit o adaptare rapidă la cerințele pieței”</b></i>, spune Aurel Simion.</p>
      <p>Cârnaţii „din topor” au fost primii atestaţi ca produs tradiţional românesc. <b>(NU RATA: <a href="https://www.cancan.ro/am-patruns-pe-taramul-povestilor-cu-papusi-parfumate-20075163">ELE SUNT SURORILE CARE DAU VIAȚĂ JUCĂRIILOR)  </a></b>Acum se foloseşte tehnologia modernă, însă reţeta este la fel ca în urmă cu o sută de ani. Firma a înregistrat, în total, nouă produse tradiţionale româneşti.</p>
      <h3>În război cu chimicalele</h3>
      <figure>
        <img src="https://www.cancan.ro/wp-content/uploads/2019/11/aurel-simion-2.jpg"/>
        <figcaption>Aurel Simion a mizat pe tradiție</figcaption>
      </figure>
      <p>Aproximativ două milioane de euro au fost investite în fabrică, iar acum sunt prelucrate, zilnic, aproximativ două tone de carne. Materia primă este transformată în trei feluri de cârnaţi, carne la garniţă, muşchi perpelit, slănină usturoiată, jumări, tobă şi caltaboş oltenesc.</p>
      <p>De bunul mers al producţiei din fabrică se ocupă Petre Simion, fratele lui Aurel. Amândoi se străduiesc să facă, din „bucatele ca altădată”, produse cunoscute în lumea întreagă.</p>
      <p>
        <i>
          <b>„Sunt mai scumpe decât celelalte produse pentru că nu au adaosuri, nu au produse de substituire şi altceva. Nu neapărat oamenii cu foarte mulţi bani apreciază produsul tradiţional.</b>
        </i>
      </p>
      <p><i><b>Avem şi probleme de percepţie şi de gust cu tinerii născuţi după 1980 şi care n-au mai avut contact cu viaţa la ţară. Ei se uită după culoare, după luciu… acel potenţiator de gust. A gustat un produs cu chimicale în el şi imediat… ca un drog, mai vrea încă o dată”</b></i>, mai spune proprietarul. <b>(NU RATA: <a href="https://www.cancan.ro/povestea-minerului-care-a-ajuns-sa-detina-cea-mai-mare-pepiniera-din-oltenia-20068523">POVESTEA MINERULUI CARE A AJUNS SĂ DEȚINĂ CEA MAI MARE PEPINIERĂ DIN OLTENIA)</a></b></p>
      <h3>Oale și străchini speciale pentru jumări și carne</h3>
      <figure>
        <img src="https://www.cancan.ro/wp-content/uploads/2019/11/carnati-3.jpg"/>
        <figcaption>Olteanul a păstrat tradiția rețetelor străvechi</figcaption>
      </figure>
      <p>Aurel Simion şi-a deschis şi un atelier de olărit, unde un meşter priceput, venit de la 100 kilometri, îi confecţionează oalele şi străchinile pentru carnea la garniţă şi jumările de porc. Produsele fabricate la Stupărei se vând în toate colţurile României, dar şi în Franţa, Anglia, Spania, Germania, Austria şi Luxemburg.<b> (VEZI ȘI: <a href="https://www.cancan.ro/i-s-a-dus-buhul-peste-mari-si-tari-dar-in-romania-e-mai-putin-cunoscuta-povestea-tuicii-de-cirese-de-la-ciresu-19969017">POVESTEA ȚUICII DE CIREȘE DE LA… CIREȘU)</a></b></p>
    </article>
  </body>
</html>