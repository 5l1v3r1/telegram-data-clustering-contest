<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/23/dyjd-oblaci-kakvo-vreme-ni-ochakva-utre.430602"/>
    <meta property="og:site_name" content="Dnes.bg"/>
    <meta property="article:published_time" content="2019-11-23T21:29:00+00:00"/>
    <meta property="og:title" content="Дъжд, облаци... Какво време ни очаква утре?"/>
    <meta property="og:description" content="Синоптиците прогнозират повишение на температурите в сряда | Dnes.bg"/>
  </head>
  <body>
    <article>
      <h1>Дъжд, облаци... Какво време ни очаква утре?</h1>
      <h2>Синоптиците прогнозират повишение на температурите в сряда</h2>
      <address><time datetime="2019-11-23T21:29:00+00:00">23 Nov 2019, 21:29</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>Утре облачността в по-голямата част от страната ще се задържи значителна, с временни разкъсвания над Югозападна България.</p>
      <p>На отделни места в източната половина от страната и в планините все още ще превалява. Ще духа слаб североизточен, в Югозападна България - югоизточен вятър. Максимални температури: в Северна България между 4° и 8°, в Южна – предимно между 8° и 13°, София около 11°.</p>
      <p>През нощта над страната облачността ще е значителна, с временни разкъсвания над Югозападна България, според прогнозата на НИМХ-БАН, цитирана от "Фокус".</p>
      <p>Превалявания от дъжд ще има на отделни места в източната половина от страната и в планините. Ще духа слаб североизточен вятър, в Югозападна България - югоизточен. Минималните температури в Северна България ще са между 0° и 4°, в Южна - между 3° и 8°, в София около 3°. Атмосферното налягане слабо ще се понижи и ще е близко до средното за месеца.</p>
      <p>По Черноморието ще е облачно и на места ще превалява дъжд. Ще духа слаб североизточен вятър. Максималните температури на въздуха ще са между 12° и 14°. Температура на морската вода е около 16°. Вълнението на морето ще бъде 3-4 бала.</p>
      <p>Над планините облачността ще е значителна, с временни разкъсвания над Югозападна България. На места ще има слаби превалявания от дъжд. Ще духа слаб до умерен юг-югозападен вятър. Максимална температура на височина 1200 метра около 8°, на 2000 метра – около 2°.</p>
      <p>В понеделник и вторник ще преобладава облачно време. От югозапад ще започнат валежи, които постепенно ще обхванат страната. Сутрешните температури ще се повишат и минималните във вторник ще бъдат между 5° и 10°, максимални – между 8° и 13°. Вятърът ще бъде предимно от изток, умерен, в източните райони временно силен.</p>
      <p>В сряда ще отслабне и ще се ориентира от югозапад. Вероятността за валежи е малка. Облачността ще се разкъса и ще намалее. Температурите ще се повишат.</p>
    </article>
  </body>
</html>