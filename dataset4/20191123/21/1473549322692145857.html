<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-z-kraju,3/aleksandra-s-przewodniczaca-rady-miasta-ruda-slaska-z-zarzutem-jazdy-pod-wplywem-alkoholu,987769.html"/>
    <meta property="og:site_name" content="TVN24"/>
    <meta property="article:published_time" content="2019-11-23T21:34:20+00:00"/>
    <meta property="og:title" content="Przewodnicząca rady miasta z zarzutem jazdy pod wpływem alkoholu"/>
    <meta property="og:description" content="Przewodnicząca Rady Miasta Ruda Śląska Aleksandra S. usłyszała zarzut prowadzenia samochodu w stanie nietrzeźwości - podał zespół prasowy Prokuratury Okręgowej w Katowicach. Lokalna polityk, w prze..."/>
  </head>
  <body>
    <article>
      <h1>Przewodnicząca rady miasta z zarzutem jazdy pod wpływem alkoholu</h1>
      <address><time datetime="2019-11-23T21:34:20+00:00">23 Nov 2019, 21:34</time> by <a rel="author">tmw//rzw</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/26d159e3-a10d-49fe-92ad-fe4530583d09-480p.mp4" autoplay="" loop=""/>
        <figcaption>Aleksandra S. jest przewodniczącą Rady Miasta Ruda Śląska (wideo bez dźwięku)<cite>Foto: Andrzej Grygiel/PAP | Video: Andrzej Grygiel/PAP, Joanna Nowicka/Agencja Gazeta</cite></figcaption>
      </figure>
      <h3>Przewodnicząca Rady Miasta Ruda Śląska Aleksandra S. usłyszała zarzut prowadzenia samochodu w stanie nietrzeźwości - podał zespół prasowy Prokuratury Okręgowej w Katowicach. Lokalna polityk, w przeszłości między innymi wicemarszałek województwa śląskiego z ramienia Platformy Obywatelskiej, przyznała się do zarzucanego jej czynu.</h3>
      <related>
        <a href="https://www.tvn24.pl/wroclaw,44/radny-pis-mial-prowadzic-w-stanie-nietrzezwosci-nie-stosowal-sie-do-polecen-uzyto-gazu,985076.html"/>
      </related>
      <p>Do incydentu doszło 18 października. Kobieta została zatrzymana na terenie Katowic do kontroli drogowej. Przeprowadzone przez policjantów pierwsze badanie na zawartość alkoholu wykazało 0,29 mg/l, a drugie 0,26 mg/l alkoholu w wydychanym powietrzu.</p>
      <p>Aleksandra S. przyznała się do popełnienia zarzucanego jej czynu i złożyła wyjaśnienia.</p>
      <p>Za prowadzenie pojazdu mechanicznego w stanie nietrzeźwości sąd może orzec karę grzywny, ograniczenia wolności lub pozbawienia wolności do lat dwóch.</p>
      <h3>Związana z Platformą Obywatelską</h3>
      <p>Aleksandra S. była w latach 2010-2013 wicemarszałkiem woj. śląskiego z ramienia Platformy Obywatelskiej, pełniła też w przeszłości funkcje wiceprezydent Rudy Śląskiej i Świętochłowic.</p>
      <related>
        <h4>Dowiedz się więcej...</h4>
        <a href="https://www.tvn24.pl/wroclaw,44/radny-pis-mial-prowadzic-w-stanie-nietrzezwosci-nie-stosowal-sie-do-polecen-uzyto-gazu,985076.html"/>
      </related>
    </article>
  </body>
</html>