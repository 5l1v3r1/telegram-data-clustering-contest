<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/vlasti-sad-pozvale-drustvene-mreze-da-ukinu-naloge-iranskih-vlasti/"/>
    <meta property="og:site_name" content="Krstarica"/>
    <meta property="article:published_time" content="2019-11-23T21:15:04+00:00"/>
    <meta property="og:title" content="Vlasti SAD pozvale društvene mreže da ukinu naloge iranskih vlasti"/>
    <meta property="og:description" content="Američko Ministarstvo inostranih poslova pozvalo je danas Fejsbuk, Instagram i Tviter da ukinu sve naloge predstavnika iranskih vlasti dok se ne uspostave"/>
  </head>
  <body>
    <article>
      <h1>Vlasti SAD pozvale društvene mreže da ukinu naloge iranskih vlasti</h1>
      <address><time datetime="2019-11-23T21:15:04+00:00">23 Nov 2019, 21:15</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/de97192f.640x360_rss-750x430.jpg"/>
        <figcaption>Foto: Beta</figcaption>
      </figure>
      <p>Američko Ministarstvo inostranih poslova pozvalo je danas Fejsbuk, Instagram i Tviter da ukinu sve naloge predstavnika iranskih vlasti dok se ne uspostave internet veze u Iranu.</p>
      <p>Iranci su više od nedelju dana odsečeni od sveta posle skoro potpunog ukidanja internet veza koje su vlasti u Teheranu naložile zbog nasilnih demonstracija u zemlji. </p>
      <p>„Taj režim je duboko licemeran. Ukida internet, dok vlada i dalje koristi svoje naloge na društvenim mrežama“, izjavio je američki izaslanik za Iran Brajan Hook. </p>
      <p>„Pozivamo naša preduzeća društvenih mreža kao što su Fejsbuk, Instagram i Tviter da ukinu naloge vrhovnog vodje Alija Hameneija, šefa diplomatije Muhameda Džavada Zarifa i predsednika Hasana Rohanija dok ne vrate internet sopstvenom narodu“, dodao je Huk. </p>
      <p>Nemiri su izbili 15. novembra nekoliko sati pošto je najavljena reforma subvencija goriva, koja predvidja i povećanje cena goriva u kontekstu duboke ekonomske krizu kroz koju prolazi Iran. </p>
      <p>Iranci su narednog dana ostali bez interneta, kako bi se sprečilo postavljanje video snimaka i poruka o neredima na protestima u kojima je stradalo pet osoba, kako su navele tamošnje vlasti, dok Amnesti internešenal navodi da ih je stradalo više od 100. </p>
      <p>Huk je rekao da iranski režim želi da sakrije broj mrtvih i tragediju na protestima širom zemlje. </p>
      <p>Američke vlasti su u petak uvele sankcije iranskom ministru za telekomunikacije Muhamedu Džavadu Azariju Džahromiju zbog njegove uloge u cenzuri interneta u Iranu.</p>
      <p>(Beta)</p>
    </article>
  </body>
</html>