<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641648/%D8%AA%DB%8C%D8%B1%D8%A7%D9%86%D8%AF%D8%A7%D8%B2%DB%8C-%D8%A8%D9%87-%D9%BE%D9%84%DB%8C%D8%B3-%D8%AF%D8%B1-%D8%B4%D9%85%D8%A7%D9%84-%D9%81%D9%84%D8%B3%D8%B7%DB%8C%D9%86-%D8%A7%D8%B4%D8%BA%D8%A7%D9%84%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T21:46:00+00:00"/>
    <meta property="og:title" content="تیراندازی به پلیس در شمال فلسطین اشغالی"/>
    <meta property="og:description" content="رسانه‌ها از تیراندازی به سمت یک خودروی پلیس در شهری در شمال فلسطین اشغالی خبر داده و نوشته‌اند که هنوز مشخص نیست چه کسی عامل این تیراندازی است."/>
  </head>
  <body>
    <article>
      <h1>
        <a href="https://www.bultannews.com/fa/news/641648/%D8%AA%DB%8C%D8%B1%D8%A7%D9%86%D8%AF%D8%A7%D8%B2%DB%8C-%D8%A8%D9%87-%D9%BE%D9%84%DB%8C%D8%B3-%D8%AF%D8%B1-%D8%B4%D9%85%D8%A7%D9%84-%D9%81%D9%84%D8%B3%D8%B7%DB%8C%D9%86-%D8%A7%D8%B4%D8%BA%D8%A7%D9%84%DB%8C">تیراندازی به پلیس در شمال فلسطین اشغالی</a>
      </h1>
      <h2>رسانه‌ها از تیراندازی به سمت یک خودروی پلیس در شهری در شمال فلسطین اشغالی خبر داده و نوشته‌اند که هنوز مشخص نیست چه کسی عامل این تیراندازی است.</h2>
      <address><time datetime="2019-11-23T21:46:00+00:00">23 Nov 2019, 21:46</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، <b>روزنامه</b> «هاآرتص» روز شنبه از تیراندازی به سمت<b> پلیس</b> در شهری واقع در شمال فلسطین اشغالی خبر داده است.</p>
      <p>به نوشته این روزنامه، در جریان این حادثه که در شهر «دیر الأسد» رخ داده، یک خودروی پلیس هدف تیراندازی افراد ناشناس قرار گرفته است.</p>
      <p>بنا بر این گزارش، تیراندازی زمانی رخ داد که پلیس تلاش کرده خودرویی را که بدون پلاک در حال حرکت بوده، متوقف کند، اما سرنشینان این خودرو به سمت پلیس تیراندازی کرده‌اند.</p>
      <p>در این حادثه به کسی آسیبی نرسیده است.</p>
      <p>در پی این تیراندازی در این شهر که اکثریت ساکنان آن را فلسطینی‌های ساکن بخش اشغالی فلسطین تشکیل می‌دهند، تعداد زیادی از نیروهای پلیس رژیم صهیونیستی در این منطقه حضور یافته‌اند.</p>
      <p>تل‌آویو تحقیقات در خصوص این حادثه را آغاز کرده و ضمن تشدید بازرسی‌ها در ایست‌های جاده‌ای، یک بالگرد را نیز برای گشت‌زنی بر فراز این منطقه مأمور کرده است.</p>
    </article>
  </body>
</html>