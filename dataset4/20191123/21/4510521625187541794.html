<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/sport/Socul-serii-fotbalul-romanesc-scarbit-jucatorul-trimis-romania-euro-2016-si-a-anuntat-retragerea-1_5dd99f755163ec4271562fcd/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-23T21:09:48+00:00"/>
    <meta property="og:title" content="Şocul serii în fotbalul românesc: Scârbit, jucătorul care a trimis naţionala la Euro 2016 şi-a anunţat retragerea"/>
    <meta property="og:description" content="România a aflat că va întâlni Islanda în barajul de calificare pentru Euro 2020, la 21 martie, însă viitorul selecţioner va fi nevoit să se descurce la acest meci fără un jucător cu mare experienţă."/>
  </head>
  <body>
    <article>
      <h1>Şocul serii în fotbalul românesc: Scârbit, jucătorul care a trimis naţionala la Euro 2016 şi-a anunţat retragerea</h1>
      <address><time datetime="2019-11-23T21:09:48+00:00">23 Nov 2019, 21:09</time> by <a rel="author">Amir Kiarash</a></address>
      <h4>România a aflat că va întâlni Islanda în barajul de calificare pentru Euro 2020, la 21 martie, însă viitorul selecţioner va fi nevoit să se descurce la acest meci fără un jucător cu mare experienţă.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/sport/analizA-manualul-esecului-10-pasi-ajuns-romania-rasul-lumii-fotbal-1_5dd405045163ec4271301d02/index.html"/>
        <a href="https://adevarul.ro/news/sport/exclusiv-olaroiu-mai-platit-om-sportul-romanesc-reactie-despre-venirea-nationala-1_5dd5a6d75163ec42713c54f3/index.html"/>
        <a href="https://adevarul.ro/news/sport/foto-romania-ajuns-rasul-internetului-cele-mai-bune-glume-dezastrul-spania-1_5dd3b7e55163ec42712d1832/index.html"/>
      </related>
      <p>Cosmin Contra a plecat de la naţională şi, prin ultimele sale decizii, a lăsat în urma sa un lot cu multe conflicte interne şi cu mulţi jucători nemulţumiţi.</p>
      <p>Printre aceştia se numără şi Constantin Budescu (30 de ani), convocat pentru „dubla“ cu Suedia (0-2) şi cu Spania (0-5). În ambele partide, cel poreclit „Sărmăluţă“ din cauza fizicului său a rămas pe banca de rezerve.</p>
      <p>Scârbit de modul în care a fost tratat, Budescu şi-a anunţat retragerea de la naţională la finalul meciului FCSB - Astra, scor 1-3, partidă în care a oferit două pase de gol.</p>
      <p>
        <b>Ce a spus Budescu la Digi Sport?</b>
      </p>
      <p>*Nu vreau să comentez, vreau să fie singura întrebare legată de naţională. Pot doar să spun că nu o să mai vedeţi pe la Mogoşoaia. La echipa naţională a fost o bătaie de joc. Nu mă retrag. Nu e vorba de retragere, pentru că eu am trei-patru meciuri la echipa naţională. În mare proporţie, nu cred că o să mai merg acolo. Nu vreau să mai vorbesc despre acest lucru.</p>
      <blockquote><b>15<br/></b><b>selecţii </b>şi cinci goluri a adunat Budescu la naţională pentru care a debutat la 4 septembrie 2015, în Ungaria - România, scor 0-0, în preliminariile Euro 2016.<br/><b>2<br/></b><b>goluri</b> a marcat Budescu în meciul Feroe - România, scor 0-3, partidă care a consfinţit calificarea naţionalei pentru Euro 2016.</blockquote>
      <hr/>
    </article>
  </body>
</html>