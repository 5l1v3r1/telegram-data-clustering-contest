<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-tragiczny-pozar-na-opolszczyznie-zginely-dwie-osoby,nId,3350827"/>
    <meta property="og:site_name" content="RMF24"/>
    <meta property="article:published_time" content="2019-11-23T21:54:30+00:00"/>
    <meta property="og:title" content="Tragiczny pożar na Opolszczyźnie. Zginęły dwie osoby"/>
    <meta property="og:description" content="Dwie osoby zginęły w pożarze piętrowego budynku mieszkalnego w Nadziejowie niedaleko Nysy na Opolszczyźnie. Trzy inne osoby - w tym kilkuletnie dziecko - trafiły do szpitala."/>
  </head>
  <body>
    <article>
      <h1>Tragiczny pożar na Opolszczyźnie. Zginęły dwie osoby</h1>
      <address><time datetime="2019-11-23T21:54:30+00:00">23 Nov 2019, 21:54</time> by <a rel="author" href="https://www.rmf24.pl/tylko-w-rmf24/marcin-buczek" target="_blank">Marcin Buczek</a></address>
      <p>
        <b>Dwie osoby zginęły w pożarze piętrowego budynku mieszkalnego w Nadziejowie niedaleko Nysy na Opolszczyźnie. Trzy inne osoby - w tym kilkuletnie dziecko - trafiły do szpitala.</b>
      </p>
      <figure>
        <img src="https://i.iplsc.com/zdj-ilustracyjne/0009EPX8L9ITKGH5-C123-F4.png"/>
        <figcaption>Zdj. ilustracyjne<cite>/Paweł Pawłowski /RMF FM</cite></figcaption>
      </figure>
      <p>Pożar objął jedno z mieszkań na pierwszym piętrze i poddasze budynku. Strażacy znaleźli w budynku dwóch mężczyzn w wieku 70 i 40 lat bez oznak życia. Pomimo natychmiastowej akcji ratowniczej, nie udało się ich uratować. Ranne zostały trzy osoby, w tym kilkuletni chłopiec.<br/><br/>Kiedy pożar wybuchł, w budynku było 10 lokatorów. Część z nich ewakuowała się z domu przed przybyciem straży pożarnej.<br/><br/><i>Nie mamy informacji, by w budynku jeszcze ktoś mógł przebywać. Mieszkańcy lokali, którzy ewakuowali się przed ogniem mają zapewnione tymczasowe lokum</i> - mówi Elżbieta Zalewska z Komendy Wojewódzkiej Państwowej Straży Pożarnej w Opolu.</p>
      <h3>Zobacz również:</h3>
      <p>
        <a href="http://interia.hit.gemius.pl/hitredir/id=1vaV9GNUyavUs1ALlIkgOOVEXhyRwHt_dAWYRBWCA2..Z7/url=http%3A%2F%2Fwww.rmf24.pl%2Ffakty%2Fpolska%2Fnews-lodzkie-pozar-budynkow-gospodarczych-wlasciciel-zmarl-przez-%2CnId%2C3350629%3Fparametr%3Dembed_tyt">Łódzkie: Pożar budynków gospodarczych. Właściciel zmarł przez stres</a>
      </p>
    </article>
  </body>
</html>