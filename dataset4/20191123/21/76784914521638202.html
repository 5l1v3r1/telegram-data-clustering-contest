<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/sport/kezilabda/2019/11/23/ehf-kupa_harombol_egy_magyar_csapat_jutott_tovabb_tatabanya_balatonfured_csurgo/"/>
    <meta property="og:site_name" content="Index.hu"/>
    <meta property="article:published_time" content="2019-11-23T21:33:00+00:00"/>
    <meta property="og:title" content="EHF-kupa: háromból csak egy magyar csapat jutott tovább"/>
    <meta property="og:description" content="A Tatabánya ott a csoportkörben, a Balatonfüred és a Csurgó nem."/>
  </head>
  <body>
    <article>
      <h1>EHF-kupa: háromból csak egy magyar csapat jutott tovább</h1>
      <address><time datetime="2019-11-23T21:33:00+00:00">23 Nov 2019, 21:33</time> by <a rel="author" href="https://index.hu/szerzo/koroknai_gergely" target="_blank">-kg-</a></address>
      <p>Három magyar csapat is szerepelt a férfi EHF-kupa selejtezőjének harmadik fordulójában, ahol mindhárom félnek szombaton rendezték a visszavágót. Ezt az akadályt viszont a hármasból csak egy csapat, a Tatabánya vette sikerrel, nekik még a szombati vereség is belefért a ZTR Zaporizzsja ellen a hazai háromgólos győzelem után.</p>
      <p>A Balatonfüred hiába nyerte meg az első, hazai mérkőzését, idegenben 29-21-re kikaptak a spanyol Ademar Leóntól, így végül ötgólos összesített különbséggel kiestek. A Füred nehezen kedett, 13 perc játék után egyetlen dobott góllal álltak 4-1-es hátrányban, és már a szünetre kiesést jelentő hátrányt (20-13) szedtek össze, amiből a folytatásban sem sikerült faragni.</p>
      <p>A Csurgó szintén előnnyel utazott idegenbe, ám ők még súlyosabb vereséget szenvedtek, 29-20-ra kaptak ki a francia Nimes csapatától, ami így 54-48-as eredménnyel ment tovább. A Nimes alaposan felkészült, 10 perccel a szünet előtt már 10 góllal vezettek, amivel szabadon gazdálkodhattak a második félidőben a továbbjutás érdekében. (Index/MTI)</p>
      <h3>Eredmények</h3>
      <p>
        <b>ZTR Zaporizzsja (ukrán)-Grundfos Tatabánya KC 27-26 (10-12)</b>
      </p>
      <ul>
        <li>Továbbjutott: a Tatabánya 53-51-es összesítéssel.</li>
      </ul>
      <p>
        <b>Abanca Ademar León (spanyol)-Balatonfüredi KSE 29-21 (14-9)</b>
      </p>
      <ul>
        <li>Továbbjutott: az Ademar León 56-51-es összesítéssel.</li>
      </ul>
      <p>
        <b>USAM Nimes Gard (francia)-Csurgói KK 29-20 (17-7)</b>
      </p>
      <ul>
        <li>Továbbjutott: a Nimes 54-48-as összesítéssel.</li>
      </ul>
    </article>
  </body>
</html>