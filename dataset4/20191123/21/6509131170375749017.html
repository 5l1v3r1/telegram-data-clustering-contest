<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321878/Zaaloverzicht-Apollo-8-door-in-bekertoernooi-waterpoloheren-Het-Ravijn-lijden-opnieuw-nederlaag"/>
    <meta property="og:site_name" content="RTV Oost"/>
    <meta property="article:published_time" content="2019-11-23T21:18:31+00:00"/>
    <meta property="og:title" content="Zaaloverzicht: Apollo 8 door in bekertoernooi, waterpoloheren Het Ravijn lijden opnieuw nederlaag"/>
    <meta property="og:description" content="De nodige zaalsporten staan zaterdagavond weer op het programma, met eredivisiewedstrijden in het handbal en waterpolo en bekerduels in het volleybal. Hieronder houden we je de hele avond in een overzicht op de hoogte van de resultaten. Blijf de pagina vernieuwen voor het laatste nieuws."/>
  </head>
  <body>
    <article>
      <h1>Zaaloverzicht: Apollo 8 door in bekertoernooi, waterpoloheren Het Ravijn lijden opnieuw nederlaag</h1>
      <address>
        <time datetime="2019-11-23T21:18:31+00:00">23 Nov 2019, 21:18</time>
      </address>
      <slideshow>
        <figure>
          <img src="https://imgo.rgcdn.nl/0afa2c3f341248cbbe5f446dfe1bd8d3/opener/Apollo-8-door-in-bekertoernooi-Foto-Orange-Pictures.jpg?v=5T4dusONYr5hlMDVCDwESQ2"/>
        </figure>
        <figure>
          <img src="https://imgo.rgcdn.nl/0afa2c3f341248cbbe5f446dfe1bd8d3/opener/Apollo-8-door-in-bekertoernooi-Foto-Orange-Pictures.jpg?v=5T4dusONYr5hlMDVCDwESQ2"/>
        </figure>
        <figure>
          <img src="https://imgo.rgcdn.nl/6b17a9b42cc24d4b87ae38b931d4d49e/opener/Waterpoloheren-Het-Ravijn-lijden-nederlaag-Foto-Orange-Pictures.jpg?v=wTiRTWTLoaeqOXnW25tfNw2"/>
        </figure>
        <figure>
          <img src="https://imgo.rgcdn.nl/6b17a9b42cc24d4b87ae38b931d4d49e/opener/Waterpoloheren-Het-Ravijn-lijden-nederlaag-Foto-Orange-Pictures.jpg?v=wTiRTWTLoaeqOXnW25tfNw2"/>
        </figure>
        <figure>
          <img src="https://imgo.rgcdn.nl/edc926ef695b4ad182daab455c0fb9d4/opener/DSVD-verliest-van-Quintus-Foto-Orange-Pictures.jpg?v=n8p9DZY4vHcbYZF1fp83lw2"/>
        </figure>
        <figure>
          <img src="https://imgo.rgcdn.nl/edc926ef695b4ad182daab455c0fb9d4/opener/DSVD-verliest-van-Quintus-Foto-Orange-Pictures.jpg?v=n8p9DZY4vHcbYZF1fp83lw2"/>
        </figure>
        <figcaption>Apollo 8 door in bekertoernooi (Foto: Orange Pictures)</figcaption>
      </slideshow>
      <p>De nodige zaalsporten staan zaterdagavond weer op het programma, met eredivisiewedstrijden in het handbal en waterpolo en bekerduels in het volleybal. Hieronder houden we je de hele avond in een overzicht op de hoogte van de resultaten. Blijf de pagina vernieuwen voor het laatste nieuws.</p>
      <p>De waterpoloheren van Het Ravijn leden in de eredivisie de derde <a href="https://www.rtvoost.nl/sport/uitslagen-en-standen#!/klasse/2739">nederlaag</a> op rij. In Nijverdal was AZC met 8-14 te sterk. De gasten liepen in de eerste periode uit naar een 1-4 voorsprong en die gaven ze gedurende wedstrijd uiteindelijk niet meer uit handen. </p>
      <figure>
        <img src="https://img.rtvoost.nl/t3/609560.jpg"/>
      </figure>
      <p>
        <i>Het Ravijn onderuit tegen AZC (Foto: Orange Pictures)</i>
      </p>
      <p>
        <b>Apollo 8 eenvoudig naar kwartfinales</b>
      </p>
      <p>De achtste finales in het bekertoernooi stond op het programma voor de volleybalsters en daarin wist Apollo 8 zich te plaatsen voor de <a href="https://www.rtvoost.nl/sport/uitslagen-en-standen#!/klasse/2862">volgende ronde</a>. In Borne werd Alterno eenvoudig met 3-0 aan de kant gezet met de setstanden 25-13, 25-13 en 25-22. </p>
      <p><b>Eurosped en Regio Zwolle winnen derby's<br/></b>In het <a href="https://www.rtvoost.nl/sport/uitslagen-en-standen#!/klasse/2862">bekertoernooi</a> had Eurosped geen moeite met WVC Volley uit Wierden. De ploeg uit Vroomshoop won gemakkelijk met 0-3 (13-25, 16-25, 12-25). Die andere Overijsselse derby, tussen Regio Zwolle Volleybal en Set-Up'65 werd gewonnen door de Zwolse gastvrouwen. Na spannende wedstrijd werd na vijf sets een plek in de kwartfinales veiliggesteld door Regio Zwolle.</p>
      <p><b>Ook volleyballers Reflex stomen door<br/></b>De volleybalheren van Reflex wisten ook de <a href="https://www.rtvoost.nl/sport/uitslagen-en-standen#!/klasse/2861">kwartfinales</a> van de beker te bereiken. In het eigen Kampen werd SSS met 3-1 verslagen. </p>
      <p><b>Nederlaag handbalsters DSVD en Borhave<br/></b>In de <a href="https://www.rtvoost.nl/sport/uitslagen-en-standen#!/klasse/2746">eredivisie</a> leden de handbaldames van DVSD en Borhave een nederlaag. In Deurningen was Quintus met 21-28 te sterk voor DSVD en daardoor blijft de ploeg voorlaatste in de stand. Borhave weerde zich kranig op bezoek bij HandbaL Venlo, maar na een uur spelen stond toch een 32-26 eindstand op het bord. De Bornse formatie blijft zevende in de eredivisie.</p>
      <figure>
        <img src="https://img.rtvoost.nl/t3/609561.jpg"/>
      </figure>
      <p>
        <i>DSVD moet onderspit delven tegen Quintus (Foto: Orange Pictures)</i>
      </p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Zaaloverzicht%3a+Apollo+8+door+in+bekertoernooi%2c+waterpoloheren+Het+Ravijn+lijden+opnieuw+nederlaag">06 - 57 03 33 33</a>.</aside>
    </article>
  </body>
</html>