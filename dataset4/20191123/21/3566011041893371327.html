<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549544.html/%D8%A8%D8%B3%DB%8C%D8%AC-%D8%B3%D8%A7%D8%B2%D9%86%D8%AF%DA%AF%DB%8C-%D8%A8%D9%87%D8%AA%D8%B1%DB%8C%D9%86-%D8%A8%D8%B3%D8%AA%D8%B1-%D8%A8%D8%B1%D8%A7%DB%8C-%D8%AA%D8%AD%D9%82%D9%82-%D9%81%D8%B1%D8%A7%D9%85%DB%8C%D9%86-%D8%B1%D9%87%D8%A8%D8%B1-%D8%A7%D9%86%D9%82%D9%84%D8%A7%D8%A8-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T21:10:00+00:00"/>
    <meta property="og:title" content="بسیج سازندگی بهترین بستر برای تحقق فرامین رهبر انقلاب است"/>
    <meta property="og:description" content="نماینده ولی فقیه در استان کرمانشاه، بسیج سازندگی را یکی از بهترین بسترها برای تحقق فرامین رهبر انقلاب دانست."/>
  </head>
  <body>
    <article>
      <h1>بسیج سازندگی بهترین بستر برای تحقق فرامین رهبر انقلاب است</h1>
      <h2>آیت‌الله علما:</h2>
      <address>
        <time datetime="2019-11-23T21:10:00+00:00">23 Nov 2019, 21:10</time>
      </address>
      <p>نماینده ولی فقیه در استان کرمانشاه، بسیج سازندگی را یکی از بهترین بسترها برای تحقق فرامین رهبر انقلاب دانست.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.mersadnews.ir/">شبکه اطلاع رسانی مرصاد</a><a href="http://www.mersadnews.ir/news/387613/%D8%A8%D8%B3%DB%8C%D8%AC-%D8%B3%D8%A7%D8%B2%D9%86%D8%AF%DA%AF%DB%8C-%D8%A8%D9%87%D8%AA%D8%B1%DB%8C%D9%86-%D8%A8%D8%B3%D8%AA%D8%B1-%D8%A8%D8%B1%D8%A7%DB%8C-%D8%AA%D8%AD%D9%82%D9%82-%D9%81%D8%B1%D8%A7%D9%85%DB%8C%D9%86-%D8%B1%D9%87%D8%A8%D8%B1-%D8%A7%D9%86%D9%82%D9%84%D8%A7%D8%A8-%D8%A7%D8%B3%D8%AA"> </a>، آیت الله مصطفی علما  امروز شنبه در دیدار با مدیران گروه های جهادی و کارآفرینان برتر بسیج سازندگی سپاه نبی اکرم(ص) استان کرمانشاه اظهار داشت: بسیج سازندگی می تواند بهترین بستر برای اجرایی شدن فرامین مقام معظم رهبری باشد.</p>
      <p>امام جمعه کرمانشاه با اشاره به حوادث چند روز گذشته افزود: در قضایای چند روز گذشته بسیجیان توانستند خوب مدیریت کنند و آمریکا و استکبار جهانی را مأیوس کنند.</p>
      <p>وی با تاکید بر لزوم شناسایی نقاط ضعف  کشور گفت: باید نقاط ضعفی را که خارجی ها از آن سوءاستفاده می کنند را شناسایی کرده و از آن ها به عنوان فرصتی برای تبدیل شدن به نقطه قوت بهرمند شویم.</p>
      <p>نماینده ولی فقیه در استان کرمانشاه تصریح کرد: قریب 25 سال است که فحوای فرمایشات مقام معظم رهبری حول اقتصاد و برنامه های اقتصادی است، لذا باید اقتصادمان را قوی کنیم، زیرا آن موهبتی که می تواند ما را مستقل و متکی به خود به دنیا مطرح کند، همین اقتصاد است.</p>
      <p>آیت الله علما با اشاره به ضرورت استفاده از ظرفیت عظیم نیروهای جوان خاطرنشان کرد: در بیانیه <a href="https://www.mehrnews.com/tag/%DA%AF%D8%A7%D9%85+%D8%AF%D9%88%D9%85+%D8%A7%D9%86%D9%82%D9%84%D8%A7%D8%A8">گام دوم انقلاب</a>، مقام معظم رهبری بر استفاده از ظرفیت های جوان تاکید فراوانی دارند و همواره خواهان حضور پر شور جوانان در تمامی عرصه های کشور هستند.</p>
      <p>گفتنی است در این دیدار برخی از کارآفرینان بسیجی به ارائه نقطه نظرات خود پرداختند.</p>
      <p> </p>
      <p>انتهای پیام/</p>
    </article>
  </body>
</html>