<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/23/sports/football/papavasileiou-ypoxreosi-mas-na-kanoume-ta-panta-gia-na-sosoume-ton-panionio/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-23T21:11:34+00:00"/>
    <meta property="og:title" content="Παπαβασιλείου: «Υποχρέωση μας να κάνουμε τα πάντα για να σώσουμε τον Πανιώνιο»"/>
    <meta property="og:description" content="Ο προπονητής του Πανιωνίου, Νικόδημος Παπαβασιλείου, μετά την ισοπαλία που απέσπασε η ομάδα του από τον Ολυμπιακό, στάθηκε στην πίστη των παικτών ακόμα και όταν βρέθηκαν πίσω στο σκορ."/>
  </head>
  <body>
    <article>
      <h1>Παπαβασιλείου: «Υποχρέωση μας να κάνουμε τα πάντα για να σώσουμε τον Πανιώνιο»</h1>
      <h2>Ο προπονητής του Πανιωνίου, Νικόδημος Παπαβασιλείου, μετά την ισοπαλία που απέσπασε η ομάδα του από τον Ολυμπιακό, στάθηκε στην πίστη των παικτών ακόμα και όταν βρέθηκαν πίσω στο σκορ.</h2>
      <address><time datetime="2019-11-23T21:11:34+00:00">23 Nov 2019, 21:11</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ο Πανιώνιος απέσπασε ισοπαλία από τον Ολυμπιακό με 1-1 στο γήπεδο της Νέας Σμύρνης και ο προπονητής των κυανέρυθρων στάθηκε στο γεγονός πως οι ποδοσφαιριστές του παρέμειναν πιστοί στο πλάνο τους και μετά το 0-1 υπέρ του Ολυμπιακού.</p>
      <p>Παράλληλα, ο τεχνικός του Πανιωνίου μίλησε για το μομέντουμ που χτίζει η ομάδα  και στην ομοψυχία που υπάρχει στα αποδυτήρια, ενώ ανέφερε πως πρέπει να κάνουν τα πάντα για να σώσουν την ομάδα.</p>
      <p>
        <a href="https://www.in.gr/2019/11/24/world/ipa-kindyneyei-fylakisi-epeidi-kykloforouse-gymnostithi-sto-spiti-tis/">ΗΠΑ : Κινδυνεύει με φυλάκιση επειδή κυκλοφορούσε γυμνόστηθη στο σπίτι της</a>
      </p>
      <p>Αναλυτικά όσα δήλωσε ο Νικόδημος Παπαβασιλείου στην κάμερα της Nova:</p>
      <p>«Κάναμε ένα καλό ματς απέναντι σε μια πολύ πιο ποιοτική ομάδα από μας. Ήμασταν συγκεντρωμένοι στο πλάνο μας και παρότι δεχθήκαμε το γκολ, δεν σταματήσαμε να πιστεύουμε.</p>
      <p>Το διεκδικήσαμε μέχρι τέλους και δίκαια πήραμε την ισοπαλία. Στα τελευταία τέσσερα ματς είμαστε σε καλό μομέντουμ.</p>
      <p>Η ομάδα αποκτάει αυτοπεποίθηση, παίζουμε πιο απλά, πιο γρήγορα, ξέρουμε τι κάνει ο καθένας στο γήπεδο και στα αποδυτήρια υπάρχει ομοψυχία.</p>
      <p>Η ομάδα αυτή έχει μεγάλο μέταλλο. Είναι υποχρέωση μας για τον κόσμο της ομάδας και για την ιστορία της ομάδας να κάνουμε τα πάντα για να τη σώσουμε».</p>
      <p>
        <a href="https://www.tanea.gr/2019/11/24/greece/megales-anatropes-sta-kteo-deite-pos-tha-ginontai-oi-elegxoi-sta-palaia-aytokinita/">Μεγάλες ανατροπές στα ΚΤΕΟ - Δείτε πώς θα γίνονται οι έλεγχοι στα παλαιά αυτοκίνητα</a>
      </p>
    </article>
  </body>
</html>