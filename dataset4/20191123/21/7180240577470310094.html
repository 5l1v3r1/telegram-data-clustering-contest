<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.matichon.co.th/sport/footballinter/news_1765994"/>
    <meta property="og:site_name" content="มติชนออนไลน์"/>
    <meta property="article:published_time" content="2019-11-23T21:05:40+00:00"/>
    <meta property="og:title" content="ยังไงเนี่ย? ‘มาราโดน่า’ ยืนยันกลับมารับงานคุมกริมเนเซียต่อเพียง 2 วันหลังลาเก้าอี้"/>
    <meta property="og:description" content="ดีเอโก้ มาราโดน่า ตำนานแข้งชาวอาร์เจนไตน์ โพสต์อินสตาแกรมเมื่อวันที่ 22 พฤศจิกายน ว่า ยังคงทำหน้าที่ผู้อำนวยการฝ่ายเทคนิคของสโมสรกริมเนเซียในลีกลูกหนังที่บ้านเกิด ทั้งที่ 2 วันก่อนหน้านี้ สื่อหลายสำนักรายงานตรงกันว่า “เสือเตี้ย” ได้อำลาตำแหน่งกุนซือของทีมแล้วเนื่องจากมีการเปลี่ยนแปลงโครงสร้างบริหารในสโมสร"/>
  </head>
  <body>
    <article>
      <h1>ยังไงเนี่ย? ‘มาราโดน่า’ ยืนยันกลับมารับงานคุมกริมเนเซียต่อเพียง 2 วันหลังลาเก้าอี้</h1>
      <address><time datetime="2019-11-23T21:05:40+00:00">23 Nov 2019, 21:05</time> by <a rel="author">matichon</a></address>
      <p>ดีเอโก้ มาราโดน่า ตำนานแข้งชาวอาร์เจนไตน์ โพสต์อินสตาแกรมเมื่อวันที่ 22 พฤศจิกายน ว่า ยังคงทำหน้าที่ผู้อำนวยการฝ่ายเทคนิคของสโมสรกริมเนเซียในลีกลูกหนังที่บ้านเกิด ทั้งที่ 2 วันก่อนหน้านี้ สื่อหลายสำนักรายงานตรงกันว่า “เสือเตี้ย” ได้อำลาตำแหน่งกุนซือของทีมแล้วเนื่องจากมีการเปลี่ยนแปลงโครงสร้างบริหารในสโมสร</p>
      <p>มาราโดน่ากล่าวว่า ขอขอบคุณแฟนๆ และนักเตะทุกคน เพราะในที่สุดตอนนี้สามารถแก้ปัญหาการเมืองภายในจนเป็นน้ำหนึ่งใจเดียวกันในสโมสรแล้ว หวังว่าผู้บริหารจะมอบในสิ่งที่เคยให้คำสัญญากับตนได้ ขอบคุณทุกข้อความ ทุกกำลังใจ และการออกมาเรียกร้องภายใต้อาการร้อนจัด 50 องศา 1 วันก่อนหน้านี้</p>
      <p>สื่อต่างประเทศรายงานว่า ก่อนหน้านี้ มาราโดน่าตัดสินใจลาออกจากตำแหน่งเพราะไม่พอใจที่กาเบรียล เปเยกริโน่ ประธานสโมสรคนปัจจุบัน จะไม่ลงสมัครรับเลือกตั้งดำรงตำแหน่งต่อ เพราะตกลงกับผู้สมัครรายอื่นไม่ได้ ทั้งที่ตอนมาราโดน่ารับงานคุมทีมกริมเนเซียเมื่อต้นเดือนกันยายนนั้น ทำข้อตกลงกันไว้ว่าเปเยกริโน่ต้องทำหน้าที่ประธานสโมสรต่อไป</p>
    </article>
  </body>
</html>