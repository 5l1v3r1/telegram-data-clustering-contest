<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641645/%D8%AD%D9%85%D9%84%D9%87-%D9%88-%D8%A7%D8%AA%D9%87%D8%A7%D9%85%E2%80%8C%D8%B2%D9%86%DB%8C-%D9%85%D9%82%D8%A7%D9%85-%D8%A7%D9%85%D8%A7%D8%B1%D8%A7%D8%AA%DB%8C-%D8%A8%D9%87-%D8%A7%DB%8C%D8%B1%D8%A7%D9%86-%D9%88-%D8%AA%D8%B1%DA%A9%DB%8C%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T21:41:00+00:00"/>
    <meta property="og:title" content="حمله و اتهام‌زنی مقام اماراتی به ایران و ترکیه"/>
    <meta property="og:description" content="وزیر مشاور دولت امارات در امور خارجی ایران و ترکیه را عامل بی‌ثباتی در منطقه غرب آسیا معرفی کرد."/>
  </head>
  <body>
    <article>
      <h1>
        <a href="https://www.bultannews.com/fa/news/641645/%D8%AD%D9%85%D9%84%D9%87-%D9%88-%D8%A7%D8%AA%D9%87%D8%A7%D9%85%E2%80%8C%D8%B2%D9%86%DB%8C-%D9%85%D9%82%D8%A7%D9%85-%D8%A7%D9%85%D8%A7%D8%B1%D8%A7%D8%AA%DB%8C-%D8%A8%D9%87-%D8%A7%DB%8C%D8%B1%D8%A7%D9%86-%D9%88-%D8%AA%D8%B1%DA%A9%DB%8C%D9%87">حمله و اتهام‌زنی مقام اماراتی به ایران و ترکیه</a>
      </h1>
      <h2>وزیر مشاور دولت امارات در امور خارجی ایران و ترکیه را عامل بی‌ثباتی در منطقه غرب آسیا معرفی کرد.</h2>
      <address><time datetime="2019-11-23T21:41:00+00:00">23 Nov 2019, 21:41</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «انور قرقاش»، <b>وزیر</b> مشاور دولت امارات در امور خارجی از منامه، <b>پایتخت</b> بحرین به ایران و ترکیه حمله کرد.</p>
      <p>به گزارش خبرگزاری وام، قرقاش امروز شنبه (دوم آذر) طی سخنرانی در نشست «گفت‌وگوی منامه» گفت: «میزان دخالت ایران و ترکیه در امور کشورهای منطقه طی دو دهه گذشته، همزمان با بی‌ثباتی در منطقه افزایش یافته است».</p>
      <p>این مقام اماراتی، سیاست‌های ایران و ترکیه در منطقه را «خصمانه» خواند و گفت که تهران، مسئول سیاست‌های توسعه‌طلبانه طی سه دهه گذشته است.</p>
      <p>انور قرقاش همچنین به اقدامات کشور برای مقابله با ایران اشاره کرد و گفت که ابوظبی در سطح بین‌الملل خواسته برای مقابله با ایران تلاش شود ولی این به معنای این نیست که امارات به دنبال جنگ است.</p>
      <p>پانزدهمین اجلاس سالانه گفت‌وگوی منامه از جمعه شب آغاز شده و فردا یکشنبه به پایان می‌رسد (۲۲ تا ۲۴ نوامبر ۲۰۱۹). وزراء و مسئولان دولتی از حدود سی و پنج کشور از خاورمیانه، آفریقا، آسیا، استرالیا، اروپا و آمریکای شمالی به این اجلاس دعوت شده اند که حدود بیست نفرشان وزیر و معاون وزیر و مشاور امنیت ملی هستند.</p>
    </article>
  </body>
</html>