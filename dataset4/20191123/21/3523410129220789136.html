<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641644/%D9%87%DB%8C%D8%A6%D8%AA-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C-%D8%A7%D8%B2-%D8%AF%D8%A7%D9%86%D8%B4%DA%AF%D8%A7%D9%87-%DB%8C%D9%88%D8%B1%DA%A9-%DA%A9%D8%A7%D9%86%D8%A7%D8%AF%D8%A7-%D8%A7%D8%AE%D8%B1%D8%A7%D8%AC-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T21:41:00+00:00"/>
    <meta property="og:title" content="هیئت صهیونیستی از دانشگاه یورک کانادا اخراج شد"/>
    <meta property="og:description" content="دانشجویان کانادایی یک هیئت رژیم صهیونیستی را از دانشگاه یورک اخراج کردند."/>
  </head>
  <body>
    <article>
      <h1>
        <a href="https://www.bultannews.com/fa/news/641644/%D9%87%DB%8C%D8%A6%D8%AA-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C-%D8%A7%D8%B2-%D8%AF%D8%A7%D9%86%D8%B4%DA%AF%D8%A7%D9%87-%DB%8C%D9%88%D8%B1%DA%A9-%DA%A9%D8%A7%D9%86%D8%A7%D8%AF%D8%A7-%D8%A7%D8%AE%D8%B1%D8%A7%D8%AC-%D8%B4%D8%AF">هیئت صهیونیستی از دانشگاه یورک کانادا اخراج شد</a>
      </h1>
      <h2>دانشجویان کانادایی یک هیئت رژیم صهیونیستی را از دانشگاه یورک اخراج کردند.</h2>
      <address><time datetime="2019-11-23T21:41:00+00:00">23 Nov 2019, 21:41</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از پایگاه اینترنتی عربی ۲۱، روزنامه اسرائیلی یدیعوت آحارانوت فاش کرد دانشجویان کانادایی در دانشگاه یورک در ایالت تورنتو با ورود تعدادی از سخنرانان اسرائیلی برای ایراد سخنرانی در این دانشگاه مخالفت کردند. این موضوع باعث شد درگیر‌های شدیدی میان دانشجویان کانادایی با گروه اسرائیلی که این سخنرانان را برای ایراد سخنرانی در این دانشگاه همراهی می‌کردند، رخ دهد.</p>
      <p>در گزارشی که «ایتمار آیخنر» خبرنگار سیاسی یدیعوت آحارانوت آنرا منتشر کرد، آمده است: گروهی از افسران ذخیره اسرائیلی در چارچوب یک هیئت رسمی و ایراد سخنرانی برای دانشجویان یهودی به این دانشگاه سفر کردند.</p>
      <p>این منبع نوشت: چند روز قبل از اجرای چنین فعالیتی در این دانشگاه، گروهی از جنبش تحریم جهانی اسرائیل (بی دی اس) تلاش‌های بی وقفه‌ای برای لغو این سخنرانی انجام دادند، روز سخنرانی مشاجراتی میان مخالفان و طرفداران اسرائیل به وقوع پیوست که برخی از تظاهرکنندگان با احضار پلیس محلی بازداشت شدند.</p>
      <p>این منبع تاکید کرد: تظاهرکنندگان فریاد از بحر تا نهر سر می‌داده و فریاد می‌زدند فلسطین آزاد خواهد شد. گفتنی است صد‌ها نفر از دانشجویان نیز خارج از سالن سخنرانی تظاهرات کردند.</p>
      <p>این منبع در پایان نوشت: به تازگی اعتراضات ضدصهیونیستی در کانادا افزایش یافته است، به گونه‌ای که اوضاع به شکل کلی همیشه مخالف و ضد اسرائیل است و دانشجویانی هستند که دیگر دانشجویان را تشویق به اعتراض علیه اسرائیل می‌کنند. در برخی اوقات هم این دانشجویان برای شرکت در تظاهرات آماده می‌شوند. این موضوع برای دانشجویان اسرائیلی حاضر در کانادا بسیار نگران کننده شده است، زیرا از حضور در تجمعات دانشجویان کانادایی هراس دارند و این مسئله از مهمترین چالش‌هایی است که دانشجویان اسرائیلی در خارج با آن مواجه هستند.</p>
    </article>
  </body>
</html>