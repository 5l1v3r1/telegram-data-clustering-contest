<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/23/gurovic-brani-filipa-da-li-treba-da-igra-sam-protiv-petorice-sta-je-sa-strancima/"/>
    <meta property="og:site_name" content="Sportska centrala"/>
    <meta property="article:published_time" content="2019-11-23T21:33:53+00:00"/>
    <meta property="og:title" content="Gurović brani Filipa: Da li treba da igra sam protiv petorice, šta je sa strancima"/>
    <meta property="og:description" content="Bivši košarkaš Crvene zvezde, Milan Gurović, prokomentarisao je dolazak Dragana Šakote na klupu crveno-belih. – Prema njegovim rečima klub nije mogao da napravi bolji potez.Zvezda nije mogla da nađe bolje rešenje od Šakote. Mislim da je uprava Zvezde na čelu sa Nebojšem Čovićem napravila pravi potez. Radi se o iskusnom treneru koji je imao dosta […]"/>
  </head>
  <body>
    <article>
      <h1>Gurović brani Filipa: Da li treba da igra sam protiv petorice, šta je sa strancima</h1>
      <address><time datetime="2019-11-23T21:33:53+00:00">23 Nov 2019, 21:33</time> by <a rel="author">Zile</a></address>
      <p>Bivši košarkaš Crvene zvezde, Milan Gurović, prokomentarisao je dolazak Dragana Šakote na klupu crveno-belih.</p>
      <p>– <b>Prema njegovim rečima klub nije mogao da napravi bolji potez.Zvezda nije mogla da nađe bolje rešenje od Šakote. Mislim da je uprava Zvezde na čelu sa Nebojšem Čovićem napravila pravi potez. Radi se o iskusnom treneru koji je imao dosta uspeha, pre svega u AEK-u. Trenirao je i Olimpijakos. Trener koji je dugo u košarci, poznat i u nekadašnjoj SFRJ. Dragan je smiren, ume da izvuče maksimum iz igrača. Detaljan, obraća pažnju na sitnice, ima svoju filozofiju košarke. Verujem da će Zvezda bolje da igra u nastavku sezone. Sada je Zvezda za klasu ili dve bolja od one Zvezde za koju sam ja igrao, a trenirao Dragan</b>, izjavio je Gurović za Maxbetsport.</p>
      <p>On je dodao da mu nije jasno zbog čega je toliko negativnosti usmereno ka igračima.</p>
      <p>– <b>Ne znam zašto je tolika buka, zašto je toliko negativnosti usmereno na košarkaše Zvezde. Teško je igrati u Evroligi sa ekipama koje imaju višestruko veće budžete. To vam je kao na pijaci. Najbolje ode ujutru, za vas ostane ono u pet popodne. Moglo je bolje, ali ne vidim da su tri pobede katastrofa. Glavni cilj treba da bude osvajanje ABA lige. Nebojša Čović nije selektirao tim, to je uradio Milan Tomić. A tek ovo što se dešava sa Filipom. On je odličan igrač, apsolutno nije krivac za nešto slabije rezultate i poraze. U Srbiji ljudi imaju kratko pamćenje, brzo se zaboravljaju njegove zasluge. Prošle sezone je bio ključni igrač u plej-ofu ABA lige što je donelo Zvezdi povratak u Evroligu. Ne razumem uvrede i kritike na njegov račun. Je l’ on igra sam protiv petorice, šta je sa ostalima</b>, zapitao se Gurović.</p>
      <p>Usledila je kritika na račun stranaca.</p>
      <p>– <b>Od stranaca sam očekivao više. Mislim da je Gist razočarao. On ne igra onako kako se od njega traži. U Panatinaikosu je energiju crpeo iz odbrane, ovde se baš u defanzivni ne ističe. Ima drugačiji ulogu nego što je imao u prethodnom klubu. Derik Braun je razoračanje. On ne postoji na terenu, tu je samo fizički. Lorenco Braun se diže. Čini mi se da će biti bolji kako sezone odmiče. Dženkins je neprepoznatljiv. Nije to onaj igrač koji je nekada bio. Ipak, mislim da ima prostora za napredak</b>, zaključio je bivši reprezentativac.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/23/covic-ostro-o-napadima-na-sina-i-situaciji-oko-gista/"/>
        <a href="https://www.sportskacentrala.com/2019/11/01/gurovic-i-zvezda-ne-trebaju-mi-stres-i-problemi/"/>
        <a href="https://www.sportskacentrala.com/2019/10/24/covic-na-udaru-navijaca-lazic-stao-u-zastitu/"/>
        <a href="https://www.sportskacentrala.com/2019/10/14/covic-mora-da-bude-mnogo-bolje/"/>
        <a href="https://www.sportskacentrala.com/2019/10/02/tomic-pred-start-evrolige-nas-cilj-je-da-prikazemo-crvenu-zvezdu-u-sto-boljem-svetlu/"/>
        <a href="https://www.sportskacentrala.com/2019/07/30/gurovic-nasa-selekcija-ce-biti-jedna-mocna-masina-koja-ce-da-gradi-pobede/"/>
        <a href="https://www.sportskacentrala.com/2019/06/25/covic-radujem-se-jer-cu-prvi-put-igrati-evroligu/"/>
        <a href="https://www.sportskacentrala.com/2019/06/25/treci-potpis-na-malom-kalemegdanu/"/>
        <a href="https://www.sportskacentrala.com/2019/06/12/tomic-nenormalni-uslovi-covic-beron-je-mozda-mogao-da-stane-blize-zagorcu/"/>
      </related>
    </article>
  </body>
</html>