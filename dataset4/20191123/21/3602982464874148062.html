<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/dartnieuws/geen-extra-prijzengeld-bonus-michael-gerwen-gegooide-9-darter/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T21:30:51+00:00"/>
    <meta property="og:title" content="Géén extra prijzengeld of bonus voor Michael van Gerwen na gegooide 9-darter"/>
    <meta property="og:description" content="Topdarter Michael van Gerwen schoot financieel niets op met zijn heerlijke 9-darter op zaterdagmiddag. De nummer 1 van de wereld wierp een perfecte leg in de 2e ronde van de Players Championship Finals tegen Adrian Lewis, maar dat levert hem geen extra money op. Tot en met 2018 werd er telkens 5000 pond aan de…"/>
  </head>
  <body>
    <article>
      <h1>Géén extra prijzengeld of bonus voor Michael van Gerwen na gegooide 9-darter</h1>
      <address>
        <time datetime="2019-11-23T21:30:51+00:00">23 Nov 2019, 21:30</time>
      </address>
      <p>
        <b>Topdarter Michael van Gerwen schoot financieel niets op met <a href="https://sportnieuws.nl/dartnieuws/crazy-mighty-mike-gooit-tegen-adrian-lewis-zieke-9-darter-in-pcf/">zijn heerlijke 9-darter op zaterdagmiddag</a>. De nummer 1 van de wereld wierp een perfecte leg in de 2e ronde van de Players Championship Finals tegen Adrian Lewis, maar dat levert hem geen extra money op.</b>
      </p>
      <p>Tot en met 2018 werd er telkens 5000 pond aan de prijzenpot toegevoegd wanneer er tijdens een televisietoernooi geen 9-darter werd gegooid. In dat geval zou het uitgekeerde bedrag nu op 60.000 pond liggen, aangezien de laatste perfecte leg tijdens de Grand Slam of Darts in 2018 werd genoteerd.<br/><br/>Die bonus gaat dus aan de neus van Van Gerwen voorbij. De PDC meldt dat het, met ingang van dit seizoen, is gestopt met de geldbonus voor het gooien van een leg in 9 pijlen. Een woordvoerder van de dartsbond gaf aan dat de stijging van het prijzengeld daar de oorzaak van is. Lekker dan...</p>
    </article>
  </body>
</html>