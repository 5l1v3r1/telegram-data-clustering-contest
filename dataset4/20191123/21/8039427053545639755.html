<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962667"/>
    <meta property="og:site_name" content="Andhrajyothy"/>
    <meta property="article:published_time" content="2019-11-23T21:40:35+00:00"/>
    <meta property="og:title" content="ముగిసిన ఎన్సీపీ ఎమ్మెల్యేల సమావేశం.. బస్సులో ఎక్కడికి తరలిస్తున్నారంటే..."/>
    <meta property="og:description" content="ADVT"/>
  </head>
  <body>
    <article>
      <h1>ముగిసిన ఎన్సీపీ ఎమ్మెల్యేల సమావేశం.. బస్సులో ఎక్కడికి తరలిస్తున్నారంటే...</h1>
      <address>
        <time datetime="2019-11-23T21:40:35+00:00">23 Nov 2019, 21:40</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై: </b>ఎన్సీపీ అధినేత శరద్ పవార్ తమ పార్టీ ఎమ్మెల్యేలతో నిర్వహించిన కీలక సమావేశం ముగిసింది. సమావేశం అనంతరం.. ఎన్సీపీ ఎమ్మెల్యేలను బస్సులో ముంబైలోని రినైసన్స్ హోటల్‌కు తరలించారు. కర్నాటక సంక్షోభ సమయంలో కాంగ్రెస్-జేడీఎస్ రెబల్ ఎమ్మెల్యేలు కూడా ఇదే హోటల్‌లో బస చేయడం కొసమెరుపు. ఇదిలా ఉంటే.. ఇప్పటికే శివసేన ఎమ్మెల్యేలు ముంబైలోని లలిత్ హోటల్‌లో ఉన్నారు. కాంగ్రెస్ కూడా తమ ఎమ్మెల్యేలను జైపూర్‌కు తరలించాలని నిర్ణయించింది.</p>
      <p> </p>
      <p>దీంతో.. మహారాష్ట్రలో క్యాంపు రాజకీయాలకు తెరలేచినట్టయింది. ఎన్సీపీ నేత అజిత్ పవార్ డిప్యూటీ సీఎంగా ప్రమాణ స్వీకారం చేయడం, బీజేపీతో కలిసి వెళ్లడంతో ఆ పార్టీలో చీలిక ఏర్పడింది. దీంతో.. తన వెంట ఉన్న ఎమ్మెల్యేల బలం తెలుసుకునేందుకు శరద్ పవార్ పార్టీ ప్రధాన కార్యాలయంలో కీలక సమావేశం నిర్వహించారు. ఈ సమావేశానికి 50 మంది ఎమ్మెల్యేలు హాజరయినట్లు తెలిసింది. ఉదయం అజిత్ పవార్‌తో పాటు రాజ్‌భవన్‌కు వెళ్లిన ఎమ్మెల్యేల్లో మెజార్టీ ఎమ్మెల్యేలు ఈ సమావేశానికి హాజరు కావడం విశేషం.</p>
    </article>
  </body>
</html>