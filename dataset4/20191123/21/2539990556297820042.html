<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2409283,Serie-A-Krzysztof-Piatek-wygwizdany-Milan-wciaz-rozczarowuje"/>
    <meta property="og:site_name" content="Polskie Radio"/>
    <meta property="article:published_time" content="2019-11-23T21:45:00+00:00"/>
    <meta property="og:title" content="Serie A: Krzysztof Piątek wygwizdany. Milan wciąż rozczarowuje"/>
    <meta property="og:description" content="Zmiana trenera póki co nie przekłada się na poprawę wyników. Mimo progresu w stylu gry, AC Milan nie potrafił wygrać trzeciego kolejnego meczu. Po porażkach z Lazio i Juventusem, podopieczni Stefanio Pioliego zremisowali 1:1 z Napoli. "/>
  </head>
  <body>
    <article>
      <h1>Serie A: Krzysztof Piątek wygwizdany. Milan wciąż rozczarowuje</h1>
      <address>
        <time datetime="2019-11-23T21:45:00+00:00">23 Nov 2019, 21:45</time>
      </address>
      <p>
        <b>Zmiana trenera póki co nie przekłada się na poprawę wyników. Mimo progresu w stylu gry, AC Milan nie potrafił wygrać trzeciego kolejnego meczu. Po porażkach z Lazio i Juventusem, podopieczni Stefanio Pioliego zremisowali 1:1 z Napoli. </b>
      </p>
      <ul>
        <li>
          <b>Milan wygrał u siebie tylko 2 z 7 spotkań ligowych</b>
        </li>
        <li>
          <b>90. minut w Napoli zagrał Piotr Zieliński</b>
        </li>
      </ul>
      <p>Goście objęli prowadzenie w 24. minucie. Lorenzo Insigne uderzył ze skraju pola karnego w poprzeczkę, a jego strzał dobił głową Meksykanin Hirving Lozano. Piłkarze Milanu dążyli do wyrównania i dopięli swego już pięć minut później, gdy Giacomo Bonaventura popisał się znakomitym uderzeniem z dystansu. </p>
      <p>W pierwszym składzie gospodarzy zagrał Krzysztof Piątek, który udzielił ostatnio głośnego wywiadu. </p>
      <p>
        <b>&gt;&gt;&gt; <a href="https://polskieradio24.pl/5/3/Artykul/2407639">Serie A: Piątek znów w ogniu krytyki. Fani Milanu czekają na powrót gwiazdora?</a></b>
      </p>
      <p>Słowa o tym, że "chce zrobić wszystko, żeby przy kolejnym transferze kosztować 60-70 milionów euro" oraz kolejny mecz bez zdobytego gola sprawił, że gdy polski napastnik schodził w 85. minucie z boiska, pożegnały go gwizdy od fanów zgromadzonych na San Siro. </p>
      <figure>
        <iframe data-src="https://twitter.com/DlugoszMarcin/status/1198311148703166465?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>W drugim sobotnim meczu, Atalanta Bergamo przegrała z Juventusem 1:3. Gospodarze prowadzili dzięki bramce Robina Gosensa, jednak piłkarze Starej Damy nawet bez Cristiano Ronaldo w składzie potrafili odwrócić losy meczu. Dwa gole zdobył Gonzalo Higuain, a zwycięstwo potwierdził trafieniem w końcówce meczu Paulo Dybala.</p>
      <p><b>sobota</b><br/>Atalanta 1 - Robin Gosens 56<br/>Juventus 3 - Gonzalo Higuain 74, 82, Paulo Dybala 90+2<br/>Milan 1 - Giacomo Bonaventura 29<br/>Napoli 1 - Hirving Lozano 24<br/>w sobotę wieczorem:<br/>Torino - Inter Mediolan<br/>w niedzielę:<br/>Bologna - Parma<br/>Verona - Fiorentina<br/>AS Roma - Brescia<br/>Sassuolo - Lazio Rzym<br/>Sampdoria - Udinese<br/>Lecce - Cagliari<br/>w poniedziałek<br/>SPAL Ferrara - Genoa<br/><br/><b>Tabela:</b><br/>M Z R P Bramki Pkt<br/>1. Juventus 13 11 2 0 23 10 35<br/>2. Inter 12 10 1 1 26 12 31<br/>3. Lazio 12 7 3 2 28 13 24<br/>4. Cagliari 12 7 3 2 23 12 24<br/>5. Roma 12 6 4 2 20 14 22<br/>6. Atalanta 13 6 4 3 31 21 22<br/>7. Napoli 13 5 5 3 22 16 20<br/>8. Parma 12 5 2 5 18 15 17<br/>9. Fiorentina 12 4 4 4 18 19 16<br/>10. Verona 12 4 3 5 10 11 15<br/>11. Torino 12 4 2 6 15 17 14<br/>12. Udinese 12 4 2 6 8 18 14<br/>13. Milan 13 4 2 7 12 17 14<br/>14. Sassuolo 11 4 1 6 21 21 13<br/>15. Bologna 12 3 3 6 16 20 12<br/>16. Lecce 12 2 4 6 15 25 10<br/>17. Genoa 12 2 3 7 14 26 9<br/>18. Sampdoria 12 2 3 7 7 19 9<br/>19. SPAL 12 2 2 8 7 18 8<br/>20. Brescia 11 2 1 8 10 20 7</p>
      <p>kp</p>
      <related>
        <a href="https://www.polskieradio.pl/5/4147/Artykul/2409178,Bundesliga-przerwana-seria-Roberta-Lewandowskiego-Polak-tym-razem-asystentem"/>
      </related>
      <related>
        <a href="https://www.polskieradio.pl/5/4147/Artykul/2409265,Premier-League-Manchester-City-wygrywa-w-meczu-na-szczycie-udany-powrot-Mourinho"/>
      </related>
    </article>
  </body>
</html>