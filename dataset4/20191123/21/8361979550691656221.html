<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/dzho-bayden-vvazhaye-shcho-senator-lindsi-grem-pidporyadkovuyetsya-trampu-novini-svitu-50055332.html"/>
    <meta property="og:site_name" content="НВ"/>
    <meta property="article:published_time" content="2019-11-23T21:43:00+00:00"/>
    <meta property="og:title" content="Байден заявив, що сенатор Грем «повністю у владі» Трампа"/>
    <meta property="og:description" content="Колишній віцепрезидент США Джо Байден впевнений, що сенатор Ліндсі Грем, якиз вимагає документи про його контакти з владою України, повністю підпорядкований діючій адміністрації Вашингтона."/>
  </head>
  <body>
    <article>
      <h1>Байден заявив, що сенатор Грем «повністю у владі» Трампа</h1>
      <h2>Колишній віцепрезидент США Джо Байден впевнений, що сенатор Ліндсі Грем, якиз вимагає документи про його контакти з владою України, повністю підпорядкований діючій адміністрації Вашингтона.</h2>
      <address>
        <time datetime="2019-11-23T21:43:00+00:00">23 Nov 2019, 21:43</time>
      </address>
      <p>Про це Байден заявив в інтерв'ю <a href="https://edition.cnn.com/2019/11/22/politics/joe-biden-don-lemon-cnntv/index.html">CNN</a>.</p>
      <p>Він заявив, що сенатор Грем «зараз повністю у владі» адміністрації президента США Дональда Трампа.</p>
      <p>За словами Байдена, Грем розуміє, що, якщо він виступить проти Трампа, то «зіткнеться з серйозними труднощами під час спроби переобратися» до Сенату.</p>
      <p>«Ліндсі впаде так низько, що, думаю, буде шкодувати про це все життя», — сказав Байден.</p>
      <p>Він також висловив упевненість у тому, що республіканці не надали ніяких доказів про порушення з його боку, що стосуються контактів з українською стороною.</p>
      <p>«Немає ні крупиці доказів того, що я зробив що-небудь неправильно», — зазначив Байден.</p>
      <p>Він підкреслив, що раніше його взаємодія з Україною не викликала ніяких протестів із боку Києва або партнерів США з числа держав ЄС.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/520/original/9009d55e2c5569015b56a8ef8c1c7913.png&amp;stamp=1&amp;q=85&amp;w=115"/>
      </figure>
      <p>Роман Безсмертний<br/>Битва Трамп-Байден. Чому Україна може програти</p>
      <p>Нагадаємо, 26 вересня комітет з розвідки Палати представників США <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">опублікував скаргу</a> співробітника американської спецслужби на телефонну розмову Дональда Трампа з Володимиром Зеленським.</p>
      <p>Вона <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">була розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син його головного конкурента на президентських виборах Джо Байдена Хантер.</p>
      <p>Після скандалу навколо телефонної розмови спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск спеціального розслідування для імпічменту</a> Трампа за тиск на президента України.</p>
    </article>
  </body>
</html>