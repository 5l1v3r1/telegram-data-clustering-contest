<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/miscellaneous/2019/11/23/842676"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T21:30:00+00:00"/>
    <meta property="og:title" content="রেস্তরাঁর মেঝেতে ঘুরে বেড়াচ্ছে মাছ! গোড়ালি ডুবিয়ে খাচ্ছে সবাই (ভিডিও)"/>
    <meta property="og:description" content="ইন্দোনেশিয়ায় ঘুরতে গিয়ে অনেকেই ঐতিহ্যবাহী খাবার খেতে যান জাকার্তার একটি রেস্তরাঁয়। সেখানে গিয়ে সেই রেস্তরাঁতে ঢুকেই চক্ষু চড়ক গাছ হয়ে যায় অনেকেরই। কারণ, পানির মধ্যেই পাতা রয়েছে চেয়ার-টেবিল। আর গোড়ালি ডোবা পানিতে ঘুরে বেড়াচ্ছে ছোট ছোট বিভিন্ন রঙের মাছ। সেই রেস্তরাঁয় খাবার খেয়ে অনন্য অভিজ্ঞতা হচ্ছে সবার। খেতে গিয়ে পায়ে মাছের কামড়ও খেয়েছেন অনেকে। আবার পা দিয়ে খেলাও করছেন পানির মধ্যে থাকা সেই মাছের সঙ্গে। সেসব অভিজ্ঞতার বর্ণনা ও ছবি সামাজিক যোগাযোগের মাধ্যমে অনেকেই শেয়ার করছেন। সেখানকার অভিজ্ঞতার ব্যাপারে একজন জানান, খেতে খেতে অনুভব করলাম পায়ের পাতায় কে যেন চিমটি কাটল। নীচে তাকাতেই দেখি পা ছেড়ে পালিয়ে গেল মাছটা। অসাধারণ অভিজ্ঞতা হলো এভাবে খাবার খেয়ে। ইন্দোনেশিয়ার জাকার্তার ওই রেস্তরাঁর নাম ‘সোতো কোক্রো’। সেখানেই মাছ ভর্তি পানির মধ্যে বসে খেতে হয় খাবার। চলতি বছর জুন মাসে খোলা হয়েছে সেই রেস্তরাঁ। সেখানে ইন্দোনেশিয়ার সব রকমের ট্রাডিশনাল খাবার পাওয়া যায়। ওই রেস্তরাঁর মালিক ইমাম নূর  বলেছেন, এলাকার মানুষের জন্য খুলেছিলাম এই রেস্তরাঁ। কিন্তু তার পর থেকে এখানে খেতে লোক আসছে দেশ বিদেশ থেকে। সম্প্রতি ওই রেস্তরাঁর ভিডিও…"/>
  </head>
  <body>
    <article>
      <h1>রেস্তরাঁর মেঝেতে ঘুরে বেড়াচ্ছে মাছ! গোড়ালি ডুবিয়ে খাচ্ছে সবাই (ভিডিও)</h1>
      <address><time datetime="2019-11-23T21:30:00+00:00">23 Nov 2019, 21:30</time> by <a rel="author">কালের কণ্ঠ অনলাইন</a></address>
      <p>ইন্দোনেশিয়ায় ঘুরতে গিয়ে অনেকেই ঐতিহ্যবাহী খাবার খেতে যান জাকার্তার একটি রেস্তরাঁয়। সেখানে গিয়ে সেই রেস্তরাঁতে ঢুকেই চক্ষু চড়ক গাছ হয়ে যায় অনেকেরই। কারণ, পানির মধ্যেই পাতা রয়েছে চেয়ার-টেবিল। আর গোড়ালি ডোবা পানিতে ঘুরে বেড়াচ্ছে ছোট ছোট বিভিন্ন রঙের মাছ।</p>
      <p>সেই রেস্তরাঁয় খাবার খেয়ে অনন্য অভিজ্ঞতা হচ্ছে সবার। খেতে গিয়ে পায়ে মাছের কামড়ও খেয়েছেন অনেকে। আবার পা দিয়ে খেলাও করছেন পানির মধ্যে থাকা সেই মাছের সঙ্গে। সেসব অভিজ্ঞতার বর্ণনা ও ছবি সামাজিক যোগাযোগের মাধ্যমে অনেকেই শেয়ার করছেন।</p>
      <p>সেখানকার অভিজ্ঞতার ব্যাপারে একজন জানান, খেতে খেতে অনুভব করলাম পায়ের পাতায় কে যেন চিমটি কাটল। নীচে তাকাতেই দেখি পা ছেড়ে পালিয়ে গেল মাছটা। অসাধারণ অভিজ্ঞতা হলো এভাবে খাবার খেয়ে।</p>
      <p>ইন্দোনেশিয়ার জাকার্তার ওই রেস্তরাঁর নাম ‘সোতো কোক্রো’। সেখানেই মাছ ভর্তি পানির মধ্যে বসে খেতে হয় খাবার। চলতি বছর জুন মাসে খোলা হয়েছে সেই রেস্তরাঁ। সেখানে ইন্দোনেশিয়ার সব রকমের ট্রাডিশনাল খাবার পাওয়া যায়। ওই রেস্তরাঁর মালিক ইমাম নূর  বলেছেন, এলাকার মানুষের জন্য খুলেছিলাম এই রেস্তরাঁ। কিন্তু তার পর থেকে এখানে খেতে লোক আসছে দেশ বিদেশ থেকে।</p>
      <p>সম্প্রতি ওই রেস্তরাঁর ভিডিও ছড়িয়ে পড়ে সোশ্যাল মিডিয়ার বিভিন্ন প্ল্যাটফর্মে। তার পরই ভাইরাল হয়েছে সেই ভিডিও। </p>
      <p>
        <b>দেখুন সেই ভিডিও</b>
      </p>
    </article>
  </body>
</html>