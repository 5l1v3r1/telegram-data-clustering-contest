<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90399"/>
    <meta property="og:site_name" content="Denník politika"/>
    <meta property="article:published_time" content="2019-11-23T21:35:01+00:00"/>
    <meta property="og:title" content="Nemecká polícia preverí DNA približne 900 mužov, snaží sa vyšetriť vraždu 11-ročného dievčaťa"/>
    <meta property="og:description" content="23.11.2019 (Webnoviny.sk) – Nemecká polícia požiadala v sobotu približne 900 mužov, aby odovzdali svoje vzorky DNA. Snaží sa tak vyriešiť 23 rokov starú vraždu 11-ročného dievčaťa z mesta Grevenbroich. Claudiu Rufovú uniesol, znásilnil a uškrtil neznámy vrah v roku 1996. Prípad vtedy šokoval krajinu a bol veľmi medializovaný. Telo dievčaťa našli v meste Euskirchen, 70 kilometrov južne od Grevenbroichu."/>
  </head>
  <body>
    <article>
      <h1>Nemecká polícia preverí DNA približne 900 mužov, snaží sa vyšetriť vraždu 11-ročného dievčaťa</h1>
      <address><time datetime="2019-11-23T21:35:01+00:00">23 Nov 2019, 21:35</time> by <a rel="author">Webnoviny</a></address>
      <p>23.11.2019 (Webnoviny.sk) – Nemecká polícia požiadala v sobotu približne 900 mužov, aby odovzdali svoje vzorky DNA. Snaží sa tak vyriešiť 23 rokov starú vraždu 11-ročného dievčaťa z mesta Grevenbroich. Claudiu Rufovú uniesol, znásilnil a uškrtil neznámy vrah v roku 1996. Prípad vtedy šokoval krajinu a bol veľmi medializovaný. Telo dievčaťa našli v meste Euskirchen, 70 kilometrov južne od Grevenbroichu.</p>
      <p>Predvolanie na odber slín dostalo 900 mužov, ktorí mali v čase zločinu 14 až 70 rokov. Na tele dievčaťa sa našli DNA stopy páchateľa, polícia preto dúfa, že ju masové testovanie k nemu privedie. Hoci nepredpokladá, že by sa prišiel dať otestovať samotný páchateľ, mohol by tak spraviť nejaký jeho príbuzný a pomôcť tak vyriešiť tento starý prípad.</p>
      <p>Viac k témam: <a href="https://www.webnoviny.sk/tag/nemecka-policia/"><u>nemecká polícia</u></a>, <a href="https://www.webnoviny.sk/tag/vrazda/"><u>vražda</u></a><br/>Zdroj: Webnoviny.sk – <a href="https://www.webnoviny.sk/nemecka-policia-preveri-dna-priblizne-900-muzov-snazi-sa-vysetrit-vrazdu-11-rocneho-dievcata/"><u>Nemecká polícia preverí DNA približne 900 mužov, snaží sa vyšetriť vraždu 11-ročného dievčaťa</u></a> © SITA Všetky práva vyhradené.</p>
    </article>
  </body>
</html>