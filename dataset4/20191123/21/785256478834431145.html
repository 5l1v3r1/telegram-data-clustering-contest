<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sampiy10.gazetevatan.com/konyaspor-0-1-besiktas-1286708-futbol-sampiy10-haber/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-23T21:57:00+00:00"/>
    <meta property="og:title" content="Konyaspor 0-1 Beşiktaş"/>
    <meta property="og:description" content="Süper Lig'in 12. haftasında Beşiktaş deplasmanda İttifak Holding Konyaspor'u 1-0 mağlup etti."/>
  </head>
  <body>
    <article>
      <h1>Konyaspor 0-1 Beşiktaş</h1>
      <h2>Süper Lig'in 12. haftasında Beşiktaş deplasmanda İttifak Holding Konyaspor'u 1-0 mağlup etti.</h2>
      <address>
        <time datetime="2019-11-23T21:57:00+00:00">23 Nov 2019, 21:57</time>
      </address>
      <p>Süper Lig'in 12. haftasında <a href="http://www.gazetevatan.com/arama/?Keyword=Be%C5%9Fikta%C5%9F">Beşiktaş</a> deplasmanda <a href="http://www.gazetevatan.com/arama/?Keyword=%C4%B0ttifak%20Holding">İttifak Holding</a> <a href="http://www.gazetevatan.com/arama/?Keyword=Konya">Konya</a>spor ile karşılaştı. Konya Büyükşehir Belediye Stadı'nda oynanan mücadeleyi Beşiktaş 1-0 kazandı.<br/> <br/>Siyah-beyazlı takımın tek golünü 72. dakikada <a href="http://www.gazetevatan.com/arama/?Keyword=Burak%20Y%C4%B1lmaz">Burak Yılmaz</a> kaydetti.  <br/> <br/><b>Milosevic, VAR'a takıldı<br/></b> <br/>3. dakikada Milosevic <a href="http://www.gazetevatan.com/arama/?Keyword=Konyaspor">Konyaspor</a>'u öne geçirdi. VAR'a çağrılan hakem <a href="http://www.gazetevatan.com/arama/?Keyword=F%C4%B1rat%20Ayd%C4%B1nus">Fırat Aydınus</a>, incelemenin ardından ofsayt kararıyla Konyaspor'un golünü iptal etti.<br/> <br/>Beşiktaş, Süper Lig'deki üst üste 4. galibiyetini aldı. Bu sonuçla puanını 21'e yükselten Beşiktaş 4. sıraya yerleşti. Konyaspor ise 13 puanla 13. sırada yer aldı.<br/> <br/><b>İLK 11'LER:<br/></b> <br/>İTTİFAK HOLDİNG KONYASPOR: Serkan, Skubic, Diagne, Anicic, Ferhat, Jonsson, Jevtovic, Ömer Ali, Miya, Milosevic, Bajic <br/> <br/>BEŞİKTAŞ: Karius, Gökhan, Vida, Ruiz, Rebocho, Caner, Atiba, Elneny, Diaby, Ljajic, Burak Yılmaz.<br/> <br/><b>Maçtan dakikalar<br/></b> <br/>3. dakikada Skubic'in kullandığı taç atışında ceza saha içerisine hareketlenen Ömer Ali Şahiner topu kafayla Milosevic'e indirdi. Bu oyuncunun vuruşunda meşin yuvarlak ağlara gitti. Pozisyonu VAR'da inceleyen hakem Fırat Aydınus golü ofsayt gerekçesiyle iptal etti. <br/> <br/>21. dakikada Skubic'in sağ kanattan ortasında, ceza sahası içerisinde bulunan Miya'nın bekletmeden vuruşunda top yan ağlarda kaldı. <br/> <br/>22. dakikada sol kanattan getirdiği topla ceza sahası içerisine giren Burak Yılmaz, altıpas içine gönderdiği meşin yuvarlağı Anicic kornere gönderdi. <br/> <br/>Karşılaşmanın ilk yarısı 0-0 sona erdi.<br/> <br/>57. dakikada Diaby'nin sağ kanattan pasında, ceza sahası içinde topla buluşan Burak Yılmaz'ın vuruşunda top yandan auta gitti. <br/> <br/>72. dakikada konuk ekip öne geçti. <a href="http://www.gazetevatan.com/arama/?Keyword=Caner%20Erkin">Caner Erkin</a>'in pasında, topla buluşan Burak Yılmaz, ceza sahası içinde kaleciyle karşı karşıya kaldığı pozisyonda meşin yuvarlağı ağlara göndererek takımını 1-0 öne geçirdi <br/> <br/>81. dakikada topla ceza sahasına hareketlenen Burak Yılmaz, kaleci <a href="http://www.gazetevatan.com/arama/?Keyword=Serkan%20K%C4%B1r%C4%B1nt%C4%B1l%C4%B1">Serkan Kırıntılı</a> ile karşı karşıya kaldı. Burak Yılmaz'ın şutunda kaleci Serkan Kırıntılı'dan dönen topu önünde bulan N'Koudou'nun vuruşunda top Anicic'den döndü. <br/> <br/>Karşılaşma konuk ekibin 1-0 üstünlüğüyle sona erdi.<br/> <br/><b> MAÇTAN NOTLAR<br/></b> <br/>Beşiktaş Teknik Direktörü Abdullah Avcı, <a href="http://www.gazetevatan.com/arama/?Keyword=spor">Spor</a> Toto Süper Lig'in 12. haftasında İttifak Holding Konyaspor'a konuk oldukları müsabakada, ligin 11. haftasında sahasında Yukatel <a href="http://www.gazetevatan.com/arama/?Keyword=Denizlispor">Denizlispor</a> mücadelesindeki ilk 11'i sahaya sürdü. <br/> <br/>Avcı, karşılaşmaya, Karius, Gökhan Gönül, Ruiz, Vida, Rebocho, Elneny, Hutchinson, Caner Erkin, Diaby, Ljajic ve Burak Yılmaz 11'iyle başladı. <br/> <br/>Siyah-beyazlı ekipte Dorukhan Toköz ve Douglas sakatlıkları nedeniyle kadroda yer almadı. <br/> <br/><b>İttifak Holding Konyaspor'da 2 değişiklik <br/></b> <br/>İttifak Holding Konyaspor Teknik Direktörü <a href="http://www.gazetevatan.com/arama/?Keyword=Aykut%20Kocaman">Aykut Kocaman</a>, ligin 11. haftasındaki Demir Grup <a href="http://www.gazetevatan.com/arama/?Keyword=Sivasspor">Sivasspor</a> maçına göre ilk 11'de 2 değişiklik yaptı. Kocaman, Demir Grup Sivasspor maçında Amir Hadziahmetovic ve Levan Shengalia'nın yerine Deni Milosevic ve Riad Bajic'i sahaya sürdü. <br/> <br/>İttifak Holding Konyaspor, karşılaşmaya Serkan Kırıntılı, Skubic, Anicic, Diagne, Ferhat Öztorun, Jevtovic, Jonsson, Ömer Ali Şahiner, Milosevic, Miya ve Bajic 11'iyle başladı.<br/> <br/>Ev sahibi ekipte kart cezalı Shengelia ile maç eksiği bulunan Paolo Hurtado'nun yanı sıra Ali Çamdalı ve Ali Turan da sakatlıkları nedeniyle maç kadrosuna dahil edilmedi. <br/> <br/>İttifak Holding Konyaspor sahaya "Öğretmenler gününüz kutlu olsun" yazılı pankartla çıktı.</p>
    </article>
  </body>
</html>