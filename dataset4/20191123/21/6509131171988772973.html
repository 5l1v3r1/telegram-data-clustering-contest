<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321883/Drie-op-een-rij-voor-marathonschaatser-Gary-Hekman-in-Trachitol-Trophy"/>
    <meta property="og:site_name" content="RTV Oost"/>
    <meta property="article:published_time" content="2019-11-23T21:57:15+00:00"/>
    <meta property="og:title" content="Drie op een rij voor marathonschaatser Gary Hekman in Trachitol Trophy"/>
    <meta property="og:description" content="Op IJsbaan De Westfries in Hoorn heeft marathonschaatser Gary Hekman ook de derde etappe van de Trachitol Trophy gewonnen. De Kampenaar schreef de eerste twee etappes in Enschede en Utrecht ook al op zijn naam."/>
  </head>
  <body>
    <article>
      <h1>Drie op een rij voor marathonschaatser Gary Hekman in Trachitol Trophy</h1>
      <address>
        <time datetime="2019-11-23T21:57:15+00:00">23 Nov 2019, 21:57</time>
      </address>
      <slideshow>
        <figure>
          <img src="https://imgo.rgcdn.nl/ec28b65b152745a9822324d2941302db/opener/Gary-Hekman-Foto-Pro-Shots.jpg?v=cqXLek-mcO3skJVrnt3Kug2"/>
        </figure>
        <figure>
          <img src="https://imgo.rgcdn.nl/ec28b65b152745a9822324d2941302db/opener/Gary-Hekman-Foto-Pro-Shots.jpg?v=cqXLek-mcO3skJVrnt3Kug2"/>
        </figure>
        <figcaption>Gary Hekman (Foto: Pro Shots)</figcaption>
      </slideshow>
      <p>Op IJsbaan De Westfries in Hoorn heeft marathonschaatser Gary Hekman ook de derde etappe van de Trachitol Trophy gewonnen. De Kampenaar schreef de eerste twee etappes in Enschede en Utrecht ook al op zijn naam. </p>
      <p>Voor Gary Hekman en zijn team AB Vakwerk is de vierdaagse wedstrijd een groot succes aan het worden. Op de derde dag, waarop de vermoeidheid in de lijven kroop, kregen de mannen 125 rondes voor hun kiezen. Het peloton liet in Hoorn niemand ontsnappen.</p>
      <p>Kars Jansman uit Hellendoorn probeerde in de slotfase nog weg te komen, maar uiteindelijk was het toch weer Hekman die iedereen zijn wil oplegde. Sjoerd den Hertog finishte als tweede, voor nummer drie Daniel Niero. Morgen is op IJsbaan Kardinge in Groningen de finale van deze vierdaagse wedstrijd op kunstijs.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Drie+op+een+rij+voor+marathonschaatser+Gary+Hekman+in+Trachitol+Trophy">06 - 57 03 33 33</a>.</aside>
    </article>
  </body>
</html>