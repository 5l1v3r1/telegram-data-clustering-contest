<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/national/2019/11/23/842678"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T21:40:00+00:00"/>
    <meta property="og:title" content="'হাসপাতালে রাখলেও বেগম জিয়ার সুচিকিৎসা হচ্ছে না'"/>
    <meta property="og:description" content="বেগম জিয়াকে হাসপাতালে রাখলেও তার সুচিকিৎসা হচ্ছে না বলে মন্তব্য করেছেন বিএনপির জাতীয় স্থায়ী কমিটির সদস্য ড. আব্দুল মঈন খান। তিনি বলছেন, নেত্রীকে যে অভিযোগে সাজা দেওয়া হয়েছে, একই রকম অভিযোগে জামিন দেওয়ার অসংখ্য নজির এই দেশেই রয়েছে। কিন্তু তাকে জামিন দেওয়া হচ্ছে না। আজ শনিবার বিকেলে খুলনায় খালেদা জিয়ার মুক্তির দাবিতে অনুষ্ঠিত সমাবেশে প্রধান অতিথির বক্তব্যে তিনি এসব কথা বলেন। নগরের কে ডি ঘোষ রোডে দলীয় কার্যালয়ের সামনে খুলনা মহানগর ও জেলা বিএনপির এ সমাবেশের আয়োজন করে। মঈন খান বলেন, বেগম খালেদা জিয়া চাপের কাছে মাথা নত করবেন না। আইনি প্রক্রিয়ায় জামিনপ্রাপ্তি তার সাংবিধানিক অধিকার। এ অধিকার লাভের জন্য তিনি আপস করবেন না। তাই আমাদের রাজপথে অবস্থান নিয়ে আন্দোলনের মাধ্যমে তাকে মুক্ত করতে হবে। তিনি বলেন, বর্তমানে পেঁয়াজ ৩০০ টাকা আর চালের দাম হু হু করে বাড়ছে। দেশে ধনী-দরিদ্রের ব্যবধান বেড়েই চলেছে। এ সময় বক্তব্য রাখেন জেলা বিএনপির সভাপতি অ্যাডভোকেট এস এম শফিকুল আলম মনা, নগর সাধারণ সম্পাদক মনিরুজ্জামান মনি, সাহারুজ্জামান মোর্ত্তজা, অধ্যাপক ডা. গাজী আব্দুল হক, মীর কায়সেদ আলীসহ অনেকে।"/>
  </head>
  <body>
    <article>
      <h1>'হাসপাতালে রাখলেও বেগম জিয়ার সুচিকিৎসা হচ্ছে না'</h1>
      <address><time datetime="2019-11-23T21:40:00+00:00">23 Nov 2019, 21:40</time> by <a rel="author">কালের কণ্ঠ অনলাইন</a></address>
      <p>বেগম জিয়াকে হাসপাতালে রাখলেও তার সুচিকিৎসা হচ্ছে না বলে মন্তব্য করেছেন বিএনপির জাতীয় স্থায়ী কমিটির সদস্য ড. আব্দুল মঈন খান। তিনি বলছেন, নেত্রীকে যে অভিযোগে সাজা দেওয়া হয়েছে, একই রকম অভিযোগে জামিন দেওয়ার অসংখ্য নজির এই দেশেই রয়েছে। কিন্তু তাকে জামিন দেওয়া হচ্ছে না।</p>
      <p>আজ শনিবার বিকেলে খুলনায় খালেদা জিয়ার মুক্তির দাবিতে অনুষ্ঠিত সমাবেশে প্রধান অতিথির বক্তব্যে তিনি এসব কথা বলেন। নগরের কে ডি ঘোষ রোডে দলীয় কার্যালয়ের সামনে খুলনা মহানগর ও জেলা বিএনপির এ সমাবেশের আয়োজন করে।</p>
      <p>মঈন খান বলেন, বেগম খালেদা জিয়া চাপের কাছে মাথা নত করবেন না। আইনি প্রক্রিয়ায় জামিনপ্রাপ্তি তার সাংবিধানিক অধিকার। এ অধিকার লাভের জন্য তিনি আপস করবেন না। তাই আমাদের রাজপথে অবস্থান নিয়ে আন্দোলনের মাধ্যমে তাকে মুক্ত করতে হবে।</p>
      <p>তিনি বলেন, বর্তমানে পেঁয়াজ ৩০০ টাকা আর চালের দাম হু হু করে বাড়ছে। দেশে ধনী-দরিদ্রের ব্যবধান বেড়েই চলেছে।</p>
      <p>এ সময় বক্তব্য রাখেন জেলা বিএনপির সভাপতি অ্যাডভোকেট এস এম শফিকুল আলম মনা, নগর সাধারণ সম্পাদক মনিরুজ্জামান মনি, সাহারুজ্জামান মোর্ত্তজা, অধ্যাপক ডা. গাজী আব্দুল হক, মীর কায়সেদ আলীসহ অনেকে।</p>
    </article>
  </body>
</html>