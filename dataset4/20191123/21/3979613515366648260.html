<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pronews.gr/amyna-asfaleia/aeroporia/824122_israil-ti-kai-paralamvanoyn-f-35-f-15-einai-ena-kai-monadiko"/>
    <meta property="og:site_name" content="PRONEWS"/>
    <meta property="article:published_time" content="2019-11-23T21:57:00+00:00"/>
    <meta property="og:title" content="Ισραήλ: Τι και αν παραλαμβάνουν F-35; Το F-15 είναι ένα και… μοναδικό"/>
    <meta property="og:description" content="Η αμερικανική εταιρεία Boeing βρίσκεται ακόμη σε συζητήσεις με το Ισραήλ για μια πιθανή αγορά του F-15IA, δήλωσε υψηλόβαθμος αξιωματούχος της στο περιθώριο του Dubai Airshow 2019. Σύμφωνα με τον Thom..."/>
  </head>
  <body>
    <article>
      <h1>Ισραήλ: Τι και αν παραλαμβάνουν F-35; Το F-15 είναι ένα και… μοναδικό</h1>
      <address>
        <time datetime="2019-11-23T21:57:00+00:00">23 Nov 2019, 21:57</time>
      </address>
      <p>
        <b>Η αμερικανική εταιρεία Boeing βρίσκεται ακόμη σε συζητήσεις με το Ισραήλ για μια πιθανή αγορά του F-15IA, δήλωσε υψηλόβαθμος αξιωματούχος της στο περιθώριο του Dubai Airshow 2019.</b>
      </p>
      <p>Σύμφωνα με τον Thom Breckenridge, η απόφαση της ισραηλινής κυβέρνησης θα μπορούσε να ανακοινωθεί στο κοντινό μέλλον. Επιπλέον, ο ίδιος έκανε γνωστό ότι ένας προσομοιωτής  πτήσης του αεροσκάφους μεταφέρθηκε στο Ισραήλ την προηγούμενη εβδομάδα.</p>
      <p>Όπως αναφέρει το «National Defense», το Ισραήλ ετοιμάζεται να ενισχύσει την Αεροπορία του αποκτώντας μαχητικά αεροσκάφη από τις ΗΠΑ με χρήση μέρους της ετήσιας αμυντικής βοήθειας που η Ουάσινγκτον χορηγεί στο Τελ Αβίβ.</p>
      <p>Οι Ισραηλινοί συνεχίζουν να δείχνουν ενδιαφέρον για το F-15IA, ωστόσο, δεν θα μπορούσε να αποκλειστεί τελικά η αγορά μιας πρόσθετης παρτίδας F-35.</p>
      <p>Η Ισραηλινή Αεροπορία έχει 20 F-35I και θα παραλάβει άλλα 30, με βάση τις τρέχουσες συμφωνίες.</p>
      <p>Το F-15IA είναι παρόμοιο με το F-15EX, που προορίζεται για την Αμερικανική Αεροπορία, αλλά περιλαμβάνει αρκετά ισραηλινά υποσυστήματα.</p>
      <figure>
        <iframe src="https://www.youtube.com/embed/LNbHmfVML4g" width="640" height="360" data-service="Youtube" scrolling="no"/>
      </figure>
    </article>
  </body>
</html>