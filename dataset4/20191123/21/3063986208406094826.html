<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/23/842671"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T21:16:00+00:00"/>
    <meta property="og:title" content="ভৈরবে চলন্ত ট্রেনে পাথর নিক্ষেপ, পরিচালক গুরুতর আহত"/>
    <meta property="og:description" content="ভৈরব-ময়মনসিংহ রেইল লাইনে ভৈরবের জগন্নাথপুর এলাকায় চলন্ত ট্রেনে ছোঁড়া পাথরের আঘাতে ট্রেনের পরিচালক গুরুতর আহত হয়েছে। ট্রেনের পরিচালকের নাম হাজিজুর রহমান। তাকে গুরুতর অবস্থায় ময়মনসিংহ মেডিক্যাল কলেজ হাসপাতালে ভর্তি করা হয়েছে। এ নিয়ে আজ শনিবার দুপুরে ভৈরব রেলওয়ে স্টেশন মাস্টার মো. কামরুজ্জামান ভৈরব রেলওয়ে থানায় অভিযোগ করেছেন। জানা গেছে, ময়মনসিংহ থেকে সিলেটগামী একটি মালবাহী ট্রেন মঙ্গলবার দুপুর আড়াইটার দিকে ভৈরব পৌর এলাকার জগন্নাথপুর অতিক্রম করছিল। হঠাৎ ছোঁড়া পাথরের আঘাতে মালবাহী ট্রেনের কর্তব্যরত পরিচালক হাফিজুর রহমানের ডান চোখে আঘাত লাগে। পরবর্তী স্টেশন ভৈরব বাজার জংশন হওয়ায় ট্রেন থামান। পরে স্টেশনের কর্মরত লোকজন ভৈরব উপজেলা স্বাস্থ্য কমপ্লেক্সে হাফিজুর রহমানকে নিয়ে গিয়ে চিকিৎসা করান। চোখ থেকে রক্ত ক্ষরণের ফলে অবস্থার অবনতি দেখে কর্তব্যরত ডাক্তার পরামর্শে উন্নত চিকিৎসার জন্য ময়মনসিংহ মেডিক্যাল কলেজ হাসপাতালে ভর্তি হন। ভৈরব রেলওয়ের স্টেশন মাস্টার কামরুজ্জামন জানান, ট্রেনের পরিচালকের অবস্থা গুরুতর। তাই আমরা উন্নত চিকিৎসার জন্য ময়মনসিংহ মেডিক্যাল কলেজ হাসপাতালে পাঠিয়েছি। প্রায়ই ছোঁড়া পাথর/ইটের আঘাতে যাত্রী ও ট্রেনের…"/>
  </head>
  <body>
    <article>
      <h1>ভৈরবে চলন্ত ট্রেনে পাথর নিক্ষেপ, পরিচালক গুরুতর আহত</h1>
      <address><time datetime="2019-11-23T21:16:00+00:00">23 Nov 2019, 21:16</time> by <a rel="author">ভৈরব (কিশোরগঞ্জ) প্রতিনিধি</a></address>
      <p>ভৈরব-ময়মনসিংহ রেইল লাইনে ভৈরবের জগন্নাথপুর এলাকায় চলন্ত ট্রেনে ছোঁড়া পাথরের আঘাতে ট্রেনের পরিচালক গুরুতর আহত হয়েছে। ট্রেনের পরিচালকের নাম হাজিজুর রহমান। তাকে গুরুতর অবস্থায় ময়মনসিংহ মেডিক্যাল কলেজ হাসপাতালে ভর্তি করা হয়েছে।</p>
      <p>এ নিয়ে আজ শনিবার দুপুরে ভৈরব রেলওয়ে স্টেশন মাস্টার মো. কামরুজ্জামান ভৈরব রেলওয়ে থানায় অভিযোগ করেছেন।</p>
      <p>জানা গেছে, ময়মনসিংহ থেকে সিলেটগামী একটি মালবাহী ট্রেন মঙ্গলবার দুপুর আড়াইটার দিকে ভৈরব পৌর এলাকার জগন্নাথপুর অতিক্রম করছিল। হঠাৎ ছোঁড়া পাথরের আঘাতে মালবাহী ট্রেনের কর্তব্যরত পরিচালক হাফিজুর রহমানের ডান চোখে আঘাত লাগে। পরবর্তী স্টেশন ভৈরব বাজার জংশন হওয়ায় ট্রেন থামান। পরে স্টেশনের কর্মরত লোকজন ভৈরব উপজেলা স্বাস্থ্য কমপ্লেক্সে হাফিজুর রহমানকে নিয়ে গিয়ে চিকিৎসা করান। চোখ থেকে রক্ত ক্ষরণের ফলে অবস্থার অবনতি দেখে কর্তব্যরত ডাক্তার পরামর্শে উন্নত চিকিৎসার জন্য ময়মনসিংহ মেডিক্যাল কলেজ হাসপাতালে ভর্তি হন।</p>
      <p>ভৈরব রেলওয়ের স্টেশন মাস্টার কামরুজ্জামন জানান, ট্রেনের পরিচালকের অবস্থা গুরুতর। তাই আমরা উন্নত চিকিৎসার জন্য ময়মনসিংহ মেডিক্যাল কলেজ হাসপাতালে পাঠিয়েছি। প্রায়ই ছোঁড়া পাথর/ইটের আঘাতে যাত্রী ও ট্রেনের ক্ষতি সাধন হয়ে থাকে। পরিচালক হাফিজুর রহমানের আহতের বিষয়টি ভৈরব রেলথানাকে অবহিত করেছি।</p>
      <p>ভৈরব রেলওয়ে থানার ইনচার্জ মো. ফেরদ্দৌস আহমেদ বিশ্বাস বিষয়টি স্বাকীর করে বলেন, ট্রেনকে লক্ষ করে পাথর ছুঁড়ে মালবাহীর ট্রেনের পরিচালক আহত হওয়ার বিষয়টি জেনেছি এবং কারা কারা এই কাজটি করে তাদের একটি তালিকা তৈরি করছি। লিখিত অভিযোগ পাওয়ার পর আইনানুগ ব্যবস্থা নেওয়া হবে। </p>
    </article>
  </body>
</html>