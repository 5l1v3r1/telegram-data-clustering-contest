<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://himachalabhiabhi.com/national-latest/ncp-mla-meeting-ends-with-pawar-preparations-to-be-taken-to-hotel.html"/>
    <meta property="og:site_name" content="Himachal Abhi Abhi"/>
    <meta property="article:published_time" content="2019-11-23T21:16:00+00:00"/>
    <meta property="og:title" content="पवार संग विधायकों की बैठक खत्म, राज्यपाल के सामने तीनों दल कराएंगे विधायकों की परेड"/>
    <meta property="og:description" content="एनसीपी प्रमुख ने वाईबी सेंटर में अपने विधायकों की मीटिंग बुलाई थी। यह मीटिंग अब समाप्त हो गई है। सुप्रिया सुले बैठक से निकल चुकी हैं।"/>
  </head>
  <body>
    <article>
      <h1>पवार संग विधायकों की बैठक खत्म, राज्यपाल के सामने तीनों दल कराएंगे विधायकों की परेड</h1>
      <h2>उद्धव को पवार का फोन- अब सब कुछ नियंत्रण में है</h2>
      <address>
        <time datetime="2019-11-23T21:16:00+00:00">23 Nov 2019, 21:16</time>
      </address>
      <p><b>नई दिल्ली।</b> एनसीपी प्रमुख शरद पवार ने वाईबी सेंटर में अपने विधायकों की मीटिंग बुलाई थी। यह मीटिंग अब समाप्त हो गई है। सुप्रिया सुले बैठक से निकल चुकी हैं। बताया जा रहा है कि शिवसेना, कांग्रेस और एनसीपी ने राज्यपाल के सामने अपने विधायकों की परेड कराने की तैयारी कर ली है। वहीं, एनसीपी चीफ शरद पवार की अपनी पार्टी के विधायकों के साथ बैठक खत्म हो गई है। सुप्रिया सुले भी वाई बी सेंटर से रवाना हो गई है। वहीं महाराष्ट्र में शिवसेना विधायक दल के नेता एकनाथ शिंदे पार्टी अध्यक्ष उद्धव ठाकरे के आवास मातोश्री पहुंच गए हैं। शिंदे एनसीपी विधायक को साथ लेकर शरद पवार की मीटिंग में वाईबी सेंटर भी गए थे। दूसरी तरफ कांग्रेस विधायक दल ने विधायक दल का नेता चुनने के लिए पार्टी अध्यक्ष सोनिया गांधी को अधिकृत किया है।</p>
      <p>महाराष्ट्र में चल रहे सियासी घमासान के बीच एनसीपी चीफ शरद पवार ने अपने विधायकों के साथ बैठक की। इस बैठक में पहले अजित पवार को विधायक दल के नेता के पद से हटाने का फैसला लिया गया और उनकी जगह जयंत पाटिल को विधायक दल का नेता चुना गया। सूत्रों के मुताबिक इस बैठक के बाद शरद पवार ने कांग्रेस नेता अहमद पटेल, शिवसेना के नेता उद्धव ठाकरे और कांग्रेस नेता अशोक चव्हाण को फोन किया। इस दौरान शरद पवार ने इन नेताओं को आश्वस्त किया कि सब कुछ नियंत्रण में है। वहीं एनसीपी नेताओं की बैठक के संदर्भ में नवाब मलिक ने बताया गैर भाजपा सरकार बनने का विश्वास व्यक्त करते हुए कहा कि राज्यपाल को भ्रमित कर सरकार का गठन कराया गया। एनसीपी, कांग्रेस, शिवसेना, कुछ अन्य छोटे दल और निर्दलीय विधायकों को मिलाकर बहुमत हमारे साथ है। उन्होंने कहा कि पांच विधायकों से संपर्क नहीं हो सका।</p>
      <related>
        <h4>RELATED NEWS</h4>
        <a href="https://himachalabhiabhi.com/national-latest/shiv-sena-ncp-and-congress-reach-sc-against-bjp-forming-government-in-maharashtra-sc-will-hear-the-peal-tomorrow.html"/>
        <a href="https://himachalabhiabhi.com/latest-news/government-will-form-a-ut-by-joining-daman-and-diu-and-dadra-and-nagar-haveli-will-bring-bill-in-parliament.html"/>
        <a href="https://himachalabhiabhi.com/national-latest/ajit-pawar-removed-as-legislature-party-leader-by-ncp-dilip-patil-appointed-as-new-leader.html"/>
        <a href="https://himachalabhiabhi.com/national-latest/42-out-of-54-ncp-mlas-present-in-sharad-pawar-meeting.html"/>
        <a href="https://himachalabhiabhi.com/latest-news/man-troubled-by-debt-attempted-suicide-to-jump-into-the-tiger-enclosure.html"/>
        <a href="https://himachalabhiabhi.com/latest-news/dalai-lama-said-the-world-needs-india-values-of-non-violence-and-compassion.html"/>
      </related>
    </article>
  </body>
</html>