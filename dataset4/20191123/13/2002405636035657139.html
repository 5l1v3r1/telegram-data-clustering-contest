<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291557,zmiana-przewodniczacego-nowoczesnej-nieoficjalnie-lubnauer-rezygnuje"/>
    <meta property="og:site_name" content="na:Temat"/>
    <meta property="article:published_time" content="2019-11-23T13:37:01+00:00"/>
    <meta property="og:title" content="&quot;Nie udało się jej osiągnąć podstawowych celów&quot;. Nieoficjalnie: idą duże zmiany w Nowoczesnej"/>
    <meta property="og:description" content="Katarzyna Lubnauer podczas niedzielnej konwencji Nowoczesnej ma złożyć rezygnację. Jak nieoficjalnie dowiedziała się PAP, na stanowisko przewodniczącego partii wytypowano sekretarza generalnego ugrupowania Adama Szłapkę."/>
  </head>
  <body>
    <article>
      <h1>"Nie udało się jej osiągnąć podstawowych celów". Nieoficjalnie: idą duże zmiany w Nowoczesnej</h1>
      <address><time datetime="2019-11-23T13:37:01+00:00">23 Nov 2019, 13:37</time> by <a rel="author">Aneta Olender</a></address>
      <p>Katarzyna Lubnauer podczas niedzielnej konwencji Nowoczesnej ma złożyć rezygnację. Jak nieoficjalnie dowiedziała się PAP, na stanowisko przewodniczącego partii wytypowano sekretarza generalnego ugrupowania Adama Szłapkę.<br/><br/><br/>– Jest decyzja, że <a href="https://natemat.pl/285281,funkcjonariusz-strazy-marszalkowskiej-grozil-smiercia-katarzynie-lubnauer">Katarzyna Lubnauer</a> będzie składać rezygnację z pełnionej funkcji. Na ten moment osobą, która jako jedyna będzie się ubiegała o funkcję przewodniczącego, jest Adam Szłapka. Nie sądzę, żeby pojawił się jakiś inny kandydat, ale życie bywa zaskakujące, więc można spodziewać się wszystkiego – taką wypowiedź jednego z członków zarządu Nowoczesnej cytuje PAP.</p>
      <figure>
        <iframe data-src="https://twitter.com/natemat/status/1198127035211751424" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Wpływ na decyzję Lubnauer zdaniem innego polityka Nowoczesnej miało to, że jest ona świadoma, że "nie udało się jej osiągnąć podstawowych celów, jakie zakładała". Chodzi o samodzielne funkcjonowanie partii, czyli choćby samodzielny start w wyborach. Katarzyna Lubnauer ma jednak pozostać w zarządzie.<br/><br/>O tym, że <a href="https://natemat.pl/286495,alfabet-polski-wedlug-lubnauer-przedstawila-polske-pod-rzadami-pis">przewodnicząca Nowoczesnej</a> może zrezygnować ze stanowisko, mówiono już po wywiadzie, którego kilka dni temu udzieliła w RMF FM. – Mam poczucie, że wypełniłam misję, której się podjęłam. Nie jestem przywiązana do stanowiska – mówiła Katarzyna Lubnauer.<br/><br/><i>źródło: <a href="https://wiadomosci.wp.pl/nieoficjalnie-w-niedziele-rezygnacja-katarzyny-lubnauer-6449158332941953a?fbclid=IwAR37kLmjFhV8cHfWf_PIzlA3vXFY-dEE0hlmjGCNzQEf1UPlKqcszq1St38">wp.pl</a></i></p>
    </article>
  </body>
</html>