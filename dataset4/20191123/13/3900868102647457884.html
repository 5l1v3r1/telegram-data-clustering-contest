<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/world/1562955/ollandia-15chronoi-pyroboloysan-kata-trenwn-me-aerobola"/>
    <meta property="og:site_name" content="NOOZ."/>
    <meta property="article:published_time" content="2019-11-23T13:50:00+00:00"/>
    <meta property="og:title" content="Ολλανδία: 15χρονοι πυροβολούσαν κατά τρένων με αεροβόλα"/>
    <meta property="og:description" content="Μπλεξίματα με τις ολλανδικές Αρχές έχουν δύο 15χρονοι οι οποίοι φέρονται να πυροβόλησαν με αεροβόλα κατά δύο τρένων, προκαλώντας φθορές στα τζάμια και αναγκάζοντας τις αρχές να εκκενώσουν έναν συρμό."/>
  </head>
  <body>
    <article>
      <h1>Ολλανδία: 15χρονοι πυροβολούσαν κατά τρένων με αεροβόλα</h1>
      <address>
        <time datetime="2019-11-23T13:50:00+00:00">23 Nov 2019, 13:50</time>
      </address>
      <p>
        <b>Μπλεξίματα με τις ολλανδικές Αρχές έχουν δύο 15χρονοι οι οποίοι φέρονται να πυροβόλησαν με αεροβόλα κατά δύο τρένων, προκαλώντας φθορές στα τζάμια και αναγκάζοντας τις αρχές να εκκενώσουν έναν συρμό.</b>
      </p>
      <p>Η αστυνομία της Μπρέντα (νότια Ολλανδία) έκανε γνωστό, με μήνυμά της στο Twitter, ότι οι έφηβοι, και οι δύο ηλικίας 15 ετών, συνελήφθησαν το βράδυ της Παρασκευής. Στην κατοχή τους βρέθηκαν δύο αεροβόλα πιστόλια με μεταλλικά σφαιρίδια.</p>
      <p>Νωρίτερα, οι επιβάτες που βρίσκονταν σε δύο τρένα, τα οποία εκτελούν το δρομολόγιο Μπρέντα- Αϊντχόφεν, άκουσαν ισχυρούς κρότους και είδαν να έχουν ραγίσει τα παράθυρα του συρμού.</p>
      <p>Το ένα από τα δύο τρένα εκκενώθηκε μόλις έφθασε στον σιδηροδρομικό σταθμό της Μπρέντα. Η αστυνομία ξεκίνησε έρευνα.</p>
      <p>Οι δύο έφηβοι θεωρούνται ύποπτοι ότι «προκάλεσαν ζημιές σε τρένα», σύμφωνα με την αστυνομία.</p>
      <p>Αυτού του είδους τα πιστόλια πωλούνται στην Ολλανδία σε πρόσωπα άνω των 18 ετών, που είναι μέλη μιας λέσχης σκοποβολής, η οποία και ειδικεύεται σε αυτού του τύπου το όπλο.</p>
    </article>
  </body>
</html>