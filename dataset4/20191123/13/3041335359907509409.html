<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/23/health/vitamini-d-poso-simantiki-einai-gia-ton-organismo-mas/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-23T13:22:05+00:00"/>
    <meta property="og:title" content="Βιταμίνη D : Πόσο σημαντική είναι για τον οργανισμό μας"/>
    <meta property="og:description" content="Βιταμίνη D : Πόσο σημαντική είναι για τον οργανισμό μας"/>
  </head>
  <body>
    <article>
      <h6 class="kicker">Υγεία</h6>
      <h1>Βιταμίνη D : Πόσο σημαντική είναι για τον οργανισμό μας</h1>
      <h2>Η αναγκαιότητα της συγκεκριμένης βιταμίνης είναι άμεσα συνδεδεμένη με την υγεία μας και την πρόληψη σοβαρών παθήσεων</h2>
      <address><time datetime="2019-11-23T13:22:05+00:00">23 Nov 2019, 13:22</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>H βιταμίνη D συντίθεται από τον οργασμό μας όταν αυτός εκτίθεται στην ηλιακή ακτινοβολία. Στο μεγαλύτερο ποσοστό της λοιπόν παράγεται και απορροφάται όταν ερχόμαστε σε έκθεση με τον Ήλιο. Ένα άλλο πάλι μικρότερο ποσοστό της προσλαμβάνεται μέσω του φαγητού. Ένα άτομο μπορεί επίσης να ενισχύσει τη λήψη βιταμίνης D μέσω ορισμένων τροφίμων ή συμπληρωμάτων. Στην ουσία δεν είναι βιταμίνη ακριβώς αλλά προορμόνη.</p>
      <h3>Τα οφέλη</h3>
      <p>Βοηθά στο να έχουμε δυνατά οστά και δόντια. Επηρεάζει άμεσα την ψυχική μας υγεία καθόσον έχει άμεση σχέση με το νευρικό σύστημα και τη λειτουργία του. Το ανασοποιητικό θωρακίζεται περισσότερο ειδικά όταν η D συνδυάζεται με βιταμίνη C. Έρευνες δείχνουν ότι προλαμβάνει διάφορες ασθένειες, όπως τον Διαβήτη, καρδιοπάθειες και άλλες περιπτώσεις κακοήθειας.</p>
      <p>
        <a href="https://www.in.gr/2019/11/23/greece/ithaki-nea-stoixeia-gia-ton-thanato-tou-vretanou-ti-apokalypse-syntrofos-tou/">Ιθάκη: Νέα στοιχεία για τον θάνατο του Βρετανού – Τι αποκάλυψε η σύντροφός του</a>
      </p>
      <p>Επηρεάζει την απορρόφηση του ασβεστίου και του φωσφόρου. Προλαμβάνει τον ιό της γρίπης και άλλες νόσους από παθογόνους μικροοργανισμούς. Διαδραματίζει επίσης βασικό ρόλο στον έλεγχο της υψηλής αρτηριακής πίεσης ή υπέρτασης. Ρυθμίζει τον τρόπο λειτουργίας του εγκεφάλου και τη διάθεση διατηρώντας τη σε φυσιολογικά επίπεδα.</p>
      <p>Επηρεάζει αρκετά το σωματικό βάρος και την κατανομή του λίπους. Μελέτη έδειξε ότι όσα άτομα είχαν υψηλότερα επίπεδα βιταμίνης D3 τόσο περισσότερο βάρος και λίπος έχαναν από τα «σωστά» σημεία. Ορισμένες άλλες μελέτες έχουν αναφέρει πως μειώνει τον συνολικό κίνδυνο θανάτου (προφανώς από τις παθήσεις που θα προκαλούνταν αν υπήρχε χρόνια ανεπάρκεια).</p>
      <h3>Ανεπάρκεια</h3>
      <p>Η κούραση, η ατονία και οι μυικοί πόνοι είναι μόνο οι αρχή στο στάδιο της έλλειψης και της ανεπάρκειας. Όταν αυτά γίνονται χρόνια τότε τα προβλήματα αυξάνονται, εντείνονται και πολλαπλασιάζονται.</p>
      <p>Σε περιπτώσεις χρόνιας ανεπάρκειας, υπάρχουν πολύ αυξημένες πιθανότητες να εκδηλωθούν σοβαρά εώς πολύ σοβαρά προβλήματα υγείας. Τέτοια μπορεί να είναι οστεοπόρωση, η σκλήρυνση κατά πλάκας, η ραχίτιδα, η μείωση της αντοχής των μυών και τον οστών. Κακή στοματική υγεία με εμφάνιση ουλίτιδας και περιοδοντίτιδας, διότι η οδοντοστοιχία φθείρεται.</p>
      <p>Οι άνθρωποι με χρόνια έλλειψη και ανεπάρκεια είναι πιθανότερο να πεθάνουν από κάποια μορφή καρδιοπάθειας ή κατάρρευση του νευρικού και υποστηρικτικού συστήματος των οστών και μυών. Και η διάθεση επηρεάζεται άμεσα, καθώς ρυθμίζει και άλλες ορμόνες ή ουσίες όπως η σεροτονίνη. Για αυτό άλλωστε τους χειμερινούς μήνες οι περισσότεροι άνθρωποι εμφανίζουν πτώση στη διάθεσή τους.</p>
      <p>Σε περίπτωση που κάποιος αντιμετωπίζει προβλήματα τέτοια ακόμα και ελαφράς μορφής, οφείλει να απευθυνθεί στον γιατρό του ο οποίος με τη σειρά του θα του χορηγήσει συμπληρώματα D3,</p>
      <h3>Πρόσληψη</h3>
      <p>Ο σολωμός, τα στρείδια, οι γαρίδες (τα ψάρια γενικά) και και τα αυγά έχουν τη βιταμίνη. Ωστόσο κάθε ένα ξεχωριστά έχει άλλη ποσότητα. Μία μερίδα σολωμού ας πούμε υπερ-καλύπτει τις καθημερινές ανάγκες του οργανισμού σε D3. Ο κυριότερος τρόπος πρόσληψης είναι ο ήλιος κάνοντας ηλιοθεραπεία για κάποια λεπτά μες τη μέρα.</p>
      <p>Συνήθως οι παλάμες, τα χέρια, οι καρποί και τα πόδια πρέπει να τα χτυπά το φως για να γίνει άμεσα η απορρόφηση. Όταν κάποιος ωστόσο δε θέλει να εκτίθεται στον ήλιο για προσωπικούς λόγους προτίμησης ή λόγους υγείας τότε τα πράγματα αλλάζουν. Αν προσθέσουμε δε και τις περιπτώσεις που ορισμένοι άνθρωποι γενετικά δε μπορούν να συνθέσουν τη D3, η χρήση συμπληρωμάτων είναι απαραίτητη και αναγκαία.</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>