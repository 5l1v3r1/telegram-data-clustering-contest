<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/peste-200-000-de-romani-au-votat-in-strainatate-pana-in-prezent-18609066"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-23T13:19:51+00:00"/>
    <meta property="og:title" content="Peste 200.000 de români au votat în străinătate, până în prezent"/>
    <meta property="og:description" content="În a doua zi a votului în Diaspora au votat, până la ora transmiterii acestei ştiri, 200.317 de români la secţiile deschise în străinătate, iar 17.503 sunt votanţi prin corespondenţă, la cel de-al doilea tur al alegerilor prezidenţiale, potrivit BEC."/>
  </head>
  <body>
    <article>
      <h1>Peste 200.000 de români au votat în străinătate, până în prezent</h1>
      <address><time datetime="2019-11-23T13:19:51+00:00">23 Nov 2019, 13:19</time> by <a rel="author" href="https://www.zf.ro/autor/ana-petrescu" target="_blank">Ana Petrescu</a></address>
      <p>În a doua zi a votului în Diaspora au votat, până la ora transmiterii acestei ştiri, 200.317 de români la secţiile deschise în străinătate, iar 17.503 sunt votanţi prin corespondenţă, la cel de-al doilea tur al alegerilor prezidenţiale, potrivit BEC.</p>
      <p>Până sâmbătă, la ora transmiterii ştirii, un număr de 200.317 de români au votat la secţiile organizate în străinătate. De asemenea, 17.503 sunt votanţi prin corespondenţă, la turul al doilea al alegerilor.</p>
      <p>În total, până în prezent, au fost 217.820 de votanţi în Diaspora, la urne şi cei care au votat prin corespondenţă.</p>
      <p>În primul tur au fost 25.189 votanţi prin corespondenţă.</p>
      <p>Votul pentru cel de-al doilea tur al alegerilor pentru desemnarea şefului statului a început în străinătate, vineri, 22 noiembrie, la Auckland, în Noua Zeelandă, la ora 01.00, ora României (ora 12.00 ora locală), la secţia de votare nr. 17, cea mai îndepărtată secţie de votare organizată în afara graniţelor României.</p>
      <p>Votul în cadrul celor 838 de secţii organizate în străinătate se desfăşoară pe parcursul a trei zile: vineri, 22 noiembrie 2019, în intervalul orar 12.00 – 21.00, sâmbătă, 23 noiembrie 2019, şi duminică, 24 noiembrie 2019, în intervalul orar 07.00 – 21.00.</p>
    </article>
  </body>
</html>