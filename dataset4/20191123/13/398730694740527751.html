<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/robyn-och-liv-stromquist-i-nytt-nummer-av-nuda-med-tema-moderskap/"/>
    <meta property="og:site_name" content="DN.SE"/>
    <meta property="article:published_time" content="2019-11-23T13:53:57+00:00"/>
    <meta property="og:title" content="Robyn och Liv Strömquist i nytt nummer av Nuda med tema moderskap"/>
    <meta property="og:description" content="Nya utgåvan av kulturmagasinet Nuda har tema moderskap. Ett trettiotal personer medverkar, däribland Robyn, Liv Strömqvist och Daniel Birnbaum."/>
  </head>
  <body>
    <article>
      <h1>Robyn och Liv Strömquist i nytt nummer av Nuda med tema moderskap</h1>
      <address><time datetime="2019-11-23T13:53:57+00:00">23 Nov 2019, 13:53</time> by <a rel="author" href="https://www.dn.se/av/georg-cederskog/" target="_blank">Georg Cederskog</a></address>
      <p>
        <b>Bakom kulturmagasinet Nuda finns chefredaktörerna Nora Arrhenius Hagdahl och Frida Vega Salomonsson. Deras nya utgåva, döpt till ”Mother”, rymmer<i> </i>hela 250 sidor.</b>
      </p>
      <p>
        <b>Vad fick er att starta utgivningen 2016?</b>
      </p>
      <p>– Vi var intresserade av att starta en plattform för unga om konst, mode, foto och design samlat på ett ställe och dessutom tryckt på papper när allt är så himla digitalt. Vi ville vara en grupp tjejer och jobba och välja själva, utan någon som sade åt oss vad vi skulle göra. Vi är fem personer som jobbar med Nuda nu och gör ett magasin om året.</p>
      <p>
        <b>Hur klarar ni ekonomin?</b>
      </p>
      <p>– Det är en styrka att vara naiv och bara köra på. Vi tror att folk vill ha någonting att bläddra i. Det finns ett särskilt och taktilt värde i något som man kan ha hemma och bläddra i.</p>
      <p>
        <b>Ett trettiotal personer medverkar i nya Nuda, bland andra </b>
        <a href="https://www.dn.se/om/robyn/">
          <b>Robyn</b>
        </a>
        <b>, </b>
        <a href="https://www.dn.se/om/liv-stromquist/">
          <b>Liv Strömquist</b>
        </a>
        <b> och Daniel Birnbaum. Hur blev resultatet?</b>
      </p>
      <p>– En ganska eklektisk blandning av texter med både väldigt personliga tankar, enklare texter och bredare akademiska resonemang om alltifrån vad det är att tjäna jorden till tanken om moderland i form av diaspora. Vi gillar att läsa kul intervjuer, men också engagera oss i större frågeställningar och sätta ihop oväntade namn.</p>
      <p>
        <b>Härnäst?</b>
      </p>
      <p>– Nu hoppas vi att folk hittar oss på Instagram och köper magasinet. Vi har också börjat bolla idéer för nästa publikation och har också en seminarieserie, utställningar och evenemang i vår lokal på Roslagsgatan 25. Nästa utgåva kommer förhoppningsvis redan till sommaren.</p>
    </article>
  </body>
</html>