<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/istanbulda-okul-servisi-denetimi-1-6-milyon-liralik-ceza-kesildi-1392573"/>
    <meta property="og:site_name" content="Karar.com"/>
    <meta property="article:published_time" content="2019-11-23T13:25:00+00:00"/>
    <meta property="og:title" content="İstanbul'da okul servisi denetimi: 1,6 milyon liralık ceza kesildi"/>
    <meta property="og:description" content="İstanbul'da okul servis araçları ve sürücülerine yönelik denetimlerde yaklaşık 1,6 milyon lira para cezası kesildi."/>
  </head>
  <body>
    <article>
      <h1>İstanbul'da okul servisi denetimi: 1,6 milyon liralık ceza kesildi</h1>
      <address>
        <time datetime="2019-11-23T13:25:00+00:00">23 Nov 2019, 13:25</time>
      </address>
      <p>
        <b>İstanbul'da okul servis araçları ve sürücülerine yönelik denetimlerde yaklaşık 1,6 milyon lira para cezası kesildi.</b>
      </p>
      <p>İstanbul Valiliği açıklamasına göre, bu yıl İstanbul'da resmi ve özel olmak üzere toplam 7 bin 60 okulda, 2 milyon 819 bin öğrenci eğitim-öğretim görüyor.</p>
      <p>Öğrencilerin okula ulaşımlarında toplam 18 bin 846 servis aracı hizmet veriyor. Öğrencilerin ulaşım ve güvenliklerinin sağlanması konusunda polis ve jandarma denetimlerini aralıksız sürdürüyor.</p>
      <p>
        <b>1, 6 MİLYON LİRA CEZA KESİLDİ</b>
      </p>
      <p>İstanbul'da 16 Ekim-15 Kasım tarihleri arasında okul servis aracı ve sürücülerine yönelik denetim yapıldı.</p>
      <p>İl Emniyet Müdürlüğü ekiplerince Polis Sorumluk Bölgesi'nde servis aracı ve sürücülerine yönelik yapılan 4 bin 547 denetim neticesinde, 3 bin 802 adet cezai işlem uygulandı 1 milyon 542 bin 538 lira ceza kesildi.</p>
      <p>İl Jandarma Komutanlığı ekiplerince Jandarma Sorumluk Bölgesi’nde servis aracı ve sürücülerine yönelik yapılan 645 denetimde 85 adet cezai işlem uygulandı, 28 bin 658 lira ceza verildi.</p>
      <p>İstanbul'daki toplam 5 bin 192 denetim neticesinde 3 bin 887 adet cezai işlem uygulandı, 1 milyon 571 bin 196 lira para cezası kesildi.</p>
      <p>
        <b>İSTANBUL/AA</b>
      </p>
      <related>
        <a href="https://www.karar.com/guncel-haberler/istanbulda-pes-dedirten-olay-okul-servis-soforu-ehliyetsiz-cikti-1320013"/>
      </related>
    </article>
  </body>
</html>