<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/sport/box-ufc-floyd-mayweather-navrat-duchod.A191122_121243_dx-sport_peve"/>
    <meta property="og:site_name" content="Expres"/>
    <meta property="article:published_time" content="2019-11-23T13:05:00+00:00"/>
    <meta property="og:title" content="Nejbohatší sportovec hlásí návrat z důchodu. Mayweather je zpátky a vybírá si mezi boxem a UFC"/>
    <meta property="og:description" content="Velkolepý návrat, o němž fanoušci nejen boxu dlouho mluvili, je skutečně tady. Floyd Mayweather oznámil svůj návrat. Zatím ale není jasné, zda si nejbohatší sportovec planety nasadí boxerské rukavice, nebo vstoupí do oktagonu v rámci UFC. Legendární boxer zatím mlží a užívá si návrat na scénu."/>
  </head>
  <body>
    <article>
      <h1>Nejbohatší sportovec hlásí návrat z důchodu. Mayweather je zpátky a vybírá si mezi boxem a UFC</h1>
      <address><time datetime="2019-11-23T13:05:00+00:00">23 Nov 2019, 13:05</time> by <a rel="author" href="https://www.expres.cz/novinari/petr-vecera.N4335" target="_blank">Petr Večeřa</a></address>
      <p>
        <b>Velkolepý návrat, o němž fanoušci nejen boxu dlouho mluvili, je skutečně tady. Floyd Mayweather oznámil svůj návrat. Zatím ale není jasné, zda si nejbohatší sportovec planety nasadí boxerské rukavice, nebo vstoupí do oktagonu v rámci UFC. Legendární boxer zatím mlží a užívá si návrat na scénu.</b>
      </p>
      <p>Stačila jediná věta: <b>V roce 2020 se vracím z důchodu. </b>Média od té doby bombardují <a href="https://www.expres.cz/hledej.aspx?slovo=Mayweather">Floyda Mayweathera</a> (42) žádostmi o více podrobností. Bývalý boxer si však užívá mediální zájem a poskytuje pouze víceznačné odpovědi.</p>
      <p>Před ohlášením návratu Mayweather vložil na svůj Instagram společnou fotku s Danem Whitem, který je aktuálním prezidentem UFC. </p>
      <p><i><b>„Dan a já pracujeme společně na tom, abychom v roce 2020 dali velkolepou událost,“</b></i> uvedl bývalý boxer.</p>
      <figure>
        <img src="https://1gr.cz/fotky/bulvar/19/113/cl6/PEV7f8a91_Mayweather1.JPG"/>
        <figcaption>Touto fotografií oznámil Floyd Mayweather svůj návrat z boxerského důchodu.</figcaption>
      </figure>
      <p>Naposledy byl nejbohatší sportovec světa v akci při exhibičním zápase proti japonskému kickboxerovi Tenshinovi Nasukawovi. Zápas se uskutečnil v prosinci loňského roku a Američan potřeboval na vyřízení soupeře pouze 140 vteřin. Odměnou mu pak bylo zhruba 250 milionů korun. </p>
      <p>Před odchodem do důchodu se Mayweather utkal s <a href="https://www.expres.cz/hledej.aspx?slovo=Conor%2BMcGregor">Conorem McGregorem</a>, který tehdy zvolil opačnou cestu a jako šampion UFC šel vyzkoušet své štěstí do boxerského ringu. Pro Ira to tehdy byl vůbec první boxerský zápas.</p>
      <p>Mayweatherovi fanoušci věřili v návrat svého oblíbence a poslední měsíce (především kvůli spojování s UFC) toto potvrzovaly.</p>
      <p>Pravda ovšem je, že v rozhovorech mluvila boxerská legenda trochu jinak.</p>
      <p><i><b>„Mám nabídky, abych se vrátil zpátky do ringu. Jenže mé zdraví je to nejdůležitější. Box je velmi, velmi brutální sport. V posledních několika letech v ringu zemřelo mnoho zápasníků. Vždy je třeba vědět, kdy pověsit rukavice na hřebík. Měl jsem skvělou kariéru,“</b></i> uvedl Američan s přezdívkou „Hezounek“ v minulosti pro agenturu Reuters.</p>
      <h3>
        <a href="https://www.expres.cz/sport/box-ufc-floyd-mayweather-navrat-duchod.A191122_121243_dx-sport_peve/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/093/org/LAR7e5aa1_profimedia_0429360881.jpg"/>
        </figure>
        <figure>
          <img src="https://1gr.cz/fotky/bulvar/16/022/org/TER6165d9_profimedia_0273916407.jpg"/>
        </figure>
        <figure>
          <img src="https://1gr.cz/fotky/bulvar/16/022/org/TER613e0d_profimedia_0241931361.jpg"/>
        </figure>
        <figure>
          <img src="https://1gr.cz/fotky/bulvar/16/022/org/TER613e0c_profimedia_0241931224.jpg"/>
        </figure>
        <figure>
          <img src="https://1gr.cz/fotky/bulvar/19/033/org/LAR7a3f1e_profimedia_0347184167.jpg"/>
        </figure>
        <figure>
          <img src="https://1gr.cz/fotky/bulvar/16/022/org/TER6165db_profimedia_0274736515.jpg"/>
        </figure>
      </slideshow>
      <ul>
        <li>
          <a href="https://www.idnes.cz/premium">iDNES Premium</a>
        </li>
      </ul>
      <p>
        <a href="https://www.idnes.cz/premium">Premium</a>
      </p>
      <anchor name="_1">
        <p>
          <a href="https://www.idnes.cz/revue/vztahy-a-sex/lucie-bila-radek-filipi-koncert-laska-vztah.A191120_134354_sex_zar?zdroj=zpr_vybava">Někdy jsem se na sebe ani nemohla podívat do zrcadla, přiznala Lucie Bílá</a>
        </p>
        <p>Lucie Bílá ví, že o jejím vztahu s mužem mladším o sedmnáct let se mluví. Ví také, že se mnozí diví: jak takové...</p>
        <p>
          <a href="https://www.idnes.cz/premium">Premium</a>
        </p>
        <anchor name="_2">
          <p>
            <a href="https://www.idnes.cz/onadnes/vztahy-sex/porod-tehotenstvi-daniela-liskova.A191121_132323_vztahy-sex_job?zdroj=zpr_vybava">Jak se fotí porod? Záběry by měly být citlivé a fotograf nesmí překážet</a>
          </p>
          <p>Cože? Ty fotíš porody? Copak existuje někdo, kdo si chce nechat vyfotit porod? Takové otázky Daniela Lišková slyší...</p>
          <p>
            <a href="https://www.idnes.cz/premium">Premium</a>
          </p>
          <anchor name="_3">
            <p>
              <a href="https://www.idnes.cz/zpravy/domaci/skiareal-spindleruv-mlyn.A191122_182759_domaci_jum?zdroj=zpr_vybava">Rozšíření za miliardu. Skiareál ve Špindlu nebude mít v Česku konkurenci</a>
            </p>
            <p>Ve „Špindlu“ se jezdí na 25 kilometrech sjezdovek, brzo přibude dalších patnáct. Nejluxusnější české lyžařské středisko...</p>
            <p>
              <a href="https://www.idnes.cz/premium">Další nabídky Premium</a>
            </p>
          </anchor>
        </anchor>
      </anchor>
    </article>
  </body>
</html>