<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/huawei-mate-x/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-23T13:00:37+00:00"/>
    <meta property="og:title" content="Huawei zveřejnil ceník oprav u Mate X"/>
    <meta property="og:description" content="Nejpůsobivější model s názvem Mate X za poslední dobu od společnosti Huawei odkrývá ceník oprav u vybraných prvků a již v samotném úvodu můžeme říci, že konečná prodejní cena dává jasný odraz v hodnotě dílů. Čínský výrobce si například za výměnu skládacího displeje říká tolik, co byste utratili za špičkový telefon z vyšší třídy. Přestože […]"/>
  </head>
  <body>
    <article>
      <h1>Huawei zveřejnil ceník oprav u Mate X</h1>
      <address><time datetime="2019-11-23T13:00:37+00:00">23 Nov 2019, 13:00</time> by <a rel="author" href="https://dotekomanie.cz/author/antonin-hornacek/" target="_blank">Antonín Horňáček</a></address>
      <p>Nejpůsobivější model s názvem Mate X za poslední dobu od společnosti Huawei odkrývá ceník oprav u vybraných prvků a již v samotném úvodu můžeme říci, že konečná prodejní cena dává jasný odraz v hodnotě dílů. Čínský výrobce si například za výměnu skládacího displeje říká tolik, co byste utratili za špičkový telefon z vyšší třídy. Přestože částka zahrnuje i práci servisního technika, tak celosvětový prodej zařízení se zřejmě postará o její mírné navýšení.</p>
      <h3>Neotálejte s ochranou</h3>
      <p>Za celý 8palcový displej si Huawei říká v přepočtu 23 243 Kč. Rovnou za něj lze postavit základní desku osazenou čipem Kirin 980 z dílny HiSilicon, jejíž kompletní výměna stojí 11 749 Kč. Třetí nejnákladnější zásah je oprava jednoho senzoru kamerky v zadní části za 2 292 Kč.</p>
      <p>Zákazníci pravděpodobně budou často žádat o výměnu baterie, která vychází na 913 Kč. Zde zůstává otázkou, zda výměna zahrnuje oba články baterie nebo pouze v jedné části, protože telefon má celkem dvě baterie s celkovou velikostí 4 500 mAh. Případné poškození celého vnějšího krytu vás vyjde na 1 185 Kč.</p>
      <p>Nakonec majitelé modelu Galaxy Fold od Samsung za první výměnu skládacího displeje platí pouze 3 461 Kč. Až při druhém poškození musí sáhnout hlouběji do kapsy a vynaložit 13 846 Kč.</p>
      <figure>
        <img src="https://dotekomanie.cz/wp-content/uploads/2019/11/Huawei-Mate-X-728x463x.jpg"/>
      </figure>
      <footer>Zdroj: <a href="https://www.gizmochina.com/2019/11/20/huawei-mate-x-repair-part-replacement-costing/#6512b/">gizmochina.com</a></footer>
    </article>
  </body>
</html>