<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159190_1073.html"/>
    <meta property="og:site_name" content="Novsport"/>
    <meta property="article:published_time" content="2019-11-23T13:50:00+00:00"/>
    <meta property="og:title" content="Лукаку разкри защо си е тръгнал от Юнайтед"/>
    <meta property="og:description" content="Белгиецът не е бил доволен от поставянето му на фланга от Солскяер"/>
  </head>
  <body>
    <article>
      <h1>Лукаку разкри защо си е тръгнал от Юнайтед</h1>
      <address>
        <time datetime="2019-11-23T13:50:00+00:00">23 Nov 2019, 13:50</time>
      </address>
      <p>Нападателят на Интер Ромелу Лукаку разкри причините, които са го накарали да напусне Манчестър Юнайтед. Белгиецът заяви пред givemesport.com , че не е бил съгласен с решението на мениджъра на "червените дяволи" Оле Гуне Солскяер да го постави на фланга на атаката.<br/><br/>"След като научих, че Солскяер планира да ме постави на крилото, разбрах, че времето ми в Манчестър Юнайтед е приключило", заяви белгиецът.<br/><br/>"Би било хубаво да стана голмайстор на Серия А, но не съм от типа футболисти, които казват, че искат индивидуални награди. Мисля първо за отбора. Най-голямата ми мотивация е да помагам на тима да реализира попадения", добави още нападателят на Интер.<br/><br/>След като замени "Олд Трафорд" със "Сан Сиро" Лукаку възвърна голмайсторският си нюх. До момента белгиецът има на сметката си девет попадения от 12 срещи в първенството. Нападателят на Интер единствено отстъпва на италианския национал Чиро Имобиле, който от началото на кампанията има 14 гола в Серия А.</p>
    </article>
  </body>
</html>