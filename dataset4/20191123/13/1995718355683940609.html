<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152831-zviazaly-skotchem-i-pobyly-grabizhnyky-v-maskah-napaly-na-simyu-golovy-pidgajcivskoi-otg"/>
    <meta property="og:site_name" content="ВолиньPost"/>
    <meta property="article:published_time" content="2019-11-23T13:14:00+00:00"/>
    <meta property="og:title" content="Зв'язали скотчем і побили: грабіжники в масках напали на сім'ю голови Підгайцівської ОТГ"/>
    <meta property="og:description" content="В селі Крупа, що поблизу Луцька, четверо невідомих вдерлись до будинку голови Підгайцівської ОТГ Юрія Семенюка та викрали гроші і коштовності"/>
  </head>
  <body>
    <article>
      <h1>Зв'язали скотчем і побили: грабіжники в масках напали на сім'ю голови Підгайцівської ОТГ</h1>
      <address>
        <time datetime="2019-11-23T13:14:00+00:00">23 Nov 2019, 13:14</time>
      </address>
      <p>В селі Крупа, що поблизу Луцька, четверо невідомих вдерлись до будинку голови Підгайцівської ОТГ<b> Юрія Семенюка </b>та викрали гроші і коштовності. Сім’ю зв’язали, а самого Юрія Семенюка, який намагався чинити опір, побили.<br/><br/>Про це Інформаційному агентству<a href="https://www.volynnews.com/ua/news/all/simiu-zviazaly-hospodaria-pobyly-pohrabuvaly-budynok-holovy-pidhaytsi/?fbclid=IwAR2FRiZ5corgyF12HJ-r4y9_kUZp9Ode9D5dmup7mUqlx3D3yAhdJeNgPjw"> Волинські Новини</a> стало відомо з власних джерел.<br/><br/>Інцидент трапився 22 листопада, по 23 годині. Четверо зловмисників піднялись на другий поверх, де скотчем зв’язали дружину Юрія Семенюка та доньку. Господар будинку намагався чинити опір, через що його побили.<br/><br/>З сейфу дістали коштовності та значну суму коштів. Відповідно до попередньої інформації, йдеться про мільйонні суми в гривневому еквіваленті.<br/><br/>Нагадаємо, вранці 23 листопада <b><a href="http://www.volynpost.com/news/152823-zviazaly-simyu-klejkoyu-strichkoyu-v-luckomu-rajoni-nevidomi-v-maskah-napaly-na-budynok">поліція Волині повідомила про зухвалий напад у Крупі</a></b>. Утім, не було відомо, що йдеться про будинок голови Підгайцівської ОТГ.</p>
    </article>
  </body>
</html>