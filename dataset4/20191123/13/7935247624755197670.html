<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/potada-rakip-itu-216007h.htm"/>
    <meta property="og:site_name" content="OLAY"/>
    <meta property="article:published_time" content="2019-11-23T13:55:23+00:00"/>
    <meta property="og:title" content="Potada rakip İTÜ"/>
    <meta property="og:description" content="Frutti Extra Bursaspor, ING Basketbol Süper Ligi'nin 9. haftasında deplasmanda son sıradaki Sigortam.Net İTÜ'ye konuk oluyor."/>
  </head>
  <body>
    <article>
      <h1>Potada rakip İTÜ</h1>
      <h2>Frutti Extra Bursaspor, ING Basketbol Süper Ligi'nin 9. haftasında deplasmanda son sıradaki Sigortam.Net İTÜ'ye konuk oluyor.</h2>
      <address>
        <time datetime="2019-11-23T13:55:23+00:00">23 Nov 2019, 13:55</time>
      </address>
      <p>ING Basketbol Süper Ligi'nde mücadele eden Frutti Extra Bursaspor, bugün deplasmanda Sigortam.Net İTÜ'ye konuk olacak. Ligde oynadığı 8 maçta 4 galibiyet, 4 yenilgi alan yeşil beyazlılar, son sıradaki rakibini yenip, play-off potasındaki yerini sağlamlaştırmak istiyor. Darüşşafaka Ayhan Şahenk Spor Salonu'nda oynanacak karşılaşma saat 17.30'da başlayacak. Mücadeleyi Yener Yılmaz, Can Mavisu ve Ahmet tatlıcı hakem üçlüsü yönetecek.</p>
      <p>
        <b>ÜST ÜSTE 2. DEPLASMAN</b>
      </p>
      <p>Geçtiğimiz hafta deplasmanda Beşiktaş karşısında istemediği bir sonuç alan ve üst üste 2. dış saha maçına çıkacak olan Potanın Timsahları, hem bu yenilgiyi unutturmak hem de ligdeki başarılı performansını sürdürmeyi hedefliyor. Ligde TOFAŞ, Darüşşafaka, Ormanspor ve Büyükçekmece'yi mağlup eden Frutti Extra Bursaspor, deplasmandan alacağı güzel sonuçla galibiyet sayısını da 5'e çıkarmayı istiyor. Evsahibi İTÜ ise ligdeki tek galibiyetini Ormanspor karşısında aldı.</p>
      <p>17.30/TİVİBUSPOR2</p>
    </article>
  </body>
</html>