<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/tos-na-27-medjunarodnom-sajmu-turizma-u-varsavi/"/>
    <meta property="og:site_name" content="Krstarica"/>
    <meta property="article:published_time" content="2019-11-23T13:29:00+00:00"/>
    <meta property="og:title" content="TOS na 27. Međunarodnom sajmu turizma u Varšavi"/>
    <meta property="og:description" content="BEOGRAD - Turistička organizacija Srbije predstavila je turističku ponudu naše zemlje na sajmu u Poljskoj, sa akcentom na gradski odmor i banjski turizam."/>
  </head>
  <body>
    <article>
      <h1>TOS na 27. Međunarodnom sajmu turizma u Varšavi</h1>
      <address><time datetime="2019-11-23T13:29:00+00:00">23 Nov 2019, 13:29</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BEOGRAD – Turistička organizacija Srbije predstavila je turističku ponudu naše zemlje na sajmu u Poljskoj, sa akcentom na gradski odmor i banjski turizam.</p>
      <p>Brojni organizatori putovanja predstavili su svoje turističke aranžmane koji obuhvataju posetu Srbiji.</p>
      <p>Potencijal Srbije ogleda se u činjenici da brojni turisti iz Poljske, naročito u letnjem periodu, prolaze kroz našu zemlju, a naš cilj je da promocijom na ovom sajmu prikažemo sve lepote Srbije koje su dobar razlog za duži boravak turista, navodi se u saopštenju TOS.</p>
      <p>Sajam u Varšavi, koji je počeo 21. novembra a završava se danas, okupio je veliki broj, kako organizatora putovanja, tako i predstavnika medija i blogera.</p>
      <p>Predstavilo se preko 400 izlagača iz više od 50 zemalja.</p>
      <p>(Tanjug)</p>
    </article>
  </body>
</html>