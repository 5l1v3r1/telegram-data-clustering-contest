<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641537/%D8%A7%D9%84%D8%AC%D8%A8%DB%8C%D8%B1%D8%A7%DB%8C%D8%B1%D8%A7%D9%86-%D8%B9%D8%A7%D9%85%D9%84-%D8%AD%D9%85%D9%84%D9%87-%D8%A8%D9%87-%D8%AA%D8%A3%D8%B3%DB%8C%D8%B3%D8%A7%D8%AA-%D8%A2%D8%B1%D8%A7%D9%85%DA%A9%D9%88-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T13:09:00+00:00"/>
    <meta property="og:title" content="الجبیر:ایران عامل حمله به تأسیسات آرامکو است!"/>
    <meta property="og:description" content="وزیر مشاور در امور خارجی سعودی بار دیگر لب به طرح ادعاهای واهی و تکراری علیه ایران گشود."/>
  </head>
  <body>
    <article>
      <h1>
        <a href="https://www.bultannews.com/fa/news/641537/%D8%A7%D9%84%D8%AC%D8%A8%DB%8C%D8%B1%D8%A7%DB%8C%D8%B1%D8%A7%D9%86-%D8%B9%D8%A7%D9%85%D9%84-%D8%AD%D9%85%D9%84%D9%87-%D8%A8%D9%87-%D8%AA%D8%A3%D8%B3%DB%8C%D8%B3%D8%A7%D8%AA-%D8%A2%D8%B1%D8%A7%D9%85%DA%A9%D9%88-%D8%A7%D8%B3%D8%AA">الجبیر:ایران عامل حمله به تأسیسات آرامکو است!</a>
      </h1>
      <h2>وزیر مشاور در امور خارجی سعودی بار دیگر لب به طرح ادعاهای واهی و تکراری علیه ایران گشود.</h2>
      <address><time datetime="2019-11-23T13:09:00+00:00">23 Nov 2019, 13:09</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «عادل الجبیر» وزیر مشاور در امور خارجی سعودی بار دیگر لب به طرح ادعاهای واهی و تکراری علیه ایران گشود.</p>
      <p>بر اساس این گزارش، وی مدعی شد که ایران عامل حمله به تأسیسات آرامکو بوده است. از سازمان ملل می خواهیم تا برای بررسی حمله به آرامکو کارشناسان خود را به عربستان اعزام کند.</p>
      <p>این مقام سعودی با طرح ادعاهای تکراری بدون ارائه هیچ سند و مدرکی ادعا کرد: پهپادهایی که به آرامکو حمله کردند، ساخت ایران بوده اند!</p>
      <p>الجبیر در سخنانی برای تحریک جهانیان علیه ایران مدعی شد: مماشات با ایران موجب افزایش حملات آن خواهد بود.</p>
      <p>وی همچنین بدون اشاره به رد درخواست های مکرر تهران برای مذاکره ادعا کرد که ریاض مخالف با مذاکره با ایران نیست.</p>
      <p>الجبیر در ادامه خواستار افزایش نیروهای آمریکایی در خلیج فارس شد.</p>
      <p>گفتنی است، الجبیر این سخنان را در نشست «گفتگوی منامه» در بحرین مطرح کرد.</p>
      <p>لازم به ذکر است که عربستان سعودی با هدف عدم رسوایی خود در برابر افکار عمومی به دلیل ضعف نظامی و امنیتی مقابل نیروهای مقاومت یمن، در مسأله حمله به تأسیسات آرامکو انگشت اتهام را به سمت ایران نشانه رفته است</p>
    </article>
  </body>
</html>