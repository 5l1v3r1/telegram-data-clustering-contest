<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/paice-fa-causa-a-bmw-per-tecnologia-motori-ibridi-468865.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-23T13:00:52+00:00"/>
    <meta property="og:title" content="Paice fa causa a BMW per tecnologia motori ibridi"/>
    <meta property="og:description" content="La società leader in campo tecnologico ha accusato il brand tedesco di violazione di brevetto in merito all'ibridizzazione delle auto"/>
  </head>
  <body>
    <article>
      <h1>Paice fa causa a BMW per tecnologia motori ibridi</h1>
      <h2>La società leader in campo tecnologico ha accusato il brand tedesco di violazione di brevetto in merito all'ibridizzazione delle auto</h2>
      <address><time datetime="2019-11-23T13:00:52+00:00">23 Nov 2019, 13:00</time> by <a rel="author">Andrea Trezza</a></address>
      <p>Paice e The Abell Foundation hanno accusato BMW di aver <b>violato alcuni brevetti</b> legati alle tecnologie per motori ibridi. La motivazione che ha spinto la società leader in campo tecnologico a procedere per vie legali contro il marchio tedesco è molto semplice: Paice ha condiviso i dettagli specifici della propria tecnologia dei veicoli ibridi con BMW in buona fede, la quale <b>piuttosto che negoziare una licenza</b> per la suddetta tecnologia ha preferito usufruirne per il proprio guadagno.</p>
      <blockquote>
        <a href="https://www.formulapassion.it/automoto/mondoauto/bmw-i4-continua-lo-sviluppo-in-vista-del-2021-edrive-technology-coupe-467861.html">BMW i4, la full electric che sembra una M4</a>
      </blockquote>
      <p>Lo ha dichiarato Robert Oswald, il CEO di Paice, il quale accusa una violazione di brevetto su<b> otto diversi modelli ibridi e ibridi plug-in</b> tra i quali BMW 330e iPerformance, BMW 530e iPerformance, BMW 750e xDrive iPerformance, BMW i8 Roadster Plug-in e Mini Countryman Plug-in. Secondo la denuncia emessa da Paice, la casa automobilistica di Monaco ha prontamente espresso interesse per la propria tecnologia ibrida in quanto al momento stava ancora spingendo sulla <b>motorizzazione diesel</b>, rimanendo in ritardo con i tempi rispetto ad altri marchi auto che già incentravano il proprio lavoro sull’ibrido.</p>
      <p>Non è la prima volta in cui Paice rimane coinvolta in controversie legate ai brevetti: in passato <b>Ford, Toyota, Hyundai e Kia</b> hanno avuto alcuni disguidi con l’azienda di Baltimore, e li hanno sempre risolti pagandola per la concessione della licenza.</p>
      <footer>RIPRODUZIONE RISERVATA</footer>
    </article>
  </body>
</html>