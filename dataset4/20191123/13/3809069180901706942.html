<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1417767/epistrofi-koyesta-ston-ari"/>
    <meta property="og:site_name" content="gazzetta.gr"/>
    <meta property="article:published_time" content="2019-11-23T13:25:18+00:00"/>
    <meta property="og:title" content="Επιστροφή Κουέστα στον Άρη!"/>
    <meta property="og:description" content="Ο Χουλιάν Κουέστα συμπεριλήφθηκε στην αποστολή του Άρη ενόψει του αυριανού (24/11, 19:30) αγώνα με την ΑΕΚ στο Ολυμπιακό Στάδιο της Αθήνας."/>
  </head>
  <body>
    <article>
      <h1>Επιστροφή Κουέστα στον Άρη!</h1>
      <h2>Ο Χουλιάν Κουέστα συμπεριλήφθηκε στην αποστολή του Άρη ενόψει του αυριανού (24/11, 19:30) αγώνα με την ΑΕΚ στο Ολυμπιακό Στάδιο της Αθήνας.</h2>
      <address><time datetime="2019-11-23T13:25:18+00:00">23 Nov 2019, 13:25</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ο Ισπανός τερματοφύλακας είχε τραυματιστεί στο παραδοσιακό ντέρμπι της Θεσσαλονίκης απέναντι στον ΠΑΟΚ, συμπλήρωσε δύο μήνες εκτός δράσης και είναι η πρώτη φορά που συμπεριλαμβάνεται στην αποστολή. Χθες (22/11) ο Μίκαελ Ένινγκ δήλωσε ότι ο Κουέστα δεν θα συμπεριλαμβανόταν στην αποστολή, φαίνεται όμως ότι άλλαξε άποψη και αποφάσισε να τον πάρει στην Αθήνα. Ωστόσο, δεν προβλέπεται να αγωνιστεί, καθώς την εστία των «κίτρινων» θα υπερασπιστεί ο 18χρονος Απόστολος Τσιλιγγίρης.</p>
      <p>Η αποστολή δεν έχει εκπλήξεις υπό την έννοια ότι έμειναν εκτός οι Μάρτιν Τόνσο, Λερίν Ντουάρτε οι οποίοι αντιμετωπίζουν πρόβλημα τραυματισμού, αλλά και ο Ντάνιελ Σούντγκρεν ο οποίος ακολουθεί φαρμακευτική αγωγή καθώς έχει γαστρεντερίτιδα. Στην 18αδα βρίσκονται οι Τσιλιγγίρης, Cuesta, Rose, Fran Velez, Hugo Souza, Korhut, Larsson, Matilla, Diguiny, Bruno Gama, Mancini, Lucas Sasha, Abou Ba, Martinez, Ideye, Δεληζήσης, Φετφατζίδης, Μπακούτσης.</p>
      <p>Σε ότι αφορά το βασικό σχήμα, ο επικρατέστερος αντικαταστάτης του Ντάνιελ Σούντγκρεν στο δεξί άκρο της άμυνας είναι ο Ούγκο Σόουζα καθώς ο Γερμανός προπονητής του Άρη δεν θέλει να αλλάξει το δίδυμο των στόπερ (Ρόουζ, Βέλεθ). Ως σκέψη υπάρχει και η τοποθέτηση του Λούκας Σάσα καθώς είχε χρησιμοποιηθεί στο δεξί άκρο της άμυνας κατά τη θητεία του στη Λούντογκορετς, αλλά αυτό το σενάριο δεν συγκεντρώνει πιθανότητες καθώς η ομάδα χάσει δύναμη και τρεξίματα στον χώρο της μεσαίας γραμμής.</p>
    </article>
  </body>
</html>