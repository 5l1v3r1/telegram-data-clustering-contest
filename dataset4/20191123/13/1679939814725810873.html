<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/forfota-in-magazinele-din-capitala-oamenii-in-cautarea-hainelor-pentru-iarna_3059894.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-23T13:01:36+00:00"/>
    <meta property="og:title" content="Forfotă în magazinele din Capitală. Oamenii, în căutarea hainelor pentru iarnă"/>
    <meta property="og:description" content="Deşi iarna bate la uşă, moldovenii nu se prea grăbesc să-și înnoiască garderoba. Vânzătorii din piețele și magazinele din Capitală se plâng de lipsă de clienți și spun că este pentru prima dată când se confruntă cu o astfel de situație. Au și o explicație"/>
  </head>
  <body>
    <article>
      <h1>Forfotă în magazinele din Capitală. Oamenii, în căutarea hainelor pentru iarnă</h1>
      <address><time datetime="2019-11-23T13:01:36+00:00">23 Nov 2019, 13:01</time> by <a rel="author">PUBLIKA.MD</a></address>
      <p><b>Deşi iarna bate la uşă, moldovenii nu se prea grăbesc să-și înnoiască garderoba. Vânzătorii din piețele și magazinele din Capitală se plâng de lipsă de clienți și spun că este pentru prima dată când se confruntă cu o astfel de situație. Au și o explicație: hainele sunt scumpe, iar oamenii nu au bani.</b><br/><br/>La piaţa din Centrul Capitalei comercianţii îngheaţă degeaba. Unii dintre ei spun că nu vând aproape nimic.<br/><br/>"Nu știu din ce cauză. Ne gândeam că se va răci timpul și o să avem cumpărători, dar stăm și înghețăm".<br/><br/>"La noi a scăzut numărul de cumpărători, deatâta că guvernarea noastră alungă populația din țară. Și prețurile sunt foarte majorate".<br/><br/>" În loc să vindem 50, 60. Nu are rost că a venit frigul. <br/>Reporter: Dar anul trecut? Un pic mai binișor".<br/><br/>"S-a micșorat chiar nespus de mult fiind că lumea a intrat în case. Au fugit la casele călduțe și se simte lucrul acesta foarte, foarte tare".<br/><br/>"Ei, de tot o slăbit. Stăm şi îngheţăm".<br/><br/><b>Cei care au venit totuși la cumpărături spun că nu-i sperie prețurile. Cei mai mulți sunt interesați de haine groase, papuci de iarnă sau mănuși.</b><br/><br/>"Am venit să cumpăr o scurtă. Prețurile îs bunișoare așa".<br/><br/>" Am venit să-mi reînoiesc garderoba de iarnă. Da, cumpăr o scurtă ceva, un palton".<br/><br/>"S-a schimbat timpul, deja e rece și trebuie să ne schimbăm haina. Trecem la sezon".<br/><br/>"Să procurăm poate un fular, ceva de iarnă. O scurtă, eu știu, un palton".<br/><br/><b>Stiliştii spun că în această iarnă în vogă sunt nuanțele închise.</b><br/><br/>"Pentru acest sezon este bine să optăm pentru culorii pământii, gen gri de asfalt, haki, teracotă și tot negrul rămâne actual", a spus designerul, Diana Covalschi.<br/><br/>În piețele și magazinele din Capitală prețul unei geci de iarnă pornește de la 800 de lei, iar încălțămintea de sezon costă cel puțin 1.000 de lei.</p>
    </article>
  </body>
</html>