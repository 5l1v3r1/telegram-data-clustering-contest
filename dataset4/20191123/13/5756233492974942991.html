<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622947/%D8%B3%D8%A7%D8%AF%D9%87%E2%80%8C%D8%AA%D8%B1%DB%8C%D9%86-%D8%B1%D8%A7%D9%87%E2%80%8C-%D8%A8%D8%B1%D8%A7%DB%8C-%D8%AF%D8%A7%D8%B4%D8%AA%D9%86-%DB%8C%DA%A9-%D9%82%D9%84%D8%A8-%D8%B3%D8%A7%D9%84%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-23T13:31:00+00:00"/>
    <meta property="og:title" content="ساده‌ترین راه‌ برای داشتن یک قلب سالم"/>
    <meta property="og:description" content="در ایران بیماری‌های قلبی یکی از شایع‌ترین علل مرگ و میر شناخته شده در صورتی که با رعایت نکات ساده‌ای می‌توان قلبی سالم داشت."/>
  </head>
  <body>
    <article>
      <h1>ساده‌ترین راه‌ برای داشتن یک قلب سالم</h1>
      <address>
        <time datetime="2019-11-23T13:31:00+00:00">23 Nov 2019, 13:31</time>
      </address>
      <p>
        <i>در ایران بیماری‌های قلبی یکی از شایع‌ترین علل مرگ و میر شناخته شده در صورتی که با رعایت نکات ساده‌ای می‌توان قلبی سالم داشت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>آنطور که انجمن قلب آمریکا توصیه کرده که شما برای حفظ سلامت قلبتان باید در هفته دو نیم ساعت پیادهروی سریع داشته باشید. به این میزان ورزش میتوان ۷۵ دقیقه حرکات ایروبیک نیز اضافه کرد. توصیه میشود بزرگسالان ۲ روز در هفته تمرینات تقویت عضلات را نیز انجام دهند.</p>
      <p>
        <b>پرهیز از الکل</b>
      </p>
      <p>حتی در کشورهایی که مصرف مشروبات الکلی آزاد است به کسانی که الکل مصرف نمیکنند توصیه به شروع مصرف الکل نمی‌شود. مصرف الکل منجر به کاهش سطح کلسترول خوب خون، افزایش احتمال لخته شدن خون و آسیب عروقی شود.</p>
      <figure>
        <img src="https://aftabnews.ir/files/fa/news/1398/9/2/362511_182.jpg"/>
      </figure>
      <p>
        <b>خوردن شکلات تلخ</b>
      </p>
      <p>شکلات تیره سرشار از آنتی اکسیدان هایی به نام فلاوانول است که حافظ سلامت قلب محسوب میشود. مقدار مصرفی این شکلات ۲۰ تا ۳۰ گرم در روز با درصد ۷۰ درصد به بالا کاکائو توصیه میشود. شکلات تلخ همچنین خطر التهاب را کاهش میدهد و ریسک بیماری‌های قلبی و عروقی را کم می‌کند.</p>
      <p>
        <b>کاهش مصرف نمک</b>
      </p>
      <p>میزان مجاز مصرف سدیم در روز ۱۵۰۰ میلی گرم است که اکثر ما بیشتر از این میزان را دریافت میکنیم. نمک منبع اصلی افزایش فشار خون است و پمپاژ قلب را مشکل میکند. این مشکل زمانی بیشتر میشود که شما استعداد ابتلا به فشار خون بالا را نیز داشته باشید.</p>
      <p>اجتناب از سیگار</p>
      <p>مصرف سیگار موجب می‌شود غدد فوق کلیه، هورمونی ترشح کنند که به طور موقت فشار خون شما را افزایش داده و موجب می‌شود قلب‌تان بیشتر کار کند. علاوه بر این، سیگار مقدار اکسیژن در دسترس قلب را کاهش میدهد، بنابراین کشیدن هر عدد سیگار، یک فشار اندک و در عین حال غیر ضروری را روی قلب و عروق خونی شما وارد میکند. همچنین میزان رسوبات چربی موجود در سرخرگ‌ها (آترواسکلروز) در افراد سیگاری بیشتر از غیرسیگاری ‌هاست، زیرا سیگار موجب تجمع سلول‌های خونی خاصی به نام پلاکت میشود که ته‌ نشین شدن کلسترول در سرخرگ را تحریک میکنند. از آنجا که فرآیند یاد شده هم به وسیله فشار خون بالا و هم با مصرف سیگار تسریع میشود، بنابراین یک فرد سیگاری مبتلا به فشار خون بالا، در معرض خطر بیشتر ابتلا به تصلب شرایین (آترواسکلروز) قرار دارد. ترک سیگار از طریق دریافت مشاوره یا برنامههای پزشکی برای حفاظت از سلامت قلب ضروری به نظر میرسد.</p>
      <p>
        <b>افزایش شادی در زندگی</b>
      </p>
      <p>تحقیقات نشان داده است که خندیدن با صدای بلند برای قلب خوب است و حتی میتواند منجر به محافظت در برابر حمله قلبی شود. این را محققان دانشگاه مریلند گفتهاند. مطالعات آنها حاکی از این است که افرادی که کمتر میخندند، ابتلا به بیماریهای قلبی را بیشتر تجربه میکنند. همانطور که استرس فرایند التهاب را در بدن افزایش میدهد، در عوض خندیدن کاهنده التهاب در بدن و محافظ سلامت قلب است.</p>
    </article>
  </body>
</html>