<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/genc-ogretmene-toplu-tecavuz--1286652-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-23T13:02:00+00:00"/>
    <meta property="og:title" content="Genç öğretmene toplu tecavüz!"/>
    <meta property="og:description" content="İngiltere'de gece kulübünde eğlenen genç öğretmen, 2 kişi tarafından tecavüze uğradı."/>
  </head>
  <body>
    <article>
      <h1>Genç öğretmene toplu tecavüz!</h1>
      <h2>İngiltere'de gece kulübünde eğlenen genç öğretmen, 2 kişi tarafından tecavüze uğradı.</h2>
      <address>
        <time datetime="2019-11-23T13:02:00+00:00">23 Nov 2019, 13:02</time>
      </address>
      <p>İngiltere'nin başkenti <a href="http://www.gazetevatan.com/arama/?Keyword=Londra">Londra</a>'da iğrenç bir olay yaşandı. Gece kulübünde eğlenen öğretmenin sarhoşluğundan yararlanan iki genç, kadına tecavüz etti.</p>
      <p>
        <b>BAKIM ODASINA GEÇTİ</b>
      </p>
      <p>23 yaşındaki kadın öğretmen, <a href="http://www.gazetevatan.com/arama/?Keyword=%C4%B0ngiltere">İngiltere</a>'nin başkenti Londra'daki Soho'da bir gece kulübüne gitti. Gece kulübünde eğlenirken yanına kendi yaşlarında iki erkek geldi. Söz konusu erkekler, <a href="http://www.gazetevatan.com/arama/?Keyword=%C4%B0talya">İtalya</a>n yüksek lisans öğrencileri <a href="http://www.gazetevatan.com/arama/?Keyword=Lorenzo">Lorenzo</a> Costanzo ve Ferdinando Orlando'ydu. Genç kadınla tanıştılar ve birlikte dans ettiler. Sekiz dakika sonra iki erkek, hayli sarhoş olan İngiliz öğretmenle birlikte The Toy Rooms adlı gece kulübünün bakım odasına geçti. 26 yaşındaki Lorenzo Costanzo ve 25 yaşındaki Ferdinando Orlando, kimsenin girip çıkmadığı odada genç kadına tecavüz etti.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/23/--4302158.Jpeg"/>
      </figure>
      <p>
        <b>KAMERAYA ALDILAR</b>
      </p>
      <p>Toplu tecavüz sırasında iğrenç saldırıyı kameraya çektiler, daha sonra hiçbir şey olmamış gibi tekrar gece kulübüne dönüp dans etmeye devam ettiler. Birbirlerine sarılıp kutladıkları ve beşlik çakma hareketini yaptıkları, cep telefonundaki <a href="http://www.gazetevatan.com/arama/?Keyword=Video">video</a> kaydına yanısıdı. Kurban ise bir saat sonra güvenlik ekibi tarafından tuvalette bulundu.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/23/--4302159.Jpeg"/>
      </figure>
      <p>
        <b>65 GÜVENLİK KAMERASI İNCELENDİ</b>
      </p>
      <p>Polis ekipleri, saldırganları tespit etmek için yaklaşık 100 saati bulan 65 güvenlik kamerasının görüntülerini inceledi. Tecavüzcüler mahkemeye çıkarıldı, hukuki nedenlerle ismi açıklanmayan genç kadının anlattıkları kan dondurdu: "Çok fazla bir şey hatırlamıyorum ancak hatırladığım inanılmaz bir acı. Güçlükle yürüyebiliyordum, iki şüphelinin yakalandığını öğrendiğimde şoka girdim. Bir an bile birden fazla saldırgan olduğunu düşünmemiştim. Mahkemeye çıktığımızda iki erkeğin cep telefonuyla tecavüzü görüntülediğini öğrendim. Mideme ağrılar girdi, öfkelendim, son olarak endişelendim. Gece kulübüne döndüklerinde güldüklerini ve beşlik çakma hareketini yaptıklarını öğrendim, sanki tecavüz ettikleri için gurur duyuyorlardı. Bu beni bir kez daha öfkelendirdi, kusma isteği uyandırdı. İki insan nasıl olurda başka bir kişiye vahşi hayvanlar gibi eğlenerek bunu yapabilir ve bundan onur duyabilir? O gece hiçbir şekilde cinsel ilişki için rıza göstermedim."</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/23/--4302160.Jpeg"/>
      </figure>
      <p>
        <b>BİR YIL KAÇMAYI BAŞARDILAR</b>
      </p>
      <p>Ferdinando Orlando'nun avukatı Sarah Elliott ise, mahkemede müvekkillerinin kültürel geçmişleri nedeniyle 'rıza' göstermeyi anlamayabileceklerini savundu. İngiliz polisi, iki erkeğin ülkeleri İtalya'ya dönerek bir yılı aşkın bir süre adaletten kaçtığını söylüyor. Lorenzo Costenzo'nun bu süre içerisinde Londra'ya <a href="http://www.gazetevatan.com/arama/?Keyword=Arsenal">Arsenal</a> ve <a href="http://www.gazetevatan.com/arama/?Keyword=Milan">Milan</a> arasındaki futbol maçını izlemeye geldiği belirlendi. Cuma günü sonuçlanan yargı sürecinde jüri iki erkeği de tecavüzden suçlu buldu. İtalyan erkekler, Isleworth'teki mahkemede 7,5 yıl hapis cezasına çarptırıldı.</p>
      <p>
        <b>"DERİN YARALAR AÇTI"</b>
      </p>
      <p>Cinsel saldırının kurbanın hayatında derin yaralar açtığını belirten Hakim Giles Curtis-Raleigh, iki erkeğin aynı anda öğretmen kadına tecavüz ettiğini aktardı. Mahkemede ortaya çıkan detaylar arasında, 16 dakikalık tecavüzün ardından saldırganların kurbanı kadınlar tuvaletine götürüp bıraktığı da yer aldı. Öğretmen kadının bir Fransız çiftin yardımıyla gece kulübünden evine gittiği, ev arkadaşının polisi ve <a href="http://www.gazetevatan.com/arama/?Keyword=sa%C4%9Fl%C4%B1k">sağlık</a> ekiplerini aradığı da yine dosyaya girdi. Genç kadın, hemen ambulansla hastaneye kaldırıldı. İngiliz polisinin verdiği bilgiye göre, saldırganlar İngiliz öğretmene tecavüz ettiklerinde kız arkadaşları bulunuyordu.</p>
      <p>
        <b>İTALYA'YA DÖNMÜŞTÜ</b>
      </p>
      <p>Lorenzo Costenzo'nun iğrenç saldırıdan birkaç saat sonra Londra'dan ayrıldığı, Ferdinando Orlando'nun ise bir hafta sonra İtalya'ya döndüğü belirtiliyor. Costanzo Mart 2018'de Londra'daki Heathrow Havalimanı'nda gözaltına alındı. Orlando ise kısa süre içinde polisle irtibata geçti ve İngiltere'ye dönerek teslim oldu. (Milliyet)</p>
    </article>
  </body>
</html>