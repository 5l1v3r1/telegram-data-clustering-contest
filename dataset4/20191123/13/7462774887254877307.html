<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/sports/futbols/premjerliga-gigantu-sadursme-mancestras-city-pret-chelsea/"/>
    <meta property="og:site_name" content="skaties.lv"/>
    <meta property="article:published_time" content="2019-11-23T13:42:00+00:00"/>
    <meta property="og:title" content="Premjerlīgā gigantu sadursme – Mančestras ”City” pret ”Chelsea”"/>
    <meta property="og:description" content="Mančestras ”City” un Londonas ”Chelsea” – šo Anglijas futbola gigantu ceļi krustosies Premjerlīgas 13. kārtas mačā sestdien."/>
  </head>
  <body>
    <article>
      <h1>Premjerlīgā gigantu sadursme – Mančestras ”City” pret ”Chelsea”</h1>
      <address><time datetime="2019-11-23T13:42:00+00:00">23 Nov 2019, 13:42</time> by <a rel="author">Skaties.lv</a></address>
      <p>Mančestras ”City” un Londonas ”Chelsea” – šo Anglijas futbola gigantu ceļi krustosies Premjerlīgas 13. kārtas mačā sestdien.</p>
      <p>Anglijas Premjerlīgas čempionvienība Mančestras ”City” šīs sezonas pirmo pusi iesākusi vāji. Komanda guvusi 25 punktus un ieņem ceturto vietu. ”Chelsea” ir par vienu punktu vairāk un komanda ierindojas trešajā pozīcijā. Lesteras ”City” vienība ar 26 punktiem ir otrajā pozīcijā. ”Liverpool” turpina būt Premjerlīgas līdere ar 34 punktiem.</p>
      <p>Iepriekšējā kārtā Mančestras klubs ar 1:3 zaudēja galvenajiem pretendentiem uz čempiona titulu – ”Liverpool” futbolistiem. Tikmēr ”Chelsea” spēlētāji uzrāda lielisku sportisko sniegumu. Viņi uzvarējuši sešos Premjerlīgas dueļos pēc kārtas. ”Chelsea” komandā labākais spēlētās ir 21 gadu vecais Temijs Abrahams. Viņš jau guvis desmit vārtus un ir līgas labākais vārtu guvējs.</p>
      <p>Premjerlīgā Mančestras ”City” ar ”Chelsea” tikusies 44 reizes. 25 mačos ”Chelsea” bijusi pārāka, 12 reizes uzvaru guvusi Mančestras komanda, bet septiņas spēles noslēgušās neizšķirti. Kopumā komandas vēsturē Chelsea uzvarējusi 67 reizes, 57 reizes cietusi sakāvi un 39 dueļi noslēgušies neizšķirti. Pagājušajā sezonā ”City” ”Etihad” stadionā pārspēja ”Chelsea” ar 6:0. ”Chelsea” triumfēja Londonā ar 2:0. Pēdējās sešās tikšanās reizē dažādos turnīros City vienība uzvarējusi piecās spēlēs un vienā cietusi sakāvi. Londonas klubs pēdējo reizi uzvaru Mančestrā ar rezultātu 3:1 guva 2016. gada decembrī.</p>
      <p>Trīspadsmitajā kārtā šajā sestdienā ”Liverpool” uzņems Londonas ”Crystal Palace” klubu. Šai komandai ir 15 punkti un tā ieņem 12. vietu. ”Crystal Palace” pēdējās četrās kārtās zaudējusi trīsreiz un vienreiz spēlējusi neizšķirti.</p>
      <p>Mančestras ”United” svētdien tiksies ar Šefīldas ”United” futbolistiem. Mančestras ”United” ar 16 punktiem ierindojas turnīra septītajā vietā, bet Šefīldas klubs, kas šajā sezonā atgriezies elites līgā, spēlē stabili un ar 17 punktiem ieņem piekto pozīciju.</p>
      <p>Anglijas Premjerlīgas spēļu tiešraides televīzijas kanālos ”TVPlay Sports”, ”TVPlay Sports+” un video satura platformā tvplaypremium.lv, kā arī pie lielākajiem TV operatoriem:</p>
      <h3>Pārraižu grafiks:</h3>
      <p><b>23. novembris</b><br/>14:20 Vesthemas ”United” – Totenhemas ”Hotspur”<br/>16:50 ”Crystal Palace” – ”Liverpool”<br/>19:15 Mančestras ”City” – ”Chelsea”</p>
      <p><b>24. novembris</b><br/>18:15 Šefīldas ”United” – Mančestras ”United”</p>
      <p><b>25. novembris</b><br/>21:50 ”Aston Villa” – Ņūkāslas ”United”</p>
    </article>
  </body>
</html>