<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/sport/nemzetkozi-sport/nadalek-is-bejutottak-az-elodontobe-2139420/"/>
    <meta property="og:site_name" content="BAMA"/>
    <meta property="article:published_time" content="2019-11-23T13:30:00+00:00"/>
    <meta property="og:title" content="Nadalék is bejutottak az elődöntőbe"/>
    <meta property="og:description" content="Negyedikként a spanyol válogatott jutott be a tenisz Davis Kupa madridi elődöntőjébe."/>
  </head>
  <body>
    <article>
      <h6 class="kicker">DAVIS-KUPA</h6>
      <h1>Nadalék is bejutottak az elődöntőbe</h1>
      <address>
        <time datetime="2019-11-23T13:30:00+00:00">23 Nov 2019, 13:30</time>
      </address>
      <h4>Negyedikként a spanyol válogatott jutott be a tenisz Davis Kupa madridi elődöntőjébe.</h4>
      <p>A házigazdák csapata az egyesek után 1-1-re állt az argentinokkal, így a döntés a párosok péntek éjszakába nyúló mérkőzésére maradt, amelyet Rafael Nadal és Marcel Granollers duója nyert meg. Nadalék három játszmában verték Maximo Gonzalez és Leonardo Mayer kettősét.</p>
      <p>A spanyolok a britekkel találkoznak a legjobb négyben, miután mindkét egyest megnyerték pénteken, így a párosok összecsapását már meg sem rendezték. A fináléba kerülésért a másik ágon Oroszország-Kanada összecsapást rendeznek.</p>
      <p>A madridi tornán a hat háromcsapatos csoport első helyezettje, illetve a két legjobb második jutott a negyeddöntőbe. Az elődöntős ütközeteket szombaton, míg a finálét vasárnap rendezik.</p>
      <p>A négy elődöntős automatikusan résztvevője a jövő évi tornának.</p>
      <table bordered="">
        <tr>
          <td><i><b>Eredmények:</b></i><br/><i><b>negyeddöntő:</b></i><br/>Spanyolország-Argentína 2-1<br/>Pablo Carreno Busta-Guido Pella 7:6 (7-3), 6:7 (4-7), 1:6<br/>Rafael Nadal-Diego Schwartzman 6:1, 6:2<br/>Nadal, Marcel Granollers-Máximo González, Leonardo Mayer 6:4, 4:6, 6:3</td>
        </tr>
      </table>
      <p>Forrás: MTI</p>
    </article>
  </body>
</html>