<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/algemeen/20191123/verkeersdode-in-swolgen-is-vrouw-uit-lottum/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-23T13:40:38+00:00"/>
    <meta property="og:title" content="Verkeersdode in Swolgen is vrouw uit Lottum"/>
    <meta property="og:description" content="SWOLGEN (ANP) - Het slachtoffer dat vrijdag om het leven kwam bij een ongeluk in de Limburgse plaats Swolgen blijkt een 64-jarige vrouw uit Lottum te zijn, meldt de politie zaterdag. Beide dorpen liggen in de gemeente Horst aan de Maas."/>
  </head>
  <body>
    <article>
      <h1>Verkeersdode in Swolgen is vrouw uit Lottum</h1>
      <address><time datetime="2019-11-23T13:40:38+00:00">23 Nov 2019, 13:40</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Het slachtoffer dat vrijdag om het leven kwam bij een ongeluk in de Limburgse plaats Swolgen blijkt een 64-jarige vrouw uit Lottum te zijn, meldt de politie zaterdag. Beide dorpen liggen in de gemeente Horst aan de Maas.</b>
      </p>
      <p>De vrouw zat op de achterbank van een personenauto die met een vrachtauto in botsing kwam. Het ongeval gebeurde omstreeks 14.00 uur aan de Legert.</p>
      <p>De bestuurder van de personenauto bleef ongedeerd, de bijrijdster werd gewond naar het ziekenhuis gebracht. De verongelukte vrouw zat op de achterbank van de auto. De vrachtwagenchauffeur bleef ongedeerd.</p>
    </article>
  </body>
</html>