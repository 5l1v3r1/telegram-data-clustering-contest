<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/fpworld/fp-series/fp-series-ventesima-giornata-riscatto-alfa-romeo-brasile-raikkonen-468551.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-23T13:00:05+00:00"/>
    <meta property="og:title" content="FP Series, ventesima giornata: riscatto Alfa Romeo"/>
    <meta property="og:description" content="Turbo Raikkonen e il Biscione come team i segreti del vincitore della tappa di Interlagos"/>
  </head>
  <body>
    <article>
      <h1>FP Series, ventesima giornata: riscatto Alfa Romeo</h1>
      <h2>Turbo Raikkonen e il Biscione come team i segreti del vincitore della tappa di Interlagos</h2>
      <address><time datetime="2019-11-23T13:00:05+00:00">23 Nov 2019, 13:00</time> by <a rel="author">Marco Belloro</a></address>
      <p>Il Gran Premio del Brasile è stato talmente <b>rocambolesco</b> da riservare due gradini del podio a Pierre Gasly e a Carlos Sainz, entrambi eccezionali ad Interlagos e bravissimi a cogliere un’opportunità insperata almeno fino a due terzi di gara, momento in cui tutti e sei i big erano ancora in corsa. Ovviamente, il k.o. di Bottas, il patatrac tra i piloti Ferrari e il contatto tra Hamilton e Albon hanno avuto effetti pesanti al fantasy. Il pilota Red Bull è una ghiottissima opportunità di turbo, così come il sei volte iridato è una garanzia in termini di punti.</p>
      <figure>
        <img src="https://www.formulapassion.it/wp-content/uploads/2019/11/Fantasy_brasile.jpg"/>
      </figure>
      <p>Invece, il contatto al tornantino Bico de Pato ha in un colpo solo fatto sprofondare Alexander Albon, con Hamilton poi retrocesso in settima posizione. Un colpo durissimo per i manager che avevano in squadra questi due piloti e Mercedes o Red Bull come team. La FP Series in questa giornata ha quindi dato spazio agli outsider che hanno fatto il colpo grosso con sestetti coraggiosi. Il vincitore è stato Roberto, che ha guidato al successo dal muretto il suo <b>Slowrunner Team</b>. Colonne della squadra Kimi Raikkonen dotato di turbo e l’Alfa Romeo nel ruolo di team. Completano la scuderia Max Verstappen, Carlos Sainz, Lewis Hamilton e Daniel Ricciardo. Seconda posizione per Francesco e il suo F&amp;G Team, che ha pagato cinque punti al vincitore (235 contro 230) semplicemente perché ha scelto Ricciardo in qualità di turbo driver rispetto a Raikkonen. Terzo posto per Stef e il suo Ank02 Team, che è riuscito a far fronte al -1 di Albon. Toro Rosso, Antonio Giovinazzi, Max Verstappen, Lewis Hamilton e un turbo Gasly da 78 il segreto di questa squadra.</p>
      <p>
        <b>Classifica di tappa FP Series 2019:</b>
      </p>
      <table bordered="">
        <tr>
          <td>
            <b>Pos</b>
          </td>
          <td>
            <b>Squadra</b>
          </td>
          <td>
            <b>Punti</b>
          </td>
        </tr>
        <tr>
          <td>1</td>
          <td>Slowrunner Team</td>
          <td>235</td>
        </tr>
        <tr>
          <td>2</td>
          <td>F&amp;G Team</td>
          <td>230</td>
        </tr>
        <tr>
          <td>3</td>
          <td>Ank02</td>
          <td>221</td>
        </tr>
        <tr>
          <td>4</td>
          <td>NRK Team</td>
          <td>218</td>
        </tr>
        <tr>
          <td>5</td>
          <td>MicdiPalo Team</td>
          <td>215</td>
        </tr>
      </table>
      <p>
        <b>Classifica generale FP Series 2019:</b>
      </p>
      <table bordered="">
        <tr>
          <td>
            <b>Pos</b>
          </td>
          <td>
            <b>Squadra</b>
          </td>
          <td>
            <b>Punti</b>
          </td>
        </tr>
        <tr>
          <td>1</td>
          <td>RockyLuca</td>
          <td>3492</td>
        </tr>
        <tr>
          <td>2</td>
          <td>Ottorace</td>
          <td>3376</td>
        </tr>
        <tr>
          <td>3</td>
          <td>DBRacing</td>
          <td>3372</td>
        </tr>
        <tr>
          <td>4</td>
          <td>Dream team</td>
          <td>3367</td>
        </tr>
        <tr>
          <td>5</td>
          <td>Monaco team</td>
          <td>3363</td>
        </tr>
      </table>
      <p>Pochi scossoni per quanto concerne la <b>classifica generale</b> che non vede cambi di posizione nella top-5. Si infiamma, però, la lotta per il podio. RockyLuca può mettere in ghiaccio lo champagne, ma Ottorace, DBracing, Dream team e Monaco team si giocano il secondo e il terzo gradino del podio racchiusi in un fazzoletto di punti, 13 per l’esattezza. Per i primi tre classificati al termine della FP Series 2019 verrà spedita come riconoscimento la Collana di Machina con i primi tre volumi oltre a una targa celebrativa.</p>
      <footer>RIPRODUZIONE RISERVATA</footer>
    </article>
  </body>
</html>