<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/23/pragmata-pou-mporeis-na-kaneis-gia-na-spaseis-ti-routina-tis-douleias/"/>
    <meta property="og:site_name" content="neolaia.gr"/>
    <meta property="article:published_time" content="2019-11-23T13:00:31+00:00"/>
    <meta property="og:title" content="4 πράγματα που μπορείς να κάνεις για να σπάσεις τη ρουτίνα της δουλειάς"/>
    <meta property="og:description" content="Η δουλειάσου συχνά μπαίνει σε μία ρουτίνα. Ξυπνάς κάθε πρωί, ετοιμάζεσαι, πας στο γραφείο και νιώθεις ότι κάνεις το ίδιο πράγμα κάθε μέρα. Πώς θα μπορέσεις, όμως, να σπάσεις αυτή τη ρουτίνα;"/>
  </head>
  <body>
    <article>
      <h1>4 πράγματα που μπορείς να κάνεις για να σπάσεις τη ρουτίνα της δουλειάς</h1>
      <address><time datetime="2019-11-23T13:00:31+00:00">23 Nov 2019, 13:00</time> by <a rel="author">neolaia.gr Team</a></address>
      <p>Η <a href="https://www.neolaia.gr/tag/%CE%B4%CE%BF%CF%85%CE%BB%CE%B5%CE%B9%CE%AC/"><b>δουλειά</b></a>σου συχνά μπαίνει σε μία ρουτίνα. Ξυπνάς κάθε πρωί, ετοιμάζεσαι, πας στο γραφείο και νιώθεις ότι κάνεις το ίδιο πράγμα κάθε μέρα. Πώς θα μπορέσεις, όμως, να σπάσεις αυτή τη ρουτίνα;</p>
      <p>Τι μπορείς να κάνεις για να νιώσεις όπως ένιωθες τις πρώτες μέρες; Τότε που είχες ξεκινήσει να δουλεύεις και είχες τόσο όρεξη;</p>
      <p>Δες παρακάτω τι μπορείς να κάνεις για να σπάσεις τη ρουτίνα της καθημερινής εργασίας. Είμαι σίγουρος πως τα tips αυτά θα σε βοηθήσουν αρκετά.</p>
      <figure>
        <iframe src="https://giphy.com/embed/IlJ0FkaYggwkE" width="480" height="271" data-service="Giphy" scrolling="no"/>
      </figure>
      <p>
        <b>1. Πάρε άδεια</b>
      </p>
      <p>Είναι το πιο απλό και εύκολο πράγμα, που συχνά ξεχνάμε, όμως. Όταν νιώθεις ότι ρουτινιάζεις τόσο πολύ με τη δουλειά σου, αλλά και την καθημερινότητά σου, καλό είναι να παίρνεις λίγο καιρό για σένα. Δύο μέρες, μία εβδομάδα, οτιδήποτε χρειαστεί για να ξεφύγεις. Μπορείς, απλά, να κάτσεις στο σπίτι σου και να ξεκουραστείς. Να πας βόλτες, για ψώνια. Ή ακόμα καλύτερα φύγε για ένα ταξίδι. Θα γυρίσεις απόλυτα ανανεωμένος!</p>
      <p>
        <b>2. Δούλεψε από το σπίτι</b>
      </p>
      <p>Αν η εταιρεία που δουλεύεις σου δίνει αυτή την ευκαιρία, τότε άρπαξέ την. Έτσι, θα μπορέσεις να ξεφύγεις από τη ρουτίνα του γραφείου. Άσε που μπορείς να πας να δουλέψεις και σε ένα πολύ ωραίο καφέ. Θα ανανεωθείς και σίγουρα θα ξεφύγεις από όλη αυτή τη ρουτίνα του γραφείου.</p>
      <p>
        <b>3. Ανέλαβε κάτι που δεν έχεις κάνει ξανά</b>
      </p>
      <p>Ανακάλυψε ένα καινούριο κομμάτι της δουλειάς σου. Έτσι, θα έχεις πάλι την όρεξη να ανακαλύψεις πράγματα και το ενδιαφέρον να βρεις τα μυστικά που κρύβονται για να πετύχεις και σε αυτό το κομμάτι της δουλειάς σου. Αυτό θα σε κάνει να ξυπνάς το πρωί και να θέλεις να πας στη δουλειά σου για να ασχοληθείς με αυτό το νέο αντικείμενο.</p>
      <p>
        <b>4. Ξεκίνησε ένα χόμπι</b>
      </p>
      <p>Θα μου πεις τι σχέση έχει αυτό; Όταν ξεκινάς ένα καινούριο χόμπι αλλάζουν πολλά πράγματα στην καθημερινότητά σου. Νιώθεις μεγαλύτερη χαρά και έχεις περισσότερη ενέργεια, ιδιαίτερα αν είναι κάτι που σου αρέσει πολύ.</p>
      <h3>Δες ακόμα: <a href="https://www.neolaia.gr/2019/11/18/vres-auto-pou-se-pathiazei-des-10-anoixets-theseis-ergasias/">Βρες αυτό που σε παθιάζει! Δες 10 νέες ανοιχτές θέσεις!</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/24/anoixta-katastimata-kyriaki-eortatiko-wrario/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/24/foititiki-zwi-tropoi-gia-na-syndyaseis-diaskedasi-me-ti-sxoli/"/>
        <a href="https://neolaia.gr/neo/proptyxiakes-spoydes"/>
        <a href="https://neolaia.gr/2019/11/23/tainies-gia-na-peraseis-ena-xalaro-vradi-savvatou/"/>
        <a href="https://neolaia.gr/neo/seires-dvd"/>
        <a href="https://neolaia.gr/2019/11/23/koina-mistika-gia-to-sex-pou-prepei-na-ksereis/"/>
        <a href="https://neolaia.gr/neo/sxeseis-eidiseis"/>
        <a href="https://neolaia.gr/2019/11/23/17-monadika-kai-apisteuta-facts-gia-ta-xrwmata/"/>
        <a href="https://neolaia.gr/neo/fun-paraxena"/>
      </related>
    </article>
  </body>
</html>