<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641561/%DB%B1%DB%B4-%D8%B3%D8%A7%D9%84-%D8%AD%D8%A8%D8%B3-%D8%A8%D8%B1%D8%A7%DB%8C-%DB%8C%DA%A9-%D8%B2%D9%86-%D9%81%D8%B1%D8%A7%D9%86%D8%B3%D9%88%DB%8C-%D8%B9%D8%B6%D9%88-%D8%AF%D8%A7%D8%B9%D8%B4"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T13:57:00+00:00"/>
    <meta property="og:title" content="۱۴ سال حبس برای یک زن فرانسوی عضو داعش"/>
    <meta property="og:description" content="دادگاه کیفری پاریس یک زن را به دلیل اینکه به همراه همسر و فرزندانش به سوریه رفته بود، به ۱۴ سال حبس محکوم کرد."/>
  </head>
  <body>
    <article>
      <h1>
        <a href="https://www.bultannews.com/fa/news/641561/%DB%B1%DB%B4-%D8%B3%D8%A7%D9%84-%D8%AD%D8%A8%D8%B3-%D8%A8%D8%B1%D8%A7%DB%8C-%DB%8C%DA%A9-%D8%B2%D9%86-%D9%81%D8%B1%D8%A7%D9%86%D8%B3%D9%88%DB%8C-%D8%B9%D8%B6%D9%88-%D8%AF%D8%A7%D8%B9%D8%B4">۱۴ سال حبس برای یک زن فرانسوی عضو داعش</a>
      </h1>
      <h2>دادگاه کیفری پاریس یک زن را به دلیل اینکه به همراه همسر و فرزندانش به سوریه رفته بود، به ۱۴ سال حبس محکوم کرد.</h2>
      <address><time datetime="2019-11-23T13:57:00+00:00">23 Nov 2019, 13:57</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، این زن فرانسوی که به همراه همسر و چهار فرزند خردسالش به <b>سوریه</b> رفته بود به تروریسم و ربودن بچه‌های کم سن و سال متهم شد.</p>
      <p><b>دادگاه کیفری</b> پاریس این زن را که جیهان مخزومی نام دارد، به ۱۴ سال حبس محکوم کرده است.</p>
      <p>وکلای مخزومی حکم صادر شده را نامناسب خواندند و تأکید کردند که درخواست تجدیدنظر در حکم را می‌دهند.</p>
      <p>مخزومی از روز دوشنبه به اتهام پیوستن به یک گروهک تروریستی و ربودن کودکان در حال محاکمه است.</p>
      <p>اوت ۲۰۱۴ مخزومی به همراه همسرش که بعدها در سوریه کشته شد محل سکونت خود در جنوب شرق فرانسه را ترک کرد و به همراه سه کودک ۳ تا ۵ سال و یک طفل شیرخوار به سوریه رفت و به داعش در رقه پیوست. وی ۱۰ اکتبر ۲۰۱۶ در فرودگاه پاریس بازداشت شد. سه دخترش همراه او بودند اما طفل شیرخوارش همراه او نبود. از بیش از سه سال پیش هیچ خبری از این طفل شیرخوار نیست.</p>
      <p>از سوی دیگر، فرانسه از ۲۷ زن ایزدی عراقی به همراه فرزندانشان که قربانی داعش شده بودند، استقبال کرد.</p>
      <p>این زنان ایزدی با هواپیمایی از اربیل به پاریس منتقل شدند. سازمان بین‌المللی مهاجرت مدیریت این پرواز را برعهده داشت و آن با حمایت مالی اروپا و امور خارجه فرانسه انجام شد.</p>
    </article>
  </body>
</html>