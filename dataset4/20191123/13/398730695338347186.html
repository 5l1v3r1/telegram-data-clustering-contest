<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fotboll/fyra-korrekta-domslut-andrades-efter-var-granskning/"/>
    <meta property="og:site_name" content="DN.SE"/>
    <meta property="article:published_time" content="2019-11-23T13:34:41+00:00"/>
    <meta property="og:title" content="Fyra korrekta domslut ändrades efter VAR-granskning"/>
    <meta property="og:description" content="Arsenal såg ut att säkra en sen vinst mot Crystal Palace – men segermålet dömdes bort efter VAR-granskning. Felaktigt, visar det sig nu."/>
  </head>
  <body>
    <article>
      <h1>Fyra korrekta domslut ändrades efter VAR-granskning</h1>
      <address><time datetime="2019-11-23T13:34:41+00:00">23 Nov 2019, 13:34</time> by <a rel="author" href="https://www.dn.se/av/petter-jerden/" target="_blank">Petter Jerdén</a></address>
      <p>
        <b>Arsenal såg ut att säkra en sen vinst mot Crystal Palace – men segermålet dömdes bort efter VAR-granskning. Felaktigt, visar det sig nu.<br/>Under de tolv första Premier League-omgångarna har fyra korrekta beslut av domare ändrats efter granskning, rapporterar engelska medier.</b>
      </p>
      <p>VAR-kritiker fick en tidig julklapp när domarorganisationen PGMOL informerade om att fyra beslut av domare felaktigt ändrats efter att ha videogranskats. Två av misstagen sticker ut: </p>
      <p>Brightons seger mot Everton den 26 oktober. Hemmalaget kvitterade till 2-2 på en felaktigt dömd straff då Michael Keane såg ut att trampa på Aaron Connollys fot. Lucas Digne avgjorde sedan på övertid.</p>
      <p><b>Dagen därpå slutade matchen</b> mellan Arsenal och Crystal Palace 2–2, sedan Sokratis Papastathopoulos mål dömts bort efter en granskning av en duell mellan ”Gunners” Calum Chambers och bortalagets Luka Milivojevic.</p>
      <p>PGMOL-toppen Mike Riley anser att VAR har lett till en förbättring – antalet korrekta domslut ligger på 91 procent i år, jämfört med 82 vid samma tid i fjol – men han säger att det finns mycket att förbättra. Framför allt när det gäller tajming och konsekvens i beslutsfattandet. </p>
      <p>VAR-debatten kommer att fortsätta, säger han till <a href="https://www.skysports.com/football/news/11095/11867648/vars-four-mistakes-in-four-premier-league-games-revealed">Sky Sports</a>.</p>
      <p>– Vi är långt ifrån perfekta, vi måste göra bättre ifrån oss. Men misstag kommer att ske eftersom de sker överallt.</p>
    </article>
  </body>
</html>