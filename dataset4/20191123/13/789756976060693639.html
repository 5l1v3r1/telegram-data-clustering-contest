<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dailyweb.pl/google-wraca-do-robotyki-nowy-projekt-stworzy-robota-z-ai/"/>
    <meta property="og:site_name" content="DailyWeb"/>
    <meta property="article:published_time" content="2019-11-23T13:26:13+00:00"/>
    <meta property="og:title" content="Google wraca do robotyki: nowy projekt stworzy robota z AI"/>
    <meta property="og:description" content="Tym razem firma Google stawia na sztuczną inteligencję, dzięki czemu roboty będą same się uczyć."/>
  </head>
  <body>
    <article>
      <h1>Google wraca do robotyki: nowy projekt stworzy robota z AI</h1>
      <address><time datetime="2019-11-23T13:26:13+00:00">23 Nov 2019, 13:26</time> by <a rel="author">Przemysław Bicki</a></address>
      <h4>Alphabet, czyli firma macierzysta Google postanowiła wrócić do robotyki, którą to porzucono na pewien czas. Tym razem firma stawia na sztuczną inteligencję, dzięki czemu roboty będą same się uczyć.</h4>
      <p>Za projekt odpowiada Grupa X, czyli laboratorium badawczo-rozwojowe, które wcześniej miało nazwę Google X. Ekipa uruchomiła <i>Everyday Robot Project</i>. Jest to już druga próba wkroczenia Alphabetu do branży robotyki, po nieudanych próbach sprzed lat.</p>
      <p>Grupa inżynierów ma skoncentrować się na tworzeniu takich robotów, które zdolne będą do wykonywania codziennych zadań, przydatnych ludziom. Jako przykład podano sortowanie śmieci do recyklingu. Jak widać, nawet Google próbuje pomóc w ochronie środowiska i to się chwali! Szkoda, że politycy unikają ciągle tego tematu.</p>
      <p>Grupa X ma skupić się na robotach z obsługą AI, same zatem nauczą się powierzonych im zadań, nie będą uzależnione od zaprogramowanych układów. Everyday Robot Project zostało opisane jako zmierzające do zbudowania nowej rasy robotów ze sztuczną inteligencją. Celem jest oczywiście robot, który sam opanuje nowe zdolności. Hans Peter Brondmo z Alphabet X mówi:</p>
      <h3>„Roboty mogą uczyć się wykonywania nowych zadań w świecie rzeczywistym tylko poprzez praktykę, zamiast mieć »ręczne kodowanie każdego zadania« od inżynierów”.</h3>
      <p>Roboty będą nabywać nowe umiejętności, przyglądając się ludziom i demonstracjom. Następnie będą „dzielić się doświadczeniami”, jak mówi przedstawiciel firmy. Oczywiście Grupa X jest zdania, że minie jeszcze kilka lat, zanim roboty będą dostępne, ale liczy się to, że projekt ruszył. Będą one pomagać w domach, a także w biurach.</p>
      <h3>„Projekt tego zespołu ma na celu sprawdzenie, czy możliwe jest uczynienie robotów tak pomocnymi dla ludzi w świecie realnym, jak komputery są teraz pomocne w świecie wirtualnym”.</h3>
      <p>Alphabet prowadzi testy robotów przy pomocy banalnych zdań. Jest to wspomniane wcześniej, sortowanie śmieci, czy przerzucanie stosów na wysypiskach. Jak twierdzi Google, postępy są bardzo optymistyczne i roboty uczą się dzięki symulacji i „współpracy”.</p>
      <p>Google po raz kolejny wchodzi w ten biznes, sześć lat temu firma nabyła kilka podmiotów z branży robotyki, w tym Boston Dynamics. Po dwóch latach jednak projekty zamknięto, a wiele firm zostało wydzielonych z grupy Google. Teraz firma może nie zaczyna od nowa, ale mam wrażenie, że z większym zapałem i ambicjami. Jakie będą efekty? Czas pokaże.</p>
      <related>
        <h4>Powinieneś zobaczyć:</h4>
        <a href="https://dailyweb.pl/google-inwestuje-w-robotyke-r2-d2-moze-powstac-lada-chwila/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/poznajcie-dwunoznego-robota-o-nazwie-aris/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/google-wyjasnia-w-jaki-sposob-tysiace-stron-zniknelo-z-indeksu/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/pojazdy-calkowicie-pozbawione-kierowcy-waymo-zapowiada-nowy-projekt/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/google-szykuje-rewolucje-w-branzy-gier-juz-za-miesiac-szczegoly/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/poznajcie-nasz-nowy-projekt-rozladowani-pl/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/nowy-wyglad-wiadomosci-google-w-wersji-desktopowej/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/google-odkrylo-luke-bezpieczenstwa-w-androidzie-zalatano-ja-ale-problem-nadal-wystepuje-w-wielu-smartfonach/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/google-jednak-umrze-wczesniej-winny-nowy-bug/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/gwint-zelazna-wola-nowy-dodatek-od-cd-projekt-red/?utm_source=RelatedP&amp;utm_medium=RelatedP&amp;utm_campaign=RelatedP"/>
      </related>
    </article>
  </body>
</html>