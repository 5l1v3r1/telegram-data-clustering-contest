<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/zivot-stil/zivot/Bebe-po-rodjenju-mogu-prepoznati-majcin-miris-i-glas/569976?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T13:15:00+00:00"/>
    <meta property="og:title" content="Bebe po rođenju mogu prepoznati majčin miris i glas"/>
    <meta property="og:description" content="Djeca su ukras svijeta! Smiju se, plaču, igraju… no postoje neke činjenice o njima koje su malo poznate te vas mogu iznenaditi, ali i nasmijati."/>
  </head>
  <body>
    <article>
      <h1>Bebe po rođenju mogu prepoznati majčin miris i glas</h1>
      <address><time datetime="2019-11-23T13:15:00+00:00">23 Nov 2019, 13:15</time> by <a rel="author">N.N.</a></address>
      <p>Djeca su ukras svijeta! Smiju se, plaču, igraju… no postoje neke činjenice o njima koje su malo poznate te vas mogu iznenaditi, ali i nasmijati.</p>
      <p>1. Tim istraživača na Institutu za učenje i mozak u Vašingtonu je 2007. godine sproveo eksperiment sa bebama starim 18 mjeseci. Došli su do otkrića da su bebe "natprirodno" osjetljive na promjene raspoloženja oko njih i da mogu prepoznati da li ih volite ili mrzite, i to čak i kada vam ne vide lice.</p>
      <p>2. Prosječna težina novorođenčeta iznosi 3.300 g. U prva tri mjeseca života težina djetetove glave iznosi četvrtinu njegove ukupne težine.</p>
      <p>3. Nakon samo 12 mjeseci života veličina bebinog mozga će se udvostručiti.</p>
      <p>4. Rano se zna hoće li dijete biti desnoruko ili ljevoruko. Već u desetoj sedmici trudnoće moguće je procijeniti hoće li vaša prinova biti desnoruka ili ljevoruka.</p>
      <p>5. Bebe vrlo rano nauče trikove sigurnosnih bočica. Jedan od pet mališana uzrasta od 15 mjeseci može otvoriti bočicu sa sigurnosnim zatvaračem. Dakle, lijekove i hemikalije držite u zaključanom ormariću!</p>
      <p>6. Nemaju sva djeca iste oči. Zabluda je da sva novorođenčad imaju plave oči. Ova boja očiju češća je od drugih, ali nije jedina.</p>
      <p>7. Bebe se rode sa sposobnošću da plivaju i da prirodno zadrže dah. Međutim, vrlo brzo izgube taj instinkt.</p>
      <p>8. Djeca imaju više kostiju od odraslih. Djeca se rađaju sa 300 kostiju u tijelu, dok odrasle osobe imaju 206. To je zbog toga što se kod djece mnoge sitnije kosti kasnije spajaju u jednu.</p>
      <p>9. Proljećna djeca su teža. Mališani rođeni u maju u prosjeku su za 200 grama teži od onih rođenih u nekom drugom mjesecu.</p>
      <p>10. Puzavci postaju bolje atlete. Djeca čijim je prvim koracima prethodilo dugo razdoblje puzanja imaju bolje predispozicije za bavljenje sportom od onih koje nisu puzali.</p>
      <p>11. Bebe odmah nakon rođenja mogu prepoznati majčin miris i glas.</p>
      <p>12. Iako ne mogu govoriti, bebe i dalje mogu komunicirati fizički. Mašući, klicajući, pokazujući i sl. Istraživanja pokazuju da će bebe koje više komuniciraju fizički bolje komunicirati i verbalno.</p>
      <p>13. Iako niko ne zna o čemu bebe sanjaju, vjeruje se da su njihovi snovi strogo vizualni jer još nemaju kapacitet za jezik. Srećom, bebe takođe nemaju sposobnost za noćne more, s obzirom na to da većina djece nema stvarne strahove sve do druge ili treće godine.</p>
    </article>
  </body>
</html>