<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/entertainment/detail/9620000112559"/>
    <meta property="og:site_name" content="MGR Online"/>
    <meta property="article:published_time" content="2019-11-23T13:21:00+00:00"/>
    <meta property="og:title" content="&quot;เอมมี่&quot; จูบสะเด่าสามี ขอโทษคนโสด ไม่ต้องอึ้งกับท่า ดื่มไวน์สักแก้วก็ทำได้"/>
    <meta property="og:description" content="เอมมี่ ฟิน ผัวติดลูก ปิดอู่ไม่เอาลูกคนที่ 2 แล้ว น้องสายน้ำ เติมเต็มในทุกๆ ด้าน ลั่นยังไม่ทำหมัน แค่ตกลงกัน พยายามจะไม่สปอยลูก ฟุ้งช็อตจูบสุดแซบสะท้านไอจี ขอโทษคนโสด"/>
  </head>
  <body>
    <article>
      <h1>"เอมมี่" จูบสะเด่าสามี ขอโทษคนโสด ไม่ต้องอึ้งกับท่า ดื่มไวน์สักแก้วก็ทำได้</h1>
      <address><time datetime="2019-11-23T13:21:00+00:00">23 Nov 2019, 13:21</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011643801.JPEG"/>
      </figure>
      <p><b>"เอมมี่" ฟิน ผัวติดลูก ปิดอู่ไม่เอาลูกคนที่ 2 แล้ว "น้องสายน้ำ" เติมเต็มในทุกๆ ด้าน ลั่นยังไม่ทำหมัน แค่ตกลงกัน พยายามจะไม่สปอยลูก ฟุ้งช็อตจูบสุดแซบสะท้านไอจี ขอโทษคนโสด<br/></b><br/>หวานกันตลอด แม้จะมีลูกหนึ่งคนไปแล้วก็ตาม สำหรับ<b> "เอมมี่ มรกต แสงทวีป" </b>กับสามี <b>"เจมส์ จิรายุทธ แสงทวีป" </b>ล่าสุดเผยช็อตแซบๆ จูบสะท้านไอจี ให้เพื่อนพ้องน้องพี่ได้วี้ดวิ่วกันกระจาย โดยเจ้าตัวเปิดใจต้องขอโทษคนโสด<br/><br/>"(หัวเราะ)​ <b>คือจริงๆ มี่กับพี่หนุ่มเป็นคู่ที่โชว์ความรักกันตลอดเวลาอยู่แล้วค่ะ อันนั้นก็เป็นอีกแค่ความสนุกของเราเวลาอยู่กับเพื่อนๆ แล้วเพื่อนๆ ก็ถ่ายให้ ก็ปกติก็เป็นแบบนี้นะ ต้องขอโทษคนโสดจริงๆ</b> เพื่อนๆ ก็แซวตลอดอยู่แล้วค่ะ คู่ของเราเป็นคู่ที่คนแซวตลอด ต้องขอบคุณและขอโทษคนโสดจริงๆ ส่วนที่คนอึ้งกับท่า ก็ดื่มไวน์สักแก้วหนึ่งก็ทำได้ ทุกคนก็ทำได้ (หัวเราะ)​"<br/><br/>พับโครงการปั๊มลูกอีกคนไปแล้ว แฮปปี้ผัวติดลูก ฟินแล้ว <br/>"ทุกคนตั้งชื่อให้แล้วค่ะ <b>ไม่ว่าจะเป็นสายธาร ลำธาร คือขอบอกเลยนะคะว่าไม่ต้องลุ้นแล้วค่ะ ไม่มีแล้วค่ะ พอแล้วค่ะ (หัวเราะ)​ มีน้องหนึ่งคน ตกลงกันแล้วว่าจากที่เกือบๆ หนึ่งปีที่ผ่านมาก็ค่อนข้างจะเต็มที่กับหน้าที่ของความเป็นแม่ แล้วพี่หนุ่มก็แฮปปี้กับสายน้ำ ติดลูกมากๆ ค่ะ</b> เพราะฉะนั้นเราแฮปปี้มากๆ แล้ว"<br/><br/>"<b>เราเคยอยากมีตอนช่วงเพิ่งคลอดใหม่ๆ ก็รู้สึกว่าหรือจะมีเลย แต่ว่าจริงๆ มีลูกไม่ใช่เรื่องง่ายค่ะ มันเหนื่อยเหมือนกันนะ มี่ฟินแล้วค่ะ </b>พี่หนุ่มก็แฮปปี้ ทางครอบครัวทั้งสองฝ่ายก็แฮปปี้แล้วค่ะ"<br/><br/>โวถ้าจะเอาลูกอีกคน กล่อมผัวสำเร็จแน่นอน แต่ตอนนี้ "สายน้ำ" เติมเต็มในทุกๆ ด้านแล้ว <br/>“<b>แหม..มี่เหรอจะกล่อมไม่สำเร็จ อยู่ในกำมือ (หัวเราะ)​ เราตกลงกันแล้วค่ะ สายน้ำเป็นเด็กที่น่ารัก เขาเติมเต็มเราในทุกด้านแล้ว มี่เลยไม่ได้ต้องการที่จะมีอีกคนหนึ่งค่ะ </b>คือจริงๆ แล้วระหว่างหนึ่งปีที่ผ่านมาก็มีคุยกันว่าจะมีหรือยังไงดี พี่หนุ่มก็บอกว่าโอเคแล้วนะ มี่ก็คิดว่าตอนแรกอยากมีลูกสาว แต่มี่ก็รู้สึกว่ามี่ก็ฟินของมี่แล้ว โอเคแล้วค่ะ"<br/><br/>"ถ้าอนาคตเขาอยากมีน้อง อยากมีเพื่อนใช่ไหมคะ<b> มี่โชคดีที่เพื่อนๆ ในกลุ่มมีน้องไล่ๆ กันหมดเลย ช่วงนี้เลยอยู่ในช่วงที่เอาน้องไปเล่นด้วยกัน ไปอยู่ด้วยกัน มี่เคยคุยกับพี่สู่ขวัญว่าอยากจะมีน้องอีกคนหนึ่ง แต่มี่คิดว่าเขามีเราเป็นเพื่อนก็โอเคค่ะ พี่สู่ขวัญก็โอเค พี่เจี๊ยบก็เหมือนกัน </b>ต้องบอกเลยว่าอย่างตัวมี่เองไม่ได้เกี่ยวกับผลิตภัณฑ์หรืออะไรนะคะ มี่เป็นคนที่ลดน้ำหนักยากกว่าคนอื่นๆ หนึ่งปีที่ผ่านมาก็ยากมากๆ จนมีผลิตภัณฑ์เข้ามาและได้ผลจริงๆ ได้กลับมาออกงาน ยิ้มแย้มแบบเต็มที่ได้ มี่ลงมาแล้ว อีกนิดหนึ่งจะถึงก่อนที่มีน้องด้วยซ้ำ"<br/><br/>ไม่ทำหมัน แค่ตกลงกัน<br/>"ยังไม่ได้ปิดทางการแพทย์แบบนั้น แต่เป็นความตกลงกันไว้ก่อนค่ะ ตอนนี้ทุกอย่างทุ่มไปที่สายน้ำ พี่หนุ่มก็อินกับลูกมาก เวลาออกไปข้างนอกต้องดึงนางกลับมานิดหนึ่ง จะติดลูกเกินไป"<br/><br/>ตามใจลูกทั้งคู่ แต่พยายามไม่สปอยลูก <br/>"อันนี้มี่ก็พยายามที่จะไม่นะ <b>แต่บางทีมันก็รู้ตัวเลยว่ามันห้ามตัวเองไม่ได้ค่ะ แต่มี่ว่าเดี๋ยวเขาก็โตขึ้นเรื่อยๆ เราก็ไม่เคยมีลูกมาก่อนมันก็ต้องค่อยๆ ปรับเข้าหากันไปเรื่อยๆ อันไหนที่มันไม่ได้ อันไหนที่ได้ ก็เดี๋ยวค่อยๆ คุยระหว่างทาง เด็กกำลังจะขวบหนึ่งค่ะ ก็ให้เขามีความสุขที่สุด </b>ถ้าโตขึ้นแล้วเป็นเด็กที่เสียนิสัยก็มาคุยกัน"<br/><br/>"ถามว่าใครตามใจมากกว่ากัน มี่ว่าทั้งคู่ โชคดีที่ที่บ้านมีคุณปู่ คุณย่าด้วย คุณยายก็บินมาตลอด คุณอา เขาก็ค่อนข้างเป็นเด็กที่ล้อมรอบไปด้วยความรักค่ะ เอาแต่ใจตัวเองบ้างนิดหน่อยด้วยวัยแค่นี้ เดี๋ยวโตขึ้นคงไม่ตีหรอก แต่คงต้องมาดุบ้าง เข้ามุมบ้าง"<br/><br/>"ตอนนี้ลุ้นให้เดินอยู่อย่างเดียวเลยค่ะ เพราะตอนนี้เขาสิบโลกว่า แล้วมันปวดหลังมากเลย มี่ก็โอเคนะ เขาไม่ได้เป็นเด็กเลี้ยงยาก ไม่ร้อง ถ้าเขาเดินเราต้องเซฟทุกคนในบ้านไว้ก่อน ถ้าวิ่งปุ๊บทุกคนสามารถจับได้ อุ้มได้"<br/><br/>ครบรอบแต่งงานไม่มีอะไรพิเศษ แต่ระหว่างทางมีให้กระชุ่มกระชวยหัวใจ <br/>"ค่ะ <b>คุณหนุ่มไม่มีของขวัญด้วยค่ะ (หัวเราะ)​ คือจริงๆ แล้วระหว่างทางมันมีหลายๆ วันค่ะ อาจจะไม่ใช่ที่เรานับเป็นวัน แต่วันนั้นก็ทำงานจริงๆ ด้วยแหละ</b> (แต่ของขวัญคือการเป็นสามีที่ดีที่สุด?) เอาเป็นสิ่งของสิ แผ่นกระดาษเล็กๆ ที่มีลายเซ็นอันนั้นก็โอเคนะ (หัวเราะ)​ ระหว่างทางมันก็ต้องมีให้กระชุ่มกระชวยหัวใจบ้าง มี่ต้องให้ด้วยเหรอ ก็เป็นภรรยาที่ดี (หัวเราะ) มีนิดๆ หน่อยๆ ค่ะ"</p>
      <figure>
        <img src="https://mpics.mgronline.com/pics/Images/562000011643802.JPEG"/>
      </figure>
      <figure>
        <img src="https://mpics.mgronline.com/pics/Images/562000011643803.JPEG"/>
      </figure>
      <figure>
        <img src="https://mpics.mgronline.com/pics/Images/562000011643804.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/entertainment/photo-gallery/9620000112559"/>
      </related>
    </article>
  </body>
</html>