<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/Euroleague/a315381-Sakota-posle-12-godina-ponovo-na-klupi-Zvezde.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T13:02:00+00:00"/>
    <meta property="og:title" content="Šakota posle 12 godina ponovo na klupi Zvezde!"/>
    <meta property="og:description" content="Košarkaški klub Crvena zvezda imenovao je Dragana Šakotu za novog trenera, mesec dana posle odlaska Milana Tomića."/>
  </head>
  <body>
    <article>
      <h1>Šakota posle 12 godina ponovo na klupi Zvezde!</h1>
      <h2>Košarkaški klub Crvena zvezda imenovao je Dragana Šakotu za novog trenera, mesec dana posle odlaska Milana Tomića.</h2>
      <address><time datetime="2019-11-23T13:02:00+00:00">23 Nov 2019, 13:02</time> by <a rel="author">Jelena Trajković</a></address>
      <figure>
        <img src="https://sportklub.rs/Picture/170313/jpeg/Dragan-Sakota"/>
        <figcaption>
          <cite>Marko Metlas/EB via Getty Images</cite>
        </figcaption>
      </figure>
      <p>Šampiona Srbije je u poslednjih mesec dana vodio Andrija Gavrilović, ali je od trenutka kada je Tomić podneo ostavku posle poraza od Krke bilo jasno da je to prelazno rešenje. U tom periodu, ‚crveno-beli‘ su odigrali 11 utakmica u Evroligi i ABA ligi i zabeležili pet pobeda i šest poraza.<br/><br/>Zvezda trenutno drži 15. mesto u Evroligi sa tri pobede i sedam poraza, dok je u regionalnom takmičenju šesti sa skorom 4-3.<br/><br/>Šakota je prethodno vodio Zvezdu od 2005. do 2007. godine, a pod njegovim vođstvom klub sa Malog Kalemegdana je osvojio jedan Kup Radivoja Koraća.<br/><br/>67-godišnji stručnjak je kompletnu igračku karijeru proveo u IMT, u kojem je i počeo kao trener. U tri i po decenije koje su sledile, između ostalog, vodio je Zadar, Cibonu, PAOK, AEK i Olimpijakos. Poslednji angažman imao je prošle sezone, kada je vodio AEK po treći put u karijeri. Pored toga, bio je kratko selektor Srbije i Crne Gore, a prethodno je u tri navrata bio pomoćni trener reprezentacije.<br/><br/>Debi na klupi Zvezde Šakota bi trebalo da ima u ponedeljak, kada ‚crveno-beli‘ dočekuju Mornar u okviru osmog kola ABA lige.</p>
    </article>
  </body>
</html>