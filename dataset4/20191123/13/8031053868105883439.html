<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b2%cf%8c%ce%bc%ce%b2%ce%b1-%ce%be%ce%ad%ce%bd%ce%bf%cf%85-%ce%bc%ce%bc%ce%b5-%cf%81%cf%89%cf%83%ce%b9%ce%ba%ce%ac-%cf%83%cf%85%cf%83%cf%84%ce%ae%ce%bc%ce%b1%cf%84%ce%b1-%ce%b7.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T13:13:38+00:00"/>
    <meta property="og:title" content="«Βόμβα» ξένου ΜΜΕ: «Ρωσικά συστήματα ηλεκτρονικού πολέμου έριξαν ιταλικό &amp; αμερικανικό drone στην Λιβύη»"/>
    <meta property="og:description" content="Μεταφέρουμε με κάθε επιφύλαξη, σχετική πληροφορία που αφορά  τα αίτια της πτώσης του αμερικανικού «drone», το οποίο “χάθηκε” από τα ραντάρ των Αμερικανών «πάνω” από την πρωτεύουσα της Λιβύης,  Τρίπολη, σύμφωνα με την αμερικανική διοίκηση Αφρικής (AFRICOM), με έδρα την Στουτγάρδη."/>
  </head>
  <body>
    <article>
      <h1>«Βόμβα» ξένου ΜΜΕ: «Ρωσικά συστήματα ηλεκτρονικού πολέμου έριξαν ιταλικό &amp; αμερικανικό drone στην Λιβύη»</h1>
      <address>
        <time datetime="2019-11-23T13:13:38+00:00">23 Nov 2019, 13:13</time>
      </address>
      <p>
        <b>Μεταφέρουμε με κάθε επιφύλαξη, σχετική πληροφορία που αφορά  τα αίτια της πτώσης του αμερικανικού «drone», το οποίο “χάθηκε” από τα ραντάρ των Αμερικανών «πάνω” από την πρωτεύουσα της Λιβύης,  Τρίπολη, σύμφωνα με την αμερικανική διοίκηση Αφρικής (AFRICOM), με έδρα την Στουτγάρδη.</b>
      </p>
      <p>Υψηλόβαθμη πηγή στην κυβέρνηση της Τρίπολης και μέλος των δυνάμεων του GNA (προφανώς έχοντας γνώση του μετώπου) δήλωσε ότι τόσο το ιταλικό drone που συνετρίβη κοντά στην περιοχή Tarhouna, όσο και το αμερικανικό drone που κατέπεσε πάνω από την Τρίπολη, ήταν «εκτός ελέγχου»( και προφανώς συνετρίβησαν) εξαιτίας του ισχυρότατου σήματος παρεμβολής που προκλήθηκε από συστήματα ηλεκτρονικού πολέμου που κατέχουν  Ρώσοι μισθοφόροι της εταιρείας Wagner στα νότια της λιβυκής πρωτεύουσας.</p>
      <figure>
        <iframe data-src="https://twitter.com/Honeybal/status/1198174647445008384?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/smmlibya/status/1197898408951996417?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Οι Ρώσοι μισθοφόροι στην Λιβύη έχουν στην διάθεση τους όλο τον απαραίτητο σύγχρονο εξοπλισμό και όπλα για να μπορέσουν να υλοποιήσουν τις αποστολές που έχουν αναλάβει και από την Μόσχα, η οποία είναι «παρόν» στην χώρα αυτή εδώ και τέσσερα χρόνια.</b>
      </p>
      <p>Οι Ρώσοι μισθοφόροι όμως και το προηγούμενο διάστημα, όπως φαίνεται και από τις ειδήσεις που δημοσιευόντουσαν, έδιναν στίγμα και πληροφορίες στην αεροπορία του Χαφτάρ για να καταστρέφει και τα τουρκικά drone Bayraktar στο αεροδρόμιο Μίτιγκα, ενώ υλοποιούν σχέδιο ελέγχου της χώρας, παρόμοιο με αυτό της Συρίας.</p>
      <p>
        <b>Πηγές τώρα που επικαλείται γνωστή μεγάλη αραβική εφημερίδα, αναφέρουν ότι ο Λιβυκός Εθνικός Στρατός του στρατηγού Χαφτάρ, προετοιμάζεται να επιτεθεί και να καταλάβει τα βόρεια προάστια της Τρίπολης, μιας και το παιχνίδι “χοντραίνει” στην χώρα αυτή.</b>
      </p>
      <p>Μετά την Συρία και τον έλεγχο των πετρελαιοπηγών, τώρα ήρθε η σειρά της Λιβύης, η οποία αποτελεί τον  “παράδεισο” των υδρογονανθράκων σε στεριά και θάλασσα σε ολόκληρη την Μεσόγειο.</p>
      <p>Αμερικανοί και Ρώσοι θα μοιράσουν και εκεί λογικά, όλα τα “φιλέτα” που τους ενδιαφέρουν, μη επιτρέποντας σε κανέναν άλλο (Τουρκία) να αρπάξει οτιδήποτε.</p>
      <p>
        <b>Η Λιβύη έχει δύο κυβερνήσεις ως γνωστόν, μία φιλοτουρκική ισλαμική στην Τρίπολη, η οποία  υποστηρίζεται από την Τουρκία και το Κατάρ, και μία δεύτερη με έδρα την Βεγγάζη ( Ανατολική Λιβύη) που υποστηρίζεται από την Αίγυπτο και τα Ηνωμένα Αραβικά Εμιράτα.</b>
      </p>
      <p>Ο Λιβυκός Εθνικός Στρατός (LNA) διοικείται από τον στρατηγό  Χαφτάρ, τον οποίο ο τουρκικός τύπος είχε χαρακτηρίσει στενό «σύμμαχο» της Ελλάδας και του Ισραήλ.</p>
      <figure>
        <iframe data-src="https://twitter.com/mohamedelmaleh/status/1196877611336634368?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Το επόμενο διάστημα θα κριθούν πολλά στον διπλωματικό και στρατιωτικό τομέα στο λιβυκό έδαφος, ενώ οι Τούρκοι συνεχίζουν να στέλνουν εξοπλισμό και δυνάμεις στην χώρα αυτή για να ελέγξουν την κατάσταση της “επόμενης ημέρας”.</p>
      <p>Οι Τούρκοι  θέλουν να κερδίσουν εκτός των όποιων διευκολύνσεων στην χώρα, (λιμάνια, αεροδρόμιο, βάση,κά) και στο θέμα της ανακήρυξης ΑΟΖ με την Λιβύη, εγκλωβίζοντας την Ελλάδα στην Α.Μεσόγειο.</p>
      <p>
        <b>Η Αθήνα όμως έχει πλέον γνώση του “βρώμικου παιχνιδιού” των Τούρκων και ετοιμάζει ένα ακόμα πιο ισχυρό πολεμικό ναυτικό με αγορά μονάδων επιφανείας και με την προμήθεια «ελεύθερου υλικού» από τις ΗΠΑ,  για να αντιμετωπίσει τα σχέδια του Ερντογάν,  ο οποίος  “φλερτάρει” ασύστολα με την αιματοβαμμένη οθωμανική ιστορία της περιοχής.</b>
      </p>
    </article>
  </body>
</html>