<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904865/roofe-weet-waarom-anderlecht-nu-plots-w-l-de-punten-pakt-een-kwestie-van-tijd-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-23T13:38:00+00:00"/>
    <meta property="og:title" content="Roofe weet waarom Anderlecht nu plots wél de punten pakt: &quot;Een kwestie van tijd&quot;"/>
    <meta property="og:description" content="Sinds de komst van Frank Vercauteren rijgt RSC Anderlecht de punten plots vlotjes aan elkaar. Die periode van beterschap valt, toeval of niet, samen met het openbloeien van Kemar Roofe. De spits was in de weken voor de interlandperiode erg belangrijk voor Anderlecht."/>
  </head>
  <body>
    <article>
      <h1>Roofe weet waarom Anderlecht nu plots wél de punten pakt: "Een kwestie van tijd"</h1>
      <address>
        <time datetime="2019-11-23T13:38:00+00:00">23 Nov 2019, 13:38</time>
      </address>
      <p>
        <b>Sinds de komst van Frank Vercauteren rijgt RSC Anderlecht de punten plots vlotjes aan elkaar. Die periode van beterschap valt, toeval of niet, samen met het openbloeien van Kemar Roofe. De spits was in de weken voor de interlandperiode erg belangrijk voor Anderlecht.</b>
      </p>
      <p>Voor Roofe zelf is het geen verrassing dat het de laatste weken beter loopt, zowel individueel als met het team. "Tijd", zegt de Brit in gesprek met <i>RSCA TV. </i>"Het was gewoon een kwestie van tijd. Onze prestaties waren goed. Het harde werk dat we elke week op het trainingsveld legden, stond elke dag op punt. Waar het aan ontbrak, was het resultaat."</p>
      <p>Na een moeilijke start lijkt Roofe eindelijk zijn draai gevonden te hebben bij Anderlecht. In zeven competitieduels scoorde de aanvaller inmiddels al vijf keer. Bovendien leidden de meeste van die treffers rechtstreeks tot puntengewin. Toch is het net vinden geen absolute obsessie van Roofe, zo blijkt.</p>
      <p>"Doelpunten maken ...", zucht hij. "Uiteraard is dat een reden waarom ik voetbal, om doelpunten te maken en wedstrijden te winnen. En toch, als ik er echt over nadenk, verkies ik de pas die ik gaf op Nacer (Chadli, nvdr.)", verwijst Roofe naar <a href="https://www.voetbalprimeur.be/nieuws/903009/zwaand.html?utm_source=doorlink&amp;utm_medium=doorlink&amp;utm_campaign=%2F">het openingsdoelpunt van Anderlecht bij Zulte Waregem (1-2)</a>. In die wedstrijd maakte Roofe zelf overigens de winning goal. "Ik weet niet waarom, maar het voelde zo goed. Gelukkig scoorde hij ook, anders had die pas niets betekend."</p>
      <figure>
        <iframe data-src="https://twitter.com/rscanderlecht/status/1198194482505752577?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/904854/anderlecht-speler-getuigt-kompany-had-geen-geloofwaardigheid-als-coach-.html?itm_source=www.voetbalprimeur.be&amp;itm_medium=highlighted-content">Anderlecht-speler getuigt: 'Kompany had geen geloofwaardigheid als coach'</a></aside>
    </article>
  </body>
</html>