<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549423.html/---%D8%B1%D9%88%D8%B2-%D8%A8%D9%87-%D9%85%D8%AF%D8%AA-%D8%A7%D8%B9%D8%AA%D8%A8%D8%A7%D8%B1-%D9%82%D8%B1%D8%A7%D8%B1%D8%AF%D8%A7%D8%AF-%D8%A7%DB%8C%D9%86%D8%AA%D8%B1%D9%86%D8%AA-%D9%85%D8%B4%D8%AA%D8%B1%DA%A9%D8%A7%D9%86-%D9%85%D8%AE%D8%A7%D8%A8%D8%B1%D8%A7%D8%AA-%D8%A7%D8%B6%D8%A7%D9%81%D9%87-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T13:09:00+00:00"/>
    <meta property="og:title" content="۱۰ روز به مدت اعتبار قرارداد اینترنت مشترکان مخابرات اضافه شد"/>
    <meta property="og:description" content="مدیرعامل شرکت مخابرات ایران گفت: برای جبران بخشی از زیان مشترکان از قطعی اینترنت، ۱۰ روز به مدت اعتبار قرارداد اینترنت مشترکان این شرکت اضافه می شود."/>
  </head>
  <body>
    <article>
      <h1>۱۰ روز به مدت اعتبار قرارداد اینترنت مشترکان مخابرات اضافه شد</h1>
      <h2>مدیرعامل مخابرات:</h2>
      <address>
        <time datetime="2019-11-23T13:09:00+00:00">23 Nov 2019, 13:09</time>
      </address>
      <p>مدیرعامل شرکت مخابرات ایران گفت: برای جبران بخشی از زیان مشترکان از قطعی اینترنت، ۱۰ روز به مدت اعتبار قرارداد اینترنت مشترکان این شرکت اضافه می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مجید صدری با بیان اینکه در چند روز گذشته و به دلیل اختلالات به وجود آمده در شبکه اینترنت کشور، مشترکان متضرر شدند، افزود: ما برای آنکه بتوانیم بخشی از این ضرر و زیان پیش آمده برای مشترکان را جبران کنیم، دو تصمیم گرفتیم.</p>
      <p>وی گفت: تا پیش از این اگر مشترکی به پایان میزان مصرف منصفانه (fup ) نمی رسید، با پایان ماه این میزان، صفر می شد و به ماه بعد انتقال نمی یافت. اما هم اکنون برای آنکه جبران بخشی از زیان مشترکان باشد، باقی مانده میزان مصرف منصفانه اینترنت مشترکان مخابرات را به ماه جاری انتقال دادیم.   مدیرعامل شرکت مخابرات ایران گفت: از سوی دیگر ۱۰ روز نیز به مدت اعتبار قرارداد اینترنت مشترکان مخابرات اضافه شده است.   انتهای پیام/</p>
    </article>
  </body>
</html>