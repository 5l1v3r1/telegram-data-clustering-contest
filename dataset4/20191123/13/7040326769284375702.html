<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/kenyadaki-toprak-kaymasinda-en-az-24-kisi-oldu-1392674"/>
    <meta property="og:site_name" content="Karar.com"/>
    <meta property="article:published_time" content="2019-11-23T13:44:00+00:00"/>
    <meta property="og:title" content="Kenya'daki toprak kaymasında en az 24 kişi öldü"/>
    <meta property="og:description" content="Afrika ülkelerinden Kenya'da meydana gelen toprak kaymasında en az 24 kişi hayatını kaybetti."/>
  </head>
  <body>
    <article>
      <h1>Kenya'daki toprak kaymasında en az 24 kişi öldü</h1>
      <address>
        <time datetime="2019-11-23T13:44:00+00:00">23 Nov 2019, 13:44</time>
      </address>
      <p>
        <b>Afrika ülkelerinden Kenya'da meydana gelen toprak kaymasında en az 24 kişi hayatını kaybetti.</b>
      </p>
      <p>Yerel basındaki haberlere göre, ülkenin batısındaki Pokot bölgesinde sabah saatlerinde yaşanan toprak kaymasında hayatını kaybedenler arasında 7 çocuk bulunuyor.</p>
      <p>Batı Pokot yetkililerinden Fredrick Kimanga, AA muhabirine, "Toprak kayması sonrası bölgeye kurtarma ekipleri gönderildi ve hayatta kalanların kurtarılması için çalışmalar yürütülüyor." dedi.</p>
      <p>Bölge sakinleri toprak kaymasının aşırı yağıştan kaynaklandığını dile getirerek, ağaç ve evler dahil bölgedeki her şeyi yıktığını belirtti.</p>
      <p>Kenya'da, geçen sene yaşanan toprak kaymasında en az 100 kişi hayatını kaybetmişti.</p>
      <p>
        <b>ABUJA/AA</b>
      </p>
      <related>
        <a href="https://www.karar.com/dunya-haberleri/kenyada-okulun-catisi-coktu-7-ogrenci-oldu-1331803"/>
      </related>
    </article>
  </body>
</html>