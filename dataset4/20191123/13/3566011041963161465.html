<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549428.html/%D8%A7%D9%88%D9%84%DB%8C%D9%86-%D9%BE%D8%B3-%D9%84%D8%B1%D8%B2%D9%87-%D9%85%D8%AA%D9%87%D9%85-%D8%B4%D8%AF%D9%86-%D9%86%D8%AA%D8%A7%D9%86%DB%8C%D8%A7%D9%87%D9%88-%D8%A8%D9%87-%D9%81%D8%B3%D8%A7%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T13:16:00+00:00"/>
    <meta property="og:title" content="اولین پس لرزه متهم شدن نتانیاهو به فساد"/>
    <meta property="og:description" content="نتایج جدیدترین نظرسنجی بعد از متهم شدن نتانیاهو نخست وزیراسرائیل به فساد حاکی است که مقبولیت وی در بین صهیونیستها کاهش و شانس &quot;گانتس&quot; رئیس حزب &quot;آبی سفید&quot; این رژیم افزایش یافته است."/>
  </head>
  <body>
    <article>
      <h1>اولین پس لرزه متهم شدن نتانیاهو به فساد</h1>
      <address>
        <time datetime="2019-11-23T13:16:00+00:00">23 Nov 2019, 13:16</time>
      </address>
      <p>نتایج جدیدترین نظرسنجی بعد از متهم شدن نتانیاهو نخست وزیراسرائیل به فساد حاکی است که مقبولیت وی در بین صهیونیستها کاهش و شانس "گانتس" رئیس حزب "آبی سفید" این رژیم افزایش یافته است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ نتایج جدیدترین نظرسنجی انجام شده بعد از متهم شدن نتانیاهو به فساد که شبکه دوم تلویزیون رژیم اسرائیل آن را منتشر کرد، حاکی است: 56 درصد اسرائیلی ها معتقدند که نتانیاهو نمی تواند به سمتش ادامه دهد و 35 درصد دیگر تداوم کار نتانیاهو در پست نخست وزیری را تایید می کنند.</p>
      <p>آویخای مندلبلیت مشاور قضایی رژیم صهیونیستی، چهارشنبه شب اتهامات رشوه و کلاه برداری و خیانت در امانت را علیه نتانیاهو مطرح کرد.   مندلبلیت، نتانیاهو را به رشوه خواری در پرونده قضایی موسوم به 4000 و خیانت در امانت و کلاهبرداری در پرونده های قضایی موسوم به 1000 و 3000 متهم کرد.   براساس نتایج نظرسنجی یاد شده، اگر هم اکنون انتخابات پارلمانی در ژیم اسرائیل برگزار شود، حزب "آبی سفید" با کسب 36 کرسی بزرگترین حزب در پارلمان خواهد بود و حزب لیکود 33 کرسی بدست خواهد آورد.   این نتایج همچنین حاکی است که حزب "اسرائیل بیتنا" به ریاست اویگدور لیبرمن هشت کرسی خود را همچنان در پارلمان حفظ خواهد کرد و نقش تعیین کننده در نقشه فراکسیون های سیاسی و ائتلاف های آینده در داخل پارلمان خواهد داشت.   براساس این نتایج، تشکل احزاب چپگرا و اعراب 57 کرسی و احزاب راستگرا و حریدیم 55 کرسی بدست خواهند آورد.   براساس نظرسنجی، جایگاه سوم متعلق به فهرست مشترک با 13 کرسی خواهد بود. احزاب شاس و یهدوت هتوراه با کاهش کرسی ها هریک شش کرسی کسب خواهند کرد. حزب "راست جدید" به ریاست ایلت شاکید نیز شش کرسی کسب خواهد کرد.   براساس نتایج نظرسنجی، در پایین رتبه فهرست "اردوگاه دموکراتیک" و حزب کار قرار دارند و هریک از این دو چهار کرسی کسب خواهند کرد.   وقتی از شرکت کنندگان در نظرسنجی سوال شد که آیا اعتماد آنها به سیستم اجرای قانون متشکل از پلیس و دادستانی افزایش یا کاهش یافته یا در همان سطح باقی مانده است، 20 درصد از آنها گفتند که این اعتماد افزایش یافته است اما 26 درصد دیگر گفتند که کاهش یافته است. 47 درصد هم گفتند که این اعتماد در همان سطح باقی مانده است.   منبع: تسنیم انتهای پیام/</p>
    </article>
  </body>
</html>