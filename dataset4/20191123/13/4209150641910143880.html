<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/ex-yu/Dadilja-snimljena-kako-samara-dvogodisnje-dijete/570119?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T13:59:53+00:00"/>
    <meta property="og:title" content="Dadilja snimljena kako šamara dvogodišnje dijete"/>
    <meta property="og:description" content="SKOPLJE - Policija u Skoplju uhapsila je dadilju zbog fizičkog napada na dvogodišnje dijete koje je čuvala, saopštilo je Ministarstvo unutrašnjih poslova Sjeverne Makedonije."/>
  </head>
  <body>
    <article>
      <h1>Dadilja snimljena kako šamara dvogodišnje dijete</h1>
      <address><time datetime="2019-11-23T13:59:53+00:00">23 Nov 2019, 13:59</time> by <a rel="author">N.N.</a></address>
      <p>SKOPLJE - Policija u Skoplju uhapsila je dadilju zbog fizičkog napada na dvogodišnje dijete koje je čuvala, saopštilo je Ministarstvo unutrašnjih poslova Sjeverne Makedonije.</p>
      <p>Naime, 59-godišnja Ž. P. je uhapšena u četvrtak nakon što je vlasnik ugostiteljskog objekta prijavio da je u njegovoj igraoni ona fizički napala maloljetno dijete.</p>
      <p>Policija i skopski tužilac koji su izvršili uviđaj, utvrdili su da je Ž. P. angažovana kao dadilja kod Skopljanke D. D. (43) i da je fizički napala njenog dvogodišnjeg sina.</p>
      <p>Lokalni mediji su objavili snimak sa nadzorne kamere na kojem se vidi da žena u igraoni za djecu šamara dijete, vuče ga i gura da sjedne na stolicu.</p>
      <p>To nije prvi put da je u Skoplju uhvaćena dadilja da maltretira dijete, prenosi "Klix.ba".</p>
      <p>Prethodno je 2015. godine kamerom koju je otac postavio u igračku, snimljena dadilja koja maltretira devetomjesečnu bebu.  </p>
      <hr/>
      <figure>
        <iframe src="https://www.youtube.com/embed/MGhrPGtey-Q" width="640" height="360" data-service="Youtube" scrolling="no"/>
      </figure>
    </article>
  </body>
</html>