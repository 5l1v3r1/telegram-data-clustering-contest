<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/23/vittorio-grigolo-chi-e-eta-carriera/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-23T13:04:13+00:00"/>
    <meta property="og:title" content="Vittorio Grigolo, chi è: età, vita privata e carriera del tenore toscano"/>
    <meta property="og:description" content="Vittorio Grigolo, chi è: età, vita privata e carriera del tenore toscano coinvolto in uno scandalo con accuse di molestie che lui rifiuta fermamente. "/>
  </head>
  <body>
    <article>
      <h1>Vittorio Grigolo, chi è: età, vita privata e carriera del tenore toscano</h1>
      <address><time datetime="2019-11-23T13:04:13+00:00">23 Nov 2019, 13:04</time> by <a rel="author">Luca W</a></address>
      <figure>
        <img src="https://www.viagginews.com/wp-content/uploads/2019/03/Vittorio-Grigolo.jpg"/>
      </figure>
      <p>Vittorio Grigolo, chi è: età, vita privata e carriera del tenore toscano coinvolto in uno s<a href="https://www.viagginews.com/2019/11/23/vittorio-grigolo-molestie-toccato-pancia/">candalo con accuse di molestie</a> che lui rifiuta fermamente.</p>
      <p>Vittorio Grigolo nasce ad Arezzo nel 1977. La famiglia di Vittorio si trasferisce, durante la sua prima infanzia, a Roma. La giovane promessa lirica comincia a cantare alla straordinaria età di quattro anni. Durante una visita oculistica, il piccolo Vittorio comincia a sentire il figlio medico suonare l’<b><i>Ave Maria</i></b> di Schubert e inizia a cantarla. L’oculista rimase stupefatto e consigliò al piccolo aretino di fare un’audizione presso <b>il coro della Cappella Sistina</b>: così Vittorio inizia ufficialmente la sua carriera canora, passando da membro del coro a voce solista nel giro di poco tempo. A soli tredici anni si esibisce come pastorello nella <b><i>Tosca</i></b> al Teatro dell’Opera di Roma, insieme alla stella <b>Luciano Pavarotti</b>. I primordi della carriera lirica di Vittorio sono scanditi da performance in grandi spettacoli come <b><i>Danilo Rigosa</i></b>,<b><i> L’elisir d’amore</i> </b>e <b><i>Il Turco in Italia</i></b>, quest’ultimo alla tenera età di diciotto anni.</p>
      <h3>Vittorio Grigolo, il debutto alla Scala di Milano e la vita privata</h3>
      <p>Il concerto celebrativo d’inaugurazione dell’anno verdiano avvenuto nel 2000 dona al giovane tenore la possibilità di esibirsi al <b>Teatro alla Scala di Milano</b> a soli ventitré anni. In questo periodo Grigolo debutta ne <b><i>Il barbiere di Siviglia</i></b>, <b><i>Così fan tutte</i></b>, <b><i>La traviata</i></b> e <b><i>Rigoletto</i></b>. Nel 2003 si esibisce nel ruolo di Tony in un tour d’adattamento di <b><i>West Side Story</i></b>: questa opportunità genera in Vittorio l’esigenza di legarsi maggiormente al pubblico giovanile, proprio per questo realizza e pubblica il suo disco d’esordio <b><i>In the Hands of Love</i></b>, successo totale di pubblico. Il 2008 è l’anno del suo debutto in <b><i>Lucia di Lammermoor</i></b>, nei panni di Edgardo. Sarà, insieme a <b>Alkistis Protopsalti</b>, uno dei cantanti d’apertura dei giochi Olimpici Speciali di Atene. È stato inoltre coronato al Covent Garden come <b>Chevalier des Grieux</b> in <b><i>Manon</i></b>. Il 2019 è l’anno del suo debutto ad <b><i>Amici di Maria de Filippi</i></b> come <b>direttore artistico</b>.</p>
      <h4>La vita privata</h4>
      <p>Fino al 2013 Vittorio è stato sposato con l’iraniana<a href="https://www.viagginews.com/2019/11/23/vittorio-grigolo-chi-e-moglie-roshi-kamdar/"> <b>Roshi Kamdar</b></a>, a cui è seguita la manager farmaceutica <b>Nathalie Dompé</b>. Il tenore è famoso per essere un grande corteggiatore: “<i>Essere innamorato significa essere ispirato… Da Acquario, mi annoio con facilità</i>.”</p>
      <figure>
        <img src="https://www.viagginews.com/wp-content/uploads/2019/05/grigolo-domenicain-1200x1200.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/23/giusy-ferreri-chi-e-eta-carriera-vita-privata/"/>
        <a href="https://www.viagginews.com/2019/11/23/vittoria-puccini-chi-e-compagno-fabrizio-lucci/"/>
        <a href="https://www.viagginews.com/2019/11/23/vittoria-puccini-chi-e-figlia-elena-preziosi-eta-foto/"/>
      </related>
    </article>
  </body>
</html>