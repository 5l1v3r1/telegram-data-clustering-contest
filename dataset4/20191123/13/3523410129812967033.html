<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641560/%D8%AF%D8%B3%D8%AA-%D9%BE%D9%85%D9%BE%D8%A6%D9%88-%D9%88-%D9%88%DA%A9%DB%8C%D9%84-%D8%AA%D8%B1%D8%A7%D9%85%D9%BE-%D8%A8%D8%A7%D9%84%D8%A7%D8%AE%D8%B1%D9%87-%D8%B1%D9%88-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T13:58:00+00:00"/>
    <meta property="og:title" content="دست پمپئو و وکیل ترامپ بالاخره رو شد"/>
    <meta property="og:description" content="وزارت امور خارجه آمریکا نامه‌های الکترونیکی را منتشر کرد که وجود تماس بین مایک پمپئو و رودی جولیانی و همکاری آنان علیه سفیر آمریکا در اوکراین را..."/>
  </head>
  <body>
    <article>
      <h1>
        <a href="https://www.bultannews.com/fa/news/641560/%D8%AF%D8%B3%D8%AA-%D9%BE%D9%85%D9%BE%D8%A6%D9%88-%D9%88-%D9%88%DA%A9%DB%8C%D9%84-%D8%AA%D8%B1%D8%A7%D9%85%D9%BE-%D8%A8%D8%A7%D9%84%D8%A7%D8%AE%D8%B1%D9%87-%D8%B1%D9%88-%D8%B4%D8%AF">دست پمپئو و وکیل ترامپ بالاخره رو شد</a>
      </h1>
      <h2>وزارت امور خارجه آمریکا نامه‌های الکترونیکی را منتشر کرد که وجود تماس بین مایک پمپئو و رودی جولیانی و همکاری آنان علیه سفیر آمریکا در اوکراین را...</h2>
      <address><time datetime="2019-11-23T13:58:00+00:00">23 Nov 2019, 13:58</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از شبکه تلویزیونی الجزیره، نامه‌های الکترونیکی که وزارت امور خارجه آمریکا منتشر کرد، نشان می‌دهد مایک پمپئو، وزیر امور خارجه این کشور با رودی جولیانی، وکیل شخصی دونالد ترامپ برای حمله و تبلیغات علیه سفیر آمریکا در اوکراین، در ماه مارس سال ۲۰۱۹ هماهنگی کرده است.</p>
      <p>پیش از این «ماری یووانویچ» سفیر پیشین آمریکا در اوکراین در جلسه شهادت خود مقابل مجلس نمایندگان آمریکا اعلام کرد از سوی مقامات دولت ترامپ تحت فشار قرار گرفته بود تا پیام‌هایی در تمجید از رئیس‌جمهور در توییتر منتشر کند.</p>
      <p>یووانوویچ گفت گوردون ساندلَند، سفیر آمریکا در اتحادیه اروپا، از وی خواسته بود که اگر می‌خواهد شغل خود را (به عنوان سفیر آمریکا در اوکراین) حفظ کند، بهتر است از توئیتر برای نشان دادن حمایتش از ترامپ استفاده کند. یووانوویچ افزود: او (ساندلند) به من گفت «تو می‌دانی که یا باید کار بزرگی انجام دهی، یا (در غیر این صورت) به خانه بروی (اخراج شوی). تو باید توئیت کنی که از رئیس جمهور (ترامپ) حمایت می‌کنی».</p>
      <p>تاکنون چندین تن از شاهدان در کنگره گفته اند که ساندلند، یکی از اعطاکنندگان مقادیر هنگفت از کمک‌های مالی به ستاد انتخاباتی ترامپ، نقشی مهم در سیاستگذاری‌های مربوط به اوکراین ایفا می‌کرده است.</p>
    </article>
  </body>
</html>