<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/tesla-cybertruck-tan-dikkat-ceken-iki-onemli-detay/"/>
    <meta property="og:site_name" content="LOG"/>
    <meta property="article:published_time" content="2019-11-23T13:00:10+00:00"/>
    <meta property="og:title" content="Tesla Cybertruck’tan dikkat çeken iki önemli detay"/>
    <meta property="og:description" content="Dün tüm dünyanın en çok konuştuğu araç olan elektrikli pickup Tesla Cybertruck hakkında dikkat çekici iki detay ortaya çıktı."/>
  </head>
  <body>
    <article>
      <h1>Tesla Cybertruck’tan dikkat çeken iki önemli detay</h1>
      <address><time datetime="2019-11-23T13:00:10+00:00">23 Nov 2019, 13:00</time> by <a rel="author">Can TUNÇER</a></address>
      <slideshow>
        <figure>
          <img src="https://www.log.com.tr/wp-content/uploads/2019/11/tesla-cybertruck-tan-dikkat-cekici-iki-detay-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tesla-cybertruck-tan-dikkat-cekici-iki-detay-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tesla-cybertruck-tan-dikkat-cekici-iki-detay-3.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tesla-cybertruck-tan-dikkat-cekici-iki-detay-4.jpg"/>
        </figure>
      </slideshow>
      <p>Dün tüm dünyanın en çok konuştuğu araç olan elektrikli pickup <b>Tesla Cybertruck</b> hakkında dikkat çekici iki detay ortaya <a href="https://ww.electrek.co/2019/11/22/tesla-cybertruck-solar-roof-option-add-range/">çıktı</a>.</p>
      <p><b>Tesla Cybertruck, </b>genel olarak pek beğenilmeyen bir elektrikli pickup oldu. Tasarımı internet dünyasının diline düşen model, aşırı köşeli gövdesiyle aracı merakla bekleyen birçok kişiyi hayal kırıklığına uğrattı. İşte bu model, lansman heyecanı ortadan kalkınca iyide detaylanmaya <a href="https://ww.electrek.co/2019/11/22/tesla-cybertruck-solar-roof-option-add-range/">başladı</a>. Burada karşımıza çıkan ilk detay ise model için sunulan <b>güneş panelli arka kasa kapağı</b> oldu. Opsiyonel olarak elde edilebilecek bu yukarıda görebileceğiniz bölüm, araca günde ortalama <b>24 km menzil ekleyebili</b>r deniyor. Bunun son sürümde daha da yüksek olabileceği söylenirken, araç için dikkat çeken diğer detay ise <b>kamp sürümü</b> oluyor. Aşağıda görebileceğiniz bu versiyon araçla kampa gidip keyifli zaman geçirmenize imkan tanıyacak imkanlar <a href="https://ww.electrek.co/2019/11/22/tesla-cybertruck-pickup-truck-camper-configuration/">taşıyor</a>. Bu paketin resmi olarak elde edilebilecek olması güzel görünürken, burada <b>ufak bir mutfak bölümünün</b> dahi sağlandığı görülüyor. Ancak bu özel paketin tam olarak ne kadar satılacağı bilinmiyor.</p>
      <slideshow>
        <figure>
          <img src="https://www.log.com.tr/wp-content/uploads/2019/11/tesla-cybertruck-tan-dikkat-cekici-iki-detay-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tesla-cybertruck-tan-dikkat-cekici-iki-detay-3.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/tesla-cybertruck-tan-dikkat-cekici-iki-detay-4.jpg"/>
        </figure>
      </slideshow>
      <h3>Tesla Cybertruck, performans konusunda çok iddialı</h3>
      <p>Aracın tek motor arkadan itiş, çift motor dört çeker ve üç motor dört çeker olmak üzere üç farklı versiyonu bulunuyor. Elektrikli pickup en güçlü versiyonu ile <b>0’dan 100 km/s hıza 2,9 saniyede</b> çıkabiliyor ve <b>6,3 ton gibi oldukça yüksek bir çekme gücü sunuyor</b>. Araçta pil konusunda da üç farklı paket sunuluyor. Bu pil paketleri <b>400 km, 480 km </b>ve en üstte tam<b> 800 km</b> menzil getiriyor.<b> Cybertruck, </b>39.900 dolarlık bir başlangıç fiyatına sahip. Diğer versiyonlar ise <b>49.900 dolar </b>ve<b> 69.900 dolarlık</b> fiyatlara sahip.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/yenilenen-honda-civic-hatchback-ve-turkiye-fiyati/"/>
      </related>
    </article>
  </body>
</html>