<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ajansspor.com/haber/hamza-hamzaoglu-ciddi-artilar-katiyor-342349"/>
    <meta property="og:site_name" content="AJANSSPOR"/>
    <meta property="article:published_time" content="2019-11-23T13:30:00+00:00"/>
    <meta property="og:title" content="&quot;Hamza Hamzaoğlu ciddi artılar katıyor&quot;"/>
    <meta property="og:description" content="Gençlerbirliği Basın Sözcüsü Musa Samur, Kasımpaşa ile deplasmanda oynayacakları maç öncesinde değerlendirmelerde bulundu. Kasımpaşa maçını kazanacaklarına inandıklarını ifade eden Samur, Hamza Hamzaoğlu'na duydukları güveni..."/>
  </head>
  <body>
    <article>
      <h1>"Hamza Hamzaoğlu ciddi artılar katıyor"</h1>
      <address>
        <time datetime="2019-11-23T13:30:00+00:00">23 Nov 2019, 13:30</time>
      </address>
      <p>Gençlerbirliği Basın Sözcüsü Musa Samur, Kasımpaşa ile deplasmanda oynayacakları maç öncesinde değerlendirmelerde bulundu. Kasımpaşa maçını kazanacaklarına inandıklarını ifade eden Samur, Hamza Hamzaoğlu'na duydukları güveni yineledi.</p>
      <p>
        <b>Radyospor'da Spor Kazanı programında Emrah Karalinç'in sorularını yanıtlayan Musa Samur'un açıklamaları şu şekilde:</b>
      </p>
      <h3>Musa Samur: "Kasımpaşa maçını kazanacağımıza inanıyoruz"</h3>
      <p>Takımda iyi bir hava var. Kasımpaşa maçına iyi hazırlandık. Milli ara sanırım en çok bize yaramıştır. Hamza Hamzaoğlu ile yenilmiyoruz. Kasımpaşa maçında da yenilmezliğimizi sürdürmek istiyoruz. Galip gelirsek, Yeni Malatyaspor maçında daha güçlü olacağız. Kazandıkça daha da iyi olacağımıza inanıyoruz.</p>
      <h3>Musa Samur: "Hamza Hoca takıma ciddi artılar katıyor, birlikte başarılı olacağız"</h3>
      <p>Maç maç gitmek durumundayız. Takımımızın iyi olduğunu taraflı tarafsız herkes söylüyor. Hamza Hamzaoğlu deneyimli bir teknik adam. Takıma ciddi artılar katıyor. Şampiyonluk yaşamış bir teknik adam. Galatasaray'da çok önemli deneyimler elde etti. Hamza Hoca ile başarılı olacağız.</p>
      <h3>Musa Samur: "Taraftarlarımızın mağazaya ilgisinden memnunuz"</h3>
      <p>Mazağa açılışımızı yaptık. Ciddi bir ilgi vardı. Sadece o günle sınırlı kalmadı. Taraftarlarımız mağazamıza geliyor ve alış veriş yapıyor. Kırmızı Kara Mağaza'nın açılması bizim için önemli. Gösterilen ilgiden memnun olduğumuzu söyleyemeliyim.</p>
      <h3>Musa Samur'dan Gümüşlükspor açıklaması</h3>
      <p>Gümüşlükspor ile duygusal bir köprü zaten vardı. O duygusal birliktelik perçinlendi. Nejat İşler de görüşmedeydi. Bu işbirliği devam edecek. Gümüşlüksporluların bizi seviyor olmaları büyük bir gurur. Biz de öyle tabi ki.</p>
    </article>
  </body>
</html>