<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641546/%D8%A2%D9%81%D8%B1%DB%8C%D9%82%D8%A7%DB%8C-%D8%AC%D9%86%D9%88%D8%A8%DB%8C-%D8%A7%D8%B2-%D9%81%D8%B1%D9%88%D8%B4-%D8%AA%D8%B3%D9%84%DB%8C%D8%AD%D8%A7%D8%AA-%D8%A8%D9%87-%D8%B9%D8%B1%D8%A8%D8%B3%D8%AA%D8%A7%D9%86-%D9%88-%D8%A7%D9%85%D8%A7%D8%B1%D8%A7%D8%AA-%D9%85%D9%85%D8%A7%D9%86%D8%B9%D8%AA-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T13:24:00+00:00"/>
    <meta property="og:title" content="آفریقای جنوبی از فروش تسلیحات به عربستان و امارات ممانعت کرد"/>
    <meta property="og:description" content="به دنبال مخالفت عربستان و امارات با بازرسی از محل نگهداری محموله تسلیحات آفریقای جنوبی، پرتوریا از فروش تسلیحات به این دو کشور جلوگیری کرد."/>
  </head>
  <body>
    <article>
      <h1>
        <a href="https://www.bultannews.com/fa/news/641546/%D8%A2%D9%81%D8%B1%DB%8C%D9%82%D8%A7%DB%8C-%D8%AC%D9%86%D9%88%D8%A8%DB%8C-%D8%A7%D8%B2-%D9%81%D8%B1%D9%88%D8%B4-%D8%AA%D8%B3%D9%84%DB%8C%D8%AD%D8%A7%D8%AA-%D8%A8%D9%87-%D8%B9%D8%B1%D8%A8%D8%B3%D8%AA%D8%A7%D9%86-%D9%88-%D8%A7%D9%85%D8%A7%D8%B1%D8%A7%D8%AA-%D9%85%D9%85%D8%A7%D9%86%D8%B9%D8%AA-%DA%A9%D8%B1%D8%AF">آفریقای جنوبی از فروش تسلیحات به عربستان و امارات ممانعت کرد</a>
      </h1>
      <h2>به دنبال مخالفت عربستان و امارات با بازرسی از محل نگهداری محموله تسلیحات آفریقای جنوبی، پرتوریا از فروش تسلیحات به این دو کشور جلوگیری کرد.</h2>
      <address><time datetime="2019-11-23T13:24:00+00:00">23 Nov 2019, 13:24</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از شبکه تلویزیونی العالم، منابع رسمی در آفریقای جنوبی اعلام کردند، دولت این کشور از فروش محموله‌های تسلیحاتی به مقصد عربستان و امارات جلوگیری کرد.</p>
      <p>بر اساس اعلام این منابع، مخالفت عربستان و امارات با بازرسی از تاسیسات محل استقرار این محموله را دلیل جلوگیری از فروش آن عنوان کردند.</p>
      <p>مقصد یک سوم صادرات تسلیحاتی آفریقای جنوبی، امارات متحده عربی و عربستان سعودی است. این دو کشور معتقدند بازرسی از مکان استقرار محموله ها، نقض حاکمیت ملی آنان به شمار می‌آید.</p>
      <p>در حال حاضر اختلاف اصلی این کشور‌ها با آفریقای جنوبی درباره بندی از توافقنامه است که بر اساس آن، خریداران خارجی حق ندارند محموله تسلیحاتی را به کشور ثالث انتقال دهند بلکه باید به مقامات آفریقای جنوبی اجازه دهند به منظور اطمینان خاطر از این مسئله از تاسیسات نگهداری سلاح‌ها بازرسی کنند.</p>
      <p>عربستان و امارات با ائتلاف با برخی دیگر از کشور‌های عربی، یمن را از سال ۹۴ مورد حملات خود قرار داده‌اند و علاوه بر به شهادت رساندن مردم این کشور، برخی از تاسیسات حیاتی آن را منهدم کرده‌اند. در پی این اقدامات برخی کشور‌ها از فروش سلاح به متجاوزان به یمن عقب‌نشینی کرده‌اند.</p>
    </article>
  </body>
</html>