<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23509187-concertul-anul-nou-unei-televiziuni-din-polonia-mutat-pentru-nu-trezi-ursii-din-hibernare.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-23T13:19:00+00:00"/>
    <meta property="og:title" content="Concertul de Anul Nou al unei televiziuni din Polonia, mutat pentru a nu trezi urșii din hibernare"/>
    <meta property="og:description" content="Televiziunea publică poloneză TVP a renunțat la organizarea concertului de Anul nou în proximitatea Parcului Național Tatra, la presiunea activiștilor pentru drepturile animalelor, pentru a nu"/>
  </head>
  <body>
    <article>
      <h1>Concertul de Anul Nou al unei televiziuni din Polonia, mutat pentru a nu trezi urșii din hibernare</h1>
      <address><time datetime="2019-11-23T13:19:00+00:00">23 Nov 2019, 13:19</time> by <a rel="author">N.O.</a></address>
      <p><b>Televiziunea publică poloneză TVP a renunțat la organizarea concertului de Anul nou în proximitatea Parcului Național Tatra, la presiunea activiștilor pentru drepturile animalelor, pentru a nu îi trezi pe urșii care hibernează, a anunțat vineri primăria Zakopane, Chamonix-ul polonez, relatează AFP. <br/></b><br/>”Suntem bucuroși că am reușit să convingem TVP să se întoarcă” la locul în care a fost organizat concertul în anii recenți, respectiv în centrul orașului”, a spus primăria orașului într-un comunicat. <br/><br/>Canalul de televiziune a explicat decizia finală prin dorința de a evita incidentele care ar fi putut fi cauzate de activiști. <br/><br/>Sute de persoane au protestat în Zakopane pentru a cere relocarea concertului. O petiție lansată de un săptămânal local a strâns în câteva zile 27.000 de semnături, aproape de numărul total al locuitorilor.</p>
    </article>
  </body>
</html>