<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806841/%DA%86%D8%B1%D8%A7-%D9%81%D8%A7%D8%B1%D8%BA-%D8%A7%D9%84%D8%AA%D8%AD%D8%B5%DB%8C%D9%84%D8%A7%D9%86-%D8%A8%D8%A7%D8%B2%DB%8C%DA%AF%D8%B1%DB%8C-%D8%A8%D9%87-%D9%86%D8%AF%D8%B1%D8%AA-%D9%88%D8%A7%D8%B1%D8%AF-%D8%A8%D8%A7%D8%B2%D8%A7%D8%B1-%DA%A9%D8%A7%D8%B1-%D9%85%DB%8C%E2%80%8C%D8%B4%D9%88%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-23T13:22:00+00:00"/>
    <meta property="og:title" content="چرا فارغ التحصیلان بازیگری به ندرت وارد بازار کار می‌شوند؟"/>
    <meta property="og:description" content="برنامه زنده «گیومه» رادیو نمایش به مقایسه تعداد محدود بازیگران سینما در مقابل تعداد زیاد فارغ التحصیلان بازیگری می‌پردازد."/>
  </head>
  <body>
    <article>
      <h1>چرا فارغ التحصیلان بازیگری به ندرت وارد بازار کار می‌شوند؟</h1>
      <h2>برنامه زنده «گیومه» رادیو نمایش به مقایسه تعداد محدود بازیگران سینما در مقابل تعداد زیاد فارغ التحصیلان بازیگری می‌پردازد.</h2>
      <address>
        <time datetime="2019-11-23T13:22:00+00:00">23 Nov 2019, 13:22</time>
      </address>
      <p> به گزارش گروه فرهنگی <a href="https://snn.ir/">خبرگزاری دانشجو</a> به نقل از روابط عمومی اداره کل هنر‌های نمایشی رادیو، عادل زمانی نویسنده برنامه رادیویی «گیومه» درباره موضوع قسمت جدید برنامه گفت: این هفته «گیومه» درباره کیفیت ادبیات نمایشی در ایران با کارشناسان گفتگو می‌کند.<br/><br/>وی اضافه کرد: همچنین در این برنامه درباره تعداد محدود بازیگران سینما در مقابل تعداد زیاد فارغ التحصیلان بازیگری و اینکه چرا فارغ التحصیلان بازیگری وارد بازار کار نمی‌شوند، بحث خواهد شد.<br/><br/>این نویسنده تأکید کرد: یکی از موضوعاتی که این هفته در برنامه «گیومه» مورد بررسی قرار می‌گیرد نمایش ایرانی در گونه‌های تخت حوضی، سیاه بازی، نقالی و تعزیه است. همچنین به مناسبت هفته بسیج درباره فعالیت‌های فرهنگی بسیج به خصوص در حوزه تأتر و سینما نیز گفتگو می‌شود.<br/><br/>وی در پایان گفت: جایگاه تئاتر خیابانی در ایران و اینکه چرا گروه‌ها به سمت تئاتر خیابانی گرایش ندارند نیز از موضوعات بحث برانگیز «گیومه» این هفته رادیو نمایش است.<br/><br/>برنامه «گیومه»، تا پایان هفته جاری به تهیه کنندگی حسین معصومی، اجرای مهدی طهماسبی، نویسندگی عادل زمانی، کارشناسی خبر احمدرضا ایمانی و شهرزاد عبدی و کارشناس مجری علی جعفری، از ساعت ۹ تا ۱۰:۳۰ به صورت زنده از رادیو نمایش پخش می‌شود.</p>
    </article>
  </body>
</html>