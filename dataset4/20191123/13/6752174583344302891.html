<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-gorogorszag-megerositi-hatarorseget-hogy-utjat-allja-a-menedekjogra-jogosulatlanoknak/"/>
    <meta property="og:site_name" content="lokál"/>
    <meta property="article:published_time" content="2019-11-23T13:05:06+00:00"/>
    <meta property="og:title" content="Görögország megerősíti határőrségét, hogy útját állja a menedékjogra jogosulatlanoknak"/>
    <meta property="og:description" content="Görögország megerősíti határőrségét, hogy útját állja a menedékjogra jogosulatlanoknak, akikből újabban egyre több érkezik - jelentette be pénteken a görög miniszterelnök."/>
  </head>
  <body>
    <article>
      <h1>Görögország megerősíti határőrségét, hogy útját állja a menedékjogra jogosulatlanoknak</h1>
      <address><time datetime="2019-11-23T13:05:06+00:00">23 Nov 2019, 13:05</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2019/09/K__AP20190917224-1280x853.jpg"/>
      </figure>
      <p>
        <b>Görögország megerősíti határőrségét, hogy útját állja a menedékjogra jogosulatlanoknak, akikből újabban egyre több érkezik – jelentette be pénteken a görög miniszterelnök.</b>
      </p>
      <p>Kiriákosz Micotákisz a parlamentben közölte, hogy jóváhagyta további 400 határőr felvételét szárazföldi szolgálatra a török határ mentén, és azt is hogy a szigetek határőrizetét 800 fővel egészítsék ki. Tudatta, hogy sűrítik a tengeri őrjáratokat is.</p>
      <p>“Csakis azokat üdvözöljük Görögországban, akiket kiválasztunk. A nem szívesen látottakat visszafordítjuk. Állandóan zárva lesz ajtónk a törvénytelenül, menekült státuszra jogosulatlanul pályázó bejutni akarók előtt” – mondta Micotákisz.</p>
      <p>Négy éve a Nyugat-Európába tartó milliónyi migráns zömének Görögországon keresztül vezetett az útja. Az utóbbi időben ismét egyre többen érkeznek Törökországból. A görög szigeteken jelenleg 37 ezren zsúfolódnak menekülttáborokban, a kormány közülük húszezret még az idén át akar telepíteni az ország kontinentális területére.</p>
      <p>Athén emellett fel akarja gyorsítani a menedékkérelmek elbírálását, amit emberi jogi csoportok elhibázott kapkodásnak minősítenek. Szerintük a gyorsítással csorbulhat az elbírálás tisztessége.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-magyarorszag-a-bevandorlas-kerdeseben-nem-fog-engedni/">Magyarország a bevándorlás kérdésében nem fog engedni!</a>
        </li>
        <li>
          <a href="https://www.lokal.hu/2019-11-embercsempesz-bandara-csaptak-le-olaszorszagban/">Embercsempész bandára csaptak le Olaszországban</a>
        </li>
        <li>
          <a href="https://www.lokal.hu/2019-11-ismet-no-a-migransok-szama-a-szerb-magyar-hatar-kozeleben/">Nő a migránsok száma a szerb-magyar határ közelében</a>
        </li>
        <li>
          <a href="https://www.lokal.hu/2019-11-eu-tisztujitas-bar-mindent-megprobaltak-a-magyar-ellenzek-beavatkozasa-szanalmasan-megbukott/">EU-tisztújítás: A magyar ellenzék beavatkozása szánalmasan megbukott</a>
        </li>
        <li>
          <a href="https://www.lokal.hu/2019-11-titkos-megbeszelest-folytatott-soros-gyorgy-es-frans-timmermans/">Titkos megbeszélést folytatott Soros György és Frans Timmermans</a>
        </li>
      </ul>
    </article>
  </body>
</html>