<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/23/congresso-soi-piovella-progressi-cure-devono-arrivare-a-tutti-pn_20191123_00049/"/>
    <meta property="og:site_name" content="Askanews"/>
    <meta property="article:published_time" content="2019-11-23T13:46:13+00:00"/>
    <meta property="og:title" content="Congresso Soi, Piovella: progressi cure devono arrivare a tutti"/>
    <meta property="og:description" content="Roma, 23 nov. (askanews) – La ricerca e la medicina per tutti. Il congresso della Società oftalmologica italiana si chiude dopo quattro giorni di incontri, dibatti, convegni e una certezza: “I medici oculisti sono protagonisti in un cantiere sempre aperto”, come scrive il presidente Soi, Matteo Piovella, nell’editoriale della rivista “Salute degli occhi”. “La medicina […]"/>
  </head>
  <body>
    <article>
      <h1>Congresso Soi, Piovella: progressi cure devono arrivare a tutti</h1>
      <h2>Si chiude congresso a Roma</h2>
      <address>
        <time datetime="2019-11-23T13:46:13+00:00">23 Nov 2019, 13:46</time>
      </address>
      <p>Roma, 23 nov. (askanews) – La ricerca e la medicina per tutti. Il congresso della Società oftalmologica italiana si chiude dopo quattro giorni di incontri, dibatti, convegni e una certezza: “I medici oculisti sono protagonisti in un cantiere sempre aperto”, come scrive il presidente Soi, Matteo Piovella, nell’editoriale della rivista “Salute degli occhi”. “La medicina si basa sul progresso – spiega – ci sono le prime generazioni di farmaci, di tecnologie e questo continua inevitabilmente. Il problema non è solo quello di raggiungere obiettivi straordinari che prima non c’erano ma di diffonderli a tutti. Non interessa avere una innovazione straordinaria se la possiamo dedicare a dieci persone ma dobbiamo fare in modo che la tecnologia arrivi a tutti i 60 milioni di italiani”.</p>
      <p>Inoltre le innovazioni devono essere sempre al passo e anche le istituzioni – si sottolinea – devono rispondere all’esigenza di cura e assistenza. “Quando mi sono laureato – spiega ancora il presidente Piovella – praticamente avevo strumenti quasi inesistenti. Oggi siamo la specialità medica che ha fatto il passo più da gigante e praticamente abbiamo in mano una tecnologia superiore a quella che ha portato l’uomo sulla Luna – continua – è stato uno sconvoglimento per cui noi premiamo le persone che hanno contribuito a questa convinzione perché in medicina le convinzioni devono sempre evolversi”.</p>
      <p>È un domani che sta sempre dietro l’angolo quello che si nota guardando anche gli stand che adornano il congresso e in cui si comunica che il grande impegno economico per le cure porta risultati. Piovella sul punto aggiunge: “Il nostro compito è curare le persone. Il nostro compito è fare in modo che meno persone possibili perdano la vista. l’informazione, che non deve essere preoccupante, è che da qui al 2050 coloro che avranno problemi visivi drammatici aumenterà di tre volte. Indipendentemente da tecnologie e miracoli che siamo riusciti a fare. I miracoli sono una cosa fantastica, ma li dobbiamo applicare a tutti”.</p>
    </article>
  </body>
</html>