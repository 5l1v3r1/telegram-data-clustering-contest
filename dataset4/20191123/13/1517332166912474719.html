<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/dramma-a-torino-studente-di-22-anni-precipita-dal-terzo-piano-durante-una-festa-gravissimo/"/>
    <meta property="og:site_name" content="fanpage.it"/>
    <meta property="article:published_time" content="2019-11-23T13:03:21+00:00"/>
    <meta property="og:title" content="Dramma a Torino, studente di 22 anni precipita dal terzo piano durante una festa: gravissimo"/>
    <meta property="og:description" content="Si trova intubato e in coma farmacologico uno studente di 22 anni precipitato dal balcone di un appartamento in via Cernaia a Torino dove era in corso una festa. Dopo aver fatto un volo di dieci metri, ha riportato gravi lesioni su tutto il corpo, in particolare al cranio e al torace. La sua prognosi resta riservata. Secondo testimoni, aveva bevuto troppo."/>
  </head>
  <body>
    <article>
      <h1>Dramma a Torino, studente di 22 anni precipita dal terzo piano durante una festa: gravissimo</h1>
      <h2>Si trova intubato e in coma farmacologico uno studente di 22 anni precipitato dal balcone di un appartamento in via Cernaia a Torino dove era in corso una festa. Dopo aver fatto un volo di dieci metri, ha riportato gravi lesioni su tutto il corpo, in particolare al cranio e al torace. La sua prognosi resta riservata. Secondo testimoni, aveva bevuto troppo.</h2>
      <address><time datetime="2019-11-23T13:03:21+00:00">23 Nov 2019, 13:03</time> by <a rel="author" href="https://www.fanpage.it/author/ida-artiaco/" target="_blank">Ida Artiaco</a></address>
      <p>Stava partecipando ad una <b>festa</b> quando si è sporto troppo, ha perso l'equilibrio ed è precipitato dal balcone di un appartamento al terzo piano. È successo intorno alle 2 della scorsa notte a <b>Torino</b>, dove uno studente di 22 anni, di origine spagnola ma residente a <b>Biella</b>, versa in gravissime condizioni dopo aver fatto un <b>volo di dieci metri</b>. Subito dopo l'incidente, verificatosi in uno stabile di <b>via Cernaia</b>, è stato infatti trasferito d'urgenza al pronto soccorso del Cto con <b>traumi cranico</b>, massiccio facciale, toracico e agli arti inferiori, vale a dire che anche un femore e il bacino rotto. Ma a preoccupare di più i medici sarebbero proprio le<b> lesioni cerebrali</b>. È stato stabilizzato, poi <b>intubato</b> e infine posto in coma farmacologico. La sua prognosi al momento resta riservata.</p>
      <p>Stando a quanto raccontato da alcuni testimoni, anche loro invitati al party privato, pare che il ragazzo abbia alzato un po' il gomito con <b>l'alcol</b>. Dopo aver bevuto è possibile che si sia sporto e abbia perso l'equilibrio. Tuttavia, sul caso indagano i carabinieri. Non si esclude dunque nessuna pista ma a quanto pare quella dell'<b>incidente</b> sembra la più accreditata. Non è la prima volta che succede un episodio del genere. L'ultimo, in ordine cronologico, riguarda il linguista ultranovantenne <a href="https://www.fanpage.it/cultura/morto-il-linguista-massimo-pittau-ha-perso-lequilibrio-ed-e-precipitato-dal-balcone-di-casa/">Massimo Pittau</a>, precipitato dal balcone di casa a Sassari. In quel caso, però, a provocare a caduta è stato un malore fatale.</p>
    </article>
  </body>
</html>