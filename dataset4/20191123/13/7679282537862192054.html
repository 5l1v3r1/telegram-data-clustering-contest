<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-pink-ball-test-india-vs-bangladesh-bcci-president-sourav-ganguly-big-statement-over-pink-ball-2864532.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T13:11:10+00:00"/>
    <meta property="og:title" content="INDvsBAN: पिंक बॉल को लेकर BCCI अध्यक्ष सौरव गांगुली ने दिया ये बड़ा बयान"/>
    <meta property="og:description" content="बीसीसीआई अध्यक्ष और पूर्व कप्तान सौरभ गांगुली का मानना है कि लाल की तुलना में गुलाबी गेंद बेहतर तरीके से नजर आती है। भारत और बांग्लादेश के बीच यहां ईडन गार्डन्स स्टेडियम में गुलाबी गेंद से पहला..."/>
  </head>
  <body>
    <article>
      <h1>INDvsBAN: पिंक बॉल को लेकर BCCI अध्यक्ष सौरव गांगुली ने दिया ये बड़ा बयान</h1>
      <address><time datetime="2019-11-23T13:11:10+00:00">23 Nov 2019, 13:11</time> by <a rel="author">लाइव हिन्दुस्तान टीम,नई दिल्ली</a></address>
      <p>बीसीसीआई अध्यक्ष और पूर्व कप्तान सौरभ गांगुली का मानना है कि लाल की तुलना में गुलाबी गेंद बेहतर तरीके से नजर आती है। भारत और बांग्लादेश के बीच यहां ईडन गार्डन्स स्टेडियम में गुलाबी गेंद से पहला दिन-रात टेस्ट मैच खेला जा रहा है। इस मैच में भारतीय कप्तान विराट कोहली ने 136 रनों की पारी खेली। यह पूछे जाने पर कि कोहली ने किस तरह से गुलाबी गेंद की चुनौती का सामना किया, गांगुली ने कहा,“वह एक रन मशीन है।” </p>
      <p>गुलाबी गेंद की दृश्यता को लेकर उन्होंने कहा,“वास्तव में, यह लाल गेंद की तुलना में ज्यादा आसान है।” गांगुली ने कहा कि पहले दिन 60 हजार लोगों का स्टेडियम में आकर मैच देखना एक बहुत बड़ी सफलता है। उन्होंने कहा,“काफी सारे लोगों ने स्टेडियम आकर मैच देखा जोकि काफी महत्वपूर्ण है। मैं किसी के दबाव में नहीं था, लेकिन मैं बिजी था।”</p>
      <p>
        <b>
          <a href="https://www.livehindustan.com/cricket/story-india-vs-bangladesh-pink-ball-test-virat-kohli-surpassed-ricky-ponting-to-smashing-most-centuries-by-captain-2864267.html">कोहली के नाम कप्तानी का 'बड़ा' रिकॉर्ड, रिकी पोंटिंग को पीछे छोड़ा</a>
        </b>
      </p>
      <p>बता दें कि भारत-बांग्लादेश दोनों देशों के बीच ऐतिहासिक डे-नाइट टेस्ट मैच कोलकाता में खेला जा रहा है। भारतीय टीम की इस मैच में पॉजिशन काफी मजबूत है। भारत ने बांग्लादेश की पहली पारी 106 रनों पर समेट दी। इसके बाद बल्लेबाजी करते हुए टीम इंडिया ने पहली पारी में 347-9 का मजबूत स्कोर बनाया। पहली पारी के आधार पर भारत को 241 रनों की बढ़त हासिल की। बांग्लादेश की दूसरी पारी की शुरुआत भी काफी खराब रही और टीम का टॉप आर्डर भारतीय तेज गेंदबाजों का सामना करने में असफल नहीं हो सका। दूसरी पारी में बांग्लादेश ने अपने चार विकेट महज 13 रन पर ही गंवा दिए।</p>
      <p>
        <b>
          <a href="https://www.livehindustan.com/cricket/story-ind-vs-ban-pink-ball-test-2nd-test-at-kolkata-rishabh-pant-released-by-team-new-player-include-for-wriddhiman-saha-cover-2864081.html">डे-नाइट टेस्ट से पंत हुए रिलीज,साहा के कवर के रूप में जुड़ा ये खिलाड़ी</a>
        </b>
      </p>
    </article>
  </body>
</html>