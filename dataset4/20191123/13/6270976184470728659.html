<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/23/v-okupovanomu-simferopoli-parafiyany-ptsu-provely-zhalobnu-panahydu-za-zhertvamy-golodomoru/"/>
    <meta property="og:site_name" content="Рубрика"/>
    <meta property="article:published_time" content="2019-11-23T13:26:25+00:00"/>
    <meta property="og:title" content="В окупованому Сімферополі парафіяни ПЦУ провели жалобну панахиду за жертвами Голодомору"/>
    <meta property="og:description" content="У суботу, 23 листопада 2019 року, в кафедральному соборі Володимира й Ольги в окупованому Сімферополі парафіяни ПЦУ провели жалобну панахиду за загиблими під час Голодомору в Україні 1932-1933 років Про це повідомляють Крим.Реалії. “Сьогодні вся Україна вшановує пам’ять жертв голодомору 32-33 років. Це трагічна дата дня Голодомору в Україні. Траурними богослужіннями, панахидами і заходами які […]"/>
  </head>
  <body>
    <article>
      <h1>В окупованому Сімферополі парафіяни ПЦУ провели жалобну панахиду за жертвами Голодомору</h1>
      <address><time datetime="2019-11-23T13:26:25+00:00">23 Nov 2019, 13:26</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/Snymok-ekrana-2019-11-23-v-2.25.16-PP-860x580-c-1.png"/>
      </figure>
      <p>
        <b>
          <b>У суботу, 23 листопада 2019 року, в кафедральному соборі Володимира й Ольги в окупованому Сімферополі парафіяни ПЦУ провели жалобну панахиду за загиблими під час Голодомору в Україні 1932-1933 років</b>
        </b>
      </p>
      <p>Про це повідомляють <a href="https://ua.krymr.com/">Крим.Реалії</a>.</p>
      <p>“Сьогодні вся Україна вшановує пам’ять жертв голодомору 32-33 років. Це трагічна дата дня Голодомору в Україні. Траурними богослужіннями, панахидами і заходами які нагадують ті трагічні події, згадують жертв тих подій. У ті роки, з одного боку знищили нашу націю, а з іншого – зміцнили нашу націю сьогодні, тому що пам’ять про ті події не дає нам загинути як нація, як держава сьогодні”, – сказав архієпископ Кримської єпархії ПЦУ Климент.</p>
      <p>За його словами, “дуже важливо пам’ятати до чого може привести безбожництво, до чого може привести ненависть до ближнього, до чого призводить безбожна влада, мета якої тільки всесвітня влада, всесвітнє управління”.</p>
      <p>“Життя людини безцінне, ніхто з можновладців ніколи заради власних ідей, амбіцій, і теорій не може жертвувати людьми”, – сказав Климент.</p>
      <p>Нагадаємо, <a href="https://rubryka.com/2019/11/23/golodomor-86/">сьогодні – 86-ті роковини Голодомору</a>.</p>
      <p><b><i>Довідка.</i> </b>Голодомор 1932–33 років забрав життя понад 7 млн людей. Щохвилини від штучного голоду помирало 26 людей. Зникали не лише сім’ї, а й цілі села. 23 листопада — важливий для України та кожного громадянина день. Четверта субота листопада — пам’ятний день, коли ми, запалюючи свічки та покладаючи горщики із зерном до пам’ятників та меморіалів, вшановуємо жертв Голодомору.</p>
    </article>
  </body>
</html>