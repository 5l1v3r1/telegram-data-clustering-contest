<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/dunya/2019/11/23/mike-penceden-iraka-surpriz-ziyaret"/>
    <meta property="og:site_name" content="A Haber"/>
    <meta property="article:published_time" content="2019-11-23T13:14:01+00:00"/>
    <meta property="og:title" content="Mike Pence'den Irak'a sürpriz ziyaret"/>
    <meta property="og:description" content="Irak'ta yaklaşık 2 aydır hükümet karşıtı protestolar devam ederken ABD Başkan Yardımcısı Mike Pence, başkent Bağdat'a sürpriz bir ziyaret gerçekleştirdi."/>
  </head>
  <body>
    <article>
      <h1>Mike Pence'den Irak'a sürpriz ziyaret</h1>
      <address>
        <time datetime="2019-11-23T13:14:01+00:00">23 Nov 2019, 13:14</time>
      </address>
      <p>
        <b>Irak'ta yaklaşık 2 aydır hükümet karşıtı protestolar devam ederken ABD Başkan Yardımcısı <a href="https://www.ahaber.com.tr/index/mike-pence">Mike Pence</a>, başkent Bağdat'a sürpriz bir ziyaret gerçekleştirdi.</b>
      </p>
      <p>ABD Başkan Yardımcısı <a href="https://www.ahaber.com.tr/index/mike-pence">Mike Pence</a>, yaklaşık 2 aydır hükümet karşıtı gösterilere sahne olan Irak'ın başkent Bağdat'ta sürpriz bir ziyaret gerçekleştirdi.</p>
      <p>AA muhabirinin diplomatik kaynaklardan edindiği bilgiye göre, Pence ve beraberindeki heyet ziyaret çerçevesinde Cumhurbaşkanı Berhem Salih ve Başbakan Adil Abdulmehdi ile görüşecek.</p>
      <p>Pence, aynı zamanda Irak'ın batısında Enbar vilayetindeki Aynu'l Esad Askeri Üssü'ndeki Amerikalı askerleri de ziyaret edecek.</p>
      <p>Beyaz Saray'dan 11 Kasım'da Irak'taki gösterilere ilişkin yayımlanan açıklamada, Bağdat hükümetine protestoculara yönelik şiddete son vermesi ve erken seçime gitmesi çağrısında bulunulmuştu.</p>
      <p>- Irak'taki kanlı gösteriler</p>
      <p>Irak'ta işsizlik, yolsuzluk ve kamu hizmeti yetersizliğini protesto etmek amacıyla 1 Ekim'de başlayan gösterilerde şu ana kadar 300'ün üzerinde kişi hayatını kaybetti, 15 binden fazla kişi yaralandı.</p>
      <p>Başkent Bağdat başta olmak üzere orta ve güney kesimlerdeki kentlerde devam eden gösteriler sırasında İran'ın ülkedeki nüfuzuna yönelik tepkiler de dile getiriliyor.</p>
      <p>Hükümetin açıkladığı reform paketleriyle ikna olmayan göstericiler, güvenlik güçlerine şiddet kullanılması talimatı verdiğini belirttikleri Başbakan Adil Abdulmehdi ile yolsuzlukla suçladıkları hükümetin istifasını istiyor.</p>
    </article>
  </body>
</html>