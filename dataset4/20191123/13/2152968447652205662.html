<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/blizak-iztok/2019/11/23/turciia-shte-tyrsi-alternativa-na-samoletite-f-35.430581"/>
    <meta property="og:site_name" content="Dnes.bg"/>
    <meta property="article:published_time" content="2019-11-23T13:00:00+00:00"/>
    <meta property="og:title" content="Турция ще търси алтернатива на самолетите F-35"/>
    <meta property="og:description" content="Южната ни съседка няма да интегрира руските С-400 в НАТО | Dnes.bg"/>
  </head>
  <body>
    <article>
      <h1>Турция ще търси алтернатива на самолетите F-35</h1>
      <h2>Южната ни съседка няма да интегрира руските С-400 в НАТО</h2>
      <address><time datetime="2019-11-23T13:00:00+00:00">23 Nov 2019, 13:00</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Турция ще търси алтернатива на изтребителите F-35 , ако по някаква причина не може да ги получи, предава Anadolu Agency. Това заяви министърът на отбраната на Турция Хулуси Акар, пише Агенция „Фокус“.</p>
      <related>
        <a href="https://www.dnes.bg/notifikacii/2019/08/28/turski-shamar-sys-su-57-na-predatelstvoto-zaradi-f-35.421065"/>
      </related>
      <p>„Всички трябва да са наясно, че Турция ще трябва да търси алтернативи, ако F-35  не могат да бъдат доставени по някаква причина“, заяви Акар в интервю пред “Al Jazeera”.</p>
      <p>По-рано Турция закупи руските системи за противовъздушна отбрана С-400, което стана причина за разрив в отношенията на Анкара с Вашингтон, като САЩ премахнаха страната от проекта за разработване и разпространение на изтребители F-35 . Има възможност Турция да не може да получи изтребителите.</p>
      <p>САЩ продължават да твърдят, че С-400 може да бъде използвана от Русия на получи класифицирана информация за изтребителя, а системата за ПВО освен това е несъвместима с отбраната на НАТО.</p>
      <p>Турция от своя страна твърди, че С-400 няма да бъде интегрирана в системите на НАТО и няма да представлява заплаха за Алианса.</p>
    </article>
  </body>
</html>