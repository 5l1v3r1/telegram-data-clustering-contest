<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/oshche-snyag-na-pamporovo-i-v-dospat-407437.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T13:33:45+00:00"/>
    <meta property="og:title" content="Още сняг на Пампорово и в Доспат"/>
    <meta property="og:description" content="Най-трудно до работа стигнаха тези, които бяха първа смяна в събота"/>
  </head>
  <body>
    <article>
      <h1>Още сняг на Пампорово и в Доспат</h1>
      <address>
        <time datetime="2019-11-23T13:33:45+00:00">23 Nov 2019, 13:33</time>
      </address>
      <p>Първият сняг падна по високите места в България още вчера, като днес успя да натрупа и по някои основни пътища.</p>
      <p>Службите разчистват трасето между Чепеларе и Смолян, а в района на Пампорово има заледявания.</p>
      <p>На връх Снежанка снежната покрива е около 20см., толкова е и при района на Доспат днес. По пътя за „Кулата” имаше закъсали автомобили, които се наложи да бъдат изтеглени.</p>
      <p>Пътищата са проходими при зимни  условия – мокри и хлъзгави. Два снегорина обработват пътните настилки в курорта в Пампорово, като се опесъчава участъка между Чепеларе и Смолян. Между Бачково и Наречен има паднала скална маса. Там от Агенция „Инфраструктура” разчистват пътните платна.</p>
      <p>На места все още има мъгла. Полицейски патрули с включена сигнализация помагат на автомобилите и оказват съдействие. От полицията предупреждават шофьорите да карат внимателно и когато видят скална маса, да сигнализират.</p>
      <p>Най-трудно до работа стигнаха тези, които бяха първа смяна в събота. От Областна управа – Смолян следят нивото на реките и язовирите в района. Остават опасността от падащи камни за районите на Смолян и на Пазарджик.</p>
      <p>Към момента температурата на Пампорово е около 0 градуса и се очакват нови снеговалежи по-късно през деня.</p>
    </article>
  </body>
</html>