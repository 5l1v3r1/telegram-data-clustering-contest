<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321870/Graaf-van-Almelo-onder-grote-belangstelling-naar-laatste-rustplaats-gebracht"/>
    <meta property="og:site_name" content="RTV Oost"/>
    <meta property="article:published_time" content="2019-11-23T13:48:33+00:00"/>
    <meta property="og:title" content="Graaf van Almelo onder grote belangstelling naar laatste rustplaats gebracht"/>
    <meta property="og:description" content="De graaf van Almelo, Adolph van Rechteren Limpurg, is vandaag onder grote belangstelling naar zijn laatste rustplaats gebracht. Voor de besloten uitvaart werd zelfs de Van Rechteren Limpurgsingel vanwege de passerende rouwstoet meerdere keren afgesloten."/>
  </head>
  <body>
    <article>
      <h1>Graaf van Almelo onder grote belangstelling naar laatste rustplaats gebracht</h1>
      <address>
        <time datetime="2019-11-23T13:48:33+00:00">23 Nov 2019, 13:48</time>
      </address>
      <slideshow>
        <figure>
          <img src="https://imgo.rgcdn.nl/6b03b3c187dc44859bb66c47e1910a06/opener/Graaf-van-Almelo-onder-grote-belangstelling-naar-laatste-rustplaats-Foto-Hof-van-Twente-fotografie.jpg?v=FWdSUnvQbNHCSZEFfa9j_w2"/>
        </figure>
        <figure>
          <img src="https://imgo.rgcdn.nl/6b03b3c187dc44859bb66c47e1910a06/opener/Graaf-van-Almelo-onder-grote-belangstelling-naar-laatste-rustplaats-Foto-Hof-van-Twente-fotografie.jpg?v=FWdSUnvQbNHCSZEFfa9j_w2"/>
        </figure>
        <figure>
          <img src="https://imgo.rgcdn.nl/fc277d5a47144ba2b30b3cbb0669126b/opener/Graaf-van-Almelo-onder-grote-belangstelling-naar-laatste-rustplaats-Foto-RTV-Oost-Marcus-Siebes.jpg?v=XO8tRMDxbRTz6KyMqR8vSg2"/>
        </figure>
        <figure>
          <img src="https://imgo.rgcdn.nl/fc277d5a47144ba2b30b3cbb0669126b/opener/Graaf-van-Almelo-onder-grote-belangstelling-naar-laatste-rustplaats-Foto-RTV-Oost-Marcus-Siebes.jpg?v=XO8tRMDxbRTz6KyMqR8vSg2"/>
        </figure>
        <figcaption>Graaf van Almelo onder grote belangstelling naar laatste rustplaats (Foto: Hof van Twente fotografie)</figcaption>
      </slideshow>
      <p>De graaf van Almelo, Adolph van Rechteren Limpurg, is vandaag onder grote belangstelling naar zijn laatste rustplaats gebracht. Voor de besloten uitvaart werd zelfs de Van Rechteren Limpurgsingel vanwege de passerende rouwstoet meerdere keren afgesloten.</p>
      <p>De graaf overleed vorige week op 88-jarige leeftijd. Hij en zijn familie bezitten veel grond in Almelo en wordt ook wel de 'onbekendste bekende Almeloër' genoemd. Huize Almelo, het Nijreesbos en de Gravenallee zijn enkele voorbeelden van stukken grond die in het bezit van de familie zijn. In een bosperceel bij de Gravenallee is de tombe waar de overleden graaf bij familieleden bijgezet zal worden.</p>
      <p>
        <b>Vriendelijk en integer</b>
      </p>
      <p>De graaf heeft veel betekend voor de stad. Hij stond bekend om zijn grote passie voor de natuur, en bezat veel grond. "Ik heb hem nog gekend", vertelt een belangstellende. "Ik vond hem heel vriendelijk en integer. Daarom wilde ik hem een laatste eer bewijzen."</p>
      <p>Een ander is zelfs bij Huize Almelo, de woning van de graaf, binnen geweest. "Ik heb hem persoonlijk nog gekend. Ik ben kunstenaar en kreeg de opdracht om Huize Almelo te schilderen. Ik heb een aantal weken in de tuin geschilderd en dat was een plezierige tijd."</p>
      <p>
        <b>Levensweg</b>
      </p>
      <p>Van Rechteren Limpurg is in 1931 geboren in Berlijn. Zijn vader was diplomaat en daarom verkaste het gezin regelmatig. Japan, Amerika, Canada en Egypte. In al die landen heeft de graaf gewoond. Toch belandde de familie uiteindelijk in Almelo, waar de graaf ook na zijn studie besloot om te gaan wonen.</p>
      <figure>
        <img src="https://imgo.rgcdn.nl/b53d68ec0a9048f0b5926247119da667/opener/Graaf-van-Almelo-onder-grote-belangstelling-naar-laatste-rustplaats-Foto-RTV-Oost-Marcus-Siebes.jpg?v=v1IXaoCB4BL8Yr1jBpqI7A2"/>
        <figcaption>Graaf van Almelo onder grote belangstelling naar laatste rustplaats<cite>Foto: RTV Oost / Marcus Siebes</cite></figcaption>
      </figure>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Graaf+van+Almelo+onder+grote+belangstelling+naar+laatste+rustplaats+gebracht">06 - 57 03 33 33</a>.</aside>
      <related>
        <h4>Lees ook</h4>
        <a href="https://www.rtvoost.nl/nieuws/321792/Graaf-van-Almelo-gaat-vandaag-naar-zijn-laatste-rustplaats"/>
      </related>
    </article>
  </body>
</html>