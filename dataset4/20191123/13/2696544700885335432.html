<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191123_sacha_baron_cohen_facebook_propaganda_gyuloletbeszed_adolf_hitler"/>
    <meta property="og:site_name" content="HVG.hu"/>
    <meta property="article:published_time" content="2019-11-23T13:40:00+00:00"/>
    <meta property="og:title" content="Sacha Baron Cohen pörgőrúgással szállt bele a Facebookba: ezek Hitlert is hagynák kommentelni"/>
    <meta property="og:description" content="A színész-humorista Sacha Baron Cohen szerint a Facebook napjaink legnagyobb propagandagépezete, amely pénzért hazugságokat is terjeszt."/>
  </head>
  <body>
    <article>
      <h1>Sacha Baron Cohen pörgőrúgással szállt bele a Facebookba: ezek Hitlert is hagynák kommentelni</h1>
      <address><time datetime="2019-11-23T13:40:00+00:00">23 Nov 2019, 13:40</time> by <a rel="author">hvg.hu</a></address>
      <p>
        <b>A színész-humorista Sacha Baron Cohen szerint a Facebook napjaink legnagyobb propagandagépezete, amely pénzért hazugságokat is terjeszt.</b>
      </p>
      <p>Sacha Baron Cohen színész-humorista is beszédet mondott az amerikai a Rágalmazásellenes Liga (ADL) rendezvényén, ahol szokatlanul erős kritikát fogalmazott meg a legnagyobb közösségi oldalakkal szemben.</p>
      <p>A beszédről tudósító <a href="https://www.theguardian.com/film/2019/nov/22/sacha-baron-cohen-facebook-would-have-sold-final-solution-ads-to-hitler"><i>The Guardian</i></a> szerint a Facebook, a Google, a Twitter és a YouTube napjaink legnagyobb propagandagépezete, amelyek vastagon hozzájárultak, hogy ma több gyűlöletbűncselekmény történik a világon.</p>
      <blockquote>Cohen szerint a közösségi oldalak aggályosan működnek, emellett teret adnak a hírhamisításnak is.</blockquote>
      <p>A színész-humorista úgy látja, a közösségi oldalakat eleve algoritmussal látták el, melyek nem hagyják, hogy a felhasználó elszakadjon tőlük. “Miközben félelmet és dühöt keltenek bennünk”, tette hozzá a polgárpukkasztó filmjeivel híressé vált Cohen.</p>
      <p>[<i><a href="https://hvg.hu/tudomany/20191106_dua_lipa_kozossegi_media_gyulolet_szorongas">"A gyűlölet és a szorongás táptalaja": Dua Lipa kemény véleményt mondott a közösségi oldalakról</a></i>]</p>
      <p>“Ezek bármilyen (politikai) hirdetést megfuttatnak, akkor is, ha az hazugság. “(...) Képzeljük csak el, mit művelt volna Goebbels a Facebookon”. De ha az 1930-as években találták volna ki a szolgáltatást, “az üzemeltetők Hitlernek is simán engedték volna, hogy félperces reklámokat posztoljon megoldásáról a zsidó problémára”.</p>
      <p>Cohen külön bírálta Mark Zuckerberg alapítót, majd hozzátette, az, hogy a Facebook a holokauszttagadók eszméit is terjedni hagyja, súlyos hiba, hiszen a holokauszt történelmi tény. A beszédet (angol nyelven) alább tekintheti meg.</p>
      <figure>
        <iframe src="https://www.youtube.com/embed/ymaWq5yZIYM" width="640" height="360" data-service="Youtube" scrolling="no"/>
      </figure>
      <p>A Facebook úgy kommentálta a komikus szavait, hogy Cohen úr félreérti a közösségi oldal célját, a gyűlöletbeszéd pedig nem megengedett a platformon, a szabályokat megsértő felhasználókat pedig szigorúan büntetik.</p>
      <related>
        <a href="https://hvg.hu/tudomany/20190807_amerikai_kongresszus_meghallgatas_8chan_jim_watkins"/>
        <a href="https://hvg.hu/tudomany/20190606_gyuloletkelto_szelsoseges_videok_torles_youtube_gyuloletbeszed"/>
      </related>
    </article>
  </body>
</html>