<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/936550-laila-bagge-om-mardromsflygningen-skreks-i-30-40-minuter"/>
    <meta property="og:site_name" content="Nyheter24"/>
    <meta property="article:published_time" content="2019-11-23T13:17:20+00:00"/>
    <meta property="og:title" content="Laila Bagge om mardrömsflygningen: &quot;Skreks i 30-40 minuter&quot;"/>
    <meta property="og:description" content="Laila Bagge fick uppleva en minst sagt otrevlig flygning när hon skulle hem till Sverige från London. En man började nämligen vråla på planet. Något som radio- och tv-profilen beskriver som &quot;riktigt läskigt och obehagligt&quot;."/>
  </head>
  <body>
    <article>
      <h1>Laila Bagge om mardrömsflygningen: "Skreks i 30-40 minuter"</h1>
      <address><time datetime="2019-11-23T13:17:20+00:00">23 Nov 2019, 13:17</time> by <a rel="author" href="https://nyheter24.se/profil/hannes.bjernhagen" target="_blank">Hannes Bjernhagen</a></address>
      <p>
        <b>Laila Bagge fick uppleva en minst sagt otrevlig flygning när hon skulle hem till Sverige från London. En man började nämligen vråla på planet. Något som radio- och tv-profilen beskriver som "riktigt läskigt och obehagligt".</b>
      </p>
      <p><b>Laila Bagge</b>, 46, hade varit i <a href="https://nyheter24.se/london/">London</a> för att se stjärnproducenten <b>Max Martins</b>, 48, premiärföreställning av "&amp; Juliet". </p>
      <p>Men <a href="https://nyheter24.se/flyg/">flygningen</a> tillbaka till Sverige blev minst sagt skakig – och inte på grund av turbulens. </p>
      <h3>Började skrika högt</h3>
      <p>En man som befann sig på planet började nämligen skrika väldigt högt och skapade tumult i kabinen. </p>
      <p>Det är i radioprogrammet <a href="https://www.ilikeradio.se/rixfm/rixmorronzoo/">"Rix Morronzoo"</a> som Laila Bagge delar med sig av den obehagliga händelsen.</p>
      <p>– Det var riktigt läskigt och obehagligt. Han satt och skrek i 30–40 minuter. Han försökte med alla medel att han inte skulle åka till Sverige, säger hon. </p>
      <h3>"Help"</h3>
      <figure>
        <img src="https://cdn02.nyheter24.se/2c5e2d3903d802dc05/2019/11/23/1594160/getImg%20(4).jpeg"/>
        <figcaption>Enligt ett ljudklipp från tillfället ska mannen ha skrikit "help". Bildkälla: Stella Pictures</figcaption>
      </figure>
      <p>Laila Bagge satt fyra säten ifrån mannen och i programmet spelar hon dessutom upp ett ljudklipp från tillfället. </p>
      <p>Mannen hörs då skrika "help".</p>
      <h3>Skulle lämnas ut till Sverige</h3>
      <p>Efter en stund fick dock de oroliga medresenärerna svar på varför mannen agerade så som han gjorde. </p>
      <p>– Folk ställde sig upp och bad om en förklaring. Vi fick förklarat att mannen hade begått ett brott och skulle bli utlämnad till Sverige, men han ville inte. När han inte fick uppmärksamhet började han skrika att han inte hade fått mat och att hans mamma var sjuk, säger Laila Bagge.</p>
      <p><b>Läs mer:</b> <a href="https://nyheter24.se/noje/936478-danny-saucedo-om-svara-tiden-drack-nastan-varje-dag">Danny Saucedo om svåra tiden: "Drack nästan varje dag"</a><br/><b>Läs mer:</b> <a href="https://nyheter24.se/noje/935506-5-saker-du-vill-veta-om-biancas-pappa-emilio-ingrosso">5 saker du vill veta om Biancas pappa Emilio Ingrosso</a></p>
      <p><a href="https://nyheter24.se/london">London<br/></a>/<br/><a href="https://nyheter24.se/flyg">Flyg</a></p>
      <figure>
        <a href="https://nyheter24.se/profil/hannes.bjernhagen">
          <img src="https://cdn03.nyheter24.se/7c00c39c024b004b00/profile/avatars/107082_1563373825.jpg"/>
        </a>
      </figure>
      <p><a href="https://nyheter24.se/profil/hannes.bjernhagen">Hannes Bjernhagen </a><br/>hannes.bjernhagen@nyheter24.se</p>
    </article>
  </body>
</html>