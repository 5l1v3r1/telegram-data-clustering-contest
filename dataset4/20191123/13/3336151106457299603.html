<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/tel-abyadda-bombali-saldiri-23111938.html"/>
    <meta property="og:site_name" content="OdaTV"/>
    <meta property="article:published_time" content="2019-11-23T13:03:00+00:00"/>
    <meta property="og:title" content="PKK’nın yeni stratejisi ne"/>
    <meta property="og:description" content="Terör örgütü PKK/YPG'nin Tel Abyad'daki bombalı saldırının arkasında hangi plan yatıyor."/>
  </head>
  <body>
    <article>
      <h1>PKK’nın yeni stratejisi ne</h1>
      <h2>Terör örgütü PKK/YPG'nin Tel Abyad'daki bombalı saldırının arkasında hangi plan yatıyor.</h2>
      <address>
        <time datetime="2019-11-23T13:03:00+00:00">23 Nov 2019, 13:03</time>
      </address>
      <p>Türkiye 9 Ekim’de başlattığı<b> “Barış Pınarı Harekatı” </b>ile, Suriye’nin kuzeyindeki Tel Abyad ve Resulayn’ı terör örgütü PKK’nın Suriye kolu YPG’den temizledi. Hükümet bu harekatla Türkiye’deki 4 milyon Suriyelinin de bir bölümünü bu bölgelere yerleştirmeyi planlıyor. Terör örgütü PKK’nın Suriye kolu YPG’nin buna karşı yaptığı bombalı terör saldırıları, örgütün stratejisini ortaya koyuyor.</p>
      <p>Şöyle anlatalım;</p>
      <p>Milli Savunma Bakanlığı, 1 Kasım’da Barış Pınarı Harekatı’na ilişkin bilgilendirme toplantısı yaptı. Toplantıda basına bilgi veren Albay Olcay Denizer, “Resulayn ve Tel Abyad'a dönüşler başladı. TSK tarafından her türlü tedbirin alındığını gören vatandaşlar süratle o bölgelere dönmeye başladılar” ifadelerini kullandı.</p>
      <p><b>1 Kasım’da, Türkiye’deki Suriyelilerin Tel Abyad</b> ve Resulayn dönmeye başladığının duyurulmasının ardından, <b>2 Kasım’da PKK’nın Suriye kolu YPG tarafından Tel Abyad’ta </b>sivilleri hedef alan bombalı terör saldırısı düzenlendi. Bu saldırıda 13 sivil hayatını kaybederken, 20 sivil de yaralandı.</p>
      <p>
        <b>Dün, yani 22 Kasım’da…</b>
      </p>
      <p>Milli Savunma Bakanlığı, Tel Abyad’a dönüşlerle ilgili yeni bir açıklama yaptı. Bakanlık açıklamasında, “295 kişiden oluşan 70 aile daha Cerablus’tan <b>Tel Abyad bölgesine geri dönmek için yola çıktı”</b> ifadelerini kullandı. Ailelerin fotoğrafları basınla paylaşıldı.</p>
      <p>
        <b>Ve bugün, yani 23 Kasım…</b>
      </p>
      <p>Terör örgütü <b>PKK/PYD tarafından Tel Abyad’da sivilleri hedef alan bir bombalı saldırı daha düzenlendi. </b>İlk belirlemelere göre 3 kişi öldü, 20’den fazla kişi de yaralandı.</p>
      <p>Terör örgütü PKK/YPG’nin iki saldırıyı da, Milli Savunma Bakanlığı’nın Tel Abyad’a Suriyelilerin döndüğünü açıklamasından bir gün sonra yapması dikkat çekti.  <b>Bu durum, terör örgütü PKK/YPG’nin yeni stratejisinin, Türkiye’deki Suriyeli mültecilerin, Suriye’nin kuzeyindeki kentlere dönüşlerini engellemek olduğunu ortaya çıkardı.</b></p>
      <p>
        <b>Odatv.com</b>
      </p>
      <figure>
        <a href="https://www.odakitap.com/abdullah-ocalani-nasil-sorguladim-kitabi-h-atilla-ugur">
          <img src="https://odatv.com/images2/2019_05/2019_05_17/abdullah-ocalan_i-nasil-sorguladim.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>19,254 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/bombali-saldirida-10-sivil-oldu-02111928.html"/>
        <a href="https://odatv.com/baba-ogulu-pkk-oldurmus-08071831.html"/>
        <a href="https://odatv.com/pkk-karakola-saldirdi-0310141200.html"/>
        <a href="https://odatv.com/oyuncaklardan-ne-istediniz-1909141200.html"/>
        <a href="https://odatv.com/pkk-bu-kez-de-okul-yakti-1409141200.html"/>
        <a href="https://odatv.com/o-cinayeti-pkk-ustlendi-2708141200.html"/>
        <a href="https://odatv.com/pkk-karakola-saldirdi-2108141200.html"/>
        <a href="https://odatv.com/1-sehit-1-yarali-var-2008141200.html"/>
        <a href="https://odatv.com/bu-pkklilar-nereye-gidiyor-0508141200.html"/>
        <a href="https://odatv.com/pkk-yine-saldirdi-0906141200.html"/>
        <a href="https://odatv.com/pkkdan-saldiri-0706141200.html"/>
        <a href="https://odatv.com/pkk-iscilerle-ugrasmaya-devam-ediyor-1505141200.html"/>
        <a href="https://odatv.com/pkkdan-gelin-ve-damatlari-uzecek-haber--1411131200.html"/>
        <a href="https://odatv.com/pkk-licede-sehitlik-acti-1407131200.html"/>
        <a href="https://odatv.com/pkk-cekiliyor-derken-1107131200.html"/>
        <a href="https://odatv.com/pkklilarin-yakasinda-kimin-rozeti-vardi-1303131200.html"/>
        <a href="https://odatv.com/paris-suikastinde-ilk-gozalti-1801131200.html"/>
        <a href="https://odatv.com/pkk-cemaatle-uzlasti-mi-3112101200.html"/>
        <a href="https://odatv.com/pkkyla-arabulucunun-ismi-nasil-belirlendi-1709101200.html"/>
        <a href="https://odatv.com/pkkya-karsi-guvenlik-zaafiyeti-mi-var-1608101200.html"/>
      </related>
    </article>
  </body>
</html>