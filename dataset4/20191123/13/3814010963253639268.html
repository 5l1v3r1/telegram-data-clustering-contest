<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/gkpp-ivaylovgrad-ne-propuska-mps-ta-zaradi-sriv-v-sistemata-na-grtskite-vlasti"/>
    <meta property="og:site_name" content="Новини БНТ"/>
    <meta property="article:published_time" content="2019-11-23T13:58:00+00:00"/>
    <meta property="og:title" content="ГКПП „Ивайловград“ не пропуска МПС-та заради срив в системата на гръцките власти"/>
    <meta property="og:description" content="От 12.30 на ГКПП „Ивайловград - Кипринус“ временно е преустановено пропускането на МПС в двете посоки поради технически проблем в системата на гръцкит..."/>
  </head>
  <body>
    <article>
      <h1>ГКПП „Ивайловград“ не пропуска МПС-та заради срив в системата на гръцките власти</h1>
      <address><time datetime="2019-11-23T13:58:00+00:00">23 Nov 2019, 13:58</time> by <a rel="author">Агенция "Фокус"</a></address>
      <p>
        <b>От 12.30 на ГКПП „Ивайловград - Кипринус“ временно е преустановено пропускането на МПС в двете посоки поради технически проблем в системата на гръцките власти, съобщиха от ГД „Гранична полиция“.</b>
      </p>
      <p>На границата с Румъния трафикът е интензивен на ГКПП „Силистра“ на изход за товарни автомобили. Поради лоши метеорологични условия ферибота на ГКПП „Сомовит - Никопол“ не работи.</p>
      <p>На границата с Република Турция на ГКПП „Капитан Андреево“ и ГКПП „Лесово“ трафикът е силно интензивен на изход за товарни автомобили.</p>
      <p>На границата с Република Гърция на ГКПП „Кулата“ трафикът е интензивен на вход за товарни автомобили. Поради извършване на ремонтни работи на ГКПП „Кулата“ е възможно да има промени в организацията на движението на товарните автомобили през пункта. Трасетата ще се ремонтират поетапно, без да се спира преминаването на превозни средства.</p>
      <p>На българо-сръбската и на границата със Северна Македония трафикът е нормален на всички гранични контролно-пропускателни пунктове.</p>
      <p>На 24 ноември 2019 г. за времето от 9 до 13 ч на ГКПП „Кардам - Негру вода“ ще бъде спряно електрозахранването и преустановено извършването на гранични проверки поради извършване на ремонтни дейности. Препоръчва се използване на алтернативни маршрути.</p>
    </article>
  </body>
</html>