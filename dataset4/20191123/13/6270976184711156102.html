<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/23/truba-rozpoviv-pro-stan-rozsliduvannya-sprav-majdanu/"/>
    <meta property="og:site_name" content="Рубрика"/>
    <meta property="article:published_time" content="2019-11-23T13:53:32+00:00"/>
    <meta property="og:title" content="Труба розповів про стан розслідування справ Майдану"/>
    <meta property="og:description" content="Кримінальні провадження щодо подій під час Революції Гідності 2013-14 років, так звані справи Майдану, будуть розподілені між правоохоронними органами. Про це розповів директор Державного бюро розслідувань Роман Труба, повідомляє РБК-Україна. За словами Труби, наразі є 114 кримінальних проваджень. Він додав, що справи Майдану будуть розподілені між ДБР, Нацполіцією, Національних антикорупційним бюром та Службою безпеки України. “Щодо […]"/>
  </head>
  <body>
    <article>
      <h1>Труба розповів про стан розслідування справ Майдану</h1>
      <address><time datetime="2019-11-23T13:53:32+00:00">23 Nov 2019, 13:53</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/10/Dyrektor-DBR-Roman-Truba-860x580-c-1.jpg"/>
      </figure>
      <p>
        <b>
          <b>Кримінальні провадження щодо подій під час Революції Гідності 2013-14 років, так звані справи Майдану, будуть розподілені між правоохоронними органами.</b>
        </b>
      </p>
      <p>Про це розповів директор Державного бюро розслідувань Роман Труба, повідомляє <a href="http://www.rbc.ua/">РБК-Україна</a>.</p>
      <p>За словами Труби, наразі є 114 кримінальних проваджень. Він додав, що справи Майдану будуть розподілені між ДБР, Нацполіцією, Національних антикорупційним бюром та Службою безпеки України.</p>
      <p>“Щодо справ Майдану. Їх 114. Майже половину цих кримінальних проваджень, це приблизно 50-60, буде розглядати Державне бюро розслідувань. Іншу частину кримінальних проваджень, його левову частку з другої частини отримає НАБУ, частину Національні поліція і невелику частину отримає СБУ”, – розповів він.</p>
      <p>Також Труба зазначив, що розслідування справ Майдану в ДБР відбуватимуться системно.</p>
      <p>“Щодо кримінальних проваджень, які буде утримувати ДБР. Це буде відбуватися системно. Ми будемо одночасно вивчати кримінальні провадження, ми будемо їх приймати, аналізувати та розслідувати”, – додав директор ДБР.</p>
      <p>Раніше повідомлялося, що <a href="https://rubryka.com/2019/11/21/advokat-zakrevska-ogolosyla-goloduvannya-v-pryamomu-efiri-cherez-blokuvannya-rozsliduvannya-sprav-majdanu/">адвокат Закревська оголосила голодування в прямому ефірі через зупинення розслідувань справ Майдану.</a></p>
      <p>Нагадаємо, <a href="https://rubryka.com/2019/11/18/u-dbr-stvoryly-pidrozdil-yakyj-rozsliduvatyme-zlochyny-majdanu/">у ДБР створили підрозділ, який розслідуватиме злочини Майдану.</a></p>
    </article>
  </body>
</html>