<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/levski/kiril-ivkov-s-tozi-sastav-na-levski-ne-ni-chaka-nishto-dobro.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-23T13:44:06+00:00"/>
    <meta property="og:title" content="Кирил Ивков: С този състав на Левски не ни чака нищо добро"/>
    <meta property="og:description" content="&quot;Хубчев трябва да настоява пред ръководството за нови попълнения&quot;"/>
  </head>
  <body>
    <article>
      <h1>Кирил Ивков: С този състав на Левски не ни чака нищо добро</h1>
      <address>
        <time datetime="2019-11-23T13:44:06+00:00">23 Nov 2019, 13:44</time>
      </address>
      <p>Легендата на Левски Кирил Ивков сподели впечатленията си от моментното състояние на "синия" клуб. Ето какво сподели той пред "Меридиан Мач".</p>
      <p>"Отборът тръгна добре при Хубчев. Направи няколко добри мача и победи за самочувствие. Но последния - с Ботев (Пд), беше много слаб. Според мен най-слабият от началото на сезона. Имаше и други мачове, които макар че ги взехме, бяха на ръба. Спомням си този с Царско село, в който бихме с два късни гола. И този с Арда на "Герена". В него спечелихме с 2:1, но при 0:0 Арда удари греда. Не ми се мисли какво щеше да стане, ако това положение бе влязло".</p>
      <p>"Струва ми се, че Хубчев вижда добре нещата и владее съблекалнята. Според мен обаче той трябва да бъде по-настоятелен пред ръководството за нови футболисти. С този състав не ни чака нищо добро. Не вземем ли трима-четирима качествени играчи през зимата - няма да стане. Аз и сега за първо място не мисля. С това, което разполагаме, ако запазим позицията си в тройката, ще е добре. Лудогорец и Локо (Пд) сега са най-добри. Лудогорец имат 22-ма силни играчи. Даже и трима да им се контузят едновременно, няма да се усети. А при нас? Не може да нямаме резервен бек. Ако Живко Миланов или Иван Горанов не са на терена, няма кой да ги смени. Това не е нормално за отбор, който си е поставил високи цели".</p>
    </article>
  </body>
</html>