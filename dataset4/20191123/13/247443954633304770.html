<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://tvoemisto.tv/news/v_ukraini_dozvolyly_fotografuvatysya_na_pasport_u_hidzhabi_hustkah_ta_kapelyuhah_104682.html"/>
    <meta property="og:site_name" content="Твоє Місто"/>
    <meta property="article:published_time" content="2019-11-23T13:25:00+00:00"/>
    <meta property="og:title" content="В Україні дозволили фотографуватися на паспорт у хіджабі, хустках та капелюхах"/>
    <meta property="og:description" content="Фото на документи у головному уборі допускають у випадку, якщо особа носить головний убір у повсякденному житті за релігійними переконаннями."/>
  </head>
  <body>
    <article>
      <h1>В Україні дозволили фотографуватися на паспорт у хіджабі, хустках та капелюхах</h1>
      <address>
        <time datetime="2019-11-23T13:25:00+00:00">23 Nov 2019, 13:25</time>
      </address>
      <p>
        <b>Фото на документи у головному уборі допускають у випадку, якщо особа носить головний убір у повсякденному житті за релігійними переконаннями.</b>
      </p>
      <p>Міністерство внутрішніх справ України затвердило нові правила фотографування на документи, що засвідчують особу, підтверджують громадянство або статус для представників різних віросповідань. Про це повідомила пресслужба Державної міграційної служби.</p>
      <p>Фото на документи (паспорт громадянина України, паспорт громадянина України для виїзду за кордон, посвідки на тимчасове або постійне проживання) у головному уборі допускають в тому випадку, якщо особа носить головний убір у повсякденному житті за релігійними переконаннями.</p>
      <related>
        <h4>Читайте також:</h4>
        <a href="http://tvoemisto.tv/news/yak_lvivyanam_otrymaty_id_kartku_instruktsiya_84768.html"/>
      </related>
      <p>Окрім того, фотографуватися у головних уборах, штучних предметах та матеріалах можна на підставі медичних показань, які підтверджені медичним висновком. При цьому головні убори не повинні змінювати форми окремих частин обличчя (чоло, вилиці, щоки, підборіддя, очі), закривати обличчя та підборіддя, проходити по контуру лінії росту волосся, закривати вуха та шию.</p>
      <p>Постанова набуде чинності через два місяці з дня публікації — тобто, від жовтня. Водночас постанова залишає в силі такі вимоги до фото на паспорт — фотографування чітко анфас, чоло і обличчя — відкриті, обличчя повинно займати 70–80% площі знімка. Також має бути видно плечі, людина повинна дивитися чітко в об’єктив, а її очі мають бути відкриті.</p>
      <related>
        <h4>Читайте також:</h4>
        <a href="http://tvoemisto.tv/news/v_ukraini_dozvolyly_fotografuvatys_na_pasport_u_golovnomu_ubori_102604.html"/>
      </related>
    </article>
  </body>
</html>