<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/kopeklerin-yasi-artik-boyle-hesaplanacak-257597h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T13:54:00+00:00"/>
    <meta property="og:title" content="Köpeklerin yaşı artık böyle hesaplanacak!"/>
    <meta property="og:description" content="ABD'de yapılan bir araştırma köpeklerin 'insan yaşı'nın hesaplanmasında kullanılan 7 ile çarpma yönteminin yanlış olduğunu ortaya koydu. Geliştirilen yeni formül ise öncekine göre biraz daha karmaşık."/>
  </head>
  <body>
    <article>
      <h1>Köpeklerin yaşı artık böyle hesaplanacak!</h1>
      <address><time datetime="2019-11-23T13:54:00+00:00">23 Nov 2019, 13:54</time> by <a rel="author">Yeni Çağ Gazetesi</a></address>
      <p>
        <b>ABD'de yapılan bir araştırma köpeklerin 'insan yaşı'nın hesaplanmasında kullanılan 7 ile çarpma yönteminin yanlış olduğunu ortaya koydu. Geliştirilen yeni formül ise öncekine göre biraz daha karmaşık.</b>
      </p>
      <p>ABD'li bilim insanları köpeklerin "insan yaşını" hesaplamak için yeni bir formül geliştirdi. Şimdiye kadar köpeklerin yaşı hesaplanırken yaşadıkları yıl 7 ile çarpılıyordu. Bu formülün yanlış olduğunu savunan California San Diego Üniversitesi'ndeki bilim insanları görece daha karmaşık bir formül buldu.<br/><br/>DNA'nın zamanla nasıl değiştiğine bakan genetik bilimciler Tina Wang ve Trey Ideke, bu soruya cevap bulabilmek için metilasyon yönetimini kullandı.<br/><br/>Araştırma sonucunda köpekler ile insanlar arasında benzerlikler göz önünde bulundurularak şu yöntem geliştirildi:<br/><br/>İnsan yaşı = 16ln (köpek yaşı) + 31</p>
      <p>(hesap makinesinde bulunan 'ln', doğal logaritmanın kısaltmasıdır)<br/><br/>Bu formüle göre örneğin eğer köpeğin yaşı 12 ise, insan yaşı bu formülle şöyle hesaplanıyor:</p>
      <p>16 x ln (12) + 31 = 71</p>
      <p>Bu da köpeğin eski yönteme göre 84 olan yaşının aslında 71 olduğunu ortaya koyuyor.</p>
    </article>
  </body>
</html>