<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Svet/a546364/EU-zabrinuta-zbog-prosirenja-ruskog-zakona-o-stranim-agentima.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-23T13:54:00+00:00"/>
    <meta property="og:title" content="EU zabrinuta zbog proširenja ruskog zakona o stranim agentima"/>
    <meta property="og:description" content="EU je ocenila kao zabrinjavajuće rusko usvajanje amandmana na zakon o stranim agentima kojim se, kako se navodi, još..."/>
  </head>
  <body>
    <article>
      <h1>EU zabrinuta zbog proširenja ruskog zakona o stranim agentima</h1>
      <address>
        <time datetime="2019-11-23T13:54:00+00:00">23 Nov 2019, 13:54</time>
      </address>
      <p>EU je ocenila kao zabrinjavajuće rusko usvajanje amandmana na zakon o stranim agentima kojim se, kako se navodi, još više ograničava već ograničen prostor za slobodne medije u zemlji i koji predstavlja dalji pokušaj ućutkavanja nezavisnih glasova u Rusiji.</p>
      <p>U saopštenju Evropske službe za spoljne poslove se navodi da je ruska državna Duma ove nedelje usvojila pravni akt kojim se proširuje postojeći medijski zakon o "stranim agentima" prema kojem i pojedinci mogu da budu označeni kao "strani agenti".</p>
      <p>"EU je više puta ukazala da postojeći ruski zakoni kojim se označavaju nevladine organizacije i medijske organizacije kao "strani agenti" nameće dodatni administrativni i finansijski teret kao i da stigmatizuje date NVO i medije, čime im se ograničava korišćenje osnovnih sloboda. Ta praksa jasno je u suprotnosti sa ruskim preuzetim obavezama", navodi se u saopštenju.</p>
      <p>Uzimajući u obzir već ograničen prostor za slobodne medije u Rusiji, EU navodi da dalje proširenje obima zakona predstavlja "još jedan zabrinjavajući korak protiv slobodnih i nezavisnih medija i pristup informacijama kao i dalji pokušaj ućutkivanja nezavisnih glasova u Rusiji".</p>
      <p>EU je navela da podržava poziv predstavnika OEBS-a za slobodu medija ruskim poslanicima da odustanu od tog zakona.</p>
    </article>
  </body>
</html>