<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902087.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-23T13:47:00+00:00"/>
    <meta property="og:title" content="راهپیمایی ۳ کیلومتری مردم اهواز در مقابله با اغتشاشات"/>
    <meta property="og:description" content="به گزارش مهر، راهپیمایی «حمایت از اقتدار و امنیت کشور» صبح امروز شنبه با حضور مردم اهواز آغاز و در آن مردم انزجار خود را از هر گونه نا امنی و اغتشاش در کشور به بهانه اصلاح حامل های انرژی اعلام کردند."/>
  </head>
  <body>
    <article>
      <h1>راهپیمایی ۳ کیلومتری مردم اهواز در مقابله با اغتشاشات</h1>
      <address>
        <time datetime="2019-11-23T13:47:00+00:00">23 Nov 2019, 13:47</time>
      </address>
      <p>مردم اهواز امروز با شرکت در راهپیمایی خودجوش مردمی اعلام کردند که اقتدار و امنیت این کشور خط قرمز آنها است.</p>
      <p>به گزارش مهر، راهپیمایی «حمایت از اقتدار و امنیت کشور» صبح امروز شنبه با حضور مردم اهواز آغاز و در آن مردم انزجار خود را از هر گونه نا امنی و اغتشاش در کشور به بهانه اصلاح حامل های انرژی اعلام کردند.</p>
      <p>مردم اهواز راهیپمایی خود را از میدان مولوی آغاز کردند و تا چهارراه سلمان فارسی به سمت چهارراه آبادان ادامه دادند.</p>
      <p>امروز مردم اهواز آمده بودند تا بگویند با وجود شرایط سخت اقتصادی و تحریم ها همچنان پشت این نظام و رهبری هستند و خواهند بود و هیچ فتنه گری اجازه ندارد برای مردم ایران تصمیم گیری کند. </p>
      <p>در این راهپیمایی از هر طیف و جناحی و هر رنگی دیده می شد همه یک صدا شعارهای «تا وقتی زنده هستیم یاور رهبر هستیم»، «این همه لشکر آمده به عشق رهبری آمده»، «هیهات من الذله»، «مرگ بر آشوبگر بی ریشه»، «مرگ بر آمریکا»، «مرگ بر اسرائیل» و «مرگ بر فتنه گر» را فریاد می زدند .</p>
      <p>جوانان عرب حمایت خود را از رهبری و نظام جمهوری اسلامی اعلام کردند. </p>
      <p>از ویژگی های این راهپیمایی که هزاران نفر در آن شرکت داشتند،  گستردگی آن بود که به بیش از سه کیلومتر از میدان مولوی تا چهار راه آبادان امتداد داشت به طوری که مردم حاضر در این راهپیمایی از میدان مولوی تا چهار راه آبادان به هم متصل بودند.</p>
      <p>در این راهپیمایی بی نظیر اقوام مختلف استان شامل لر و بختیاری، عرب، دزفولی و شوشتری و قشرهای مردم از جمله بازاریان، ارتشیان، سپاهیان، بسیجیان، جوانان، نوجوانان، ایثارگران، خانواده معظم شهدا، جانبازان، ورزشکاران، دانش آموزان، دانشجویان، فرهنگیان حضور داشتند.</p>
    </article>
  </body>
</html>