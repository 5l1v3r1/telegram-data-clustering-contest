<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/mediatech/ascolti-tv-mario-orfeo-vicino-a-un-tg-ma-i-grillini-si-oppongono-638930.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-23T13:50:00+00:00"/>
    <meta property="og:title" content="Ascolti Tv: Mario Orfeo vicino a un tg, ma i grillini si oppongono"/>
    <meta property="og:description" content="Palombelli si consolida, Anzaldi prepara altre bome contro Giannotti"/>
  </head>
  <body>
    <article>
      <h1>Ascolti Tv: Mario Orfeo vicino a un tg, ma i grillini si oppongono</h1>
      <h2>Palombelli si consolida, Anzaldi prepara altre bome contro Giannotti</h2>
      <address>
        <time datetime="2019-11-23T13:50:00+00:00">23 Nov 2019, 13:50</time>
      </address>
      <p>Sembra che sia quasi fatta e che i renziani siano riusciti a imporre Mario Orfeo per la guida di un tg. Si oscilla, nelle scommesse,  tra il tg uno e il tg tre. Sulla ricollocazione di ‘Big Mario’ sono assolutamente irremovibili i renziani che però su questo si devono scontrare con i Grillini che lo vedono con il fumo negli occhi. Tanta incertezza quindi in Rai anche a seguito di uno caso che sta travolgendo Marcello Giannotti e la sua direzione comunicazione diventata fonte di imbarazzo per l’Ad Fabrizio Salini. I modi molto poco ortodossi e istituzionali  dell’ex manager della MN avrebbero irritato più di un giornalista che parla di Rai. Alcuni dei quali sono stati esclusi addirittura dall’invio dei comunicati stampa solo per personali antipatie o perché criticano Fabrizio Salini. La neo rassegna stampa della Rai è già stata soprannominata la ‘Pravda’ perché sono rigorosamente centellinate  le firme ‘avverse’ alla gestione Salini a vantaggio dei simpatizzanti dell’AD in quota grillina. A guidare la faida contro Giannoti c’è proprio (ancora una volta) un renziano, ovvero l’instancabile Michele Anzaldi che pare stia preparando altri attacchi alla direzione comunicazione Rai e si sussurra di nuove ‘bome’ pronte a deflagrare.</p>
      <p>Spostandosi a Mediaset, avanza Barbara Palombelli che ieri ha sfiorato con il suo ‘Stasera Italia’ quasi il 6 di share di media nella prima parte. La  scommessa di Rete 4, giudicata frettolosamente fallimentare solo qualche mese fa, sta dando parecchie soddisfazioni a Piersilvio Berlusconi, che ha trasformato una rete da covo di telenovele a luogo di discussione politica ormai frequentato sia da tutto l’arco politico.</p>
    </article>
  </body>
</html>