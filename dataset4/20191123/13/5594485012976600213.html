<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/intervyu/ungarets-napravil-dubl-s-levski-spodeli-pred-blits-ochakvaniyata-si-za-pleyofa-mezhdu-blgariya-i-madzharite_443749.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-23T13:30:00+00:00"/>
    <meta property="og:title" content="Унгарец, направил дубъл с Левски, сподели пред БЛИЦ очакванията си за плейофа между България и &quot;маджарите&quot;"/>
    <meta property="og:description" content="Следя първенството ви, Лудогорец е фаворит за излизане от групата, признава нападателят"/>
  </head>
  <body>
    <article>
      <h1>Унгарец, направил дубъл с Левски, сподели пред БЛИЦ очакванията си за плейофа между България и "маджарите"</h1>
      <h2>Следя първенството ви, Лудогорец е фаворит за излизане от групата, признава нападателят</h2>
      <address>
        <time datetime="2019-11-23T13:30:00+00:00">23 Nov 2019, 13:30</time>
      </address>
      <figure>
        <img src="https://static.blitz.bg/documents/thumbnails/sport/780/201911/157450860832097-kabat-peter1.jpg"/>
      </figure>
      <p>
        <i>Бившият футболист на Левски Петер Кабат, който направи шампионски дубъл със "сините" през сезон 2001-2002, даде ексклузивно интервю пред БЛИЦ СПОРТ. Унгарецът коментира престоя си при "сините", сблъсъка между Лудогорец и Ференцварош в Лига Европа, като сподели и очакванията си за плейофа за Евро 2020, в който неговата страна ще гостува на България през март.</i>
      </p>
      <figure>
        <img src="http://static.blitz.bg/documents/editor/1574508697268b19.jpg"/>
      </figure>
      <p><b>- Здравей, Петер! Къде те намираме, все още ли се занимаваш с футбол?</b><br/>- Здравейте! Да, все още съм във футбола, но не като играч. Прекратих кариерата си преди 2 години, а в момента съм спортен координатор на първодивизионния Уйпещ.</p>
      <p><b>- Игра в Левски. Какво си спомняш от престоя тук?</b><br/>- Да, играх за Левски. Престоят не беше най-добрият ми в кариерата, но прекарах хубаво време в България. Обичам Левски София, а също и България. Станах шампион с клуба, спечелихме и Купата. Имам прекрасни отношения с българските фенове. Искам да кажа на феновете на Левски "Здравейте". Играх много малко в България, въпреки че исках да остана повече. Не успях да се задържа поради други причини.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - на един клик разстояние! (18+)</b>
        </a>
      </p>
      <p><b>- Следиш ли изявите на Левски?</b><br/>- Да, следя българското първенство. Знам, че първи е Лудогорец, който има много богат президент. Да, винаги гледам българското първенство и класирането. Надявам се, че Левски ще стане шампион отново.</p>
      <p><b>- Спомена Лудогорец. Те са в битка с Ференцварош в групите на Лига Европа...</b><br/>- Да, гледах първия мач в Будапеща. Ференцварош загуби с 0:3, ако не се лъжа. Лудогорец е много добър отбор, много силен. Те имат много национални състезатели, бързи състезатели, силни състезатели. Мисля, че в момента Лудогорец е фаворит за излизане от групата. Смятам, че ще продължат в следващата фаза.</p>
      <p><b>- Вчера се изтегли жребият на плейофите за Евро 2020, където България се падна с Унгария. Какви са очакванията ти за срещата?</b><br/>- Да, гледах по телевизията. Щастлив съм, че се изправяме срещу България, защото харесвам страната и футбола ви. Аз ще дойда на мача. Само една среща е и тя ще се състои в България, а не в Будапеща. Ще бъде тежък мач както за вас, така и за нас. Мисля, че шансовете са 50-50. Погледнах квалификационните групи и видях, че сте завършили на четвърто място във вашата, както и ние в нашата. На Унгария групата обаче бе по-равностойна, по-тежка, а и ние имахме шансове до последно. Смятам, че ще бъде здрав мач и че шансовете са 50-50.<br/><b>Звезделин ХРИСТОВ/БЛИЦ СПОРТ</b></p>
    </article>
  </body>
</html>