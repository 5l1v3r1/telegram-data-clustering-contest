<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191123-kiraboltak-egy-not-a-bem-rakparton.html"/>
    <meta property="og:site_name" content="Origo"/>
    <meta property="article:published_time" content="2019-11-23T13:48:00+00:00"/>
    <meta property="og:title" content="Kiraboltak egy nőt a Bem rakparton"/>
    <meta property="og:description" content="Kirántották a kezéből a táskáját, az egyik elkövetőt még keresik."/>
  </head>
  <body>
    <article>
      <h1>Kiraboltak egy nőt a Bem rakparton</h1>
      <address><time datetime="2019-11-23T13:48:00+00:00">23 Nov 2019, 13:48</time> by <a rel="author">Origo</a></address>
      <p><b>Két fiatal még 2019 októberében kirabolt egy nőt a II. kerületi Bem rakparton, egyiküket jelenleg is keresik.<br/></b>A 20 éves váci gyanúsított 16 éves társával 2019. október 16-án kora reggel Budapest II. kerületében, a Bem rakparton kirabolt egy nőt. A gyanúsítottak először a nő háta mögé léptek, majd</p>
      <aside>egyikük lefogta, társa pedig kirántotta kezéből a táskáját.</aside>
      <p>Az elkövetők ezután a Margit hídnál villamosra szálltak és elmenekültek - olvasható a rendőrség <a href="http://www.police.hu/hu/hirek-es-informaciok/legfrissebb-hireink/felhivasok/kiraboltak-egy-not-a-bem-rakparton">honlapján</a>.</p>
      <figure>
        <img src="https://cdn.nwmgroups.hu/s/img/i/1911/20191123salamon-levente-elfogatoparancs-rablas.jpg?w=400&amp;h=500"/>
        <figcaption>A rendőrség elfogatóparancsot adott ki a 16 éves Salamon Levente ellen<cite>Forrás: police.hu</cite></figcaption>
      </figure>
      <p>A nyomozók a lefoglalt kamerafelvételek alapján azonosították a rablással gyanúsítható férfit és fiatal társát. T. Tamást november 22-én este a váci vasútállomáson elfogták, a 16 éves Salamon Levente ellen pedig elfogatóparancsot adtak ki.</p>
      <p>A nyomozók T. Tamást rablással gyanúsítják, Salamon Leventét jelenleg is keresik.</p>
    </article>
  </body>
</html>