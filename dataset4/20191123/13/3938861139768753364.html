<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_silnij-viter-zalishiv-bez-svitla-tisyachi-lyudej/939537"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T13:17:00+00:00"/>
    <meta property="og:title" content="Сильний вітер залишив без світла тисячі людей"/>
    <meta property="og:description" content="У Чернівецькій області сильний вітер залишив без світла 10 населених пунктів. Загалом без електропостачання перебувають 3955 абонентів, повідомляє прес-служба АТ &quot;Чернівціобленерго&quot;. &quot;Нічний штормовий вітер 22 листопада залишив без електропостачання частину споживачів у населених ..."/>
  </head>
  <body>
    <article>
      <h1>Сильний вітер залишив без світла тисячі людей</h1>
      <address><time datetime="2019-11-23T13:17:00+00:00">23 Nov 2019, 13:17</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939537_w_300.jpg?v=0"/>
        <figcaption>У Чернівецькій області через вітер 10 населених пунктів залишилися без світла. Фото: Glavcom</figcaption>
      </figure>
      <p>У Чернівецькій області сильний вітер залишив без світла 10 населених пунктів.</p>
      <p>Загалом без електропостачання перебувають 3955 абонентів, повідомляє прес-служба АТ "<a href="http://oblenergo.cv.ua/novyny-kompaniyi/1336">Чернівціобленерго</a>".</p>
      <p>"Нічний штормовий вітер 22 листопада залишив без електропостачання частину споживачів у населених пунктах кількох районів області: Глибоцькому, Сторожинецькому, Новоселицькому, Кіцманському та Хотинському районах. Відразу після негоди вдалося оперативно відновити роботу багатьох трансформаторних підстанцій і подати напругу у домівки буковинців. Однак, станом на 8 годину ранку 22 листопада без електроживлення ще тимчасово перебувають 3955 абонентів у десятьох населених пунктах", - йдеться в повідомленні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_200-tis-budinkiv-bez-elektriki-ta-zagibli-franciyu-zasipaye-snigom/938309"/>
      </related>
      <blockquote>У суботу, 23 листопада, також прогнозують <a href="https://gazeta.ua/articles/life/_pogoda-na-vihidni-koli-ochikuvati-na-poteplinnya/939522">сильний штормовий вітер</a>. Погода буде холодною, опади малоймовірні.</blockquote>
    </article>
  </body>
</html>