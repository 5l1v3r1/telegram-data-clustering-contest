<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549406.html/%D9%85%D8%B1%D8%AF%D9%85-%D8%A7%D9%86%D9%82%D9%84%D8%A7%D8%A8%DB%8C-%D8%B3%D9%85%D9%86%D8%A7%D9%86-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%A7%D8%AE%DB%8C%D8%B1-%D8%B1%D8%A7-%D9%85%D8%AD%DA%A9%D9%88%D9%85-%DA%A9%D8%B1%D8%AF%D9%86%D8%AF--%D8%AA%D8%B5%D8%A7%D9%88%DB%8C%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T13:34:00+00:00"/>
    <meta property="og:title" content="مردم انقلابی سمنان اغتشاشات اخیر را محکوم کردند +تصاویر"/>
    <meta property="og:description" content="مردم انقلابی سمنان با راهپیمایی و اعلام انزجار از آشوبگران، صف خود را جدا کردند."/>
  </head>
  <body>
    <article>
      <h1>مردم انقلابی سمنان اغتشاشات اخیر را محکوم کردند +تصاویر</h1>
      <h2>در ادامه موج اعتراضات مردم به آشوبگری‌ها</h2>
      <address>
        <time datetime="2019-11-23T13:34:00+00:00">23 Nov 2019, 13:34</time>
      </address>
      <p>مردم انقلابی سمنان با راهپیمایی و اعلام انزجار از آشوبگران، صف خود را جدا کردند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://meraatnews.com/">مرآت</a>، مردم سمنان امروز همراه و همگام با مردم بصیر و انقلابی شهرهای مختلف کشور در راهپیمایی باشکوه ضمن اعلام برائت و محکومیت اغتشاشات اخیر اطاعت خود را از رهبر معظم انقلاب و حمایت خود را از آرمان‌های انقلاب و نظام مقدس جمهوری اسلامی ایران با صدایی رسا و مشت‌هایی گره‌کرده به گوش جهانیان رساندند.</p>
      <p>در این راهپیمایی خودجوش مردم با سردادن شعار‌های «هیهات من ذله»، «مرگ بر آمریکا»، «مرگ برآشوبگر» و... اقدامات اخیر و ساختارشکنانه را به شدت محکوم و حمایت خود را از امنیت و اقتدار کشور اعلام کردند.</p>
      <p>مردم سمنان از پیر و جوان، زن و مرد در این راهپیمایی باشکوه و اعتراض‌آمیز آمدند به همه معاندان و دشمنان این انقلاب و نظام شکوهمند اسلامی بگویند تا پای جان بر سر دفاع از کیان این مرزوبوم ایستاده‌اند و به احدی اجازه نمی‌دهند این امنیت و آسایش را دچار خدشه کنند.</p>
      <p>حاضران در این راهپیمایی اعتراض را حق قانونی دانسته و خواستار پیگیری مطالبات مردم و توجه بیشتر مسئولان به وضعیت اقتصادی و معیشتی را خواستار شدند.</p>
      <p>در ادامه تصاویری از اجتماع مردم سمنان را مشاهده می کنید.   انتهای پیام/</p>
    </article>
  </body>
</html>