<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/ABA-League/a315385-Trinkijeri-Buducnost-u-seriji-pobeda-da-spremimo-igru.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T13:21:00+00:00"/>
    <meta property="og:title" content="Trinkijeri: Budućnost u seriji pobeda, da spremimo igru"/>
    <meta property="og:description" content="Košarkaši Partizana NIS putuju u subotu u Podgoricu, gde će u nedelju 24. novembra od 18 časova igrati meč osmog kola ABA lige protiv Budućnosti."/>
  </head>
  <body>
    <article>
      <h1>Trinkijeri: Budućnost u seriji pobeda, da spremimo igru</h1>
      <h2>Košarkaši Partizana NIS putuju u subotu u Podgoricu, gde će u nedelju 24. novembra od 18 časova igrati meč osmog kola ABA lige protiv Budućnosti.</h2>
      <address><time datetime="2019-11-23T13:21:00+00:00">23 Nov 2019, 13:21</time> by <a rel="author">Nikola Novaković</a></address>
      <figure>
        <img src="https://sportklub.rs/Picture/170315/jpeg/trinkijeri.jpg"/>
        <figcaption>Andrea Trinkijeri<cite>KK Partizan NIS</cite></figcaption>
      </figure>
      <p>Posle dva velika trijumfa crno-belih, u derbiju protiv Crvene zvezde i protiv Ritasa u okviru u Evrokupu, tim iz Humske očekuje još jedna teška utakmica.</p>
      <related>
        <a href="http://sportklub.rs/Kosarka/ABA-League/a315229-Partizan-placa-zbog-lose-organizacije-derbija.html"/>
        <a href="http://sportklub.rs/Blog/Blog-ostalo/a315199-Kada-je-energija-na-nivou-dometi-postaju-veoma-visoki.html"/>
        <a href="http://sportklub.rs/Kosarka/Evrokup/a315161-Trinkijeri-Dobio-sam-tehnicki-faul-jer-sam-poludeo.html"/>
      </related>
      <p>Za medije je pred odlazak u prestonicu Crne Gore govorio trener ekipe <b>Andrea Trinkijeri</b>.</p>
      <p>„<i>Budućnost ima odličan tim. U ozbiljnoj su seriji pobeda, imaju veoma talentovane igrače i uvek velike ambicije. Na nama je da nađemo specifične taktičke solucije, da pokušamo da odvedemo utakmicu na našu košarku i da igramo kako umemo</i>", istakao je italijanski stručnjak.</p>
      <p>Kapiten Partizana <b>Novica Veličković</b> se nakon propuštene utakmice protiv Ritasa vraća u tim.</p>
      <p>"<i>U Podgorici je uvek teško igrati. Ne mogu da se setim nijedne utakimice koju je Partizan lako dobio dole, čak i kada je bio apsolutni favorit. I ove sezone oni imaju odličan tim, iz utakmice u utakmicu igraju sve bolje, na deobi su prvog mesta u ligi i zaslužuju maksimalan respekt. Samo ako smo na svom maksimumu i ako se budemo borili i srcem i glavom do kraja, imaćemo šansu da se u Beograd vratimo sa važnom pobedom</i>", poručio je Veličković.</p>
      <p>Partizan trenutno u ABA ligi ima skor od pet pobeda i dva poraza, dok je Budućnost u prvih sedam kola slavila šest puta.</p>
      <figure>
        <iframe data-src="https://twitter.com/ABA_League/status/1197424658150297600?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>