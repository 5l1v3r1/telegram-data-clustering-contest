<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/avariya_tankera_bilya_odesy_vmist_naftoproduktiv_v_epitsentri_perevyshchenyy_u_157_raziv_331495.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-23T13:08:00+00:00"/>
    <meta property="og:title" content="Аварія танкера біля Одеси: вміст нафтопродуктів в епіцентрі перевищений у 157 разів"/>
    <meta property="og:description" content="У морі біля епіцентру аварії танкера біля Одеси в 157 рази перевищений вміст нафтопродуктів."/>
  </head>
  <body>
    <article>
      <h1>Аварія танкера біля Одеси: вміст нафтопродуктів в епіцентрі перевищений у 157 разів</h1>
      <h2>У морі біля епіцентру аварії танкера біля Одеси в 157 рази перевищений вміст нафтопродуктів.</h2>
      <address>
        <time datetime="2019-11-23T13:08:00+00:00">23 Nov 2019, 13:08</time>
      </address>
      <figure>
        <img src="https://galinfo.com.ua/media/gallery/intxt/o/d/odesatanker.jpg"/>
        <figcaption>Фото: Facebook Єгора Фірсова</figcaption>
      </figure>
      <p>Про це на своїй сторінці в Facebook повідомив виконувач обов’язків голови Державної екологічної інспекції України Єгор Фірсов, передає <a href="https://www.unn.com.ua/">УНН</a>.</p>
      <p>"Тримаю на особистому контролі ситуацію в Одесі. Станом на зараз ситуація не є критичною, але рекомендую відмовитись від купання у морі. Нашими фахівцями встановлено перевищення вмісту в епіцентрі події нафтопродуктів у 157 разів", - сказав Фірсов.</p>
      <p>Також він додав, що наразі інспектори працюють на місці і продовжують моніторинг забруднення у межах своїх повноважень і зони відповідальності.</p>
      <p>"Координуємо дії з АМПУ, на жаль, наразі, через шторм зробити можна небагато - вздовж берега розтягнули сорбуючі бони. Як тільки шторм вщухне, бони встановлять навколо аварійного буксиру, щоб уникнути поширення плям паливно-мастильних матеріалів у море. Отримавши доступ до судна, фахівці зможуть провести обстеження і встановити більш точні показники забруднення", - додав Фірсов.</p>
      <p>Окрім того, він повідомив, що танкер – це рейдово-портовий нафтоналивний плавбункеровщик болгарського проекту 585. Його довжина 59 метрів, ширина - 10 метрів, вантажопідйомність 1565 тонн.</p>
      <p>"Відомо, що власник судна "Фактор груп лімітед" зареєстрований у Харкові і належить Джавадову Шамсаддіну Алі Огли", - зазначив Фірсов.</p>
      <p>
        <b>Нагадаємо, як писало Гал-інфо, поблизу Одеси на місці <a href="https://galinfo.com.ua/news/avariya_tankera_poblyzu_odesy_zabrudnennya_naftoproduktamy_perevyshchuie_normu_u_53_razy_331460.html">аварії танкера "Делфі"</a> виявили забруднення нафтопродуктами, що в 53 рази перевищує норму.</b>
      </p>
    </article>
  </body>
</html>