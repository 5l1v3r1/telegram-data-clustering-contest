<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_istoriyu-golodomoru-vivchayut-v-avtobusah/939541"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T13:45:00+00:00"/>
    <meta property="og:title" content="Історію Голодомору вивчають в автобусах"/>
    <meta property="og:description" content="Музей Голодомору має бути передовим у світі щодо захищення людських прав. Музей буде нагадувати про трагічну історію, яка ніколи не повинна повторитися. Так вважає Богдан Онищук, голова Канадсько-української фундації. &quot;Музей потрібен не лише, щоб вшанувати жертв Голодомору, а і щоб ..."/>
  </head>
  <body>
    <article>
      <h1>Історію Голодомору вивчають в автобусах</h1>
      <address><time datetime="2019-11-23T13:45:00+00:00">23 Nov 2019, 13:45</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939541_w_300.jpg?v=0"/>
        <figcaption>Богдан Онищук вважає, що музей Голодомору допоможе запобігти подальшому повторенню трагічної історії. Фото: Тарас Подолян</figcaption>
      </figure>
      <p>Музей Голодомору має бути передовим у світі щодо захищення людських прав. Музей буде нагадувати про трагічну історію, яка ніколи не повинна повторитися. Так вважає Богдан Онищук, голова Канадсько-української фундації.</p>
      <p>"Музей потрібен не лише, щоб вшанувати жертв Голодомору, а і щоб показати молодій генерації шлях 21 століття. Бачимо, що повторення трагічної історії є у Сирії та Африці зараз. Цей музей має бути передовим. В Раді Безпеки є дуже сильні інститути щодо людських прав. Україні має стати однією з держав, що будуть битися за людські права у світі, в ООН та поза нею. Цей музей може допомогти в цьому. Опитування в Україні показало, що люди дуже цікавляться своєю історією. Хочуть її вдосконалювати та знати. Молода генерація має вивчити історію", - сказав він кореспонденту <a href="https://gazeta.ua/">Gazeta.ua</a> під час засідання Наглядової Ради з будівництва другої черги Національного музею "Меморіал жертв Голодомору", яке відбулося 18 листопада в Митрополичих палатах Національного заповідника "Софія Київська".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_vartist-muzeyu-golodomoru-mensha-nizh-viborchoyi-kampaniyi-kandidata-v-prezidenti-politik/939531"/>
      </related>
      <p>Фундація Онищука в Канаді спроектувала автобус для вивчення Голодомору по школах.</p>
      <p>Студенти це сприймають фантастично. Вони сидять у інтерактивному класі-автобусі та по відео вивчають Голодомор. Ми питаємо, що б вони зробили, щоб запобігти трагедії. Більшість казали, що будуть писати до представників уряду і цікавитися, що діється в світі, а тоді в соцмережах ставити свої коментарі проти повторення трагедії та за поширення інформації. Коментарі є досить важливими. Оскільки близько 95 відсотків нічого не знали про Голодомор і хотіли би знати більше. Коли отримують більше інформації, то стають ліпшими громадянами і починають правильно думати. Зміниться менталітет.</p>
      <blockquote><a href="https://gazeta.ua/articles/history-newspaper/_golodomor-sprovokuvav-vijnu-proti-radyanskoyi-vladi/938779">Пам'ять жертв ­Голодомору вшановуватимуть 23 лис­топада.</a> Цього дня пройдуть скорботні заходи біля меморіальних знаків і місць масових поховань. О 16:00 люди запалять свічки на підвіконнях — у пам'ять про трагедію.</blockquote>
    </article>
  </body>
</html>