<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/cultura/2019/11/23/giornata-internazionale-contro-la-violenza-iniziative-a-oristano-8-956183.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-23T13:16:11+00:00"/>
    <meta property="og:title" content="Giornata internazionale contro la violenza, iniziative a Oristano"/>
    <meta property="og:description" content="Cultura - Approfondisci su L'Unione Sarda.it"/>
  </head>
  <body>
    <article>
      <h6 class="kicker">stand e flash mob</h6>
      <h1>Giornata internazionale contro la violenza, iniziative a Oristano</h1>
      <h2>Gli agenti della polizia hanno distribuito depliant e allestito un gazebo</h2>
      <address><time datetime="2019-11-23T13:16:11+00:00">23 Nov 2019, 13:16</time> by <a rel="author" href="https://www.unionesarda.it/autore/elia_sanna/215566" target="_blank">Elia Sanna</a></address>
      <p>Decine di persone, tante erano donne, hanno raccolto informazioni dagli agenti della polizia di Stato presenti al centro commerciale di Porta Nuova. La Questura di Oristano ha allestito un gazebo informativo dove erano presenti gli agenti della polizia scientifica. Le poliziotte hanno consegnato degli opuscoli informativi per spiegare la campagna di sensibilizzazione "Questo non è amore", avviata nel 2016 e diventata nel 2017 una iniziativa permanente.</p>
      <p>Tra gli agenti erano presenti anche il questore Giusy Stellino, il vicario Fortunato Marazzina e il capo di Gabinetto Luis Manca.</p>
      <p>"Saremo presenti al Centro commerciale anche lunedì mattina - ricorda il questore Stellino - con lo scopo di informare i cittadini sulle iniziative che abbiamo predisposto, attraverso gli uffici e le nostre strutture, per combattere la violenza di genere. Come ho ricordato anche nel corso della conferenza stampa il nostro obiettivo è quello di convincere le vittime che subiscono i soprusi ed i maltrattamenti in famiglia, e denunciare gli episodi".</p>
      <p>Accanto allo stand allestito dalla polizia c'erano anche le ragazze con le scarpette rosse che hanno promosso un flash mob. Nello stesso momento in piazza Roma è stata inaugurata, a cura del Comune e del Comando provinciale dei carabinieri, un'installazione di ceramica che unisce i simboli dell'arma dei carabinieri e della città di Oristano per il oro impegno contro la violenza per rendere sempre visibile la presenza delle istituzioni a difesa delle donne.</p>
    </article>
  </body>
</html>