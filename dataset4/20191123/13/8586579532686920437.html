<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/ulkucu-hareketin-aci-kaybi-257600h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T13:50:00+00:00"/>
    <meta property="og:title" content="Ülkücü Hareket'in acı kaybı"/>
    <meta property="og:description" content="Ülkücü Hareketin sembol isimlerinden, Gazi Eğitim Fakültesi Emekli Öğretim Üyesi ve Selçuklu Vakfı Başkanı Prof.Dr. Turan Güven vefat etti."/>
  </head>
  <body>
    <article>
      <h1>Ülkücü Hareket'in acı kaybı</h1>
      <address><time datetime="2019-11-23T13:50:00+00:00">23 Nov 2019, 13:50</time> by <a rel="author">Yeni Çağ Gazetesi</a></address>
      <p>
        <b>Ülkücü Hareketin sembol isimlerinden, Gazi Eğitim Fakültesi Emekli Öğretim Üyesi ve Selçuklu Vakfı Başkanı Prof.Dr. Turan Güven vefat etti.</b>
      </p>
      <p>Ülkücü Hareketin sembol isimlerinden, Gazi Eğitim Fakültesi Emekli Öğretim Üyesi ve Selçuklu Vakfı Başkanı Prof.Dr. Turan Güven hayatını kaybetti. Güven'in cenazesi, Ankara'da bugün ikindi namazına müteakip kılınan cenaze namazının ardından Karşıyaka Mezarlığında defnedildi.</p>
      <p>Turan Güven'in vefatı ile ilgili İYİ Parti İstanbul Milletvekili Ahmet Çelik, bir mesaj yayınladı. Çelik mesajında, "12 Eylül cuntasının zindanlara attığı ülkücülerin mağduriyetleri için kurulan Selçuklu Vakfı'nın Genel Başkanı değerli hocamız Prof. Dr. Turan Güven ebediyete intikal etti. Allah rahmet eylesin. Mekânı cennet olsun. " ifadelerini kullandı.</p>
      <figure>
        <img src="https://www.yenicaggazetesi.com.tr/d/other/ac-010.jpg"/>
      </figure>
      <p>
        <b>TURAN GÜVEN KİMDİR?</b>
      </p>
      <p>1950 yılında Kadirli’nin Sarıdanışmanlı köyünde doğdu. İlk ve Orta okulu Kadirli’de bitirdi. Öğretmen Okulunu Mersin’de okudu ve başarılı öğrenciler arasına girerek Ankara Yüksek Öğretmen Okuluna seçildi. Yüksek öğrenimini 1967-1972 yılları arasında Ankara Üniversitesi Fen Fakültesinde ve Ankara Yüksek Öğretmen Okulunda tamamladı. Yüksek Lisansını (1975) ve Doktorasını (1979) Ankara Üniversitesi Fen Fakültesi`nde yaptı. Fırat, Yüzüncü Yıl ve Kırıkkale Üniversitelerinde görev yaptı.</p>
      <p>Ulusal ve uluslararası bilimsel kongrelere ve kurslara katıldı. Yurtiçi ve yurtdışındaki dergilerde bilimsel makaleleri vardır. Biyolojide özel çalışma alanı "Hücre / Hücre Biyolojisi" ve "Elektron Mikroskop"tur. Milli Eğitim Bakanlığı'na yazmış olduğu ders kitapları, 1986-1997 yılları arasında, bütün liselerde okutuldu. Çok sayıda Yüksek Lisans ve Doktora tez danışmanlığı yaptı.</p>
      <p>Çeşitli dergilerde Türkiye'nin kültürel ve sosyal meseleleri ile ilgili çok sayıda yazıları çıktı.</p>
      <p>Gazi Üniversitesi Eğitim Fakültesi'nde öğretim üyesi olarak görevini sürdürdü. Evli ve üç çocuk babası. SELÇUKLU SOSYAL GÜVENLİK, EĞİTİM, KÜLTÜR VE DAYANIŞMA VAKFI'nın Genel Başkanlığını yaptı.</p>
      <p>
        <b>ESERİ:</b>
      </p>
      <p>2006 yılında yayınlanmış "İnsan Gelecekte Yaşar" isimli otobiyografik bir kitabı vardır.</p>
    </article>
  </body>
</html>