<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1012724/%D9%85%D8%B2%D8%AF%D9%88%D8%B1%D8%A7%D9%86-%D8%A7%DB%8C%D8%B1%D8%A7%D9%86%DB%8C-%D8%A8%DB%8C-%D8%A8%DB%8C-%D8%B3%DB%8C-%D8%A7%D8%B2-%D9%85%D8%B2%D8%AF%D9%88%D8%B1%D8%A7%D9%86-%D8%B2%D9%85%D8%A7%D9%86-%D9%85%D8%BA%D9%88%D9%84-%D9%87%D9%85-%D9%88%D8%B7%D9%86-%D9%81%D8%B1%D9%88%D8%B4-%D8%AA%D8%B1%D9%86%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-23T13:06:10+00:00"/>
    <meta property="og:title" content="مزدوران ایرانی بی‌بی‌سی از مزدوران زمان مغول هم وطن‌فروش‌ترند"/>
    <meta property="og:description" content="ایرانیان شبکه بی‌بی‌سی فا، از ایرانیان مزدوری که در زمان جنگ ایران و روم به رومی‌ها و ایرانیانی که به مغولان خدمات دادند و حتی ایرانیان مزدور انگلیس و امریکا در زمان پهلوی، خائن‌تر و بی‌هویت‌ترند."/>
  </head>
  <body>
    <article>
      <h1>مزدوران ایرانی بی‌بی‌سی از مزدوران زمان مغول هم وطن‌فروش‌ترند</h1>
      <address>
        <time datetime="2019-11-23T13:06:10+00:00">23 Nov 2019, 13:06</time>
      </address>
      <p>
        <i>ایرانیان شبکه بی‌بی‌سی فا، از ایرانیان مزدوری که در زمان جنگ ایران و روم به رومی‌ها و ایرانیانی که به مغولان خدمات دادند و حتی ایرانیان مزدور انگلیس و امریکا در زمان پهلوی، خائن‌تر و بی‌هویت‌ترند.</i>
      </p>
      <p><b>به گزارش مشرق</b>، بی‌بی‌سی فارسی برای صدمین‌بار شکست خورد و بی‌آبرو شد. شاید از زمان تشکیل بی‌بی‌سی فارسی این صدمین بار است که مزدوران ایرانی این شبکه دروغ پراکن در موقعیت‌های مشابه مانند اعتراضات صنفی و دانشجویی و اغتشاش و آشوب، انتخابات، تغییر دولت‌ها و مجلس‌ها، تغییر قیمت‌ها، تهدید خارجی‌ها، و حتی تغییر آب و هوا مثل خشکسالی، چنان برهنه و عریان به میدان می‌آیند که ناگهان از کلاس یک بنگاه خبرپراکنی به کلاس یک ماشین لجن‌پراکنی تبدیل می‌شوند.</p>
      <p>همین چندی پیش بود که بی‌بی‌سی فارسی برنامه‌های خود را ناگهان قطع کرد و به پوشش زنده نشست خبری سازمان منافقین برای متهم کردم ایران در حمله به آرامکو پرداخت، اما در کمال تعجب این پوشش را ادامه نداد. ظاهراً از وزارت خارجه انگلیس به ایشان تذکر داده‌اند که لطفاً کلاس خود را رعایت کنید و برای هر پاره‌استخوانی که دریافت می‌کنید، دم تکان ندهید.</p>
      <p>به همین دلیل است که مدعی هستیم ایرانیان این شبکه انگلیسی، از ایرانیان مزدوری که در زمان جنگ ایران و روم به رومی‌ها خدمات می‌دادند و ایرانیانی که به مغولان خدمات دادند و حتی ایرانیان مزدور انگلیس و امریکا در زمان پهلوی، خائن‌تر و بی‌هویت‌ترند. آن‌ها هویت خودشان را داشتند و رسماً به عنوان جاسوس و وطن‌فروش و اجنبی‌پرست شناخته می‌شدند، اما مزدوران بی‌بی‌سی فارسی به اسم حمایت از وطن، فقط در ازای دستمزدی که می‌گیرند گایدلاین‌های وزرات خارجه انگلیس را می‌بوسند، روی چشم می‌گذارند و با گفتن یک «یا ملکه» حق کامل خیانت‌ورزی به وطن را به جا می‌آورند.</p>
      <blockquote>
        <b>بیشتر بخوانید:<br/></b>
        <b>
          <a href="https://www.mashreghnews.ir/news/895193/%D8%B3%D9%82%D9%88%D8%B7-%D8%A2%D8%B2%D8%A7%D8%AF-%D8%A8%DB%8C-%D8%A8%DB%8C-%D8%B3%DB%8C-%D9%88-%D8%B3%D9%82%D9%88%D8%B7-%D8%B9%D9%85%DB%8C%D9%82-%D8%AA%D8%B1-%D9%85%D8%AF%D8%B9%DB%8C%D8%A7%D9%86-%D8%A7%D8%B5%D9%84%D8%A7%D8%AD-%D8%B7%D9%84%D8%A8%DB%8C">سقوط آزاد بی‌بی‌سی و سقوط عمیق‌تر مدعیان اصلاح‌طلبی</a>
        </b>
      </blockquote>
      <p>چهار روز پس از فروخفتن آشوب در ایران که مشخصاً به دست گروه‌های آموزش دیده خرابکار رقم خورد، بی‌بی‌سی هنوز خبر می‌دهد که «اعتراض‌ها در ایران- روز هفتم»!  معلوم است که حسابی عصبانی هستند که نتوانسته‌اند مثل برخی دفعات پیشین چند هفته‌ای یا چند ماه سر سفره استخوانی که وزرات خارجه انگلیس برای‌شان پهن کرده‌است، بنشینند. عصبانیت آن‌ها مثل عصبانیت امریکایی‌هاست، هم از فروکش کردن آشوب و هم از بسته شدن اینترنت. به طوری که اخبارشان در فضای مجازی با چند میلیون فالوور نهایتاً چند ده‌هزار بازدید کننده دارد که مربوط به خارجی نشین‌هاست و این یعنی تمام تلاش آن‌ها در این مدت برای باد هوا بوده‌است.<br/>قطعاً پس از اتصال اینترنت این شبکه ضد ایرانی با مزدوران استخوان‌لیس فارسی‌زبانش شروع می‌کند به نمایش تصاویر آرشیوی از آشوب با این تیترها که «تصاویر یک ماه پیش که تازه به دست ما رسیده‌است»!  به هرحال برای فعالان عرصه خبر حرص و طمع مزدوران فارسی زبان بی‌بی‌سی برای پیشتازی در مواقعی که همه دشمنان وطن در یک صف می‌شوند و شکستی تازه در هر موقعیت، اسباب تفریح شده است.<br/><b>منبع: جوان آنلاین</b></p>
    </article>
  </body>
</html>