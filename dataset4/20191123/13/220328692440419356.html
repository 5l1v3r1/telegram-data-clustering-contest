<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/584-miliona-za-guns-n-roses-407438.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T13:40:09+00:00"/>
    <meta property="og:title" content="584 милиона зa Guns N' Roses"/>
    <meta property="og:description" content="Турнето им „Not In This Lifetime...“ стана третото най-касово на всички времена"/>
  </head>
  <body>
    <article>
      <h1>584 милиона зa Guns N' Roses</h1>
      <address><time datetime="2019-11-23T13:40:09+00:00">23 Nov 2019, 13:40</time> by <a rel="author">Агенция Стандарт</a></address>
      <p>Световното турне на легендарните рокаджии Guns N' Roses „Not In This Lifetime...“ стана третата най-касова обиколка на всички времена. Групата беше в действие в продължение над 3 години от април 2016-а до началото на този месец. Сега стана ясно, че турнето е събрало 584,2 милиона долара от 5,37 милиона продадени билета. Музикантите са направили 158 концерта. На вечер шоуто е генерирало по 3,7 милиона. За сравнение, изпълненията им в периода 2012-2014 събираха по 617 хиляди. Както стана ясно през лятото, Ед Шийрън е първенецът в тази категория. Неговото турне „Divide“ събра над 775 милиона долара. Втори се нареждат U2 със 736 милиона от техния „360° Tour“. Преди да се съберат за обиколката, Аксел Роуз, Слаш и Дъф Маккагън не бяха свирили заедно от 1993-а. Музикантите дълго време се кълняха, че не възнамеряват никога повече да се качат на една сцена. Но след дългогодишни молби от феновете, те успяха да се разберат и стиснаха ръце за това турне, което очевидно им се отплати добре.</p>
    </article>
  </body>
</html>