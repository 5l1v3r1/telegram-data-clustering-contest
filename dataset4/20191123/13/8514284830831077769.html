<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirtv.hu/ahirtvhirei/tobb-mint-10-milliard-forintot-nyert-egy-magyar-jatekos-az-eurojackpoton-2490776"/>
    <meta property="og:site_name" content="hírTV"/>
    <meta property="article:published_time" content="2019-11-23T13:28:00+00:00"/>
    <meta property="og:title" content="Több mint 10 milliárd forintot nyert egy magyar játékos az Eurojackpoton"/>
    <meta property="og:description" content="Megdőlt minden korábbi hazai lottórekord."/>
  </head>
  <body>
    <article>
      <h1>Több mint 10 milliárd forintot nyert egy magyar játékos az Eurojackpoton</h1>
      <address><time datetime="2019-11-23T13:28:00+00:00">23 Nov 2019, 13:28</time> by <a rel="author">HírTV</a></address>
      <h4>Megdőlt minden korábbi hazai lottórekord, miután egy magyar játékos bruttó 30 millió eurót, több mint bruttó 10 milliárd forintot nyert az Eurojackpoton - közölte a Szerencsejáték Zrt. szombaton az MTI-vel.</h4>
      <p>A közlemény szerint a 47. játékhetén megtartott Eurojackpot sorsoláson a 3, 12, 24, 37, 38, és 3, 7-es számokat megjátszó szelvény tulajdonosa nyert, így ő a második, aki telitalálatot ért el az Eurojackpoton.</p>
      <p>A magyar nyertesen kívül egyébként további két játékos is eltalálta a jackpotot érő 5+2 számot - tették hozzá.</p>
      <p>Legutóbb 2017-ben volt telitalálatos szelvény, akkor bruttó 22,5 millió eurót, azaz majdnem 7 milliárd forintot nyert a magyar játékos.</p>
      <p>MTI</p>
    </article>
  </body>
</html>