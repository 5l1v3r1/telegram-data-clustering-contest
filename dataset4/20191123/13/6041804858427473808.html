<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mirchi9.com/telugunews/jagan-mohan-reddy-cbi-cases/"/>
    <meta property="og:site_name" content="MIRCHI9"/>
    <meta property="article:published_time" content="2019-11-23T13:06:51+00:00"/>
    <meta property="og:title" content="జగన్ కేసులను సిబిఐ ఎందుకు సీరియస్ గా తీసుకుంటుంది?"/>
    <meta property="og:description" content="జగన్ అవినీతి కేసులలోని నిందితులు రకరకాల పిటిషన్స్ తో కేసుల విచారణ జరగకుండా ఆపుతున్నారని సిబిఐ ఆరోపిస్తుంది. తమ కేసులన్నిటిని ఒకేసారి విచారించాలని జగన్, విజయసాయిరెడ్డి వేసిన పిటీషన్ పై సిబిఐ కోర్టు నిన్న విచారణ జరిపింది. అయితే ఈ అభ్యర్ధనను సిబిఐ తరపు న్యాయవాది వ్యతిరేకించారు."/>
  </head>
  <body>
    <article>
      <h1>జగన్ కేసులను సిబిఐ ఎందుకు సీరియస్ గా తీసుకుంటుంది?</h1>
      <address><time datetime="2019-11-23T13:06:51+00:00">23 Nov 2019, 13:06</time> by <a rel="author">Sridhar Raavi</a></address>
      <figure>
        <img src="https://www.mirchi9.com/wp-content/uploads/2019/11/Jagan-Mohan-Reddy-CBI-1.jpg"/>
      </figure>
      <p>జగన్ అవినీతి కేసులలోని నిందితులు రకరకాల పిటిషన్స్ తో కేసుల విచారణ జరగకుండా ఆపుతున్నారని సిబిఐ ఆరోపిస్తుంది. తమ కేసులన్నిటిని ఒకేసారి విచారించాలని జగన్, విజయసాయిరెడ్డి వేసిన పిటీషన్ పై సిబిఐ కోర్టు నిన్న విచారణ జరిపింది. అయితే ఈ అభ్యర్ధనను సిబిఐ తరపు న్యాయవాది వ్యతిరేకించారు.</p>
      <p>నేరాలన్నీ.. విడివిడిగా చేశారని.. నిందితుల్లో కామన్‌గా జగన్మోహన్ రెడ్డి ఉన్నప్పటికీ.. ఇతర నిందితులు మాత్రం వేరని స్పష్టం చేసింది. ఈ తరుణంలో జగన్ కేసులకు ప్రస్తుతం జైలు శిక్ష అనుభవిస్తున్న లాలూ ప్రసాద్ యాదవ్ కేసులకు పోలిక పెట్టింది సిబిఐ. ఆ కేసుల్లోనూ.. విడివిడిగా విచారణ జరిపి… విడివిడిగానే శిక్షలు విధించిన సంగతిని కోర్టు దృష్టికి సీబీఐ తీసుకెళ్లింది.</p>
      <p>ఏడేళ్ల నుండి ఈ కేసుల విచారణ మొదలు కానే లేదు. విచారణ ప్రారంభం కాకుండా ఒక పథకం ప్రకారమే డిశ్చార్జ్ పిటిషన్స్ వేసి ఆలస్యం చేస్తున్నారని సిబిఐ ఆరోపణ. గతంలో ఎన్నడూ లేని విధంగా సీబీఐ ఈ కేసులలో తీవ్రంగా స్పందిస్తుంది. మొన్న ఆ మధ్య వ్యక్తిగత హాజరు మినహాయింపు కోరితే జగన్ ఇప్పటికే సాక్షులను ప్రభావితం చేశారు అంటూ వ్యాఖ్యానించింది.</p>
      <p>ఇప్పుడు కొత్తగా వేసిన పిటిషన్‌పై.. మరింత ఘాటుగా వాదనలు వినపించింది. విచారణ ఆలస్యం చేయడానికే.. ఇలా చేస్తున్నారని మండిపడింది. దీనితో కేంద్రం జగన్ ను ఈ కేసులతో ఇబ్బంది పెడుతుందా అనే అనుమానాలు రాకమానవు. అధికార పార్టీ నేతలు కూడా ఈ విషయంగా ఒకింత అసహనంగానే ఉన్నారు.</p>
    </article>
  </body>
</html>