<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/isyan-yayiliyor-on-binler-alanlarda-216003h.htm"/>
    <meta property="og:site_name" content="OLAY"/>
    <meta property="article:published_time" content="2019-11-23T13:45:07+00:00"/>
    <meta property="og:title" content="İsyan yayılıyor! On binler alanlarda"/>
    <meta property="og:description" content="Kolombiya'da on binlerce kişi meydanlara çıktı, yönetime tepki gösterdi. Kimi gruplar boş tencerelerle eylem düzenledi."/>
  </head>
  <body>
    <article>
      <h1>İsyan yayılıyor! On binler alanlarda</h1>
      <h2>Kolombiya'da on binlerce kişi meydanlara çıktı, yönetime tepki gösterdi. Kimi gruplar boş tencerelerle eylem düzenledi.</h2>
      <address>
        <time datetime="2019-11-23T13:45:07+00:00">23 Nov 2019, 13:45</time>
      </address>
      <p>Şili'de ulaşım ücretlerine yapılan zamla fitili ateşlenen eylem dalgası, Kolombiya'ya sıçradı. Sağcı ve ABD yanlısı Ivan Duque'nin Ağustos 2018'den bu yana devlet başkanlığı koltuğunda oturduğu Kolombiya'da önceki gün sendikaların, sol siyasi partilerin ve öğrenci örgütlerinin çağrısıyla düzenlenen genel greve başkent Bogota ve Cali başta olmak yoğun katılım olduğu bildirildi. Gösterilerde tepkilerin odağında Duque hükümetinin sosyal, ekonomik ve güvenliğe ilişkin politikaları öne çıkıyor.</p>
      <p>Kolombiya genelinde önceki gün düzenlenen grev ve ardından devam eden eylemlerde kimi bölgelerde güvenlik güçlerinin sert müdahalelerde bulunduğu bildirildi. Yaklaşık 200 bin kişinin katıldığı gösterilerle birlikte Cali'de sokağa çıkma yasağı ilan edildi, belediye başkanı orduya çağrı yaptı. Savunma Bakanlığı dünkü protestolarda çıkan olaylarda en az 3 kişinin yaşamını yitirdiğini duyurdu. Protestoların başlamasından itibaren 42 sivil ve 37 polisin yaralandığı, onlarca gözaltı olduğu gündeme yansıdı.</p>
      <p>
        <b>SÖZLER TUTULMADI...</b>
      </p>
      <p>Muhalefet, hükümetin “Duque Paketi” adını verdiği, iş saatlerini artıran, emeklilik yaşını yükselten, fazla mesai ücretlerini düşüren bir yasa hazırlığında olduğu iddiasında. Öğrenciler ise bütçeden yükseköğretime ayrılan payın artırılmasını talep ediyor. </p>
    </article>
  </body>
</html>