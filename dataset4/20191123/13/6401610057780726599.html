<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/column-ozair-hamid-tien-jaar-cel-tegen-wilders-bedreiger-is-niet-genoeg/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-23T13:00:33+00:00"/>
    <meta property="og:title" content="Column Ozair Hamid: Tien jaar cel tegen Wilders-bedreiger is niet genoeg!"/>
    <meta property="og:description" content="Het fundament van de Westerse samenleving: de rechtsstaat gepaard met de democratie, staat onder immense druk. Een rechtstaat die zorgt voor vrijheid en gerechtigheid voor iedereen en een liberale democratie van, door en voor de bevolking. Het juweel dat ons onderscheidt van anderen, wordt aangetast door zij die denken dit te kunnen doen. Is de straf voor een misdrijf tegen onze basisprincipes hoog genoeg, specifiek in de zaak Wilders? De paradox van tolerantie, een theorie beschreven door de Oostenrijks-Britse Karl Popper, is iets wat de samenleving steeds vaker tegenkomt. Steeds vaker krijgen wij ermee te maken: Nederland is enorm tolerant, zelfs jegens intolerante mensen. Het vrije karakter van de samenleving verdwijnt hierdoor echter door een ‘coup van de intoleranten’. Conservatieve volksvertegenwoordigers leggen de schuld voor afnemende intolerantie bij de massa-immigratie . Zelf prefereer ik de term: kansloze, niet geïntegreerde vreemdelingen. Deze kansloze vreemdelingen, die vaak uit niet-westerse landen…"/>
  </head>
  <body>
    <article>
      <h1>Column Ozair Hamid: Tien jaar cel tegen Wilders-bedreiger is niet genoeg!</h1>
      <address><time datetime="2019-11-23T13:00:33+00:00">23 Nov 2019, 13:00</time> by <a rel="author">Wout Willemsen</a></address>
      <p>
        <b>Het fundament van de Westerse samenleving: de rechtsstaat gepaard met de democratie, staat onder immense druk. Een rechtstaat die zorgt voor vrijheid en gerechtigheid voor iedereen en een liberale democratie van, door en voor de bevolking. Het juweel dat ons onderscheidt van anderen, wordt aangetast door zij die denken dit te kunnen doen. Is de straf voor een misdrijf tegen onze basisprincipes hoog genoeg, specifiek in de zaak Wilders?</b>
      </p>
      <p>De paradox van tolerantie, een theorie beschreven door de Oostenrijks-Britse Karl Popper, is iets wat de samenleving steeds vaker tegenkomt. Steeds vaker krijgen wij ermee te maken: Nederland is enorm tolerant, zelfs jegens intolerante mensen. Het vrije karakter van de samenleving verdwijnt hierdoor echter door een ‘coup van de intoleranten’.</p>
      <p>Conservatieve volksvertegenwoordigers leggen de schuld voor afnemende intolerantie bij de massa-immigratie . Zelf prefereer ik de term: kansloze, niet geïntegreerde vreemdelingen. Deze kansloze vreemdelingen, die vaak uit niet-westerse landen komen, dragen vaak zeer orthodoxe, verouderde Arabische waarden met zich mee die onverenigbaar zijn met het Nederlanderschap. Zo beschouwt 85 procent van de Turken homoseksualiteit als moreel verwerpelijk, is 1 op de 3 Turken van mening dat eerwraak (soms) is toegestaan als de vrouw een ‘fout’ heeft begaan is en staat meer dan 80 procent van de Marokkanen positief tegenover het idee om sharia in eigen land in te voeren. Dit  blijkt uit recente studies van PewResearch.</p>
      <p>Deze mensen moeten we niet in onze samenleving willen. Als we dat wel doen in het effect duidelijk. Junaid I. werd afgelopen maandag veroordeeld tot slechts 10 jaar gevangenisstraf wegens een poging tot moord op Geert Wilders. Hoewel dit geen Nederlands staatsburger was kon hij dankzij het Schengenverdrag zonder enige moeite door de gehele Europese Unie reizen. Maar met Nederlanders met een Arabische achtergrond is het ook niet veel beter gesteld. Tal van ‘jongeren’ laten zich op ongehoorde manier uit tegenover de PVV-leider. Generalisatie is niet eerlijk en niet valide, maar als zo’n significant deel van deze bevolkingsgroep moeite heeft met de liberale democratie en dat tot uiting brengen door Geert Wilders te bedreigen, dan is een kritische evaluatie meer dan rationeel. Het is zelfs essentieel.</p>
      <p>Stuur hen die de dubbele nationaliteit hebben weg als zij zich zo keren tegen de Verlichtingswaarden: vrijheid, gelijkwaardigheid en democratie, want het vrije karakter van de samenleving gaat en staat boven alles.</p>
    </article>
  </body>
</html>