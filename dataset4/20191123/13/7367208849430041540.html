<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/23/leggi-notizia/argomenti/cronaca-1/articolo/maltempo-il-tanaro-supera-i-due-metri-a-ponte-di-nava-ancora-40-centimetri-e-raggiungera-il-livel.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-23T13:35:04+00:00"/>
    <meta property="og:title" content="Maltempo, il Tanaro supera i due metri a Ponte di Nava: ancora 40 centimetri e raggiungerà il livello di guardia"/>
    <meta property="og:description" content="Il sindaco di Ormea, Giorgio Ferraris: &quot;Frane e smottamenti in Alta Val Tanaro, il fiume si sta ingrossando&quot;"/>
  </head>
  <body>
    <article>
      <h1>Maltempo, il Tanaro supera i due metri a Ponte di Nava: ancora 40 centimetri e raggiungerà il livello di guardia</h1>
      <h2>Il sindaco di Ormea, Giorgio Ferraris: "Frane e smottamenti in Alta Val Tanaro, il fiume si sta ingrossando"</h2>
      <address><time datetime="2019-11-23T13:35:04+00:00">23 Nov 2019, 13:35</time> by <a rel="author">Alessandro Nidi</a></address>
      <p>Poco dopo le 14 il Tanaro ha superato i due metri in località Ponte di Nava: inevitabile conseguenza, purtroppo, delle copiose piogge che si stanno abbattendo sull'intera vallata dalla serata di ieri, anche a quote elevate.</p>
      <p>Il sindaco di Ormea,<b> Giorgio Ferraris</b>, da noi raggiunto telefonicamente, dichiara: <i>"Il fiume si sta ingrossando. Mancano 40 centimetri al raggiungimento del primo livello di guardia. In tutta l'Alta Val Tanaro si sono verificati frane e smottamenti"</i>.</p>
      <p>Non è ancora allarme vero e proprio, però la situazione comincia a preoccupare, con <a href="http://www.targatocn.it/2019/11/23/leggi-notizia/argomenti/cronaca-1/articolo/priola-allagata-la-strada-che-conduce-al-palazzetto-sportivo-ma-il-tanaro-non-preoccupa-video.html?fbclid=IwAR0M7sCuzC8621OcQAhSk_xHAWVhItZisuhmEWZjPBTC-Yi6_wbTCjR2YgQ">disagi riscontrati anche nel Comune di Priola</a>.</p>
      <p>Nell'ultimo bollettino ARPA l'allerta meteo è passata da arancione a rossa per le prossime 36 ore: esattamente tre anni dopo, l'incubo alluvione torna a far paura.</p>
    </article>
  </body>
</html>