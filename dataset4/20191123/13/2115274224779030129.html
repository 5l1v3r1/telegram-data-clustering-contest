<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/politica/sardine_talamini_bisi-6603450/news/2019-11-23/"/>
    <meta property="og:site_name" content="Agi"/>
    <meta property="article:published_time" content="2019-11-23T13:52:00+00:00"/>
    <meta property="og:title" content="Un prof attacca le sardine, poi minaccia l'inferno per gli studenti che manifesteranno"/>
    <meta property="og:description" content="Si chiama Giancarlo Talamini Bisi e insegna Italiano e Latino nel Piacentino, poi cancella i post e il suo profilo Facebook. La viceminisra all'Istruzione Ascani promette provvedimenti "/>
  </head>
  <body>
    <article>
      <h1>Un prof attacca le sardine, poi minaccia l'inferno per gli studenti che manifesteranno</h1>
      <h2>Si chiama Giancarlo Talamini Bisi e insegna Italiano e Latino nel Piacentino, poi cancella i post e il suo profilo Facebook. La viceminisra all'Istruzione Ascani promette provvedimenti </h2>
      <address><time datetime="2019-11-23T13:52:00+00:00">23 Nov 2019, 13:52</time> by <a rel="author">AGI - Agenzia Giornalistica Italia</a></address>
      <p>Il suo profilo Facebook non è più raggiungibile e i post sono stati cancellati. Ma quello che ha scritto un professore di Italiano e Latino di una scuola del Piacentino è rimasto immortalato da foto e screenshot causando un’ondata di polemiche. <b>Giancarlo Talamini Bisi </b>ha condiviso sulla sua pagina Facebook l’evento delle sardine di Fiorenzuola e scrive: “Io sarò presente. Cari studenti, se becco qualcuno di voi, da martedì cambiate aria, nelle mie materie renderò la vostra vita un inferno, vedrete il 6 col binocolo e passerete la prossima estate sui libri. Di idioti in classe non ne voglio. Sardina avvisata…”</p>
      <p>Immediate le reazioni, e le polemiche. Alle quali Talamini Bini rispondeva a tono: “Potete anche scrivermi e chiamarmi, ho un sito personale, non temo di metterci la faccia. Venite pure a trovarmi a Torrano di Pontremoli: ho due motoseghe, tre marazzi, un cane, una falce, due accette: credo bastino per darvele sulle vostre teste vuote”.</p>
      <figure>
        <img src="https://images.agi.it/pictures/agi/agi/2019/11/23/125016043-df065ffa-cfae-45ee-b4ec-3352d03d76e4.png"/>
      </figure>
      <p>La prima reazione del mondo della politica è quella di <b>Anna Ascani</b>, viceminitra all’Istruzione: “ "In molti stamattina mi hanno segnalato il gravissimo comportamento di Giancarlo Talamini Bisi. Un insegnante che offende e promette di penalizzare gli studenti solo perché vorrebbero partecipare alle manifestazioni delle sardine, usando turpiloquio e minacce non troppo velate. Non è un comportamento tollerabile. Mi attiverò affinché si prendano provvedimenti. Nessuno può essere discriminato per le proprie idee, tantomeno nella scuola".</p>
    </article>
  </body>
</html>