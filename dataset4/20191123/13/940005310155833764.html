<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/show-buzz/entertainment/vedeta-atacata-de-un-hot-profesionist-prada-uriasa-cu-care-a-plecat.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-23T13:33:00+00:00"/>
    <meta property="og:title" content="Vedetă atacată de un hoţ profesionist. Prada uriaşă cu care a plecat"/>
    <meta property="og:description" content="Cântăreaţa Iggy Azalea şi partenerul acesteia, rapperul Playboi Carti, au declarat că le-au fost furate bijuterii în valoare de 366.000 de dolari din reşedinţa lor din Atlanta, potrivit unui raport al poliţiei preluat vineri de Reuters."/>
  </head>
  <body>
    <article>
      <h1>Vedetă atacată de un hoţ profesionist. Prada uriaşă cu care a plecat</h1>
      <h2>Cântăreaţa Iggy Azalea şi partenerul acesteia, rapperul Playboi Carti, au declarat că le-au fost furate bijuterii în valoare de 366.000 de dolari din reşedinţa lor din Atlanta, potrivit unui raport al poliţiei preluat vineri de Reuters.</h2>
      <address>
        <time datetime="2019-11-23T13:33:00+00:00">23 Nov 2019, 13:33</time>
      </address>
      <p>Iggy (în vârstă de 29 de ani), pe numele real Amethyst Kelly, a declarat la poliţie cu i s-au furat verighete cu diamante în valoare de 70.000 de dolari, un ceas din aur cu incrustaţii de diamant marca Audemars Piquet în valoare de 57.000 de dolari şi un inel de logodnă cu diamante, potrivit unui raport al poliţiei.</p>
      <p>Cântăreaţa, care a copilărit în Australia şi a cunoscut celebritatea după ce s-a mutat în Statele Unite la vârsta de 16 ani, le-a declarat poliţiştilor că se afla singură în subsolul clădirii închiriate din Atlanta în care locuieşte, când, pe 15 noiembrie, a auzit paşi în sufrageria de la etajul al doilea. Iniţial a crezut că este Playboi (23 de ani), pe numele adevărat Jordan Carter, căruia îi lăsase uşa deschisă, transmite Agerpres.</p>
      <p>Pe 17 noiembrie, cei doi au sunat la poliţie după ce şi-au dat seama că geanta albastră marca Goyard, în care îşi ţineau toate bijuteriile, a dispărut.</p>
      <p>Kelly le-a spus poliţiştilor că, potrivit înregistrărilor de pe camerele de supraveghere, un bărbat a pătruns în locuinţă pe uşa din spate cu două nopţi în urmă, la ora 9.51 p.m. şi a plecat opt minute mai târziu cu o geantă în mână.</p>
      <p>Carter le-a spus poliţiştilor că bănuieşte că suspectul ar fi fost înarmat şi că purta mască neagră şi mănuşi, potrivit înregistrărilor.</p>
      <p>Carter a spus că lanţurile, brăţările, inelele şi ceasurile furate erau făcute pe comandă şi încearcă, împreună cu compania de asigurări, să le stabilească valoarea.</p>
      <p>
        <b>Pe </b>
        <a href="https://www.instagram.com/stirileprotvro/">
          <b>Instagram-ul Știrile ProTV</b>
        </a>
        <b> găsiți imaginile momentului din lume!  </b>
      </p>
      <p>
        <i>
          <b>
            <a href="http://onelink.to/dhrsfr">CLICK AICI pentru a instala GRATUIT aplicația Știrile ProTV pentru telefoane Android și iPhone!</a>
          </b>
        </i>
      </p>
      <p>Sursa: Agerpres</p>
    </article>
  </body>
</html>