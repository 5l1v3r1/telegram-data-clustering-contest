<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://androidportal.zoznam.sk/2019/11/recenzia-fiido-d3/"/>
    <meta property="og:site_name" content="Android Portal"/>
    <meta property="article:published_time" content="2019-11-23T13:21:44+00:00"/>
    <meta property="og:title" content="RECENZIA FIIDO D3: Elektrický bicykel s nečakanou silou a ešte nečakanejšou cenou"/>
    <meta property="og:description" content="Trh s elektrickými prostriedkami je čoraz zaujímavejší aj pre slovenský ľud. FIIDO D3 predstavuje ideálne zariadenie pre dopravu po meste."/>
  </head>
  <body>
    <article>
      <h1>RECENZIA FIIDO D3: Elektrický bicykel s nečakanou silou a ešte nečakanejšou cenou</h1>
      <h2>Elektrické bicykle sú síce väčšie a ťažšie než elektrické kolobežky, ich výhody sú však neporovnateľné.</h2>
      <address><time datetime="2019-11-23T13:21:44+00:00">23 Nov 2019, 13:21</time> by <a rel="author" href="https://androidportal.zoznam.sk/author/menschik/" target="_blank">Lukáš Zachar</a></address>
      <p>
        <b>Trh s elektrickými prostriedkami je čoraz zaujímavejší aj pre slovenský ľud. V spolupráci s obchodom Geekbuying sme sa preto rozhodli vyskúšať jeden z najnovších kúskov mestských „približovadiel“. Elektrický bicykel, na ktorom sme sa posledný mesiac vozili sa volá <a href="https://www.geekbuying.com/item/FIIDO-D3-Folding-Electric-Moped-Bike-Black-413991.html?utm_source=androidportal.zoznam.sk&amp;utm_medium=referrer&amp;utm_campaign=miller">FIIDO D3</a> a hneď na začiatku recenzie vám musím povedať, je to úplne iný zážitok než elektrická kolobežka.</b>
      </p>
      <p>Aké sú teda výhody elektrického bicykla a oplatí sa viac než elektrická kolobežka? Pri letmom pohľade na ceny elektrických skladačiek na Slovensku vyzerá <a href="https://www.geekbuying.com/item/FIIDO-D3-Folding-Electric-Moped-Bike-Black-413991.html?utm_source=androidportal.zoznam.sk&amp;utm_medium=referrer&amp;utm_campaign=miller">FIIDO D3</a> veľmi sľubne.</p>
      <ul>
        <li>
          <a href="https://www.geekbuying.com/item/FIIDO-D3-Folding-Electric-Moped-Bike-Black-413991.html?utm_source=androidportal.zoznam.sk&amp;utm_medium=referrer&amp;utm_campaign=miller">
            <b>Kúpiť FIIDO D3 za 387,26 €</b>
          </a>
        </li>
      </ul>
      <p>Ak ste o výrobcovi FIIDO ešte nepočuli, nečudujeme sa vám. Je to relatívne <b>mladá spoločnosť</b> z čínskeho mesta Šen-čen, odkiaľ pochádza okrem iných <b>aj Huawei</b>. Cieľom firmy je vyrobiť cenovo dostupné, no kvalitné elektrické prostriedky určené pre veľkú časť ľudí. A viete čo? Ja mám pocit, že sa im to minimálne s ich elektrickými bicyklami podarilo.</p>
      <figure>
        <img src="https://androidportal.zoznam.sk/wp-content/uploads/2019/11/22/fiido-d3-11.jpg"/>
      </figure>
      <h3>FIIDO D3: Špecifikácia</h3>
      <ul>
        <li><b>Výkon elektromotora:</b> 250 W</li>
        <li><b>Maximálna rýchlosť:</b> 25 km/h</li>
        <li><b>Čas pre nabitie z 0 % na 100 %:</b> 5 hodín</li>
        <li><b>Režimy jazdy:</b> Manuálny (len pedále), moped (kombinovaný), čisto elektrický</li>
        <li><b>Batéria:</b> 7,8 Ah Li-ion</li>
        <li><b>Veľkosť kolies:</b> 14 palcov</li>
        <li><b>Maximálna nosnosť:</b> 120 kg</li>
        <li><b>Brzdy:</b> Kotúčové vpredu aj vzadu</li>
        <li><b>Váha:</b> 16 kg</li>
        <li><b>Veľkosť:</b> 132 x 24 x 61 cm</li>
        <li><b>Cena:</b><a href="https://www.geekbuying.com/item/FIIDO-D3-Folding-Electric-Moped-Bike-Black-413991.html?utm_source=androidportal.zoznam.sk&amp;utm_medium=referrer&amp;utm_campaign=miller">387,26 €</a> (kupón: GKB252S)</li>
      </ul>
      <figure>
        <img src="https://androidportal.zoznam.sk/wp-content/uploads/2019/11/22/fiido-d3-5.jpg"/>
      </figure>
      <h3>FIIDO D3: Dizajn a kvalita spracovania</h3>
      <p><a href="https://www.geekbuying.com/item/FIIDO-D3-Folding-Electric-Moped-Bike-Black-413991.html?utm_source=androidportal.zoznam.sk&amp;utm_medium=referrer&amp;utm_campaign=miller">FIIDO D3</a> (verzia s prehadzovaním) nám do redakcie dorazil poskladaný a veľmi dobre zabalený. Pri prvom pohľade na zariadenie ma popravde najviac zaujali pneumatiky, ktoré sú v porovnaní so zvyškom konštrukcie malé. Mal som obavy, že pri mojej výške a váhe (184 cm a 90 kg) budem mať problém sa na bicykli vôbec udržať. Obavy sa však rozplynuli hneď, ako som naň prvýkrát nasadol.</p>
      <p>Najskôr však bolo D3-jku nutné <b>poskladať</b>, čo bolo <b>veľmi jednoduché</b>. Ak by vám to náhodou nešlo, v balení je k dispozícii aj <b>manuál</b> (po anglicky) s <b>obrázkami</b>. Na YouTube však taktiež nájdete pekné návody, ktoré vám vysvetlia, čo kam pasuje a ako to funguje.</p>
      <figure>
        <img src="https://androidportal.zoznam.sk/wp-content/uploads/2019/11/22/fiido-d3-4.jpg"/>
      </figure>
      <p>Vráťme sa späť ku konštrukcii. Oba konce bicykla spája <b>centrálny kus</b>, v ktorom je ukrytá veľká <b>7,8 Ah batéria</b> schopná rozhýbať aj väčších jedincov. Vo výbave nájdeme spomínané <b>kotúčové brzdy, LED svetlo</b> vpredu, <b>reflexné sklíčko</b> vzadu, <b>nastaviteľné sedlo</b> a nastaviteľné <b>riadidlá</b> a vzhľadom na to, že ide o „skladačku“ na <a href="https://www.geekbuying.com/item/FIIDO-D3-Folding-Electric-Moped-Bike-Max-25km-h-5-2Ah-Black-419503.html?utm_source=androidportal.zoznam.sk&amp;utm_medium=referrer&amp;utm_campaign=miller">FIIDO D3</a> nájdete aj jednoduchý <b>systém pre skladanie</b>.</p>
      <p>Najväčšou slabinou skladačiek je fakt, že <b>musia ostať spratné</b>, čomu sa musí prispôsobiť aj zvyšok konštrukcie. FIIDO D3 je v tomto smere dobre prispôsobený. <b>Výška riadidiel</b> sa dá nastaviť medzi <b>95 cm a 110 cm</b>, zatiaľ čo <b>sedlo</b> na výšku <b>75 cm až 105 cm</b>. Ja som mal pocit, že <b>105 cm</b> je pri mojej výške <b>limit</b>, ktorý osobne beriem ako pohodlný. Ak by som však bol o pár centimetrov vyšší, už by to mohol byť problém. Nižší ľudia, pochopiteľne, nebudú mať žiaden problém a výšku sedla budú ešte znižovať.</p>
      <p>Posuňme sa ku samotným riadidlám, kde sa nachádzajú <b>všetky ovládacie prvky</b>. Na ľavej strane nájdete <b>počítač</b>, pomocou ktorého elektrický bicykel zapnete a nastavíte požadovaný <b>výkon</b>. Na ľavej strane sa zároveň nachádza <b>tlačidlo pre zapnutie svetla</b> a spustenie zvončeka (nepríjemný pískavý, no efektívny zvuk). <b>Ľavá páka</b> ovláda <b>zadnú brzdu</b> a pravá páka zas tú prednú. Obe <b>vypínajú elektromotor</b>, čo mi vždy dalo istú mieru kľudu, hlavne keď som začínal mať pocit, že som sa na elektromotore rozbehol prirýchlo.</p>
      <p><b>Pravá strana</b> je vybavená <b>otočným mechanizmom</b>, pomocou ktorého podobne ako na kolobežkách <b>ovládate elektromotor</b>. Hneď vedľa nájdete staré známe Shimano „prehadzovačky“ a spomínanú brzdu.</p>
      <p>Keď nastane čas na opätovné nabitie, pohľadať budete musieť nabíjací port umiestnený v zadnej časti. Dobrou správou je, že ho výrobca zakryl gumenou krytkou, takže sa nemusíte obávať, že sa doň dostane voda alebo nečistoty. Bohužiaľ, <b>batéria sa z bicykla nedá vybrať</b>, takže k nabíjačke budete musieť prepraviť celé zariadenie.</p>
      <figure>
        <img src="https://androidportal.zoznam.sk/wp-content/uploads/2019/11/22/fiido-d3-2.jpg"/>
      </figure>
      <h3>FIIDO D3: Výkon a používania</h3>
      <p>Po poskladaní, nastavení výšky sedla a riadidiel a nastavení výkonu nastal čas na testovaciu jazdu. Všetky podstatné informácie ako <b>zvolený režim výkonu a zostávajúca batéria</b> sa nachádzajú na malom ovládacom paneli.</p>
      <p>Veľkou výhodou elektrického bicykla akým je FIIDO D3 je fakt, že vás elektromotor n<b>emusí poháňať od 0 km/h až do 25 km/h a ďalej</b>. Počas testu sa mi najviac páčil spôsob, keď mi <b>elektromotor pomohol v rozjazde</b> a ďalej som už <b>pedáloval sám</b>, poprípade s malými postrčeniami od motora. Takýmto spôsobom sa predlžuje výdrž a zároveň zo seba nemáte pocit, že nič nerobíte ešte aj na bicykli.</p>
      <figure>
        <img src="https://androidportal.zoznam.sk/wp-content/uploads/2019/11/22/fiido-d3-14.jpg"/>
      </figure>
      <p>Každopádne, plne elektrický pohon je samozrejme možný. Bicykel sa postará o všetko, vy len dávate pozor aby ste nespadli. Presun po meste na vzdialenosti približne <b>4 – 5 kilometrov tak boli hračka</b>. Dávajte si však pozor. Vyskúšajte si dopredu a pri nižších rýchlostiach, ktorá brzda ovláda ktoré koleso.</p>
      <p>Pri testovaní sa mi bez väčších problémov podarilo dosiahnuť <b>dojazd vyše 20 km</b> s približne <b>25 % batérie</b> stále <b>k dispozícii</b>. Inými slovami, povozíte sa bez toho, aby ste sa museli obávať o batériu. Pre vyšší dojazd samozrejme môžete viac pedálovať. Mne sa podarilo dosiahnuť aj dojazd 40 km, no to, koľko dosiahnete vy bude záležať nielen na pomere pedálovania/využívania elektromotora, ale aj na vašej hmotnosti.</p>
      <p>Elektromotor je vynikajúco prispôsobený na to, aby bicykel s takými malými kolesami a s relatívne vysokou hmotnosťou rozhýbal <b>svižne a spoľahlivo</b>. Nikdy som nemal pocit, že by som sa s ním trápil alebo že by bol nemotorný.</p>
      <figure>
        <img src="https://androidportal.zoznam.sk/wp-content/uploads/2019/11/22/fiido-d3-12.jpg"/>
      </figure>
      <h3>FIIDO D3: Verdikt</h3>
      <p>Z <a href="https://www.geekbuying.com/item/FIIDO-D3-Folding-Electric-Moped-Bike-Black-413991.html?utm_source=androidportal.zoznam.sk&amp;utm_medium=referrer&amp;utm_campaign=miller">FIIDO D3</a> mám veľkú radosť. Som rád, že elektrické bicykle sa dostali na takúto úroveň za tak krátky čas. Nevravím, že sa hodí úplne každému a je mi nad slnko jasné, že pre zdravie je stále lepší klasický bicykel bez elektromotora. Ak sa však pri prepravovaní z bodu A do bodu B nechcete unaviť alebo dokonca zapotiť, <a href="https://www.geekbuying.com/item/FIIDO-D3-Folding-Electric-Moped-Bike-Black-413991.html?utm_source=androidportal.zoznam.sk&amp;utm_medium=referrer&amp;utm_campaign=miller">FIIDO D3</a> je <b>skvelou voľbou</b>.</p>
      <p>Veľmi sa mi páčilo aj jeho <b>konštrukčné spracovanie</b>. Je naozaj vidieť, že si výrobca dal záležať nielen na dizajne, ale aj na bezpečnosti a funkciách.</p>
      <figure>
        <img src="https://androidportal.zoznam.sk/wp-content/uploads/2019/11/22/fiido-d3-3.jpg"/>
      </figure>
      <p>Keď sa na ňom začnete voziť, okamžite pochopíte v čom spočíva obrovská výhoda elektrického pohonu. 250 W motor si vychutnáte viac než na elektrickej kolobežke a celá jazda bude <b><u>oveľa</u></b> komfortnejšia. Ak do bicyklovania zapojíte aj nohy, počítať môžete s parádnym dojazdom (miestami aj 40+ km). Na zahodenie však nie je ani plne elektrický režim, ktorý bicykel dokáže poháňať na 20 kilometrov bez toho, aby sa zapotil.</p>
      <p>Ak sa vám FIIDO D3 zapáčil, kúpiť si ho môžete <a href="https://www.geekbuying.com/item/FIIDO-D3-Folding-Electric-Moped-Bike-Black-413991.html?utm_source=androidportal.zoznam.sk&amp;utm_medium=referrer&amp;utm_campaign=miller">v obchode Geekbuying</a>, ktorý pre našich čitateľov pripravil zaujímavú zľavu. Po zadaní kupónu <b>GKB252S</b> sa cena verzie so <b>7,8 Ah</b> batériou zníži na <a href="https://www.geekbuying.com/item/FIIDO-D3-Folding-Electric-Moped-Bike-Black-413991.html?utm_source=androidportal.zoznam.sk&amp;utm_medium=referrer&amp;utm_campaign=miller">387,26 €</a>.</p>
      <related>
        <a href="https://www.geekbuying.com/item/FIIDO-D3-Folding-Electric-Moped-Bike-Black-413991.html?utm_source=androidportal.zoznam.sk&amp;utm_medium=referrer&amp;utm_campaign=miller"/>
      </related>
      <p>K dispozícii je aj verzia s menšou, <b>5,2 Ah</b> batériou, ktorú s kupónom GKB233S kúpite už za <a href="https://www.geekbuying.com/item/FIIDO-D3-Folding-Electric-Moped-Bike-Max-25km-h-5-2Ah-Black-419503.html?utm_source=androidportal.zoznam.sk&amp;utm_medium=referrer&amp;utm_campaign=miller">327,26 €</a>. Pri nej však treba mať na pamäti, že dojazd bude o čosi nižší.</p>
      <related>
        <a href="https://www.geekbuying.com/item/FIIDO-D3-Folding-Electric-Moped-Bike-Max-25km-h-5-2Ah-Black-419503.html?utm_source=androidportal.zoznam.sk&amp;utm_medium=referrer&amp;utm_campaign=miller"/>
      </related>
    </article>
  </body>
</html>