<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549441.html/%D8%A8%D9%87-%D8%AF%D9%86%D8%A8%D8%A7%D9%84-%D8%AA%D8%B4%DA%A9%DB%8C%D9%84-%D8%A8%D8%B3%DB%8C%D8%AC-%D9%85%D8%B3%D8%AA%D8%B6%D8%B9%D9%81%DB%8C%D9%86-%D8%AC%D9%87%D8%A7%D9%86%DB%8C-%D9%87%D8%B3%D8%AA%DB%8C%D9%85--%D8%A8%D8%B3%DB%8C%D8%AC-%D8%A8%D8%A7-%D8%AF%D9%88%D9%84%D8%AA-%D9%85%D9%88%D8%A7%D8%B2%DB%8C-%DA%A9%D8%A7%D8%B1%DB%8C-%D9%86%D9%85%DB%8C-%DA%A9%D9%86%D8%AF-%D8%A8%D9%84%DA%A9%D9%87-%D8%AA%D8%B9%D8%A7%D9%85%D9%84-%D9%85%DB%8C-%DA%A9%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T13:45:00+00:00"/>
    <meta property="og:title" content="به دنبال تشکیل بسیج مستضعفین جهانی هستیم/ بسیج با دولت موازی کاری نمی کند بلکه تعامل می کند"/>
    <meta property="og:description" content="سردار سپهر گفت: یکی از آرمان های امام خمینی(ره) تشکیل بسیج مستضعفان جهان بود که امروز نتایج این بسیج مردمی در لبنان و عراق، یمن به ثمر نشست و مردم تو دهنی سختی به دشمنان زدند."/>
  </head>
  <body>
    <article>
      <h1>به دنبال تشکیل بسیج مستضعفین جهانی هستیم/ بسیج با دولت موازی کاری نمی کند بلکه تعامل می کند</h1>
      <h2>جانشین رییس سازمان بسیج مستضعفین :</h2>
      <address>
        <time datetime="2019-11-23T13:45:00+00:00">23 Nov 2019, 13:45</time>
      </address>
      <p>سردار سپهر گفت: یکی از آرمان های امام خمینی(ره) تشکیل بسیج مستضعفان جهان بود که امروز نتایج این بسیج مردمی در لبنان و عراق، یمن به ثمر نشست و مردم تو دهنی سختی به دشمنان زدند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ جانشین رییس سازمان بسیج مستضعفین در برنامه ی زنده صبحگاهی شبکه ی سوم سیما ضمن گرامیداشت هفته بسیج با اشاره به اهداف تشکیل این شجره طبیه گفت: امام خمینی(ره)؛بنیان گذار جمهوری اسلامی ایران و معمار انقلاب اسلامی و سازمان بسیج بودند ایشان بزرگ ترین دلیل تشکیل حکومت اسلامی را حضور و کمک به مستضعفان می دانستند لذا ایشان پس از تشکیل سازمان بسیج مستضعفین به دنبال تشکیل بسیج مستضعفین در اقصی نقاط جهان بودند از طرفی نیز چون سازمان بسیج یک حزب انقلاب اسلامی است با حضور مردم می تواند در کنار اقشار مستضعف کمک رسانی کند.</p>
      <p>  وی با اشاره به حضور گسترده ی بسیج مردمی و ثمرات آن در سایر کشورهای اسلامی تصریح کرد: یکی از آرمان های امام خمینی(ره) تشکیل بسیج مستضعفان جهان بود که امروز نتایج این بسیج مردمی در لبنان و عراق، یمن به ثمر نشست و مردم تو دهنی سختی به دشمنان زدند.   سردار سپهر عنوان کرد: تشکیل هسته های مقاومت تنها راه ایستادگی در مقابل استکبار است. امروز بسیج الگوی جهانی است که با مزیت ها و اقشار مختلف به بار نشسته و امیدی برای تحقق دولت و حکومت اسلامی و بیانیه گام دوم انقلاب اسلامی است.   وی افزود: از مهم ترین ظرفیت ایجاد شده توسط سازمان بسیج مستضعفین  می توان به وجود  ۲۲ اقشار مختلف شامل بسیج عمران، اصناف، فرهنگیان، حقوق دانان، دانشجویان اشاره کرد که  در عرصه های مختلف روحیه انقلابی و جهادی را رونق دادند.   سردار سپهر عنوان کرد: امسال ۴۰ هزار پروژه محرومیت زدایی با روحیه جهادی در اقصی نقاط کشور  کلید خورد که  از  مهم ترین اقدامات سازمان بسیج مستضعفین محسوب می شود. کمک و تعامل با دستگاه های اجرایی کشور و خیرین محترم، انجام کارهای علمی ارزان قیمت با ۳۶ هزار استاد علمی و ۱۰۰ طلبه و حضور خرد جمعی از مهم ترین ویژگی برنامه های  بسیج است.     وی تصریح کرد: بسیج با دولت موازی کاری نمی کند بلکه تعامل می کند. برهمین اساس از نظر مقام معظم رهبری کلید طلایی حل مشکلات کشور بسیج است و ایشان بر استفاره از ظرفیت های این سازمان تأکید دارند.   سردار سپهر عنوان کرد: سازمان بسیج مستضعفین، حزب انقلاب برای به صحنه آوردن مردم و حل مشکلات کشور است. بر همین اساس مقام معظم رهبری؛حضرت آیت الله العظمی امام خامنه ای مدظله العالی امیدوارند که در گام دوم انقلاب اسلامی حضور مردم زمینه تحقق این مهم را فراهم کند ومأموریت سازمان بسیج مستضعفین سازمان دهی ظرفیت های مردم است.   وی در  پایان ضمن انتقاد از برخی دستگاه ها و ارگان های اجرایی کشور در تعامل با سازمان بسیج مستضعفین خاطرنشان کرد: برخی دستگاه ها در تعامل با بسیج کند عمل می کنند.این درحالی است که  پزشکان بی منت بسیجی اماده خدمت رسانی در اقصی نقاط کشور هستند و یا در امداد و نجات ظرفیت های عظیم مردمی وجود دارد که با تجهیز آنها می توان  به کارهای بزرگی دست زد.    سردار سپهر افزود: ما ۱۲ هزار گروه جهادی محله محور داریم که نیازمند تجهیزات و پشتیبانی حاکمیتی هستند. البته در این میان توافق های خوبی با برخی دستگاه ها انجام شده  اما کافی نیست.ظرفیت ها و توانمندی های سازمان بر کسی پوشیده نیست چراکه در حوادث و اغتشاشات اخیر نقش بسیج امنیت را به ارمغان آورد.ما با دست خالی هم از انقلاب دفاع می کنیم و امروز هم اگر دستگاه و ارگانی کمک نکند، همین کار را انجام می دهیم.   انتهای پیام/</p>
    </article>
  </body>
</html>