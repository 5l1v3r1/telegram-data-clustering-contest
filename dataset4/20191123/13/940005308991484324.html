<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/international/incident-radioactiv-in-marea-chinei-de-sud-s-a-intensificat-monitorizarea-nivelului-de-radiatii.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-23T13:34:00+00:00"/>
    <meta property="og:title" content="Incident radioactiv în Rusia. Zona unde a avut loc o explozie uriaşă"/>
    <meta property="og:description" content="Agenţia de supraveghere sanitară a Rusiei (Rospotrebnadzor) a anunţat vineri că şi-a intensificat monitorizarea nivelului de radiaţii în Orientul Îndepărtat rus."/>
  </head>
  <body>
    <article>
      <h1>Incident radioactiv în Rusia. Zona unde a avut loc o explozie uriaşă</h1>
      <h2>Agenţia de supraveghere sanitară a Rusiei (Rospotrebnadzor) a anunţat vineri că şi-a intensificat monitorizarea nivelului de radiaţii în Orientul Îndepărtat rus.</h2>
      <address>
        <time datetime="2019-11-23T13:34:00+00:00">23 Nov 2019, 13:34</time>
      </address>
      <p>Acest lucru este din cauza unei creşteri a acestuia în Marea Chinei de Sud în urma unui presupus 'incident radioactiv', transmite agenţia de presă Interfax în pagina sa electronică, citând serviciul de presă al Rospotrebnadzor.</p>
      <p>Până la ora actuală nu există vreun pericol pentru cetăţenii ruşi din regiunea respectivă, conform sursei citate, transmite Agerpres.</p>
      <p>Rospotrebnadzor a aflat despre acest presupus incident din Reţeaua globală de monitorizare a mediului, dar nu a precizat ce anume s-a întâmplat acolo.</p>
      <p>Potrivit Interfax, postul de radio american Hal Turner Radio Show a anunţat miercuri seara, citând surse militare, despre o puternică explozie subacvatică. Potrivit canalului media american, citat de agenţia rusă de presă, o explozie cu o putere între 10 şi 20 de kilograme TNT ar fi avut loc la o adâncime de aproximativ 50 de metri, iar versiunea unui cutremur a fost deja exclusă. În zona respectivă se află submarine americane, a mai indicat postul de radio menţionat.</p>
      <p>Reţeaua globală de monitorizare a mediului uRADMonitor Global Environmental Monitoring Network, la care face referire Rospotrebnadzor, reuneşte activişti civici din întreaga lume. Începând cu 21 noiembrie, reţeaua a înregistrat pe harta sa interactivă o creştere a nivelului de radiaţii (0,22-0,24 ľSv / h) în zona oraşului chinez Zhanjiang, cunoscut pentru întreprinderile sale din industria chimică, alimentară şi constructoare de maşini.</p>
      <p>
        <b>Pe </b>
        <a href="https://www.instagram.com/stirileprotvro/">
          <b>Instagram-ul Știrile ProTV</b>
        </a>
        <b> găsiți imaginile momentului din lume!  </b>
      </p>
      <p>
        <i>
          <b>
            <a href="http://onelink.to/dhrsfr">CLICK AICI pentru a instala GRATUIT aplicația Știrile ProTV pentru telefoane Android și iPhone!</a>
          </b>
        </i>
      </p>
      <p>Sursa: Agerpres</p>
    </article>
  </body>
</html>