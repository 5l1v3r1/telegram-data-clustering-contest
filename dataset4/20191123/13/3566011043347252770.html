<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549414.html/%D8%A8%D8%B1%DA%AF%D8%B2%D8%A7%D8%B1%DB%8C-%D9%BE%D9%86%D8%AC%D9%85%DB%8C%D9%86-%D8%AF%D9%88%D8%B1%D9%87-%D8%AC%D8%B4%D9%86%D9%88%D8%A7%D8%B1%D9%87-%D8%A7%D8%A8%D9%88%D8%B0%D8%B1-%D8%AF%D8%B1-%D9%82%D9%85-%D8%AF%D8%B1%DB%8C%D8%A7%D9%81%D8%AA-540-%D8%A7%D8%AB%D8%B1-%D8%AF%D8%B1-%D8%AC%D8%B4%D9%86%D9%88%D8%A7%D8%B1%D9%87-%D8%B3%D8%A7%D9%84-%DA%AF%D8%B0%D8%B4%D8%AA%D9%87-%D8%A7%D8%A8%D9%88%D8%B0%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T13:29:00+00:00"/>
    <meta property="og:title" content="برگزاری پنجمین دوره جشنواره ابوذر در قم/دریافت 540 اثر در جشنواره سال گذشته ابوذر"/>
    <meta property="og:description" content="مسئول سازمان بسیج رسانه استان قم از برگزاری پنجمین دوره جشنواره ابوذر خبر داد و گفت: سال گذشته 540 اثر به دبیرخانه جشنواره ابوذر ارسال شد."/>
  </head>
  <body>
    <article>
      <h1>برگزاری پنجمین دوره جشنواره ابوذر در قم/دریافت 540 اثر در جشنواره سال گذشته ابوذر</h1>
      <h2>مسئول سازمان بسیج رسانه استان قم خبر داد؛</h2>
      <address>
        <time datetime="2019-11-23T13:29:00+00:00">23 Nov 2019, 13:29</time>
      </address>
      <p>مسئول سازمان بسیج رسانه استان قم از برگزاری پنجمین دوره جشنواره ابوذر خبر داد و گفت: سال گذشته 540 اثر به دبیرخانه جشنواره ابوذر ارسال شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.qomefarda.ir/">پایگاه خبری تحلیلی قم فردا</a>، مهدی تاجیک پیش از ظهر امروز در دیدار اعضای شورای سیاستگذاری جشنواره ابوذر با حضرت آیت الله علوی گرگانی که در دفتر معظم له برگزار شد با اشاره به اینکه 12 هزار نفر در کشور عضو سازمان بسیج رسانه هستند بیان کرد: در استان قم 250 نفر از فعالان رسانه ای عضو سازمان بسیج رسانه هستند.</p>
      <p>وی در ادامه با اشاره برنامه ها و اقدامات سازمان بسیج رسانه افزود: برگزاری دوره های آموزشی، جذب و سازماندهی فعالان رسانه ای و... از جمله فعالیت های این سازمان است.</p>
      <p>مسئول سازمان بسیج رسانه استان قم با بیان اینکه استان قم مفتخر است که 4 دوره از جشنواره ابوذر را به شکل مطلوبی برگزار کند بیان کرد: امسال شاهد برگزاری پنجمین دوره جشنواره ابوذر هستیم و امیدواریم که در این جشنواره نیز شاهد اتفاقات خوبی در فضای رسانه ای استان باشیم.</p>
      <p>وی با اشاره به اینکه سال گذشته 540 اثر به دبیرخانه جشنواره ابوذر ارسال شد خاطرنشان کرد: در این دوره از جشنواره به دنبال این هستیم که از نظر کیفی شاهد ارتقاء آثار ارسال شده به دبیرخانه جشنواره باشیم.</p>
      <p>انتهای پیام/</p>
    </article>
  </body>
</html>