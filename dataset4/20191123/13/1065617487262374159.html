<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/trigoria-rifinitura-tattica-in-vista-del-brescia-pastore-a-parte-per-una-botta-allanca/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-23T13:23:54+00:00"/>
    <meta property="og:title" content="Trigoria, rifinitura tattica in vista del Brescia: Pastore a parte per una botta all’anca"/>
    <meta property="og:description" content="La squadra ha svolto l'ultimo allenamento in vista della partita di domani. Out anche Mirante per una flebite post traumatica"/>
  </head>
  <body>
    <article>
      <h1>Trigoria, rifinitura tattica in vista del Brescia: Pastore a parte per una botta all’anca</h1>
      <h2>La squadra ha svolto l’ultimo allenamento in vista della partita di domani. Out anche Mirante per una flebite post traumatica</h2>
      <address><time datetime="2019-11-23T13:23:54+00:00">23 Nov 2019, 13:23</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Paulo <b>Fonseca</b> ha condotto alle 11 l’ultimo allenamento prima della gara di domani alle 15 all’Olimpico contro il Brescia. Le buone notizie portano il nome di Spinazzola, che ieri è tornato ad allenarsi con il resto del gruppo, e di Pellegrini e Mkhitaryan, che verranno convocati per la prima volta dopo la trasferta di Lecce. Anche oggi si è allenato a parte Javier <b>Pastore</b> per una botta all’anca. Out <b>Mirante</b> per una flebite post traumatica. Alle 13.30 la conferenza stampa dell’allenatore dalla sala Champions di Trigoria.</p>
      <p>
        <b>INDISPONIBILI</b>
      </p>
      <p>Davide <b>Zappacosta</b>: rottura del crociato anteriore del ginocchio destro, out 4-6 mesi.</p>
      <p>Bryan <b>Cristante</b>: distacco del tendine dell’adduttore destro, rientro nel 2020.</p>
      <p>Nikola <b>Kalinic</b>: lesione di primo grado al collaterale mediale, out 2 mesi.</p>
      <p>Antonio <b>Mirante</b>: flebite post traumatica, stop da definire.</p>
      <p>Javier <b>Pastore</b>: contusione all’anca, stop da definire.</p>
      <p>
        <b>L’ALLENAMENTO</b>
      </p>
      <p>Rifinitura tattica iniziata alle 11: tutti in gruppo a parte Pastore, che ha preso una botta all’anca. Non ci sarà sicuramente Mirante, vittima di una flebite post traumatica.</p>
      <p>
        <b>PROBABILE FORMAZIONE</b>
      </p>
      <p>Con Pau Lopez in porta, fresco di esordio dal primo minuto con la Nazionale spagnola, Fonseca dovrebbe ritrovare Mancini in versione difensore centrale, in coppia con Smalling. Ballottaggio a destra tra Santon e Florenzi con il primo in vantaggio, mentre a sinistra spazio al solito Kolarov. Cerniera a due di centrocampo con l’irrinunciabile Veretout e Diawara. Kluivert, Pastore non si è allenato con i compagni tutta la settimana, Zaniolo può spostarsi al centro con Under a destra. Kluivert completa il terzetto alle spalle di Dzeko.</p>
      <p><b>Roma (4-2-3-1):</b> Pau Lopez; Santon, Mancini, Smalling, Kolarov; Veretout, Diawara; Under, Zaniolo, Kluivert; Dzeko.</p>
    </article>
  </body>
</html>