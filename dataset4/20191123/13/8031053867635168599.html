<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b3%ce%b5%cf%81%ce%bf%cf%85%ce%bb%ce%ac%ce%bd%ce%bf%cf%82-%ce%b4%ce%b5%ce%bd-%cf%80%ce%ae%cf%81%ce%b1-%ce%b5%cf%80%ce%af%cf%83%ce%b7%ce%bc%ce%b7-%cf%80%cf%81%cf%8c%cf%83%ce%ba%ce%bb%ce%b7%cf%83.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T13:14:33+00:00"/>
    <meta property="og:title" content="Γερουλάνος: Δεν πήρα επίσημη πρόσκληση για το συνέδριο του ΠΑΣΟΚ"/>
    <meta property="og:description" content="Για το συνέδριο του ΠΑΣΟΚ που ξεκινά σήμερα στο ΣΕΦ μίλησε στο Action 24, o Παύλος Γερουλάνος."/>
  </head>
  <body>
    <article>
      <h1>Γερουλάνος: Δεν πήρα επίσημη πρόσκληση για το συνέδριο του ΠΑΣΟΚ</h1>
      <address>
        <time datetime="2019-11-23T13:14:33+00:00">23 Nov 2019, 13:14</time>
      </address>
      <p>Για το συνέδριο του ΠΑΣΟΚ που ξεκινά σήμερα στο ΣΕΦ μίλησε στο Action 24, o Παύλος Γερουλάνος.</p>
      <p>
        <b>Ο δημοτικός σύμβουλος του δήμου Αθηναίων ανέφερε: «Εξελίσσεται σε ένα συνέδριο – παρωδία, με ένα μόνο σκοπό, την επιμήκυνση της θητείας της κ. Γεννηματά στην ηγεσία» και πρόσθεσε «το να κάνεις ένα συνέδριο με διορισμένους συνέδρους και με μόνο ζητούμενο την απόφαση επιμήκυνσης της θητείας της ηγεσίας, στέλνεις λάθος μήνυμα στους πολίτες».</b>
      </p>
      <p>Και επισήμανε: «Ένα δημοκρατικό συνέδριο θα πρέπει να έχει τρεις στόχους: α) τις θέσεις προτάσεις, β) την στρατηγική και γ) το καταστατικό» και συμπλήρωσε «αντιθέτως διοργανώνεται ένα συνέδριο όπου φιμώνεται η άλλη πλευρά» πρόσθεσε. «Πριν δύο χρόνια η κ. Γεννηματά ακολούθησε μια στρατηγική με άνοιγμα προς προσωπικότητες της Κεντροαριστεράς, αλλά αυτό εγχείρημα απέτυχε» επεσήμανε στη συνέχεια.</p>
      <p>«Δεν ζητάω επιστροφή στο ΠΑΣΟΚ, αλλά πριν αλλάξεις τα σύμβολα σου, πρέπει να εξηγήσεις στους πολίτες ποια είναι η στρατηγική σου και ποιο θα είναι το πολιτικό προσωπικό» υπογράμμισε ο κ. Γερουλάνος. «Εγώ έχω καταθέσει πλατφόρμα, αλλά δεν συζητήθηκε. Συνεπώς τα λόγια περί πλατφόρμας είναι ‘’κούφια’’» ανέφερε.</p>
      <p>Ο Παύλος Γερουλάνος τόνισε ότι δεν έχει λάβει «επίσημα πρόσκληση για να πάω στο συνέδριο, αλλά λογικά είμαι καλεσμένος γιατί είμαι και μέλος της ΚΟΕΣ. Αλλά θα πάω στο συνέδριο». Κληθείς να σχολιάσει τις σχέσεις του με τη Φώφη Γεννηματά σημείωσε ότι δεν εμπλέκει τις προσωπικές σχέσεις με την πολιτική διαφωνία.</p>
      <p>Σε ερώτηση για τη σχέση του με τον Νίκο Κοτζιά ανέφερε πως είναι φίλοι. «(..) Με στήριξε στις δημοτικές εκλογές και, τρίτον, άνοιξε μια συζήτηση, όπου δεν χάνεις την ευκαιρία να πεις στους Συριζαίους τι έκαναν λάθος κατά την περίοδο της κυβέρνησης τους», συμπλήρωσε και κατέληξε: «θα μπορούσα να συμπράξω με οποιονδήποτε, πάνω σε συγκεκριμένη πλατφόρμα».</p>
    </article>
  </body>
</html>