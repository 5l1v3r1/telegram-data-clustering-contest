<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_pid-kiyevom-vodij-zbiv-na-smert-pishohodiv/939543"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T13:50:00+00:00"/>
    <meta property="og:title" content="Під Києвом водій збив на смерть пішоходів"/>
    <meta property="og:description" content="На 52 км автодороги Київ-Чернігів, поблизу села Семиполки Броварського району Київської області, водій збив двох пішоходів, які переходили дорогу в невстановленому місці. 30-річний киянин, керуючи автомобілем Opel, здійснив наїзд на двох людей, які перетинали проїжджу частину дороги на ..."/>
  </head>
  <body>
    <article>
      <h1>Під Києвом водій збив на смерть пішоходів</h1>
      <address><time datetime="2019-11-23T13:50:00+00:00">23 Nov 2019, 13:50</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939543_w_300.jpg?v=0"/>
        <figcaption>Водій збив пішоходів, які переходили дорогу в невстановленому місці. Фото ГУ НП</figcaption>
      </figure>
      <p>На 52 км автодороги Київ-Чернігів, поблизу села Семиполки Броварського району Київської області, водій збив двох пішоходів, які переходили дорогу в невстановленому місці.</p>
      <p>30-річний киянин, керуючи автомобілем Opel, здійснив наїзд на двох людей, які перетинали проїжджу частину дороги на неосвітленій ділянці в невстановленому місці, повідомляє обласна поліція.</p>
      <p>В результаті аварії двоє пішоходів, кияни 1986 і 1975 року народження, від отриманих травм загинули на місці.</p>
      <p>Ще двох пасажирок легковика, яким 29 і 30 років, доставили до лікарні з тілесними ушкодженнями різного ступеня важкості.</p>
      <p>За даним фактом порушено кримінальне провадження. Поліція встановлює всі обставини ДТП.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_perekinuvsya-ta-zagorivsya-porsche/939448"/>
      </related>
      <blockquote>22 листопада у центрі Дніпра чоловік влаштував масову ДТП. Він втікав від переслідування, повідомляють на сторінці "Дніпро оперативний" у Facebook. На перехресті вулиць Грушевського та Шевченка чоловік вирішив влаштувати ДТП, аби безперешкодно втекти. Своїм авто протаранив 10 машин. Поліцейські були вимушені стріляти по колесам.</blockquote>
    </article>
  </body>
</html>