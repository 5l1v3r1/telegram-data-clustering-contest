<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2824081-malajzia-zatrimala-lise-sudno-de-znahodilisa-ukrainci-a-ne-ekipaz-mzs.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-23T13:08:00+00:00"/>
    <meta property="og:title" content="Малайзія затримала лише судно, де знаходилися українці, а не екіпаж — МЗС"/>
    <meta property="og:description" content="Управління морської поліції Малайзії затримало судно, на якому знаходилися 23 члени екіпажу, включно з громадянами України, а не сам екіпаж."/>
  </head>
  <body>
    <article>
      <h1>Малайзія затримала лише судно, де знаходилися українці, а не екіпаж — МЗС</h1>
      <h2>Управління морської поліції Малайзії затримало судно, на якому знаходилися 23 члени екіпажу, включно з громадянами України, а не сам екіпаж.</h2>
      <address>
        <time datetime="2019-11-23T13:08:00+00:00">23 Nov 2019, 13:08</time>
      </address>
      <p>Про це у коментарі Укрінформу повідомив заступник директора Департаменту консульської служби МЗС Василь Кирилич.</p>
      <p>"За інформацією морської <a href="https://www.ukrinform.ua/tag-policia">поліції</a> Малайзії, затриманим є судно, а не екіпаж, у складі якого - українці", - повідомив він.</p>
      <p>Кирилич уточнив, що підставою для затримання, як повідомила морська поліція, було порушення норм морського судноплавства - опускання якоря без одержання на те згоди.</p>
      <p>"Консул встановив контакт з екіпажем, обговорено алгоритм подальших дій. Тримаємо справу на контролі", - поінформував Кирилич.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2823572-u-malajzii-zatrimali-sudno-z-ukraincami-na-bortu-zmi.html">У Малайзії затримали судно з українцями на борту - ЗМІ</a>
      </blockquote>
      <p>Як повідомлялося, 22 листопада Управління морської поліції Малайзії (MMEA) затримало судно з 23 членами екіпажу, серед яких є громадяни України.</p>
    </article>
  </body>
</html>