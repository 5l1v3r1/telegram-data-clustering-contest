<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/magazin/ljubav-seks/Zbog-slijepe-vagine-nije-mogla-da-ima-odnos-muz-je-maltretirao/570113?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T13:24:36+00:00"/>
    <meta property="og:title" content="Zbog &quot;slijepe vagine&quot; nije mogla da ima odnos, muž je maltretirao"/>
    <meta property="og:description" content="Vjerovatno ste čuli za mikropenis - to je penis koji je dug manje od sedam centimetara. Ali, žene isto mogu patiti od takvog problema, a popularno je nazvan - mikrovagina."/>
  </head>
  <body>
    <article>
      <h1>Zbog "slijepe vagine" nije mogla da ima odnos, muž je maltretirao</h1>
      <address><time datetime="2019-11-23T13:24:36+00:00">23 Nov 2019, 13:24</time> by <a rel="author">N.N.</a></address>
      <p>Vjerovatno ste čuli za mikropenis - to je penis koji je dug manje od sedam centimetara. Ali, žene isto mogu patiti od takvog problema, a popularno je nazvan - mikrovagina.</p>
      <p>Slučaj iz prakse navodi dvadesetogodišnju ženu iz Pakistana koja nikad nije imala menstrualni ciklus i tri godine je imala bolove u donjem dijelu stomaka. Nakon što se udala, fizički nije mogla da ima seks sa suprugom, a problem koji je potrajao šest mjeseci na kraju je rezultirao verbalnim i fizičkim zlostavljanjem.</p>
      <p>Kada je žena otišla ljekaru da otkrije šta nije u redu, ispostavilo se da joj je vagina duga "tek" 2,5 centimetra i završava u vrećici koja nije povezana s matericom. Prema jednoj studiji, prosječna dužina vagine u "normalnom" stanju je oko šest centimetara.</p>
      <p>Medicinski izraz za ovo stanje je "slijepa vagina". To je urođeni poremećaj usljed nepravilnog i nepotpunog razvoja reproduktivnog sistema još u majčinom trbuhu. Žene rođene s takvim poremećajem imaju vodoravni zid koji blokira vaginu, baš kao i žena iz ovog slučaja, a pojam je poznatiji i kao poprečni vaginalni septum (TVS).</p>
      <p>Pakistanku su potom podvrgnuli operaciji uklanjanja septuma i proširenja vaginalne šupljine. Da bi joj "istegnuli" i napravili novu vaginu, ljekari su stvorili kalupe veličine penisa koje je umetala svaki dan, nekoliko sedmica zaredom. Četiri mjeseca nakon operacije, odvažila se ponovno na seks s bračnim partnerom, a u sedam mjeseci je uspjela i da zatrudni. Devet mjeseci kasnije rodila je zdravog dječaka carskim rezom.</p>
      <p>"Ova operacija mi je dala novi život u pravom smislu. Morala sam pretrpjeti puno verbalnog, fizičkog i emocionalnog zlostavljanja od strane vlastite porodice i rodbine, međutim ovaj me postupak blagoslovio sretnim brakom, samopouzdanjem i zdravom bebom", zaključila je žena. </p>
      <p>
        <a href="https://www.24sata.hr/lifestyle/vrijedali-je-zbog-mikrovagine-od-25-cm-nije-se-mogla-seksati-658765">(24sata.hr)</a>
      </p>
    </article>
  </body>
</html>