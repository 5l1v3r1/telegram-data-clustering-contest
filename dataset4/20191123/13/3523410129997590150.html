<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641557/%D8%AC%D9%87%D8%A7%D9%86%DA%AF%DB%8C%D8%B1%DB%8C-%D8%B1%D9%88%D9%86%D8%AF-%D9%86%D8%B2%D9%88%D9%84%DB%8C-%D9%86%D8%B1%D8%AE-%D8%A7%D8%B1%D8%B2-%D8%A8%D8%A7%DB%8C%D8%AF-%D8%A7%D8%AF%D8%A7%D9%85%D9%87-%DB%8C%D8%A7%D8%A8%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T13:53:00+00:00"/>
    <meta property="og:title" content="جهانگیری: روند نزولی نرخ ارز باید ادامه یابد"/>
    <meta property="og:description" content="معاون اول رییس جمهور با بیان این‌که بانک مرکزی در بهترین شرایط از نظر ذخائر ارزی و اسکناسی است، گفت: روند نزولی نرخ ارز باید ادامه یابد."/>
  </head>
  <body>
    <article>
      <h1>
        <a href="https://www.bultannews.com/fa/news/641557/%D8%AC%D9%87%D8%A7%D9%86%DA%AF%DB%8C%D8%B1%DB%8C-%D8%B1%D9%88%D9%86%D8%AF-%D9%86%D8%B2%D9%88%D9%84%DB%8C-%D9%86%D8%B1%D8%AE-%D8%A7%D8%B1%D8%B2-%D8%A8%D8%A7%DB%8C%D8%AF-%D8%A7%D8%AF%D8%A7%D9%85%D9%87-%DB%8C%D8%A7%D8%A8%D8%AF">جهانگیری: روند نزولی نرخ ارز باید ادامه یابد</a>
      </h1>
      <h2>معاون اول رییس جمهور با بیان این‌که بانک مرکزی در بهترین شرایط از نظر ذخائر ارزی و اسکناسی است، گفت: روند نزولی نرخ ارز باید ادامه یابد.</h2>
      <address><time datetime="2019-11-23T13:53:00+00:00">23 Nov 2019, 13:53</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، اسحاق جهانگیری در جلسه امروز ستاد<b> تنظیم بازار</b> با بیان اینکه مسئولان کلان اقتصادی باید راهکارهای اقتصادی برای اداره اقتصاد کشور پیشنهاد کرده که منجر به کاهش تورم شود، اظهار کرد: نقدینگی یکی از اصلی‌ترین عواملی است که منجر به تشدید تورم می‌شود. ما از طریق بودجه باید به گونه‌ای عمل کنیم که بار جدیدی به نقدینگی کشور تحمیل نشود. ما این مساله را در دستور کار دولت قرار داده‌ایم.</p>
      <p>معاون اول رییس جمهور خاطرنشان کرد: برای کاهش نقدینگی هزینه‌های دستگاه‌ها و دولت باید به شدت کاهش یابد. بودجه دولت باید تعادل داشته باشد و هیچ هزینه‌ اضافی در دستگاه‌ها وجود نداشته باشد. تلاش دولت هم بر این است که حقوق‌ها را به موقع پرداخت کند.</p>
      <p>جهانگیری تاکید کرد: روند نزولی نرخ ارز باید ادامه یابد. بانک مرکزی در بهترین شرایط از نظر ذخائر ارزی و اسکناسی قرار دارد. سامانه نیما هم در شرایطی است که می‌تواند به تقاضاها پاسخ دهد. بانک مرکزی هیچ وقت در تاریخ مثل امروز از چنین پشتوانه اسکناسی برخوردار نبوده است. با وجود آنکه اعداد و ارقام برای افزایش تورم بابت تصمیم اخیر (افزایش قیمت بنزین) اعلام شده است، ولی انتظار دولت این است که روند کاهنده نرخ تورم باید ادامه یابد.</p>
    </article>
  </body>
</html>