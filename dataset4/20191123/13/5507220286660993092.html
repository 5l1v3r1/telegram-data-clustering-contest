<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188378/"/>
    <meta property="og:site_name" content="Janam TV"/>
    <meta property="article:published_time" content="2019-11-23T13:19:57+00:00"/>
    <meta property="og:title" content="വധുവിന്റെ തലയിലെ മുല്ലപ്പൂ പറിച്ചെടുക്കാന്‍ കുരങ്ങന്റെ ശ്രമം; വൈറലായി വിവാഹ വീഡിയോ"/>
    <meta property="og:description" content="പല രീതിയിലുള്ള വെഡ്ഡിംഗ് ഫോേട്ടാഗ്രാഫികളും നാം കാണാറുണ്ട്. കടല്‍ക്കരയില്‍ നിന്നും കായലോരങ്ങളില്‍ നിന്നെല്ലാം ഫോട്ടോ ഷൂട്ട് നടത്താറുണ്ട്. എന്നാല്‍ അതിന്‍"/>
  </head>
  <body>
    <article>
      <h1>വധുവിന്റെ തലയിലെ മുല്ലപ്പൂ പറിച്ചെടുക്കാന്‍ കുരങ്ങന്റെ ശ്രമം; വൈറലായി വിവാഹ വീഡിയോ</h1>
      <address><time datetime="2019-11-23T13:19:57+00:00">23 Nov 2019, 13:19</time> by <a rel="author">Janam TV Web Desk</a></address>
      <p>പല രീതിയിലുള്ള വെഡ്ഡിംഗ് ഫോേട്ടാഗ്രാഫികളും നാം കാണാറുണ്ട്. കടല്‍ക്കരയില്‍ നിന്നും കായലോരങ്ങളില്‍ നിന്നെല്ലാം ഫോട്ടോ ഷൂട്ട് നടത്താറുണ്ട്. എന്നാല്‍ അതിന്‍ നിന്നൊക്കെ വ്യത്യസ്തമായ ഒരു വിവാഹ വീഡിയോയാണ് ഇപ്പോള്‍ സാമൂഹ്യമാദ്ധ്യമങ്ങളില്‍ വൈറലായി കൊണ്ടിരിക്കുന്നത്. വധുവും വരനുമല്ല ഈ വിവാഹ വീഡിയോയിലെ താരം. വധുവിന്റേയും വരന്റേയും അടുത്ത് കുസൃതി കാട്ടി നില്‍ക്കുന്ന ഒരു കുരങ്ങനാണ് വീഡിയോയില്‍ എല്ലാവരുടേയും ശ്രദ്ധാകേന്ദ്രമാകുന്നത്.</p>
      <p>വധുവിന്റെ തലയിലെ മുല്ലപ്പൂവാണ് കുരങ്ങിന് വേണ്ടിയിരുന്നത്. വീഡിയോ ഷൂട്ടിനിടെ മതിലില്‍ പതുങ്ങി നിന്ന് വധുവിന്റെ തലയിലെ മുല്ലപ്പൂ പറിച്ചെടുക്കാനായിരുന്നു കുരങ്ങന്റെ ശ്രമം. ആദ്യശ്രമത്തില്‍ പരാജയപ്പെട്ടെങ്കിലും മുല്ലപ്പൂ കിട്ടാതെ കുരങ്ങന്‍ പിന്തിരിയില്ലെന്ന് മനസിലായതോടെ വരന്‍ വധുവിന്റെ തലയിലെ മുല്ലപ്പൂവില്‍ നിന്നും അല്‍പ്പം പൊട്ടിച്ചെടുത്ത് നല്‍കുന്നതും വീഡിയോയില്‍ കാണാം.</p>
      <p>സാമൂഹ്യമാദ്ധ്യമങ്ങളില്‍ വൈറലായി കൊണ്ടിരിക്കുകയാണ് ഈ വീഡിയോ ഇപ്പോള്‍. നിരവധി പേരാണ് ഇതിനോടകം തന്നെ വീഡിയോ കണ്ടത്.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fvarietymedia.in%2Fvideos%2F550896965743834%2F%3Fv%3D550896965743834&amp;show_text=&amp;width=640" width="640" height="352" data-service="Facebook" scrolling="no"/>
      </figure>
    </article>
  </body>
</html>