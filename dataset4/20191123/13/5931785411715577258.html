<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/23/sakota-cekao-sam-ovakav-izazov-nema-potrebe-za-promenama/"/>
    <meta property="og:site_name" content="Sportska centrala"/>
    <meta property="article:published_time" content="2019-11-23T13:37:11+00:00"/>
    <meta property="og:title" content="Šakota: Čekao sam ovakav izazov, nema potrebe za promenama"/>
    <meta property="og:description" content="Dragan Šakota novi je trener KK Crvena zvezda. Iskusni stručnjak je na konferenciji za medije naglasio da mu je bila želja da preuzme ekipu koja igra u Evroligi i da se nije dvoumio nakon poziva uprave crveno-belih. – Veliki je izazov doći u Zvezdu. Nisam imao dilemu, čim smo stupili u kontakt. Razgovarali smo o […]"/>
  </head>
  <body>
    <article>
      <h1>Šakota: Čekao sam ovakav izazov, nema potrebe za promenama</h1>
      <address><time datetime="2019-11-23T13:37:11+00:00">23 Nov 2019, 13:37</time> by <a rel="author">Milos</a></address>
      <p>Dragan Šakota <a href="https://www.sportskacentrala.com/2019/11/23/iznenadjenje-bivsi-selektor-scg-preuzeo-zvezdu/">novi je trener KK Crvena zvezda</a>.</p>
      <p>Iskusni stručnjak je na konferenciji za medije naglasio da mu je bila želja da preuzme ekipu koja igra u Evroligi i da se nije dvoumio nakon poziva uprave crveno-belih.</p>
      <p>– <b>Veliki je izazov doći u Zvezdu. Nisam imao dilemu, čim smo stupili u kontakt. Razgovarali smo o problemima koje moramo da prevaziđemo. Primetio da je klub na izuzetno viokom nivou kada je u pitanju organizacija. Zaista na nivou Evrolige. Ambicije su jasne u ABA ligi, dok u Evroligi nije prioritet neki specijalan rezultat. Imao sam razne zadatke u ovom poslu. Smatram da sam bio uspešan. Čekao sam jedan ovakav izazov. Moje sezone u AEK-u su bile trofejne. Tamo sam sada bio sportski direktor i baš sam to hteo jer sam čekao ovakvu priliku da bih igrao Evroligu</b>, rekao je Šakota.</p>
      <p>Nekadašnji selektor Srbije i Crne Gore neće menjati aktuelni stručni štab, koji će možda vremenom biti dfopunjen.</p>
      <p>– <b>Mislim da ne bi bilo produktivno da bilo koga menjam u stručnom štabu. Neophodna mi je njihova pomoć da pripremim utakmice koje odmah slede. Očekujem dosta od njih jer bolje poznaju ekipu od mene</b>, kazao je Šakota.</p>
      <p>Takođe, Šakota je naglasio da je postojeći igrački kadar dobar, i da za sada ni tu neće biti promena.</p>
      <p>– <b>Nema potrebe za promenama. Kriterijumi nisu samo da li neko dobro igra. I povrede su važan faktor. Nadam se da će svi biti zdravi. Ponekad su promene neophodne ali ih retko kada iko želi. Sastav ekipe je dobar, naravno svako ima slabosti</b>, dodao je trener Crvene zvezde.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/23/iznenadjenje-bivsi-selektor-scg-preuzeo-zvezdu/"/>
        <a href="https://www.sportskacentrala.com/2019/11/23/zvezda-zakazala-vanrednu-konferenciju-za-medije/"/>
        <a href="https://www.sportskacentrala.com/2019/11/22/zvezda-valensija-definitivno-u-pioniru/"/>
        <a href="https://www.sportskacentrala.com/2019/11/22/zvezda-docekuje-valensiju-u-pioniru/"/>
        <a href="https://www.sportskacentrala.com/2019/11/21/beron-sjajan-osecaj-ovo-je-bila-duga-nedelja-za-nas-video/"/>
        <a href="https://www.sportskacentrala.com/2019/11/21/prezaljena-zvezda-ponovo-zasijala/"/>
        <a href="https://www.sportskacentrala.com/2019/11/21/kvote-za-zalgiris-zvezda-dvojka-u-litvaniji-donosi-bas-dosta-novca/"/>
        <a href="https://www.sportskacentrala.com/2019/11/20/jasikevicijus-zeli-kosarkasa-crvene-zvezde/"/>
        <a href="https://www.sportskacentrala.com/2019/11/20/gavrilovic-moramo-da-pronadjeno-rezerve/"/>
      </related>
    </article>
  </body>
</html>