<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/financiar/negocierile-cu-privire-la-concedierea-a-mii-de-oameni-la-audi-s-au-impotmolit-18609089"/>
    <meta property="og:site_name" content="Gândul"/>
    <meta property="article:published_time" content="2019-11-23T13:34:09+00:00"/>
    <meta property="og:title" content="Negocierile cu privire la concedierea a mii de oameni la Audi s-au împotmolit"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Negocierile cu privire la concedierea a mii de oameni la Audi s-au împotmolit</h1>
      <h2>Audi, constructorul german deţinut de Volkswagen, doreşte să elimine mii de locuri de muncă pentru a finanţa o tranziţie costisitoare către vehicule electrice, dar discuţiile cu reprezentanţii angajaţilor au ajuns la un impas, spun surse din companie, transmite Reuters.</h2>
      <address><time datetime="2019-11-23T13:34:09+00:00">23 Nov 2019, 13:34</time> by <a rel="author" href="https://www.gandul.info/autor/mihai-gongoroi" target="_blank">Mihai Gongoroi</a></address>
      <p>Volkswagen a apelat la Markus Duesmann, fost director la BMW, pentru a prelua cârma la Audi începând cu aprilie anul viitor după ce marca germană premium a pierdut know-how ingineresc şi influenţă în urma scandalului Dieselgate din 2015.</p>
      <p>Revista săptămânală Der Spiegel a anunţat recent că Audi împinge în negocieri cu sindicaliştii eliminarea a undeva între 4.000 şi 5.000 de locuri de muncă. Discuţiile ar fi conduse de şeful interimar al Audi, Bram Schot.</p>
      <p>Audi, care are o forţă de muncă puternică în Germania, de 61.000 de persoane, a refuzat să comenteze informaţia, la fel ca reprezentanţii muncitorilor de la Audi.</p>
      <p>Un subiect litigios între părţi ar fi o cerere a sindicaliştilor de a extinde un moratoriu existent referitor la concedierile forţate de la un termen de 2025 până în 2030, potrivit surselor.</p>
    </article>
  </body>
</html>