<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/covic-sakota-dobar-izbor-ciljevi-isti/"/>
    <meta property="og:site_name" content="Krstarica"/>
    <meta property="article:published_time" content="2019-11-23T13:19:00+00:00"/>
    <meta property="og:title" content="Čović: Šakota dobar izbor, ciljevi isti"/>
    <meta property="og:description" content="BEOGRAD - Prvi čovk KK Crvena zvezda Nebojša Čovivh izjavio je da je Dragan Šakota dobar izbor za novog trenera i poručio da ciljevi kluba ostaju isti -"/>
  </head>
  <body>
    <article>
      <h1>Čović: Šakota dobar izbor, ciljevi isti</h1>
      <address><time datetime="2019-11-23T13:19:00+00:00">23 Nov 2019, 13:19</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BEOGRAD – Prvi čovk KK Crvena zvezda Nebojša Čovivh izjavio je da je Dragan Šakota dobar izbor za novog trenera i poručio da ciljevi kluba ostaju isti – titula u ABA ligi i što više pobeda u Evroligi.</p>
      <p>„Kad je Milan Tomić otišao i kada je Andrija Gavrilović privremeno postavljen za prvog trenera rekli smo da ćemo u nekom periodu imenovati prvog trenera. Došli smo do rešenja, Šakota je izabran i ja mu na tome čestitam. Cilj je prvo mesto u ABA ligi, a što se tiče Evrolige, svaka pobeda je dobrodošla“ rekao je Čović na vanrednoj konferenciji za medije na Malom Kalemegdanu.</p>
      <p>On je istakao da nije zadovoljan što se u delu javnosti pravi „rijaliti“ oko Zvezde i potom objasnio situaciju oko Džejmsa Gista, koji nije bio u timu na utakmicama protiv Albe i Žalgirisa.</p>
      <p>„Gist je ostao u Beogradu i vredno trenirao jer je imao pokretanje disciplinskog postuolpka zbog kašnjenja na aerodrom uoči utakmice sa Efesom. Izjavu njje dao, u ponedeljak je isticao rok, a princip je jasan, niko ne može da bude iznad Crvene zvezde.To je sad u proceduri, kažnjen je javnom opomenom“, istakao je Čović i otkrio da Gistova plata nije 580.000, nego 500.000 evra.</p>
      <p>Takođe, Čović je govorio i o kritikama na račun njegovog sina Filipa.</p>
      <p>„Najviše je Filip na udaru. Brzo smo zaboravili i polufinale i finale iz prošle sezone. Pa šta ako je pogrešio protiv Partizana? Protiv Makabija ili Asvela je pogrešio neko drugi. Dok sam u klubu svi igrači su moji sinovi. Znam da neki hoće da oteraju Filipa. Neće moći“, poručio je Čović.</p>
      <p>(Tanjug)</p>
    </article>
  </body>
</html>