<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/743243"/>
    <meta property="og:site_name" content="เดลินิวส์"/>
    <meta property="article:published_time" content="2019-11-23T13:30:00+00:00"/>
    <meta property="og:title" content="จุดจบสายห้าวเจอ'นักมวย' น็อก3โจ๋สลบ!ยันไม่รังแกใคร"/>
    <meta property="og:description" content="อุทาหรณ์สายห้าว... 'นักมวย' หวังดีเข้าห้ามวัยรุ่นมีเรื่อง กลับเจอลูกหลงทำฟิวส์ขาดสวนกลับ น็อกสลบคาที่ 3 คน! เจ้าตัวยันไม่คิดใช้วิชาหาเรื่องใคร เพราะมีแต่คนมาลองของ!"/>
  </head>
  <body>
    <article>
      <h1>จุดจบสายห้าวเจอ'นักมวย' น็อก3โจ๋สลบ!ยันไม่รังแกใคร</h1>
      <address>
        <time datetime="2019-11-23T13:30:00+00:00">23 Nov 2019, 13:30</time>
      </address>
      <p>
        <b>อุทาหรณ์สายห้าว... "นักมวย" หวังดีเข้าห้ามวัยรุ่นมีเรื่อง กลับเจอลูกหลงทำฟิวส์ขาดสวนกลับ น็อกสลบคาที่ 3 คน! เจ้าตัวยันไม่คิดใช้วิชาหาเรื่องใคร เพราะมีแต่คนมาลองของ!</b>
      </p>
      <p>เมื่อวันที่ 23 พ.ย. ผู้สื่อข่าว <b>"เดลินิวส์ออนไลน์"</b> รายงานว่า โลกออนไลน์เกิดกระแสวิจารณ์อย่างหนัก ภายหลังจากที่ผู้ใช้เฟซบุ๊ก@ตัวเล็ก พลับพลา ได้โพสต์ภาพชาย 3 คนนอนสลบลงกับพื้น โดยเจ้าตัวเผยสาเหตุ มาจากเห็นคนทะเลาะกันจึงเข้าไปห้าม แต่แทนที่จะหยุดกลับเข้ามาทำร้ายตนจนจำใจต้องออกลีลาแม่ไม้มวยไทย โดยไม่ได้มีอาวุธอะไร จนสุดท้ายวัยรุ่นทั้ง 3 คนน็อกสลบลงกับพื้น จนทำให้เรื่องราวดังกล่าวกลายเป็นกระแสแชร์วิจารณ์ไปทั่วทั้งสังคมออนไลน์กว่า 8.2 พันครั้งนั้น<br/><br/>เกี่ยวกับเรื่องดังกล่าว ล่าสุด นายกฤษณะ คะเนนอก หรือ <b>"เพชรทองทั่ว ศิษย์ อบต.จ้อน(กรุงทอง ก.ร่มสีทอง)"</b> วัย 26 ปี เจ้าของโพสต์ดังกล่าว ได้เผยกับ <b>"เดลินิวส์ออนไลน์"</b> ว่าเมื่อวันที่ 20 พ.ย. ที่ผ่านมา ได้เห็นเพื่อนตนเองกำลังจะมีเรื่องกับวัยรุ่นกลุ่มหนึ่ง ซึ่งสาเหตุมาจากคนในแก๊งทะเลาะกัน ก็รีบวิ่งเข้าไปห้ามปราม ไม่อยากให้มีเรื่อง แต่ไม่เป็นผลสำเร็จ ทั้งสองฝ่ายต่างออกหมัดเข้าใส่กัน อีกทั้งยังจนมาถูกตนเข้า จึงได้สวนหมัดออกไป จนทำให้ทั้ง 3 คนสลบคาที่</p>
      <figure>
        <img src="https://www.dailynews.co.th/admin/upload/20191123/news_NeThmWMFwC201853_533.jpg?v=20191124092?v=5136"/>
      </figure>
      <p>โดยภายหลังจากที่เกิดเรื่องราวดังกล่าวขึ้นจึงได้โพสต์เฟซบุ๊ก แต่ก็ไม่คิดว่าจะมีกระแสแชร์ออกไปทั่วทั้งสังคมออนไลน์โดยชาวเน็ตหลายรายก็คิดว่าตนใช้วิชามวยที่มีไปรังแกคนอื่น แต่ก็มีคนในวงการมวยรวมไปถึงชาวเน็ตอีกหลายๆรายก็เข้าใจ ว่าหลายๆครั้งแม้เราจะไม่อยากต่อสู้ แต่ก็มักจะมีคนมาขอลองของอยู่เสมอ<br/><br/><b><i>"จริงๆแล้วผมก็เป็นคนเกเรคนหนึ่ง ไม่ได้เป็นคนดีอะไร แต่ก็ไม่เคยใช้วิชาแม่ไม้มวยไทยของตัวเองไปรังแกใครก่อน แต่การที่เราเป็นนักมวยและวัยรุ่นในจ.จันทบุรีต่างรู้จัก ก็มักจะมีคนที่ทราบ เข้ามายั่วยุ อยากลองว่าหมัดหนักจริงไหมอยู่เสมอ แต่เมื่อเจอเข้าจริงๆ ก็มักจะมาบอกว่าถูกรังแก หรือทำเกินกว่าเหตุ คนเป็นนักกีฬายิ่งกับกีฬาต่อสู้ ไม่ว่าจะถูกหรือผิดก็มักจะเสียเปรียบเสมอ ซึ่งถ้าเกิดเหตุการณ์ถูกรุมขึ้นกับใคร จะไม่ให้นักมวยอย่างผมต้องต่อสู้ก็คงจะเป็นไปไม่ได้"</i></b> นักมวยหนุ่มกล่าว<br/><br/>อย่างไรก็ตาม นายกฤษณะ ได้เผยเพิ่มเติมว่า หลังจากเกิดเหตุการณ์ดังกล่าวขึ้น ล่าสุดอาการของวัยรุ่นทั้ง 3 รายอยู่ในขั้นปลอดภัยแล้ว โดยต่างยังมีแผลระบมและกรามเคลื่อนผิดรูปอยู่...</p>
      <figure>
        <img src="https://www.dailynews.co.th/admin/upload/20191123/news_qjpztMbZEj201852_533.jpg?v=20191124092?v=4382"/>
      </figure>
      <figure>
        <img src="https://www.dailynews.co.th/admin/upload/20191123/news_qZelVNboLs201853_533.jpg?v=20191124092?v=8166"/>
      </figure>
      <p>ขอบคุณภาพและข้อมูลจาก @ตัวเล็ก พลับพลา</p>
      <figure>
        <img src="https://www.dailynews.co.th/admin/upload/20191123/news_zdJjcfiRwk201922_533.jpg?v=20191124092?v=2668"/>
      </figure>
    </article>
  </body>
</html>