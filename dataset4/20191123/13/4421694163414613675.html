<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/na-odeshhyni-u-reanimatsiyi-perebuvaye-odnorichna-dytyna-yaka-otruyilasya-metadonom-video/"/>
    <meta property="og:site_name" content="VARTA1"/>
    <meta property="article:published_time" content="2019-11-23T13:00:19+00:00"/>
    <meta property="og:title" content="На Одещині у реанімації перебуває однорічна дитина, яка отруїлася метадоном (відео)"/>
    <meta property="og:description" content="На Одещині у реанімації перебуває однорічна дитина, яка отруїлася метадоном (відео)"/>
  </head>
  <body>
    <article>
      <h1>На Одещині у реанімації перебуває однорічна дитина, яка отруїлася метадоном (відео)</h1>
      <address>
        <time datetime="2019-11-23T13:00:19+00:00">23 Nov 2019, 13:00</time>
      </address>
      <p>Post Views: 8 934</p>
      <p>
        <b>Однорічну дівчинку каретою швидкої медичної допомоги госпіталізували до лікарні у непритомному стані. Попри небезпеку, яка загрожувала дитині, її мати до останнього відмовлялася зізнаватися лікарям, що саме могло призвести до таких наслідків, аби пришвидшити призначення відповідного лікування. Про це повідомляє Нацполіція України.</b>
      </p>
      <p>Лише після того, як медики, провівши низку реанімаційних маніпуляцій та досліджень, констатували, що маленька пацієнтка отруїлася метадоном, 33-річна одеситка зізналася, що приймає замісну терапію і припустила, що донечка могла взяти до рота щось з її ліків.</p>
      <p>За даним фактом у Суворовському відділі поліції розпочали провадження за ст. 166 Кримінального кодексу України. За злісне невиконання обов’язків по догляду за дитиною, відповідно до санкції статті, жінці загрожує покарання у вигляді обмеження волі на термін від двох до п’яти років або позбавлення волі на той самий термін. Але для того, щоб притягнути фігурантку до відповідальності правоохоронцям доведеться встановити місце її знаходження, адже після свого викриття вона почала переховуватися.</p>
      <p>Наразі, лікарі вживають всіх можливих заходів для порятунку дитини, стан якої досі залишається важким, а поліцейські — розшукують її мати.  </p>
      <figure>
        <iframe src="https://www.youtube.com/embed/2vMK0shfudg" width="640" height="360" data-service="Youtube" scrolling="no"/>
      </figure>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>