<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/entertainment/bollywood/news/bigg-boss13-shefali-jariwala-ask-asim-riyaz-to-confess-his-love-for-himanshi-khurana-263108"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-23T13:25:42+00:00"/>
    <meta property="og:title" content="BB 13: चोरी- चोरी घर में खिल रहे है प्यार के फूल, आपने Notice किया क्या?   "/>
    <meta property="og:description" content="बिग बॉस 13 में इन दिनों असीम रियाज और सिद्धार्थ शुक्ला की तरफ से हाई वोल्टेज ड्रामा लगातार जारी है। इस ड्रामा के साथ- साथ दर्शकों के एक और मनोरजन पैकेज तैयार हो रहा है। जी हां,ऐसा देखा गया है कि इन दिनों असीम का दिल हिमांशी खुराना के लिए धड़कने लगा है। असीम को कई बार हिमांशी के साथ फ्लर्ट करते हुए देखा गया है। भड़ास निकालने वाले टास्क में हिमांशी ने असीम को वॉर्न भी किया था कि वो उनके साथ फ्लर्ट नहीं करें, क्योंकि उनकी सगाई हो चुकी है। "/>
  </head>
  <body>
    <article>
      <h1>BB 13: चोरी- चोरी घर में खिल रहे है प्यार के फूल, आपने Notice किया क्या?   </h1>
      <address><time datetime="2019-11-23T13:25:42+00:00">23 Nov 2019, 13:25</time> by <a rel="author">Tina</a></address>
      <p>बिग बॉस 13 में इन दिनों असीम रियाज और सिद्धार्थ शुक्ला की तरफ से हाई वोल्टेज ड्रामा लगातार जारी है। इस ड्रामा के साथ- साथ दर्शकों के एक और मनोरजन पैकेज तैयार हो रहा है। जी हां,ऐसा देखा गया है कि इन दिनों असीम का दिल हिमांशी खुराना के लिए धड़कने लगा है। असीम को कई बार हिमांशी के साथ फ्लर्ट करते हुए देखा गया है। भड़ास निकालने वाले टास्क में हिमांशी ने असीम को वॉर्न भी किया था कि वो उनके साथ फ्लर्ट नहीं करें, क्योंकि उनकी सगाई हो चुकी है। </p>
      <p>लेकिन लगता है कि हिमांशी के मना करने के बाद भी असीम के दिल में हिमांशी के लिए जो फीलिंग्स हैं वो कम नहीं हुई हैं। बिग बॉस के शुक्रवार के एपिसोड में रात के समय हिमांशी और असीम एक दूसरे से बात करते हुए दिखाई दिए। </p>
      <p>हिमांशी असीम से कहती हैं कि जब वो बीमार पड़ी थीं तब असीम ने उनका एक जेन्टलमेन की तरह ध्यान रखा था। तभी से वो असीम को अपना सच्चा दोस्त मानने लग गईं। </p>
      <p>इस बीच शेफाली जरीवाला दोनों के बीच में आ जाती हैं, लेकिन असीम शेफाली को उनके और हिमांशी के बीच आने से मना करते हैं। इसी दौरान हिमांशी असीम पर तंज कसते हुए कहती हैं कि जब वो असीम से ज्यादा बात नहीं करती थीं तब भी असीम को प्रॉब्लम थी और अब जब वो उनसे बात करती हैं तब भी असीम को प्रॉब्लम है। </p>
      <p>इसके बाद शेफाली और असीम कैप्टन रूम में अकेले होते हैं। शेफाली असीम से कहती हैं कि मैं दो मिनट में आती हूं अभी तेरी आइटम भी नहीं है। शेफाली जाते हुए असीम से ये भी कहती हैं कि तुम उसे क्यों नहीं बताते हो कि तुम उससे प्यार करते हो। </p>
      <p>शेफाली की इस बात पर पहले तो असीम कहते हैं- मैं बता नहीं सकता। फिर अपनी बात को बदलते हुए असीम कहते हैं- मैं नहीं करता हूं। </p>
      <p>असीम और हिमांशी की बात करें तो शो में इन दोनों के बीच काफी अच्छा बॉन्ड देखने को मिल रहा है। दोनों अक्सर ही एक दूसरे के साथ टाइम स्पेंड करते हुए देखे जाते हैं। </p>
      <p>शहनाज संग हिमांशी की लड़ाई में भी असीम अपनी फ्रेंड को सपोर्ट करते हुए दिखाई दिए। अब ये देखना दिलचस्प होगा कि क्या बिग बॉस के घर में असीम और हिमांशी के बीच दोस्ती का कनेक्शन लव कनेक्शन में बदलता है या नहीं। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> bigg boss13 shefali jariwala ask asim riyaz to confess his love for himanshi khurana</p>
    </article>
  </body>
</html>