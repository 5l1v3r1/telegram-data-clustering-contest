<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641558/%DA%A9%D8%B1%D9%87-%D8%B4%D9%85%D8%A7%D9%84%DB%8C-%D9%85%D8%B3%D8%A6%D9%88%D9%84%DB%8C%D8%AA-%D8%B4%DA%A9%D8%B3%D8%AA-%D8%AF%DB%8C%D9%BE%D9%84%D9%85%D8%A7%D8%B3%DB%8C-%D8%A8%D8%A7-%D8%A2%D9%85%D8%B1%DB%8C%DA%A9%D8%A7-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T13:55:00+00:00"/>
    <meta property="og:title" content="کره شمالی: مسئولیت شکست دیپلماسی با آمریکا است"/>
    <meta property="og:description" content="معاون وزیر خارجه کره شمالی گفت، اگر واشنگتن و پیونگ‌یانگ نتوانند به از سرگیری دیپلماسی نائل شوند و در نهایت نتوانند به توافق اتمی دست پیدا کنند."/>
  </head>
  <body>
    <article>
      <h1>
        <a href="https://www.bultannews.com/fa/news/641558/%DA%A9%D8%B1%D9%87-%D8%B4%D9%85%D8%A7%D9%84%DB%8C-%D9%85%D8%B3%D8%A6%D9%88%D9%84%DB%8C%D8%AA-%D8%B4%DA%A9%D8%B3%D8%AA-%D8%AF%DB%8C%D9%BE%D9%84%D9%85%D8%A7%D8%B3%DB%8C-%D8%A8%D8%A7-%D8%A2%D9%85%D8%B1%DB%8C%DA%A9%D8%A7-%D8%A7%D8%B3%D8%AA">کره شمالی: مسئولیت شکست دیپلماسی با آمریکا است</a>
      </h1>
      <h2>معاون وزیر خارجه کره شمالی گفت، اگر واشنگتن و پیونگ‌یانگ نتوانند به از سرگیری دیپلماسی نائل شوند و در نهایت نتوانند به توافق اتمی دست پیدا کنند.</h2>
      <address><time datetime="2019-11-23T13:55:00+00:00">23 Nov 2019, 13:55</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، اظهارات "چو سون هوی"، معاون اول وزیر امور خارجه <b>کره شمالی</b> جدیدترین اظهارنظر و موجی از هشدارها، توهین ها و تهدیدها از سوی مقام های ارشد کره شمالی در روزهای اخیر خطاب به مقام‌های آمریکایی است که همگی پیامی برای ایالات متحده است که نقطه عطف دیپلماتیک با پیونگ یانگ به این راحتی‌ها به دست نمی‌آید.</p>
      <p>این مقام ارشد کره شمالی همچنین گفت: اگر ایالات متحده نتواند اقداماتی را در راستای این مساله انجام دهد و فرصت دیپلماسی با شبه جزیره کره شمالی از میان برود، به نظرم مسئولیت مستقیم آن با ایالات متحده است. ما در راستای ایجاد اعتماد بین دو کشور هم زمان داده‌ایم و هم اقداماتی انجام داده‌ایم اما اقداماتی را از جانب مقام‌های آمریکایی ندیده‌ایم. تنها چیزی که ما دریافت کرده‌ایم، حسی از خیانت است.</p>
      <p>طی چند هفته گذشته واشنگتن و پیونگ‌یانگ به مسائل مرتبط با کاهش تحریم‌ها، برنامه اتمی کره شمالی و رزمایش‌های مشترک ایالات متحده در شبه جزیره کره به بن بست خورده و هیچ کدام نتوانستند به این بن بست پایان دهند.</p>
      <p>واشنگتن خواستار خلع سلاح غیر قابل بازگشت، معتبر و کامل از سوی کره شمالی است اما کره شمالی از واشنگتن می‌خواهد تا به سیاست خصمانه خود در قبال کره شمالی پایان دهد.</p>
      <p>اخیرا نیز دونالد ترامپ، رئیس جمهوری آمریکا خواستار دیدار رو در رو با رهبر کره شمالی شده است. پیش از این دو طرف، سه بار با یکدیگر دیدار رو در رو گفتگو داشتند.</p>
    </article>
  </body>
</html>