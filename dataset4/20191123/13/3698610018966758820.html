<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/vzhivannya-antibiotikiv-pov-yazali-z-rizikom-rozvitku-hvorobi-parkinsona-330673_.html"/>
    <meta property="og:site_name" content="DT.ua"/>
    <meta property="article:published_time" content="2019-11-23T13:59:00+00:00"/>
    <meta property="og:title" content="Вживання антибіотиків пов'язали з ризиком розвитку хвороби Паркінсона"/>
    <meta property="og:description" content="Хвороба може бути пов'язана з впливом антибіотиків на мікрофлору кишечника."/>
  </head>
  <body>
    <article>
      <h1>Вживання антибіотиків пов'язали з ризиком розвитку хвороби Паркінсона</h1>
      <h2>Хвороба може бути пов'язана з впливом антибіотиків на мікрофлору кишечника.</h2>
      <address>
        <time datetime="2019-11-23T13:59:00+00:00">23 Nov 2019, 13:59</time>
      </address>
      <p>Вчені з Університету Гельсінкі заявили про те, що вживання антибіотиків може бути пов'язано з підвищеним ризиком розвитку <a href="https://dt.ua/TECHNOLOGIES/vcheni-znayshli-sposib-diagnostuvati-hvorobu-parkinsona-na-ranniy-stadiyi-315348_.html"><b>хвороби Паркінсона</b></a> протягом 10-15 років. Це може бути пов'язано з негативним впливом антибіотиків на мікрофлору кишечника, повідомляє <a href="https://medicalxpress.com/news/2019-11-antibiotics-predispose-parkinson-disease.html">MedicalXpress</a>.</p>
      <p>Патологічні зміни в кишечнику, характерні для хвороби Паркінсона, можуть спостерігатися у пацієнтів за 20 років до постановки діагнозу. Так, запори, синдром подразненого кишечника і запальні захворювання кишечника можуть бути пов'язані з підвищеним ризиком розвитку хвороби Паркінсона.</p>
      <p>Надмірне вживання антибіотиків може бути пов'язане із змінами в мікрофлорі кишечника. Їхнє використання також пов'язують з розвитком деяких психіатричних захворювань і хвороби Крона.</p>
      <p>У ході дослідження вчені вивчили дані про вживання антибіотиків в 1998-2014 роках 13976 пацієнтами з хворобою Паркінсона і порівняли їх з даними 40697 здорових осіб. За словами дослідників, найбільш небезпечні можуть бути антибіотики широкого спектру дії та ті, які застосовуються проти анаеробних бактерій та грибків.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше вчені з'ясували, що прісноводий поліп гідра при повній втраті нейронів у стані цілком модифікувати свою генетичну програму, що дозволяє йому вижити. На думку дослідників, така здатність гідри <a href="https://dt.ua/TECHNOLOGIES/zdatnist-gidri-do-vidnovlennya-mozhe-dopomogti-u-likuvanni-hvorob-parkinsona-i-alcgeymera-191904_.html"><b>може допомогти в лікуванні нейродегенеративних захворювань</b></a>, таких як хвороби Паркінсона і Альцгеймера.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>