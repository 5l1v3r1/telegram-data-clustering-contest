<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/numan-kurtulmus-akpdeki-adam-kayirmaciliga-iliskin-konustu-257596h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T13:52:00+00:00"/>
    <meta property="og:title" content="Numan Kurtulmuş, AKP'deki 'adam kayırmacılığa' ilişkin konuştu!"/>
    <meta property="og:description" content="AKP Genel Başkanvekili Numan Kurtulmuş, “Ekipçilik, adam kayırmacılık yapanlarla bundan sonraki süreçte yürüyecek yolumuz yoktur, çok net konuşuyorum.” dedi."/>
  </head>
  <body>
    <article>
      <h1>Numan Kurtulmuş, AKP'deki 'adam kayırmacılığa' ilişkin konuştu!</h1>
      <address><time datetime="2019-11-23T13:52:00+00:00">23 Nov 2019, 13:52</time> by <a rel="author">Yeni Çağ Gazetesi</a></address>
      <p>
        <b>AKP Genel Başkanvekili Numan Kurtulmuş, “Ekipçilik, adam kayırmacılık yapanlarla bundan sonraki süreçte yürüyecek yolumuz yoktur, çok net konuşuyorum.” dedi.</b>
      </p>
      <p>AKP Genel Başkanvekili Numan Kurtulmuş, partisinin Atatürk Spor Salonu'nda organize edilen Genişletişmiş İl Danışma Meclisi Toplantısında konuştu.</p>
      <p>Kendisine, "AK Parti'den ayrılacak felanca ya da filancalar parti kurarsa ne olur?" diye sorulduğunu aktaran Kurtulmuş, "Ne olur? Hiçbir şey olmaz ama hiçbir şey olmazı da biraz daha başka şekilde söylemek lazım. Diyorum ki biz başkalarının ne yapacağıyla ilgilenmiyoruz. İster buradan ayrılacak olanlar, ister CHP'si, ister başka partiler... Başka partilerin ne yaptığı bizi ilgilendirmez, biz kendimize bakarız. Biz ne yapıyoruz, biz kendi ödevlerimizi iyi yapıp yapmadığımıza bakarız." ifadelerini kullandı.</p>
      <p>
        <b>“EKİPÇİLİK, ADAM KAYIRMACILIK YAPANLARLA…”</b>
      </p>
      <p>AKP'nin yeni kongre sürecinde her yerdeki teşkilatları çok daha güçlü hale getireceğinin altını çizen Kurtulmuş, şunları kaydetti:</p>
      <p>"Bu kongre süreçlerinde delege seçimlerinden, ilçe yönetimlerinden başlayarak, il yönetimimize kadar adamcılık yok, benim adamım, onun adamı, hısımım, akrabam, arkadaşım, dostum yok. Biz kimsenin kendi adamlarını aramıyoruz, biz milletin adamlarını arıyoruz, milletin kadınlarını arıyoruz, milletin gençlerini arıyoruz. Ekipçilik, adam kayırmacılık yapanlarla bundan sonraki süreçte yürüyecek yolumuz yoktur, çok net konuşuyorum."</p>
      <related>
        <a href="https://www.yenicaggazetesi.com.tr/numan-kurtulmustan-kabinede-revizyon-aciklamasi-257529h.htm"/>
        <a href="https://www.yenicaggazetesi.com.tr/numan-kurtulmustan-chp-elestirisi-cok-degistiler-zannettik-257446h.htm"/>
        <a href="https://www.yenicaggazetesi.com.tr/cumhurbaskanimizin-boyle-bir-gorusmeyle-ilgisi-yoktur-257367h.htm"/>
        <a href="https://www.yenicaggazetesi.com.tr/metal-yorgunlugu-gerekcesi-ile-istifa-ettirildi-il-baskanini-gorevden-aldirdi-257064h.htm"/>
      </related>
    </article>
  </body>
</html>