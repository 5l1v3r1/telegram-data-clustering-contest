<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/externe/noua-posturi-de-televiziune-ruse-interzise-in-letonia-1922400523002019111319178316"/>
    <meta property="og:site_name" content="News.ro"/>
    <meta property="article:published_time" content="2019-11-23T13:05:00+00:00"/>
    <meta property="og:title" content="Nouă posturi de televiziune ruse, interzise în Letonia"/>
    <meta property="og:description" content="Sancţiun impuse de Uniunea Europeană unui bancher rus au repercusiuni în Letonia, unde autoritatea însărcinată cu presa a interzis nouă posturi deteleviziune ruse în urma acestor sancţiuni impuse proprietarului acestora, cu legături cu Kremlinul."/>
  </head>
  <body>
    <article>
      <h1>Nouă posturi de televiziune ruse, interzise în Letonia</h1>
      <address><time datetime="2019-11-23T13:05:00+00:00">23 Nov 2019, 13:05</time> by <a rel="author">Valentin Vidu</a></address>
      <p>
        <b>Sancţiun impuse de Uniunea Europeană unui bancher rus au repercusiuni în Letonia, unde autoritatea însărcinată cu presa a interzis nouă posturi deteleviziune ruse în urma acestor sancţiuni impuse proprietarului acestora, cu legături cu Kremlinul.</b>
      </p>
      <p>UE a înscris în 2014 numele miliardarului Iuri Kovalciuk pe lista persoanelor vizate din cauza anexării Crimeei de către Rusia.</p>
      <p>”Aceste nouă posturi sunt interzise în Letonia pentru că unul dintre proprietarii lor (...), Iuri Kovalciuk, a fost plasat pe lista de sancţiuni UE în calitate de persoană implicată în încălcări ale suveranităţii, integrităţii teritoriale şi independenţei Ucrainei”, a anunţat vineri vicepreşedintele Consiliului Naţional leton al Presei Electronice (NEPLP), Ivars Abolins, scrie L'Express.fr.</p>
      <p>Interdicţia rămâne în vigoare atât timp cât Iuri Kovalciuk se află pe lista persoanelor vizate de sancţiunile UE.</p>
      <p>În ianuarie, NEPLP a interzis timp de trei luni postul rus Rossiya RTR, acuzat de răspândirea unui discurs al urii şi dezinformare cu privire la Ucraina, prelungind o interdicţie din 2016.</p>
      <p>Această din urmă interdicţie vizează posturi rusofone care difuzează filme şi emisiuni de divertisment, populare în rândul minorităţii rusofone, care reprezintă un sfert din populaţia de 1,9 milioane de locuitori a acestei ţări baltice, o fostă republică sovietică.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>