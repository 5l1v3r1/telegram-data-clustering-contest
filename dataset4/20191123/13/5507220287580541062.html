<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188437/"/>
    <meta property="og:site_name" content="Janam TV"/>
    <meta property="article:published_time" content="2019-11-23T13:28:33+00:00"/>
    <meta property="og:title" content="മഹാരാഷ്ട്ര; സത്യപ്രതിജ്ഞയ്ക്ക് സമയം അനുവദിച്ചതിൽ തെറ്റില്ലെന്ന് മുൻ ഗവർണർ കെ ശങ്കരനാരായണൻ"/>
    <meta property="og:description" content="കോഴിക്കോട്: മഹാരാഷ്ട്രയിൽ സത്യപ്രതിജ്ഞക്ക് രാവിലെ ഗവർണർ സമയം അനുവദിച്ചതിൽ തെറ്റില്ലെന്ന് മഹാരാഷ്ട്ര മുൻ ഗവർണറും മുതിർന്ന കോൺഗ്രസ് നേതാവുമായ കെ"/>
  </head>
  <body>
    <article>
      <h1>മഹാരാഷ്ട്ര; സത്യപ്രതിജ്ഞയ്ക്ക് സമയം അനുവദിച്ചതിൽ തെറ്റില്ലെന്ന് മുൻ ഗവർണർ കെ ശങ്കരനാരായണൻ</h1>
      <address><time datetime="2019-11-23T13:28:33+00:00">23 Nov 2019, 13:28</time> by <a rel="author">Janam TV Web Desk</a></address>
      <p>കോഴിക്കോട്: മഹാരാഷ്ട്രയിൽ സത്യപ്രതിജ്ഞക്ക് രാവിലെ ഗവർണർ സമയം അനുവദിച്ചതിൽ തെറ്റില്ലെന്ന് മഹാരാഷ്ട്ര മുൻ ഗവർണറും മുതിർന്ന കോൺഗ്രസ് നേതാവുമായ കെ ശങ്കരനാരായണൻ. പക്ഷെ അവിടെ നടന്ന രാഷ്ട്രീയ നീക്കങ്ങളും സംഭവങ്ങളും ശരിയായ കാര്യമല്ലെന്നും അദ്ദേഹം പറഞ്ഞു.</p>
      <p>ഭരണപക്ഷത്തിരിക്കുന്നവർ അധികാരം നിലനിർത്താൻ എന്തും ചെയ്യും. അത് ഉണ്ടാവാതിരിക്കാൻ ബുദ്ധിപരമായി കാര്യങ്ങൾ ചെയ്യേണ്ടത് പ്രതിപക്ഷത്തിരിക്കുന്നവരാണെന്നും അദ്ദേഹം കോഴിക്കോട് പറഞ്ഞു.</p>
      <p>എൻസിപി പിന്തുണയോടെ ബിജെപി ഇന്ന് രാവിലെയാണ് സർക്കാരുണ്ടാക്കിയത്. ബിജെപിയുടെ ദേവേന്ദ്ര ഫഡ്നാവിസ് മുഖ്യമന്ത്രിയായും എൻസിപിയുടെ അജിത് പവാർ ഉപമുഖ്യമന്ത്രിയായും സത്യപ്രതിജ്ഞ ചെയ്തു.</p>
    </article>
  </body>
</html>