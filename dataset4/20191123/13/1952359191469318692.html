<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191123_04732459?utm_source=feedburner&amp;utm_medium=feed&amp;utm_campaign=Feed%3A+nieuws%2Fsnelnieuws+%28Nieuwsblad.be%3A+Snelnieuws%29"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-23T13:24:00+00:00"/>
    <meta property="og:title" content="Nick mailt per ongeluk duizenden collega’s dat hij ziek is, en die reageren met hilarische steunactie"/>
    <meta property="og:description" content="Toen lokale tv-reporter Nick Vasos zich vrijdag niet lekker voelde, besloot hij zijn collega’s via mail in te lichten over zijn afwezigheid. Alleen stuurde..."/>
  </head>
  <body>
    <article>
      <h1>Nick mailt per ongeluk duizenden collega’s dat hij ziek is, en die reageren met hilarische steunactie</h1>
      <address>
        <time datetime="2019-11-23T13:24:00+00:00">23 Nov 2019, 13:24</time>
      </address>
      <p>
        <b>Toen lokale tv-reporter Nick Vasos zich vrijdag niet lekker voelde, besloot hij zijn collega’s via mail in te lichten over zijn afwezigheid. Alleen stuurde de man zijn mail niet naar een handvol directe collega’s, maar - per ongeluk - naar duizenden collega’s van tv-stations over het hele land. Het gevolg was een ongeziene vloed aan steunbetuigingen.</b>
      </p>
      <p>Nick Vasos is verkeersreporter voor Fox4, een lokaal tv-station in Kansas City, in de Amerikaanse staat Missouri. Toen hij zich vrijdag te slecht voelde om te gaan werken, mailde hij per ongeluk naar de ‘breaking news’-contactenlijst in plaats van naar zijn directe collega’s. Duizenden en duizenden collega’s die over het hele land bij tv-stations van het bedrijf werkten, ontvingen zijn afwezigheidsbericht. Het begin van een stroom steunbetuigingen die via Reply all bij alle collega’s - waaronder Nick - binnenliepen. En het ontstaan van de hashtag #PrayersforNick.</p>
      <p>“Hoe breng je collega’s van de grootste eigenaar van lokale tv-stations in Amerika samen?”, schrijft reporter Ted Nesi in een tweet vol steunmails. “Stuur per ongeluk dat je ziek bent naar het hele bedrijf.”</p>
      <p> </p>
      <figure>
        <iframe data-src="https://twitter.com/TedNesi/status/1197722603022143488?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>Directe collega’s van Fox4 waren zo gepakt en overweldigd, dat ze prompt een hoekje inrichtten om Nick te gedenken.</p>
      <figure>
        <img src="https://static.nieuwsblad.be/Assets/Images_Upload/2019/11/23/14a04c08-0df3-11ea-97ee-655d192871aa_web_scale_0.1953125_0.1953125__.jpg?nomaxheight=513&amp;nomaxwidth=767&amp;scale=both"/>
        <figcaption>
          <cite>Foto: Twitter</cite>
        </figcaption>
      </figure>
      <figure>
        <img src="https://static.nieuwsblad.be/Assets/Images_Upload/2019/11/23/1a3becc6-0df3-11ea-97ee-655d192871aa_web_scale_0.1953125_0.1953125__.jpg?nomaxheight=513&amp;nomaxwidth=767&amp;scale=both"/>
        <figcaption>
          <cite>Foto: Twitter</cite>
        </figcaption>
      </figure>
      <p>“Een van de meer bijzondere nachten die ik al meemaakte in de nieuwssector”, schrijft Brian Dulle. “Het goede nieuws: de bazen hier bij Fox4 laten weten dat hij het zal halen.”</p>
      <p> </p>
      <figure>
        <iframe data-src="https://twitter.com/BrianMDulle/status/1197719701020925954?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p> </p>
      <figure>
        <iframe data-src="https://twitter.com/VivienReports/status/1197705381532831744?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p> </p>
      <figure>
        <iframe data-src="https://twitter.com/juddbakertv/status/1197716797186871296?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p> </p>
      <figure>
        <iframe data-src="https://twitter.com/susanshaw/status/1197914955070226433?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p> </p>
      <figure>
        <iframe data-src="https://twitter.com/zerwekh/status/1198003899979980800?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p> </p>
      <figure>
        <iframe data-src="https://twitter.com/KCMOwater/status/1197992176900362242?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>De onbedoelde actie van Nick haalde uiteindelijk tal van lokale tv-journaals en de bewuste mailgroep werd even uitgeschakeld door het bedrijf, dat met aandrang vroeg om hem enkel te gebruiken voor écht breaking news. Nick zelf stelt het volgens de laatste berichten wel: hij bedankte iedereen voor de steun.</p>
    </article>
  </body>
</html>