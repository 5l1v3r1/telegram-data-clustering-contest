<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/business/news/593805/%E0%A6%B8%E0%A6%BF%E0%A6%9F%E0%A6%BF-%E0%A6%97%E0%A7%8D%E0%A6%B0%E0%A7%81%E0%A6%AA%E0%A7%87%E0%A6%B0-%E0%A6%AA%E0%A7%87%E0%A6%81%E0%A7%9F%E0%A6%BE%E0%A6%9C%E0%A7%87%E0%A6%B0-%E0%A6%A6%E0%A7%8D%E0%A6%AC%E0%A6%BF%E0%A6%A4%E0%A7%80%E0%A7%9F-%E0%A6%9A%E0%A6%BE%E0%A6%B2%E0%A6%BE%E0%A6%A8-%E0%A6%86%E0%A6%B8%E0%A6%AC%E0%A7%87-%E0%A6%B8%E0%A7%8B%E0%A6%AE%E0%A6%AC%E0%A6%BE%E0%A6%B0"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-23T13:32:00+00:00"/>
    <meta property="og:title" content="সিটি গ্রুপের পেঁয়াজের দ্বিতীয় চালান আসবে সোমবার"/>
    <meta property="og:description" content="সিটি গ্রুপের আমদানি করা পেঁয়াজের দ্বিতীয় চালান কার্গো বিমানে আগামী সোমবার (২৫ নভেম্বর) দেশে পৌঁছাবে। দেশের চলমান পেঁয়াজের সংকট নিরসনের লক্ষ্যে প্রাথমিক পর্যায়ে ২ হাজার ৫২০ মেট্রিক টন পেঁয়াজ আমদানির সিদ্ধান্ত নিয়েছে এই শিল্পগোষ্ঠী।শনিবার (২৩ নভেম্বর) বাণিজ্য মন্ত্রণালয় থেকে পাঠানো সিটি..."/>
  </head>
  <body>
    <article>
      <h1>সিটি গ্রুপের পেঁয়াজের দ্বিতীয় চালান আসবে সোমবার</h1>
      <address><time datetime="2019-11-23T13:32:00+00:00">23 Nov 2019, 13:32</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/350x0x1/uploads/media/2019/09/17/6afe6c78203443ea1a6bfd8280b0d58c-5d80b2c6037a6.jpg"/>
      </figure>
      <p>সিটি গ্রুপের আমদানি করা পেঁয়াজের দ্বিতীয় চালান কার্গো বিমানে আগামী সোমবার (২৫ নভেম্বর) দেশে পৌঁছাবে। দেশের চলমান পেঁয়াজের সংকট নিরসনের লক্ষ্যে প্রাথমিক পর্যায়ে ২ হাজার ৫২০ মেট্রিক টন পেঁয়াজ আমদানির সিদ্ধান্ত নিয়েছে এই শিল্পগোষ্ঠী।<br/>শনিবার (২৩ নভেম্বর) বাণিজ্য মন্ত্রণালয় থেকে পাঠানো সিটি গ্রুপের উপদেষ্টা অমিতাভ চক্রবর্তীর সই করা এক সংবাদ বিজ্ঞপ্তিতে এই তথ্য জানানো হয়।<br/>সিটি গ্রুপের আমদানি করা পেঁয়াজের প্রথম চালান গতকাল শুক্রবার (২২ নভেম্বর) তার্কিশ এয়ারলাইনসের একটি কার্গো বিমানে ঢাকায় পৌঁছেছে। এই পেঁয়াজ ট্রেডিং করপোরেশন অব বাংলাদেশের (টিসিবি) কাছে হস্তান্তর করা হয়েছে। <br/>সংবাদ বিজ্ঞপ্তিতে বলা হয়েছে, সিটি গ্রুপের আমদানি করা পেঁয়াজের মধ্যে বিমানে ২০ মেট্রিক টন এবং আর তুরস্ক থেকে সমুদ্রপথে ২ হাজার ৫০০ মেট্রিক টন আসবে। এরই মধ্যে পেঁয়াজের একটি বড় চালান সিঙ্গাপুর হয়ে দেশের পথে রয়েছে। এই পেঁয়াজ দ্রুত খালাস করার সব ব্যবস্থা এরই মধ্যে সম্পন্ন করা হয়েছে বলেও সংবাদ বিজ্ঞপ্তিতে জানানো হয়েছে।</p>
      <footer>/এসআই/এইচআই/</footer>
    </article>
  </body>
</html>