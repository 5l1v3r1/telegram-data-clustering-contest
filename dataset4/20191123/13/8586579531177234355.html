<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/bulut-bilisim-sistemleri-sirketlerin-dijital-donusumunu-sagliyor-257593h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T13:38:00+00:00"/>
    <meta property="og:title" content="&quot;Bulut bilişim sistemleri şirketlerin dijital dönüşümünü sağlıyor&quot;"/>
    <meta property="og:description" content="GlobalIT'nin Genel Müdürü Nuri Selçuk, Türkiye'deki firmaların dijital dönüşüm projelerini gerçekleştirdiklerini söyledi."/>
  </head>
  <body>
    <article>
      <h1>"Bulut bilişim sistemleri şirketlerin dijital dönüşümünü sağlıyor"</h1>
      <address><time datetime="2019-11-23T13:38:00+00:00">23 Nov 2019, 13:38</time> by <a rel="author">Yeni Çağ Gazetesi</a></address>
      <p>
        <b>GlobalIT'nin Genel Müdürü Nuri Selçuk, Türkiye'deki firmaların dijital dönüşüm projelerini gerçekleştirdiklerini söyledi.</b>
      </p>
      <p>Bulut bilişim hizmeti sağlayan Google Cloud'un Türkiye'deki resmi partneri olan GlobalIT'nin Genel Müdürü Nuri Selçuk da, Google Cloud'da bulut sistemleri üzerinden veri depolanması ve sistem işletilmesi gibi çeşitli ürün gruplarının bulunduğunu hatırlatarak, bu ürünlerle Türkiye'deki firmaların dijital dönüşüm projelerini gerçekleştirdiklerini söyledi.</p>
      <p>İnsan, süreç ve altyapı unsurlarının bir araya gelmesiyle doğru bir dijital dönüşümün sağlandığını aktaran Selçuk, bulut bilişim hizmetlerinin teknolojik altyapı haricinde şirketlere sağladığı en büyük faydanın, şirketlere "kullandıkça öde" modeliyle finansal dar boğazlarda faaliyetlerini devam ettirmelerine olanak sağlaması olduğunu dile getirdi.</p>
      <p>Selçuk, 2006'dan bu yana farklı sektörlerde 500'ün üzerinde firmayı bulut bilişim uygulamalarıyla buluşturduklarını hatırlatarak, "Çok farklı sektörlerden firmalara bulut bilişim hizmeti sağlayarak iş süreçlerini dijitalleştirmelerine yardımcı oluyoruz. Finans, sigortacılık ve benzeri sektörlerde belli tipte verilerin bulut sistemlerinde barındırılması regülasyonlarla sınırlandırılsa da genel olarak sektörlerin bulut sistemlere ve yeni nesil veri depolama uygulamalarına ilgisi yoğun." ifadelerini kullandı.</p>
    </article>
  </body>
</html>