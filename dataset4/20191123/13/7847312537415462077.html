<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474327-co-korwin-mikke-mysli-o-sosnierzu-w-zespole-ds-lgbt"/>
    <meta property="og:site_name" content="wPolityce.pl"/>
    <meta property="article:published_time" content="2019-11-23T13:22:08+00:00"/>
    <meta property="og:title" content="Co Korwin-Mikke myśli o Sośnierzu w zespole ds. LGBT? &quot;Proponuję od razu całować go w rękę&quot;. Dziennikarka &quot;GW&quot; nie kryje zdumienia"/>
    <meta property="og:description" content="Inicjator zespołu Krzysztof Śmiszek stwierdził, że jest otwarty na merytoryczną dyskusję z politykiem Konfederacji."/>
  </head>
  <body>
    <article>
      <h1>Co Korwin-Mikke myśli o Sośnierzu w zespole ds. LGBT? "Proponuję od razu całować go w rękę". Dziennikarka "GW" nie kryje zdumienia</h1>
      <address><time datetime="2019-11-23T13:22:08+00:00">23 Nov 2019, 13:22</time> by <a rel="author" href="https://wpolityce.pl/autorzy/437-znalezione-w-sieci-2" target="_blank">Znalezione w sieci</a></address>
      <p>
        <b>Poseł Konfederacji Dobromir Sośnierz wstąpił do parlamentarnego zespołu ds. równouprawnienia LGBT+. Dziennikarka „Gazety Wyborczej” zapytała o to Janusza Korwin-Mikkego. Odpowiedź polityka wprawiła ją w niemałe zdumienie.</b>
      </p>
      <p>CZYTAJ TAKŻE: <a href="https://wpolityce.pl/polityka/473861-sosnierz-dolaczyl-do-parlamentarny-zespolu-smiszka">Sośnierz dołączył do parlamentarnego zespołu… ds. równouprawnienia LGBT+. „To nie jest trolling. Popieram równouprawnienie”</a></p>
      <p>
        <a href="https://wpolityce.pl/polityka/474003-smiszek-szefem-zespolu-ds-lgbt-beda-ustawy-i-oswiadczenia">Śmiszek szefem zespołu ds. LGBT. Będą pisać ustawy i wydawać oświadczenia. „Musimy reagować na te słowa, które padają tutaj”</a>
      </p>
      <p>Poseł Konfederacji Dobromir Sośnierz dołączył do parlamentarnego zespołu do spraw równouprawnienia osób LGBT. Inicjator zespołu Krzysztof Śmiszek stwierdził, że jest otwarty na merytoryczną dyskusję z politykiem Konfederacji.</p>
      <p>Według twórców, parlamentarny zespół ds. równouprawnienia osób LGBT ma być miejscem rozmowy z organizacjami pozarządowymi, a efektem prac parlamentarzystów mają być konkretne ustawy. W skład zespołu wchodzi wicemarszałek Senatu Gabriela Morawska-Stanecka z Lewicy oraz 24 posłów: 16 z Lewicy, 7 z Koalicji Obywatelskiej. Teraz dołączył do niego poseł Konfederacji.</p>
      <p>Sośnierz zapewniał w rozmowie z mediami, że to nie jest żaden „trolling”.</p>
      <p>O sprawę w Sejmie został zapytany Janusz Korwin-Mikke. Dziennikarce „Gazety Wyborczej” trudno było ukryć zdumienie, kiedy usłyszała, co na temat kroków Sośnierza sądzi Korwin-Mikke.</p>
      <blockquote>
        <b>On będzie się domagał, żeby go traktowano co najmniej tak samo jak kobietę. Proponuję od razu całować go w rękę</b>
      </blockquote>
      <p>— odpowiedział dziennikarce Janusz Korwin-Mikke.</p>
      <figure>
        <iframe data-src="https://twitter.com/JkmMikke/status/1198146084826177537" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Zapowiada się, że posiedzenia zespołu utworzonego przez Krzysztofa Śmiszka będą miały bardzo interesujący przebieg.</p>
      <p>wkt/TT</p>
    </article>
  </body>
</html>