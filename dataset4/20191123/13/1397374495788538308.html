<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/trinkijeri-bi-da-igra-partizanovu-kosarku-protiv-buducnosti-393508.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-23T13:31:00+00:00"/>
    <meta property="og:title" content="Trinkijeri bi da igra &quot;Partizanovu košarku&quot; protiv Budućnosti"/>
    <meta property="og:description" content="Trener košarkaša Partizana Andrea Trinkijeri rekao je danas da Budućnost ima odličan tim, ali da je na njegovoj ekipi da nadje &quot;specifične taktičke solucije&quot; i da pokuša da nametne svoju igru."/>
  </head>
  <body>
    <article>
      <h1>Trinkijeri bi da igra "Partizanovu košarku" protiv Budućnosti</h1>
      <h2>Trener košarkaša Partizana Andrea Trinkijeri rekao je danas da Budućnost ima odličan tim, ali da je na njegovoj ekipi da nadje "specifične taktičke solucije" i da pokuša da nametne svoju igru.</h2>
      <address><time datetime="2019-11-23T13:31:00+00:00">23 Nov 2019, 13:31</time> by <a rel="author">Beta</a></address>
      <p>"<i>Budućnost ima odličan tim. U ozbiljnoj su seriji pobeda, imaju veoma talentovane igrače i uvek velike ambicije. Na nama je da nadjemo specifične taktičke solucije, da pokušamo odvesti utakmicu na našu košarku i da igramo kako umem</i>o", rekao je Trinkijeri za klupski sajt.<br/><br/>Košarkaši Partizana sutra gostuju Budućnosti u utakmici osmog kola ABA lige.<br/><br/>Nakon sedam odigranih kola, Partizan ima pet pobeda i dva poraza u regionalnom takmičenju, a Budućnost skor 6/1.<br/><br/>Kapiten Partizana Novica Veličković se nakon propuštene utakmice protiv Ritasa u Evrokupu vraća u tim.<br/><br/><i>"U Podgorici je uvek teško igrati. Ne mogu da se setim nijedne utakmice koju je Partizan lako dobio dole, čak i kada je bio apsolutni favorit. I ove sezone, oni imaju odličan tim, iz utakmice u utakmicu igraju sve bolje, na deobi su prvog mesta u ligi i zaslužuju maksimalan respekt. Samo ako smo na svom maksimumu, samo ako se budemo borili i srcem i glavom do kraja, imaćemo šansu da se u Beograd vratimo sa važnom pobedom</i>", rekao je Veličković.  <br/><br/>Utakmica se igra sutra od 18.00 u podgoričkom Sportskom centru Morača.</p>
      <p>Izvor: Beta</p>
      <related>
        <h4>Povezane vesti</h4>
        <a href="https://www.sportske.net/vest/kosarka/partizan-u-najgorem-slucaju-ide-kao-drugi-u-top-16-protivnici-sve-izvesniji-393433.html"/>
        <a href="https://www.sportske.net/vest/kosarka/mvp-tomas-objasnio-ovako-je-partizan-dobio-ritas-393317.html"/>
        <a href="https://www.sportske.net/vest/kosarka/trinkijeri-priznaje-greske-ali-kaze-da-timu-treba-odmor-vec-dugo-kopamo-393311.html"/>
        <a href="https://www.sportske.net/vest/kosarka/grobari-tvrde-utakmica-protiv-ritasa-je-tako-partizan-tvitovi-393307.html"/>
        <a href="https://www.sportske.net/vest/kosarka/evrokup-partizan-preko-ritasa-do-top-16-393306.html"/>
      </related>
    </article>
  </body>
</html>