<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ntnews.com/national-news-telugu/its-surgical-strike-on-democracy-says-uddhav-thackeray-1-1-10610437.html"/>
    <meta property="og:site_name" content="ntnews.com"/>
    <meta property="article:published_time" content="2019-11-23T13:40:00+00:00"/>
    <meta property="og:title" content="ప్ర‌జాస్వామ్యాన్ని అప‌హాస్యం చేశారు : ఉద్ద‌వ్ ఠాక్రే"/>
    <meta property="og:description" content="హైద‌రాబాద్‌: బీజేపీ ప్ర‌జాస్వామ్యాన్ని అప‌హాస్యం చేసింద‌ని శివ‌సేన చీఫ్ ఉద్ద‌వ్ ఠాక్రే అన్నారు. హ‌ర్యానా, బీహార్‌లో వ్య‌వ‌హ‌రించిన తీరుగానే ఇక్క‌డ కూడా ఎత్తులు"/>
  </head>
  <body>
    <article>
      <h1>ప్ర‌జాస్వామ్యాన్ని అప‌హాస్యం చేశారు : ఉద్ద‌వ్ ఠాక్రే</h1>
      <address>
        <time datetime="2019-11-23T13:40:00+00:00">23 Nov 2019, 13:40</time>
      </address>
      <p>హైద‌రాబాద్‌: బీజేపీ ప్ర‌జాస్వామ్యాన్ని అప‌హాస్యం చేసింద‌ని శివ‌సేన చీఫ్ ఉద్ద‌వ్ ఠాక్రే అన్నారు. హ‌ర్యానా, బీహార్‌లో వ్య‌వ‌హ‌రించిన తీరుగానే ఇక్క‌డ కూడా ఎత్తులు వేసింద‌న్నారు. ఇవాళ ఉద‌యం మ‌హా సీఎంగా ఫ‌డ్న‌వీస్ ప్ర‌మాణ స్వీకారం చేసిన నేప‌థ్యంలో.. శ‌ర‌ద్ ప‌వార్‌తో క‌లిసి ఉద్ద‌వ్ మీడియా స‌మావేశం నిర్వ‌హించారు. బీజేపీకి ప్ర‌తిప‌క్షాలు వ‌ద్దూ, స్నేహితులు వ‌ద్దు అని అన్నారు. త‌మ‌ల్ని ఎవ‌రూ వెన్నుపోటు పొడ‌వ‌లేర‌న్నారు. ప్ర‌జాస్వామంతో పిల్ల‌ల ఆట ఆడ‌డం స‌రికాద‌న్నారు. ఇంత‌కుముందు ఈవీఎం ఆట‌లు ఆడేవార‌ని, ఇప్పుడు కొత్త ఆట ఆడుతున్నార‌న్నారు. మ‌ళ్లీ ఎన్నిక‌ల అవ‌స‌రం ఏమీ ఉండ‌ద‌ని, ఛ‌త్ర‌ప‌తి శివాజీ ఏం చేశారో అంద‌రికీ తెలుసు అని, వెనుక నుంచి మోసం చేసిన వారిపై ఎలా దాడి చేశారో మ‌రాఠాల‌కు తెలుసు అని ఠాక్రే అన్నారు. శివ‌సేన ఎమ్మెల్యేల‌ను ఎలా బ్రేక్ చేస్తారో చూస్తాన‌న్నారు. మ‌హారాష్ట్ర నిద్ర‌పోతూ ఉండ‌ద‌న్నారు. బీజేపీ చేసింది కేవ‌లం రాజ‌కీయ స‌ర్జిక‌ల్ స్ట్ర‌యిక్ మాత్ర‌మే అని అన్నారు. క‌లిసిక‌ట్టుగా నిలిచి, ప్ర‌భుత్వాన్ని ఏర్పాటు చేస్తామ‌ని ఉద్ద‌వ్ స్ప‌ష్టం చేశారు.</p>
    </article>
  </body>
</html>