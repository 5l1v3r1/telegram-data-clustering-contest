<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/attualita/maltempo-in-piemonte-e-allerta-rossa/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-23T13:07:16+00:00"/>
    <meta property="og:title" content="Maltempo in Piemonte: è allerta rossa"/>
    <meta property="og:description" content="Maltempo in Piemonte: è allerta rossa. Peggiora la situazione in Piemonte, dove le previsioni dell’Arpa Piemonte segnalano il passaggio di allarme."/>
  </head>
  <body>
    <article>
      <h1>Maltempo in Piemonte: è allerta rossa</h1>
      <h2>Peggiora la situazione in Piemonte, dove le previsioni dell'Arpa Piemonte segnalano il passaggio di allarme.</h2>
      <address>
        <time datetime="2019-11-23T13:07:16+00:00">23 Nov 2019, 13:07</time>
      </address>
      <figure>
        <img src="https://notiziaoggivercelli.it/media/2016/05/Maltempo-in-poche-ore-caduti-60-mm-di-pioggia-57330ba6c9ccd1-650x388.jpg"/>
      </figure>
      <p>Maltempo in Piemonte: è allerta rossa. Peggiora la situazione in Piemonte, dove le previsioni dell’Arpa Piemonte segnalano il passaggio di allarme.</p>
      <h3>Maltempo in Piemonte: è allerta rossa</h3>
      <p>Peggiora la situazione idrogeologica in Piemonte, dove le previsioni del Centro funzionale di Arpa Piemonte segnalano, a causa della persistenza del maltempo, i<b>l passaggio all’allerta rossa nelle zone della Val Sesia (Vc), Cervo (Bi), Chiusella, Orco, Lanzo, bassa Val Susa e Sangone (To), Tanaro (Cn), Belbo (Al, At, Cn) e Bormida (Al).</b> Allerta arancione in tutto il resto della regione, ad esclusione delle Valli Maira, Varaita e Stura, in provincia di Cuneo, dove si segnala un’allerta gialla.</p>
      <p>Sono attese esondazioni dei corsi d’acqua, con allagamenti anche estesi, frane diffuse anche di dimensioni importanti. Interruzione dei servizi per valanghe potranno interessare la viabilità.</p>
      <p>Nell’Alessandrino, il Bormida e l’Orba hanno già superato la soglia di pericolo. Domani si prevede una situazione critica del Po, tra Torino e Crescentino.</p>
      <p><b>Da domani pomeriggio</b> lo spostamento della perturbazione verso sudest favorirà <b>un lento miglioramento delle condizioni meteorologiche sulla nostra regione</b>, con una progressiva attenuazione dei fenomeni dalla tarda serata. Condizioni più stabili solo dalle ore centrali di lunedì.</p>
      <related>
        <h4>Leggi anche:</h4>
        <a href="https://notiziaoggivercelli.it/attualita/maltempo-santhia-coc-aperto-fiera-di-domani-annullata-e-cimitero-chiuso/"/>
      </related>
      <p>La Sala Operativa della Protezione civile di corso Marche 79 a Torino rimarrà aperta h24 per monitorare e gestire l’evento, fino al termine dell’emergenza.</p>
      <p>I volontari continuano a lavorare sul territorio, sia quelli dei gruppi comunali, sia quelli del Coordinamento regionale, del Corpo Aib e dell’Associazione nazionale Alpini.</p>
      <p>
        <b>Si invitano i cittadini ad adottare le buone pratiche di autoprotezione:</b>
      </p>
      <p>
        <a href="https://www.regione.piemonte.it/web/temi/protezione-civile-difesa-suolo-opere-pubbliche/protezione-civile/allertamento-monitoraggio/cosa-fare-caso-allerta-forti-temporali">https://www.regione.piemonte.it/web/temi/protezione-civile-difesa-suolo-opere-pubbliche/protezione-civile/allertamento-monitoraggio/cosa-fare-caso-allerta-forti-temporali</a>
      </p>
      <p>
        <a href="https://www.regione.piemonte.it/web/temi/protezione-civile-difesa-suolo-opere-pubbliche/protezione-civile/allertamento-monitoraggio/cosa-fare-caso-allerta-forti-temporali">https://www.regione.piemonte.it/web/temi/protezione-civile-difesa-suolo-opere-pubbliche/protezione-civile/allertamento-monitoraggio/cosa-fare-caso-allerta-alluvione</a>
      </p>
      <p>
        <a href="https://www.regione.piemonte.it/web/temi/protezione-civile-difesa-suolo-opere-pubbliche/protezione-civile/allertamento-monitoraggio/cosa-fare-caso-allerta-forti-temporali">https://www.regione.piemonte.it/web/temi/protezione-civile-difesa-suolo-opere-pubbliche/protezione-civile/allertamento-monitoraggio/cosa-fare-caso-allerta-neve</a>
      </p>
    </article>
  </body>
</html>