<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2824090-apl-vest-gem-armolenka-prograv-tottengemu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-23T13:27:00+00:00"/>
    <meta property="og:title" content="АПЛ: «Вест Гем» Ярмоленка програв «Тоттенгему»"/>
    <meta property="og:description" content="Жозе Моурінью виграв перший матч на чолі нової команди."/>
  </head>
  <body>
    <article>
      <h1>АПЛ: «Вест Гем» Ярмоленка програв «Тоттенгему»</h1>
      <h2>Жозе Моурінью виграв перший матч на чолі нової команди.</h2>
      <address>
        <time datetime="2019-11-23T13:27:00+00:00">23 Nov 2019, 13:27</time>
      </address>
      <p>В матчі 13-го туру англійської прем’єр-ліги (АПЛ) «Вест Гем» українського півзахисника Андрія Ярмоленка програв вдома «Тоттенгему» (2:3). Про це повідомляє Укрінформ.</p>
      <p>Український вінгер «Вест Гему» Андрій Ярмоленко вийшов у стартовому складі і відіграв проти «Тоттенгема» 56 хвилин. Результативними діями він не відзначився. В цьому сезоні в активі Ярмоленка три забиті м’ячі і та один  гольовий пас.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2806569-apl-vest-gem-zigrav-vniciu-u-armolenka-rezultativnij-pas.html">АПЛ: «Вест Гем» зіграв внічию, у Ярмоленка результативний пас</a>
      </blockquote>
      <p>«Тоттенгем» виграв перший матч з новим головним тренером Жозе Моурінью. Португальський фахівець очолив команду цього тижня, змінивши Маурісіо Почеттіно, якого звільнили за погані результати. За гостей в цьому матчі забивали Сон Хин-Мін, Лукас Моура, Кейн. У «Вест Гема» відзначилися Антоніо і Огбонна. 3:2 – це лише четверта перемога «Тоттенгема» в цьому сезоні АПЛ.</p>
      <p>«Вест Гем» після 13-и турів набрав 13 очок і посідає в турнірній таблиці АПЛ 16-е місце. У наступному турі 30 листопада команда Ярмоленка зіграє на виїзді з «Челсі».  </p>
    </article>
  </body>
</html>