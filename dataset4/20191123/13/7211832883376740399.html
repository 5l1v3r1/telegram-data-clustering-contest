<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/politic/news/607246"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-23T13:21:00+00:00"/>
    <meta property="og:title" content="อนุทิน เชียร์ &quot;ช่อ&quot; จัดการสื่อเครือเนชั่น"/>
    <meta property="og:description" content="&quot;อนุทิน&quot; ตอบคอมเมนต์ เชียร์ &quot;ช่อ-พรรณิการ์&quot; จัดการสื่อเครือเนชั่น ลั่นยืนข้างความถูกต้อง"/>
  </head>
  <body>
    <article>
      <h1>อนุทิน เชียร์ "ช่อ" จัดการสื่อเครือเนชั่น</h1>
      <address><time datetime="2019-11-23T13:21:00+00:00">23 Nov 2019, 13:21</time> by <a rel="author">PostToday</a></address>
      <p>"อนุทิน" ตอบคอมเมนต์ เชียร์ "ช่อ-พรรณิการ์" จัดการสื่อเครือเนชั่น ลั่นยืนข้างความถูกต้อง</p>
      <p>นายอนุทิน ชาญวีรกูล รองนายกรัฐมนตรี รัฐมนตรีว่าการกระทรวงสาธารณสุข ในฐานะหัวหน้าพรรคภูมิใจไทย ได้แชร์ภาพข่าวพร้อมข้อความของ น.ส.พรรณิการ์ วานิช โฆษกพรรคอนาคตใหม่ ในการแถลงข่าว ที่ระบุว่า "บางกรณีนักการเมืองแสดงหลักฐานทุกอย่างแล้ว ว่าโอนหุ้นก่อน แต่ก็ยังมีคดี แต่กรณีของ น.ส.วทันยา โอภาสี หรือ เดียร์ สส.บัญชีรายชื่อพรรคพลังประชารัฐ กลับชัดเจน แต่กฎหมายไม่สามารถทำอะไรได้ ไม่เพียงเท่านั้น เนชั่น ได้แสดงให้เห็นอย่างชัดเจนว่า ทำการอันเป็นคุณแก่พรรคการเมืองบางพรรคและเป็นโทษแก่พรรคการเมืองบางพรรคอย่างเป็นระบบ "</p>
      <p>ทั้งนี้สมาชิกเฟซบุ๊กรายหนึ่งได้แสดงความเห็นถามนายอนุทิน ว่า “ท่านรองฯ มีความเห็นยังไงครับเรื่องนี้” นายอนุทินได้ตอบว่า “เห็นด้วยกับช่อครับ” ก่อนที่จะแสดงความเห็นตอบอย่างต่อเนื่องเช่น “อยู่ข้างความถูกต้องเสมอ อยู่กับความถูกต้องไม่มีวันแพ้ใครครับ” ฯลฯ</p>
      <figure>
        <img src="https://www.posttoday.com/media/content/2019/11/23/929EC8092D9A4ABF8F6DDEFED713F74C.jpg"/>
      </figure>
    </article>
  </body>
</html>