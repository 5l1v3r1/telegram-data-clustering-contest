<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/angelkova-digata-tzentralniya-1618645.html"/>
    <meta property="og:site_name" content="Cross"/>
    <meta property="article:published_time" content="2019-11-23T13:59:00+00:00"/>
    <meta property="og:title" content="Плажната ивица на централния плаж в Созопол ще бъде възстановена"/>
    <meta property="og:description" content="/КРОСС/ Пясъчната дига на централния плаж в Созопол ще бъде премахната и ще се възстанови първоначалния вид на плажната ивица, съобщи министърът на туризма Николина Ангелкова, след като направи проверка на дигата, предаде кореспондентът на БГНЕС от морския град."/>
  </head>
  <body>
    <article>
      <h1>Плажната ивица на централния плаж в Созопол ще бъде възстановена</h1>
      <address>
        <time datetime="2019-11-23T13:59:00+00:00">23 Nov 2019, 13:59</time>
      </address>
      <p>/КРОСС/ Пясъчната дига на централния плаж в Созопол ще бъде премахната и ще се възстанови първоначалния вид на плажната ивица, съобщи министърът на туризма Николина Ангелкова, след като направи проверка на дигата, предаде кореспондентът на БГНЕС от морския град.</p>
      <p>Ангелкова допълни, че концесионерът е нарушил уведомителния режим за изграждането на дигата, освен това съоръжението не е изградено по правилата. Концесионерът ще трябва да плати и неустойка в размер на 6900 лева.</p>
      <p>„Вече съм разпоредила дигата да бъде премахната с оглед на това, че изцяло е нарушено уведомлението, което е направено към институцията. Взима се пясък и от заливаемата площ", обяви Ангелкова.</p>
      <p>Ангелкова обаче уточни, че подобни диги пазят пясъчните ивици и тяхното изграждане е важно. Тя призова и за по-голям диалог.</p>
      <p>„Изпълняваме изключително стриктно всички контролни правомощия и следим за спазването на задълженията по договорите с всеки един концесионер", каза Ангелкова.</p>
    </article>
  </body>
</html>