<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902088.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-23T13:50:00+00:00"/>
    <meta property="og:title" content="آغاز ساخت سریال «شهید دکتر شهریاری»"/>
    <meta property="og:description" content="به گزارش صدا و سیمای مرکز زنجان، محمد حسین لطیفی در بازدید از روند تولید فیلم داستانی«خنچای»، ساخت فیلم ها و سریال های محلی و بومی را از آثار مورد توجه مردم دانست و گفت: ساخت فیلم «ددمان» و سریال «شهید دکتر مجید شهریاری» از دیگر آثار فاخر صداوسیمای مرکز زنجان است  که به زودی کلید ساخت آنها زده خواهد  شد."/>
  </head>
  <body>
    <article>
      <h1>آغاز ساخت سریال «شهید دکتر شهریاری»</h1>
      <address>
        <time datetime="2019-11-23T13:50:00+00:00">23 Nov 2019, 13:50</time>
      </address>
      <p>مدیرکل صداوسیما مرکز زنجان گفت: ساخت سریال ۳۰ قسمتی «شهید شهریاری» ۸ آذر ماه همزمان با سالروز شهادت این شهید، کلید می‌خورد.</p>
      <p>به گزارش صدا و سیمای مرکز زنجان، محمد حسین لطیفی در بازدید از روند تولید فیلم داستانی«خنچای»، ساخت فیلم ها و سریال های محلی و بومی را از آثار مورد توجه مردم دانست و گفت: ساخت فیلم «ددمان» و سریال «شهید دکتر مجید شهریاری» از دیگر آثار فاخر صداوسیمای مرکز زنجان است  که به زودی کلید ساخت آنها زده خواهد  شد.</p>
      <p>وی اظهار کرد: ساخت سریال ۳۰قسمتی دکتر مجید شهریاری ۸آذر ماه همزمان با سالروز شهادت این شهید هسته ای کلید خواهد خورد.</p>
      <p>مدیرکل صداوسیما مرکز زنجان در ادامه با اشاره به ساخت تله فیلم «خنچای»، گفت: این فیلم یک طنز اجتماعی است. فیلم داستانی ۶۰دقیقه ای خنچای روایت فرهنگ زیبای «خنچای شب چله» است که تازه دامادها برای نوعروسان می برند. </p>
      <p>لطیفی معرفی مکان‌های گردشگری استان و فرهنگ غنی و کهن استان زنجان را از شاخص های اصلی این تله فیلم دانست و افزود: این تله فیلم با حضور ۲۵بازیگر اصلی مراحل پایانی ساخت را طی می کند. </p>
      <p>وی ابراز کرد: همه عوامل تولید این فیلم بومی هستند و این فیلم داستانی شب چله ساعت ۲۲ از شبکه استانی اشراق به روی آنتن برود.</p>
    </article>
  </body>
</html>