<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/743171"/>
    <meta property="og:site_name" content="เดลินิวส์"/>
    <meta property="article:published_time" content="2019-11-23T05:27:00+00:00"/>
    <meta property="og:title" content="'หมอเอ้ก'สวน'ปารีณา'ส.ส.ควรมีวุฒิภาวะ-อย่าเป็นตัวตลก"/>
    <meta property="og:description" content="ซัดส.ส.ควรมีวุฒิภาวะ-อย่าทำให้คนมองเป็นตัวตลก ยกเป็นสิ่งตอกย้ำความเป็นกลางของประธานสภาฯ"/>
  </head>
  <body>
    <article>
      <h1>'หมอเอ้ก'สวน'ปารีณา'ส.ส.ควรมีวุฒิภาวะ-อย่าเป็นตัวตลก</h1>
      <address>
        <time datetime="2019-11-23T05:27:00+00:00">23 Nov 2019, 05:27</time>
      </address>
      <p>
        <b>ซัดส.ส.ควรมีวุฒิภาวะ-อย่าทำให้คนมองเป็นตัวตลก ยกเป็นสิ่งตอกย้ำความเป็นกลางของประธานสภาฯ</b>
      </p>
      <p>เมื่อวันที่ 23 พ.ย.ที่พรรคประชาธิปัตย์ นพ.คณวัฒน์ จันทรลาวัณย์ หรือหมอเอ้ก รองโฆษกพรรคประชาธิปัตย์ แถลงข่าวถึงกรณี น.ส.ปารีณา ไกรคุปต์ ส.ส.ราชบุรี พรรคพลังประชารัฐ แสดงความคิดเห็นถึงนายชวน หลีกภัย ประธานรัฐสภาในเรื่องการปิดไมค์​ขณะขอหารือในสภาเพื่อให้สอบจริ​ยธรรม พล.อ.เสรีพิสุทธิ์ เตมียาเวส ประธานคณะกรรมาธิการป้องกั​นและปราบปรามการทุจริ​ตและประพฤติมิชอบ สภาผู้แทนราษฎรนั้น ว่า ผู้ที่มีวุฒิภาวะมากเพี​ยงพอจะไม่นำเรื่​องของความพอใจหรือไม่​พอใจอะไรโดยส่วนตัว มาเป็นประเด็นตัดสิ​นการกระทำในอำนาจหน้าที่ของตน และตนเชื่อเป็นอย่างยิ่งว่​านายชวนเป็นหนึ่งคนที่มีวุฒิ​ภาวะมากพอ ซึ่งจากเหตุการณ์การปิดไมค์ดั​งกล่าว จะเห็นได้ว่านายชวนได้ชี้แจงอย่​างชัดเจนแล้วว่าเรื่องนี้เป็​นเรื่องภายในคณะกรรมาธิการฯ แต่น.ส.ปารีณากลับยังคงดึงดันที่​จะให้เกิดการตรวจสอบภายในรัฐสภา ดังนั้นการปิดไมค์จึงเป็นไปเพื่​อให้ภายในรัฐสภาได้ทำหน้าที่​ของการเป็นตัวแทนประชาชนนั่นคือ การถกและเถียงกันในเรื่​องของประชาชน ในเรื่องของประโยชน์สาธารณะ ไม่ใช่การมาฟ้องผู้ใหญ่เพื่​อปกป้องเพียงเเต่ตนเอง อย่างไรก็ตามตนเห็นว่​าการแสดงออกซึ่งความมีวุฒิ​ภาวะเป็นสิ่งที่ ส.ส. ควรมี เพราะท่านไม่ได้เพียงแบกแต่ชื่​อของท่าน แต่การเป็นผู้แทนราษฎรยังหมายถึ​งการแบกชื่อของประชาชนที่เลื​อกท่านมาอีกด้วย ดังนั้นจึงขอให้ ส.ส.ทุกคน ทุกพรรค มีมารยาทในสภาฯ อย่าทำให้ประชาชนมองดูว่​าเราตลกหรือผิดหวังกั​บการทำงานของเรา<br/><br/>นพ.คณวัฒน์ กล่าวอีกว่า ส่วนความคิดที่ว่ามีการปิดไมค์​เพราะในช่วงที่ น.ส.ปารีณาหารือในสภาฯ นั้น ได้ยืนอยู่ใกล้กับนายนิพันธ์ ศิริธร ส.ส.ตรัง พรรคพลังประชารัฐ ที่ชนะการเลือกตั้งในเขตบ้​านนายชวนจนอาจทำให้นายชวนไม่​พอใจนั้น เรื่องดังกล่าวไม่ใช่ประเด็น เพราะหากประชาธิปัตย์มัวแต่เจ้​าคิดเจ้าแค้นใครก็ตามที่​ชนะในเขตที่เคยเป็นของเรา ตนว่าวันนี้ประชาธิปัตย์คงไม่​ได้ทำอะไร เพราะรอบนี้เราแพ้หลายเขตเลย ซึ่งการที่ใครก็ตามจะเเพ้หรื​อชนะเลือกตั้ง ไม่ว่าพรรคอะไรประชาชนเป็นผู้ตั​ดสิน ไม่มีความจำเป็นที่จะต้องหงุ​ดหงิดหรือรู้สึกไม่​พอใจอะไรจนจะมากระทบต่อการทำงาน อย่างไรก็ตามยืนยันว่า ส.ส.พรรคประชาธิปัตย์ ทำในสิ่งที่นักการเมืองควรทำคื​อมุ่งมั่นทำนโยบาย เพื่อแก้ปัญหาให้ประชาชนมากกว่​าจะเอาเวลาไปทำในสิ่งที่เปล่​าประโยชน์<br/><br/>ผู้สื่อข่าวถามว่านายชวนได้พู​ดอะไรเกี่ยวกับเรื่องที่เกิดขึ้​นหรือไม่ นพ.คณวัฒน์ กล่าวว่า ส่วนตัวของนายชวนคงไม่ไปตอบโต้​อะไร แต่ตนมองว่าเรื่องที่เกิดขึ้​นตอกย้ำความเป็นกลางของนายชวน ที่ปฏิบัติเหมือนกันไม่ว่า ส.ส.ฝ่ายค้าน หรือฝ่ายรัฐบาล.</p>
    </article>
  </body>
</html>