<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/egeszseg/hormonzavar-tunet/"/>
    <meta property="og:site_name" content="FEMINA"/>
    <meta property="article:published_time" content="2019-11-23T05:06:04+00:00"/>
    <meta property="og:title" content="A hormonzavarok legjellemzőbb tünetei - Mikor érdemes endokrinológushoz fordulni?"/>
    <meta property="og:description" content="Bizonyos tünetek esetén érdemes endokrinológushoz fordulni."/>
  </head>
  <body>
    <article>
      <h1>A hormonzavarok legjellemzőbb tünetei - Mikor érdemes endokrinológushoz fordulni?</h1>
      <h2>Bizonyos tünetek esetén érdemes endokrinológushoz fordulni, ugyanis gyakran észrevétlenül rombolhatja a szervezetet a hormonzavar.</h2>
      <address><time datetime="2019-11-23T05:06:04+00:00">23 Nov 2019, 05:06</time> by <a rel="author">dr. Koppány Viktória</a></address>
      <p>Az endokrinológiai problémák számtalan tünetben megnyilvánulhatnak, és gyakori, amikor az illető még csak nem is sejti, hogy tartós fáradtsága, depressziója, illetve súlyfeleslege valamilyen hormonális zavar következménye.</p>
      <p><b><a href="https://www.endokrinkozpont.hu/munkatarsaink/endokrinologus/dr-koppany-viktoria">Dr. Koppány Viktória</a></b>, a <b><a href="https://www.endokrinkozpont.hu/">Budai Endokrinközpont</a></b> endokrinológusa azokat a panaszokat ismerteti, melyek tartós fennállása esetén érdemes endokrinológust felkeresni. A hormonzavarok igen gyakoriak napjainkban, ennek ellenére sokan vannak azok, akiknél még nem kerültek diagnosztizálásra, tehát a betegek száma jóval nagyobb lehet a jelenleg ismertnél.</p>
      <p>Sajnos a mindennapi stressz, az alváshiány, a környezeti ártalmak, vegyszerek, BPA, légszennyezettség, helytelen életmód mind-mind hozzájárulnak az endokrin rendszer problémáihoz. Ez gyakran igen általános tünetekben nyilvánul meg, ezért sokan nem is gyanakodnak betegségre.</p>
      <h3>Testsúlyprobléma, mint a hormonzavar egyik tünete</h3>
      <p>Nagyon sok hormonzavar hatással van a testsúlyra, így ha valaki nem tud megfelelő életmód mellet fogyni vagy hízni, mindenképp gondoljon endokrin problémára. Az ösztrogéndominancia, inzulinrezisztencia, diabétesz, pajzsmirigyzavarok, mellékvese problémái mind okozhatnak túlsúlyt.</p>
      <figure>
        <img src="https://kep.cdn.indexvas.hu/1/0/3031/30318/303182/30318245_d2ebd88426d592d3cd2c5771c418099d_wm.jpg"/>
        <figcaption>
          <cite>Fotó: Rostislav_Sedlacek / Getty Images Hungary</cite>
        </figcaption>
      </figure>
      <p>Menstruációs panaszokkal, meddőséggel sokan nőgyógyászhoz fordulnak, ám gyakori, amikor nem szervi, hanem hormonális a baj. Okozhatja a problémát pajzsmirigyzavar, inzulinrezisztencia, klimax, progeszteronhiány is, így ha nincs szervi elváltozás, érdemes hormonzavarra is gondolni. Amennyiben a kezelésre kerül a probléma, akkor a vérzészavarok is megszűnnek, és jó eséllyel a teszt is hamarosan pozitívat fog mutatni.</p>
      <h3>Hajhullás, pattanások és egyéb bőrproblémák</h3>
      <p>Az olyan esztétikai problémákat, mint a hajhullást vagy különböző bőrproblémákat az érintettek gyakran házi módszerekkel, táplálékkiegészítőkkel, kozmetikussal próbálják meg első körben orvosolni. Viszont, ha semmilyen “csodaszer” és kozmetikai kezelés hatására sem múlik a panasz, akkor célszerű endokrinológust is felkeresni, mivel meglehet, hogy a pattanások, zsíros vagy száraz bőr, pigmentfoltok, hajhullás hátterében hormonzavar húzódik.</p>
      <figure>
        <img src="https://kep.cdn.indexvas.hu/1/0/3031/30318/303182/30318247_a3712bfce1a58f7c2ce4d56af7352abb_wm.jpg"/>
        <figcaption>
          <cite>Fotó: Highwaystarz-Photography / Getty Images Hungary</cite>
        </figcaption>
      </figure>
      <h3>Állandóan fázik, vagy folyton melege van</h3>
      <p>Bizonyára mindenki ismert olyan embert a környezetében, aki állandóan fázik, vagy akinek folyton melege van. Bár valóban zavaró tud lenni, hogy a termosztátot valaki mindig átállítja, ám mérgelődés helyett laborvizsgálattal érdemes lehet megbizonyosodni arról, hogy nem áll-e fenn pajzsmirigyzavar, ugyanis a szerv alulműködése csökkent hidegtűrést, míg a túlműködése csökkent melegtűrést eredményez - mondja dr. Koppány Viktória, a Budai Endokrinközpont endokrinológusa.</p>
      <h3>Emésztési panaszok</h3>
      <p>Emésztési panaszokat számtalan dolog generálhat - befolyásolja az étkezés, folyadékfogyasztás, stressz, mozgás. Amennyiben tartósan valamilyen emésztési gonddal küzd valaki, akkor ki kell deríteni, mi húzódik a háttérben. A kiváltó ok több minden lehet, köztük hormonzavar is, ugyanis többek között pajzsmirigyprobléma, IR, mellékvese zavara is okozhatja.</p>
      <p>
        <b>10 étel, ami védi a pajzsmirigy működését: orvosi kezelés mellett is ajánlottak</b>
      </p>
      <p>A pajzsmirigy betegsége esetén az orvosi kezelés elsődleges fontosságú, ám az életmódváltás szerepe is nélkülözhetetlen a hormontermelés helyreállítása és a tünetek enyhítése érdekében.</p>
      <figure>
        <img src="https://kep.index.hu/1/0/2726/27262/272625/27262587_2090935_2799f72227b4eb1f378d527f58dbaf1e_wm.jpg"/>
        <figcaption>
          <a href="https://femina.hu/egeszseg/pajzsmirigy-betegseg-dieta/">Nézegess képeket! 10 kép<br/><b>10 étel, ami védi a pajzsmirigy működését: orvosi kezelés mellett is ajánlottak</b></a>
        </figcaption>
      </figure>
      <p>
        <i>(Képek forrása: Getty Images Hungary)</i>
      </p>
    </article>
  </body>
</html>