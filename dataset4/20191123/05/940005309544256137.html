<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/alegeri-prezidentiale-2019/alegeri-prezidentiale-2019-turul-2-campania-electorala-pentru-turul-al-doilea-s-a-incheiat.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-23T05:17:00+00:00"/>
    <meta property="og:title" content="Alegeri prezidențiale 2019, turul 2. Campania electorală pentru turul al doilea s-a încheiat"/>
    <meta property="og:description" content="Campania electorală pentru turul al doilea al alegerilor prezidenţiale, care a început pe 15 noiembrie, s-a încheiat sâmbătă, la ora 7,00."/>
  </head>
  <body>
    <article>
      <h1>Alegeri prezidențiale 2019, turul 2. Campania electorală pentru turul al doilea s-a încheiat</h1>
      <h2>Campania electorală pentru turul al doilea al alegerilor prezidenţiale, care a început pe 15 noiembrie, s-a încheiat sâmbătă, la ora 7,00.</h2>
      <address>
        <time datetime="2019-11-23T05:17:00+00:00">23 Nov 2019, 05:17</time>
      </address>
      <p>După încheierea campaniei electorale, se interzice difuzarea de mesaje electorale în format audio, vizual sau mixt pe ecrane digitale amplasate în locuri publice ori private, precum şi prin intermediul unor vehicule special amenajate.</p>
      <p>În durul al doilea al alegerilor prezidenţiale au intrat Klaus Iohannis şi Viorica Dăncilă. Scrutinul va fi câştigat de candidatul care obţine cel mai mare număr de voturi valabil exprimate. Mandatul şefului statului este de cinci ani.</p>
      <p>Votul pentru românii din străinătate a început vineri, aceştia având la dispoziţie trei zile pentru a-şi exprima opţiunea. La aceste alegeri s-a putut vota şi prin corespondenţă.</p>
      <p>Duminică, în ţară, vor fi deschise 18.748 de secţii de votare pentru alegerile prezidenţiale. Potrivit AEP, numărul total al alegătorilor înscrişi în listele electorale permanente este 18.217.411 cetăţeni.</p>
      <p>La primul tur al alegerilor prezidenţiale, care a avut loc pe 10 noiembrie, au fost 14 candidaţi.</p>
      <p>Sursa: Agerpres</p>
    </article>
  </body>
</html>