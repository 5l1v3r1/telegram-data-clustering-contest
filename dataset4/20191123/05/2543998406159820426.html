<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/beograd/170625/ustasa-ima-ulicu-beogradu-emil-perska-isterao-stevana-filipovica-zeleznika"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T05:42:00+00:00"/>
    <meta property="og:title" content="Ustaša ima ulicu u Beogradu! Emil Perška isterao Stevana Filipovića iz Železnika"/>
    <meta property="og:description" content="Ulica u srpskoj prestonici dobila ime ustaše?! Jedna ulica u beogradskom naselju Železnik od marta ove godine nosi ime po Emilu Perški, nekadašnjem jugoslovenskom fudbalskom reprezentativcu, akademiku, boemu..."/>
  </head>
  <body>
    <article>
      <h1>Ustaša ima ulicu u Beogradu! Emil Perška isterao Stevana Filipovića iz Železnika</h1>
      <h2>Ulica u srpskoj prestonici dobila ime ustaše?! Jedna ulica u beogradskom naselju Železnik od marta ove godine nosi ime po Emilu Perški, nekadašnjem jugoslovenskom fudbalskom reprezentativcu, akademiku, boemu...</h2>
      <address><time datetime="2019-11-23T05:42:00+00:00">23 Nov 2019, 05:42</time> by <a rel="author">Jelena MITROVIĆ</a></address>
      <p>Ali je Perška, osim toga, bio još i ustaša, žestoki borac za hrvatsku državu i protivnik njenog ujedinjenja u Kraljevinu Srba, Hrvata i Slovenaca (SHS).</p>
      <h3>Odluka od marta 2019.</h3>
      <p>U Službenom listu grada Beograda od 4. marta 2019. zvanično je objavljeno da je nekadašnja Ulica Stevana Filipovića promenila naziv u Ulica Emila Perške. U obrazloženju ove odluke navodi se da je Perška bio profesionalac, zvezda jugoslovenskog fudbala, prvi koji je odigrao 10 utakmica za nacionalni tim u prvoj deceniji njegovog postojanja. Međutim, nigde se ne pominje da je ovaj vojnik u kopačkama ili žustri napadač sa bajonetom, kako su ga nazivali, predvodio pobunu 1918. u Zagrebu protiv ujedinjenja SHS. Nakon žestokih političkih zbivanja, postao je državni neprijatelj broj jedan... Bio je vatreni pristalica ustaškog pokreta, zbog čega je posle oslobođenja zemlje 1945. izgubio glavu na ulicama Zagreba.</p>
      <p>Tabla sa novim nazivom ulice još nije postavljena (i dalje stoji Stevana Filipovića), a stanari su bili u šoku kada smo im rekli za ovu promenu. Mnogima je zasmetalo što je reč o ustaši jer su im pred očima prolazili dedovi koje su u ratu mučili i ubijali zločinci Ante Pavelića... U neverici, vadili su mobilne telefone i tražili na internetu...</p>
      <h4>Ko je bio Emil Perška (1897-1945.)</h4>
      <ul>
        <li>Borac za hrvatsku državu, predvodnik pobune 1918. u Zagrebu</li>
        <li>Igrao je na prvoj utakmici Kraljevine SHS (olimpijski turnir 1920.)</li>
        <li>U najvećem delu karijere nosio je dres Građanskog iz Zagreba</li>
        <li>Za reprezentaciju Zagreba od 1920. do 1929. odigrao je 32 utakmice</li>
        <li>Za ligu SHS odigrao je 14 utakmica</li>
      </ul>
      <p>Petar Đunisijević u čudu je prokomentarisao da nema pojma o čemu se radi.</p>
      <p>- Informacija koju imam je da je leva strana skoro preinačena u Gnjilansku, dok je desni deo ulice i dalje Stevana Filipovića - kaže on, pomalo sumnjajući u ono što govorimo.</p>
      <p>Ipak, sve je moguće, pa i da se dičimo imenom ubice Srba, zaključio je Đunisijević na kraju.</p>
      <p>S druge strane, Srećko Aćimović odlučno je prokomentarisao da nema šanse da mu neko nametne ustaško ime ulice u kojoj godinama živi.</p>
      <figure>
        <img src="https://www.republika.rs/data/images/2019-11-22/124605_img-7806_f.jpg?1574446173"/>
        <figcaption>Meštani nezadovoljni odlukom grada<cite>ST/D. KADIĆ</cite></figcaption>
      </figure>
      <h3>Grad ćuti</h3>
      <p>- Ovo nije prva ustaška ulica u Beogradu, pa me toliko i ne čudi. Na gradskoj mapi postoji, vidim, ali mi meštani nismo obavešteni. A mi smo prvi koje neko treba da pita... Niko ne želi da živi u ulici koja nosi naziv po zločincu koji je bio protiv Srba, na strani Hrvata. Imamo i Ulicu Stjepana Supanca, a šta je on, nego Hrvat koji je poznat po tome što je ubio žandara, i to s leđa. To je njegova sva zasluga za revoluciju - naveo je Aćimović.</p>
      <p>Na pitanja ko je i zbog čega pokrenuo inicijativu da se ime Ulice Stevana Filipovića preinači u Emil Perška, od grada Beograda nismo dobili odgovore.</p>
      <related>
        <h4>Pročitajte još:</h4>
        <a href="http://republika.rs/svet/region/168766/BRUKA-Srbomrzac-dobio-uslovnu-kaznu-zbog-ustaske-fotke"/>
        <a href="http://republika.rs/vesti/srbija/168049/Ministarstvo-spoljnih-poslova-Srbije-postavljanju-spomenika-nista-sporno-uzdizanjem-Baresica-rehabilitujete-fasizam-NDH"/>
        <a href="http://republika.rs/vesti/srbija/169491/prestaje-blamira-Skoro-najavio-prekopavanje-Jasenovca-Pripadam-generaciji-koja-pobedila-srpski-fasizam"/>
      </related>
    </article>
  </body>
</html>