<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/23/novyna/polityka/sud-haazi-zatverdyv-hrafik-rozhlyadu-spravy-shhodo-zaxoplennya-ukrayinskyx-korabliv"/>
    <meta property="og:site_name" content="Слово і Діло"/>
    <meta property="article:published_time" content="2019-11-23T05:06:01+00:00"/>
    <meta property="og:title" content="Суд в Гаазі затвердив графік розгляду справи щодо захоплення українських кораблів"/>
    <meta property="og:description" content="Суд в Гаазі затвердив графік розгляду справи Україна проти Росії щодо українських військових кораблів."/>
  </head>
  <body>
    <article>
      <h1>Суд в Гаазі затвердив графік розгляду справи щодо захоплення українських кораблів</h1>
      <address>
        <time datetime="2019-11-23T05:06:01+00:00">23 Nov 2019, 05:06</time>
      </address>
      <p>
        <b>Суд в Гаазі затвердив графік розгляду справи «Україна проти Росії» щодо українських військових кораблів.</b>
      </p>
      <p>Про це повідомляє заступниця глави МЗС, агента України у цій справі Олена Зеркаль у Facebook.</p>
      <p>За її словами, Україна отримала перший процедурний наказ Арбітражного Трибуналу, яким затверджено правила призначення, регламент та графік роботи Арбітражу. І від сьогодні справа має назву: «<i>Спір щодо затримання трьох українських військово-морських кораблів та членів їхніх екіпажів</i>».</p>
      <p>«<i>Для нас було дуже важливо зафіксувати в назві не лише порушення Росією норм міжнародного права, але і відобразити, що цей спір стосується наших моряків, які провели 9 місяців у в’язниці. І Арбітраж нас почув</i>», - говорить Зеркаль.</p>
      <p>Також вона додала, що Росії не вдалося затягнути Україну і Арбітраж у тривалий та багатоступеневий процес.</p>
      <p>Відповідно до розкладу, Україна має подати свій меморандум за 6 місяців. І від моменту подачі Україною меморандуму у Росіїї буде 3 місяці для того, щоб скористатись своїм правом і висловити заперечення щодо юрисдикції.</p>
      <p>Нагадаємо, Арбітражний суд у Гаазі 21 листопада<a href="https://www.slovoidilo.ua/2019/11/21/novyna/polityka/trybunal-haazi-sohodni-provede-pershi-sluxannya-spravi-pro-zaxoplennya-ukrayinskyx-korabliv"> почав перші слухання у справі</a> «Україна проти Росії», а саме щодо нападу на українські кораблі в Керченській протоці.</p>
      <p>8 листопада, <a href="https://www.slovoidilo.ua/2019/05/27/pogljad/polityka/trybunal-oon-pidtrymav-ukrayinu.-chy-vidpustyt-rf-moryakiv-volyu">Міжнародний суд ООН відхилив заперечення Росії щодо юрисдикції у справі «Україна проти РФ»</a>. Суд визнав свою юрисдикцію у справах про расову дискримінацію в Криму та фінансування тероризму на Донбасі.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/21/novyna/polityka/trybunal-haazi-sohodni-provede-pershi-sluxannya-spravi-pro-zaxoplennya-ukrayinskyx-korabliv"/>
        <a href="https://www.slovoidilo.ua/2019/11/18/novyna/polityka/trybunal-haazi-rozpochne-sluxannya-spravi-pro-zaxoplennya-ukrayinskyx-korabliv"/>
        <a href="https://www.slovoidilo.ua/2019/05/27/pogljad/polityka/trybunal-oon-pidtrymav-ukrayinu.-chy-vidpustyt-rf-moryakiv-volyu"/>
      </related>
    </article>
  </body>
</html>