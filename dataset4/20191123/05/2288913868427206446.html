<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191122_04731079"/>
    <meta property="og:site_name" content="De Standaard"/>
    <meta property="article:published_time" content="2019-11-23T05:30:00+00:00"/>
    <meta property="og:title" content="N-VA wil strengere regels voor gezinshereniging"/>
    <meta property="og:description" content="De N-VA wil de voorwaarden voor gezinshereniging verstrengen. Dinsdag organiseert de Kamer een hoorzitting over het wetsvoorstel."/>
  </head>
  <body>
    <article>
      <h1>N-VA wil strengere regels voor gezinshereniging</h1>
      <address>
        <time datetime="2019-11-23T05:30:00+00:00">23 Nov 2019, 05:30</time>
      </address>
      <p>
        <b>De N-VA wil de voorwaarden voor gezinshereniging verstrengen. Dinsdag organiseert de Kamer een hoorzitting over het wetsvoorstel.</b>
      </p>
      <p>Wanneer vluchtelingen binnen het jaar na hun erkenning gezinshereniging vragen en hun familieleden op een Belgische ambassade een dossier indienen, dan hoeft de gezinshereniger niet te bewijzen dat hij over voldoende huisvesting, een ziekteverzekering en een stabiel inkomen beschikt. De N-VA wil die termijn van vrijstelling van voorwaarden inkorten tot drie maanden.</p>
      <p>Ook in Duitsland, Frankrijk en Nederland ligt de termijn op drie maanden. Dat is de minimumtermijn die door Europese regelgeving wordt toegestaan.</p>
      <p>De N-VA wil ook de voorwaarde van een stabiel inkomen verstrengen. Het vereiste basisinkomen voor iemand met een gezin ten laste bedraagt nu 120 procent van het leefloon. Dat moet voor de N-VA 140 procent worden.</p>
      <p>De partij wil ook de impliciete goedkeuring van een aanvraag tot gezinshereniging schrappen wanneer de Dienst Vreemdelingenzaken (DVZ) die aanvraag niet binnen de vooropgestelde termijn kan behandelen. In 2016 trok Theo Francken (N-VA) als staatssecretaris voor Asiel en Migratie die termijn al op van zes naar negen maanden (voor niet EU-burgers), omdat de DVZ het stijgende aantal aanvragen niet meer kon verwerken.</p>
    </article>
  </body>
</html>