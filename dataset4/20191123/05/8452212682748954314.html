<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/parastasul-regelui-de-doi-ani-fara-majestatea-sa/"/>
    <meta property="og:site_name" content="Cotidianul"/>
    <meta property="article:published_time" content="2019-11-23T05:20:53+00:00"/>
    <meta property="og:title" content="Parastasul Regelui: Doi ani fără Majestatea Sa"/>
    <meta property="og:description" content="Casa Regală a anunțat într-un comunicat că serviciul religios va avea loc la mormântul Regelui Mihai, în..."/>
  </head>
  <body>
    <article>
      <h1>Parastasul Regelui: Doi ani fără Majestatea Sa</h1>
      <address><time datetime="2019-11-23T05:20:53+00:00">23 Nov 2019, 05:20</time> by <a rel="author">(M.B)</a></address>
      <p>Majestatea Sa Margareta Custodele Coroanei şi Principele Radu, alături de Alteţa Sa Regală Principesa Sofia, au luat parte, sâmbătă, la Curtea de Argeş, la ora 12.00, la parastasul Regelui Mihai I al României, la împlinirea a aproape doi ani de la trecerea la cele veșnice.</p>
      <p>Casa Regală a anunțat într-un comunicat că serviciul religios va avea loc la mormântul Regelui Mihai, în pridvorul Noii Catedrale Arhiepiscopale şi Regale și că rugăciunea de la mormânt se va desfăşura privat, doar în prezenţa familiei regale.</p>
      <p>Accesul publicului a fost permis în faţa Noii Catedrale de la Curtea de Argeş, iar după ceremonie, în Pridvor, au putut fi depuse flori la mormânt.</p>
      <p>Regele Mihai a încetat din viaţă, în 5 decembrie 2017 la reşedinţa privată din Elveţia. A fost înmormântat în 16 decembrie.</p>
      <related>
        <h4>Articole asemănătoare</h4>
        <a href="https://www.cotidianul.ro/repunerea-legala-in-vigoare-a-constitutiei-din-1923/"/>
        <a href="https://www.cotidianul.ro/un-secol-de-bagat-sub-pres/"/>
        <a href="https://www.cotidianul.ro/video-imagini-cu-sosirea-familiei-regale-in-orasul-marii-uniri/"/>
      </related>
    </article>
  </body>
</html>