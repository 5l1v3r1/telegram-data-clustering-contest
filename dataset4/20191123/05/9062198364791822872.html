<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3385625/istanbulda-11-arac-zincirleme-trafik-kazasina-karisti-2-yarali"/>
    <meta property="og:site_name" content="Milli Gazete"/>
    <meta property="article:published_time" content="2019-11-23T05:37:00+00:00"/>
    <meta property="og:title" content="İstanbul'da 11 araç zincirleme trafik kazasına karıştı: 2 yaralı"/>
    <meta property="og:description" content="İstanbul Esenyurt'ta 11 aracın karışmış olduğu zincirleme trafik kazasında 2 kişi yaralanarak çeşitli hastanelere kaldırıldı. Yaklaşık 30 da..."/>
  </head>
  <body>
    <article>
      <h1>İstanbul'da 11 araç zincirleme trafik kazasına karıştı: 2 yaralı</h1>
      <h2>İstanbul Esenyurt'ta 11 aracın karışmış olduğu zincirleme trafik kazasında 2 kişi yaralanarak çeşitli hastanelere kaldırıldı. Yaklaşık 30 dakika boyunca yol trafiğe kapatıldı.</h2>
      <address>
        <time datetime="2019-11-23T05:37:00+00:00">23 Nov 2019, 05:37</time>
      </address>
      <p>Kaza, saat 03.30'da Esenyurt İlçesi Turgut Özal Mahallesi E-5 Kara yolu Haramidere mevkiinde meydana geldi. Edinilen bilgiye göre bir otomobil, sürücüsünün direksiyon hâkimiyetini kaybetmesi sonucu yol kenarındaki bariyerlere çarparak durabildi.</p>
      <p>Kaza yapan otomobile çarpmamak için manevra yapan 9 otomobil ve bir minibüs, yolun kaygan olması sebebiyle sürücülerinin kontrollerini kaybederek birbirine çarptı. Aynı yerde kazaların olduğunu gören vatandaşlar durumu hemen polis ekiplerine bildirdi.</p>
      <p>İhbar üzerine olay yerine itfaiye, polis ve sağlık ekipleri sevk edildi. Kazada yaralanan 2 kişi ambulanslarla hastaneye kaldırıldı. Zeminin kaygan olması sebebiyle polis ekipleri, yolu trafiğe kapatarak ulaşımı yan yoldan sağladı.</p>
      <p>Kaza yapan araçların yoldan çekilmesi ve belediye ekiplerinin temizlik çalışması sonrası yol trafiğe açıldı.</p>
    </article>
  </body>
</html>