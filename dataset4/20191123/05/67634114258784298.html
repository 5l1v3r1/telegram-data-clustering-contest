<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151434/"/>
    <meta property="og:site_name" content="AgroNews"/>
    <meta property="article:published_time" content="2019-11-23T05:34:00+00:00"/>
    <meta property="og:title" content="У Канаді збудують найбільшу в світі теплицю на даху"/>
    <meta property="og:description" content="У канадському місті Монреаль компанія Lufa Farms розпочала будівництво найбільшої у світі теплиці на даху промислового об’єкту площею 15,2 тис. м2. Завершити будівництво планують до березня 2020 року. Про це повідомляє HortiDaily. Тут Lufa Farms планує вирощувати баклажани та унікальні сорти..."/>
  </head>
  <body>
    <article>
      <h1>У Канаді збудують найбільшу в світі теплицю на даху</h1>
      <address><time datetime="2019-11-23T05:34:00+00:00">23 Nov 2019, 05:34</time> by <a rel="author">agronews.uaode/author</a></address>
      <p><b>У канадському місті Монреаль компанія Lufa Farms розпочала будівництво найбільшої у світі теплиці на даху промислового об’єкту площею 15,2 тис. м<sup>2</sup>. Завершити будівництво планують до березня 2020 року. Про це повідомляє </b><a href="https://www.hortidaily.com/">HortiDaily</a>.</p>
      <p>Тут Lufa Farms планує вирощувати баклажани та унікальні сорти томатів без використання пестицидів.</p>
      <p>Теплиця матиме подвійне скло та два набори енергозберігальних екранів для поліпшення ізоляції, а його інтеграція із нижньою будівлею внизу забезпечує додаткову теплову вигоду для обох конструкцій. Теплиця також буде збирати дощову воду для системи зрошення закритого циклу, а також компостуватиме відходи на місці.</p>
      <p>«Ця теплиця на даху вдвічі збільшить нашу потужність і дозволить нам годувати 2% Монреаля свіжими, місцевими овочами. Це неймовірний крок вперед для гіперлокального, сталого міського господарства»,  — сказав співзасновник та генеральний директор Lufa Farms Мохаммед Хейдж.</p>
      <p>Міська влада відзначає, що теплиця на даху дасть можливість боротися з тепловими островами району Сен-Лоран, де понад 70% площі поверхні зайнято промисловими та комерційними об’єктами.</p>
    </article>
  </body>
</html>