<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/lifestyle/ishrana/170590/dijeta-povremenog-posta-zaludela-holivud-jednostavan-trik-ishranom-koji-topi-kilograme"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T05:14:00+00:00"/>
    <meta property="og:title" content="Dijeta povremenog posta zaludela je Holivud: Jednostavan trik sa ishranom koji topi kilograme"/>
    <meta property="og:description" content="Dijeta povremenog posta je izuzetno popularna. Zbog rezultata koji donosi ovaj način ishrane primenjuju i brojne holivudske zvezde, a pre svih Nikol Kidman i Hju Džekmen."/>
  </head>
  <body>
    <article>
      <h1>Dijeta povremenog posta zaludela je Holivud: Jednostavan trik sa ishranom koji topi kilograme</h1>
      <h2>Dijeta povremenog posta je izuzetno popularna. Zbog rezultata koji donosi ovaj način ishrane primenjuju i brojne holivudske zvezde, a pre svih Nikol Kidman i Hju Džekmen.</h2>
      <address><time datetime="2019-11-23T05:14:00+00:00">23 Nov 2019, 05:14</time> by <a rel="author">Republika</a></address>
      <p>Odlaganje doručka ili večere efikasniji su načini ograničavanja kalorija i vremena potrošenog na jelo, što rezultira gubitkom kilograma.</p>
      <p>Najčešće se dijeta povremenog posta koristi vremenskim ograničenjem unosa hrane od 12 do 16 sati. Iako vam se ovo možda čini dugim periodom, polovinu perioda možete da prespavate, piše Today.</p>
      <p>Ako preko dana birate zdravu hranu povremeni post može biti veoma efikasan način mršavljenja, kratkoročno, ali i dugoročno. Zapravo bi se naziv dijete mogao promeniti u "povremeno hranjenje" jer se ne radi o ograničavanju hrane ili ograničavanju određenog tipa hrane koji sadržava ugljeno hidrate, masnoće i slično, već se radi o podsticanju zdrave ishrane u dnevnom ritmu i podsticanje novog odnosa prema namirnicama, ali i hrani uopšte.</p>
      <h4>Zašto dijeta povremenog posta deluje?</h4>
      <p>- Povezuje vas s biološkim osećajem gladi, a ne emocionalnim prejedanjem.<br/>- Lakše je prepoznati zadovoljstvo hranom i osećaj sitosti<br/>- pruža dnevnu strukturu i donosi red u ishranu<br/>- Sprečava naviku grickanja<br/>- Pomaže da prihvatite slabi osećaj gladi</p>
      <p>Povremeni post vas neće preko noći učiniti zdravijom ili mršavijom. Međutim, već za nekoliko dana osećaćete se bolje, a nakon nekog vremena primetićete kako kilogrami nestaju.</p>
      <h3>Dijete sa povremenim postom</h3>
      <p><b>Leangains (16/8) </b>- Ideja je postiti 14 h (žene) odnosno 16 h (muškarci) nakon čega sledi od 8 do 10 časova 'hranjenja' u kojem treba rasporediti 3 obroka.</p>
      <p>Tokom posta dozvoljeno je konzumirati crnu kafu, dijetalne sokove i žvake bez šećera. Najlakši način praktikovanja ove dijete je postiti tokom noći i jutra preskakanjem doručka.</p>
      <p><b>Dijeta izmeničnih dana (36/12)</b> - Osnovna zamisao značajna je restrikcija kalorija svaki drugi dan. Na "normalne" dane treba se hraniti raznovrsno i unositi 2000 kcal za žene odnosno 2500 kcal za muškarce. Nakon toga sledi dan u kojem se unosi petina normalnog kalorijskog unosa, dakle 300 do 500 kcal.</p>
      <h4>Kako da postignete optimalne rezultate i ne posrnete?</h4>
      <p>- Izaberite plan koji je najidealniji za vas<br/>- Probajte da ne jedete posle 21 sat ili barem najkasnije dva sata pre spavanja<br/>- Isplanirajte najmanje dva dana unapred (doručak, ručak i večeru)<br/>- Pazite na veličinu porcije<br/>- Vodite računa da pijete dovoljno tečnosti, naročito vode<br/>- Smanjite grickanje (ako osećaš glavobolju ili vrtoglavicu probajte da grickate lešnie i bademe)</p>
      <p><b>Jedi Stani Jedi (Eat Stop Eat)</b> - (24 satni post, 1-2 puta nedeljno) - Ideja je postiti 24 sata jednom ili dva puta nedeljno, a ostatak nedelje jesti umereno i raznovrsno, bez posebnih restrikcija što se tiče izbora namirnica.</p>
      <p><b>Dijeta ratnika (20/4)</b> - Ključno je izmenjati 20 h posta, u kojem možete da pojedete malo voća, povrća ili malen proteinski obrok, s 4 h u kojem treba pojesti od 1 do 2 obilna obroka i to u večernjim satima.</p>
      <p><b>Brza dijeta (5:2 dana)</b> - 2 dana treba značajno smanjiti unos hrane. Jednostavan princip dijete nalaže da se 5 dana nedeljno jede normalno, dok se 2 dana u nedelji kalorijski unos svodi na četvrtinu standardnog unosa.</p>
      <p>Konkretno to za žene podrazumeva unos od otprilike 500 kcal, a za muškarce 600 kcal dnevno. Važno je da dani posta nisu uzastopni.</p>
      <p>Ova dijeta najbolje deluje ako se zdravo hranite i želite da smanjite svoje porcije. Takođe, dobra je kako biste osetili povremeni osećaj gladi i ponovo se spojili sa svojim biološkim osećajem za ishranu.</p>
      <related>
        <h4>Pročitajte još:</h4>
        <a href="http://republika.rs/lifestyle/lepota/169542/Resenje-najproblematicniju-zonu-Ove-vezbe-rekordnom-roku-tope-salo-unutrasnje-strane-butina"/>
        <a href="http://republika.rs/lifestyle/ishrana/168989/Drizite-dijetu-uspeva-vam-izgubite-kilogirame-Prilagodite-ishranu-vezbanje-prema-tipu-gradje-rezultati-nece-izostati"/>
        <a href="http://republika.rs/lifestyle/ishrana/168617/Ako-zelite-smrsate-brzo-efikasno-umesto-vecere-smazite-OVO-Rezultati-vas-oduseviti"/>
        <a href="http://republika.rs/lifestyle/lepota/164290/Ravan-stomak-kao-sale-Ova-namirnica-TOPI-NASLAGE-ali-samo-ako-ovako-jedete"/>
      </related>
    </article>
  </body>
</html>