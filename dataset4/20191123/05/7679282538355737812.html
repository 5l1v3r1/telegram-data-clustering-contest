<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-maharastra-politics-now-sharad-pawar-have-to-make-people-believe-him-2863951.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T05:03:15+00:00"/>
    <meta property="og:title" content="महाराष्ट्र में सियासी उलटफेर, अब शरद पवार को दिलाना होगा लोगों को विश्वास"/>
    <meta property="og:description" content="महाराष्ट्र में सियासत इतनी जल्दी रुख बदलेगी, शायद ही किसी को इसका अंदाज़ा हो। मुख्यमंत्री के तौर पर देवेंद्र फडणवीस और उपमुख्यमंत्री के रूप में अजित पवार की शपथ से प्रदेश में राजनीति बदल गई है। इसका..."/>
  </head>
  <body>
    <article>
      <h1>महाराष्ट्र में सियासी उलटफेर, अब शरद पवार को दिलाना होगा लोगों को विश्वास</h1>
      <address><time datetime="2019-11-23T05:03:15+00:00">23 Nov 2019, 05:03</time> by <a rel="author">सुहेल हामिद,नई दिल्ली</a></address>
      <p>महाराष्ट्र में सियासत इतनी जल्दी रुख बदलेगी, शायद ही किसी को इसका अंदाज़ा हो। मुख्यमंत्री के तौर पर देवेंद्र फडणवीस और उपमुख्यमंत्री के रूप में अजित पवार की शपथ से प्रदेश में राजनीति बदल गई है। इसका असर काफी लंबे वक्त तक महसूस किया जाएगा। एनसीपी प्रमुख शरद पवार खुद को इस पूरे घटनाक्रम से अलग रखने की कोशिश कर रहे है। वो यह दावा कर रहे है कि यह अजित पवार का निजी फैसला है, इसमे उनकी कोई भूमिका नही है। यह सच भी हो सकता है, पर प्रदेश में नई सरकार के गठन की कोशिशों ले बीच उनकी प्रधानमंत्री नरेंद्र मोदी से मुलाक़ात जो लेकर लोगो के मन में सवाल उठेंगे, इस मुलाकात के बाद शिवसेना के नेता ने कहा भी था कि शरद पवार को समझने के लिए सौ जन्म लेने होंगे। </p>
      <p>ऐसे में इस वक़्त शरद पवार को अपना रुख साफ करते हुए लोगों को यकीन दिलाना होगा।  इस वक़्त शरद पवार ने जिस तरह बेहद सख्त लहजे में अजित पवार से किनारा किया है, उससे साफ है कि राष्ट्रवादी कांग्रेस पार्टी दो हिस्सों में बंट गई है। क्योंकि शरद पवार अब अजित पवार की जगह अपनी बेटी सुप्रिया सुले को अधिक तरजीह दी रहे थे। वो सुप्रिया सुले को अपनी राजनीतिक विरासत सौंपना चाहते थे, अजित पवार भी यह जानते थे, इसलिए उन्होंने अपना राजनितिक भविष्य सुरक्षित करना ज्यादा बेहतर समझा। </p>
      <p>
        <b>
          <a href="https://www.livehindustan.com/national/story-sanjay-raut-said-ajit-pawar-had-committed-a-sin-on-the-formation-of-devendra-fadnavis-government-in-maharashtra-2863939.html">महाराष्ट्र में देवेंद्र फडणवीस की सरकार बनने पर बोले संजय राउत- अजित पवार ने पाप किया डाका डाला, नजर नहीं मिला रहे</a>
        </b>
      </p>
      <p>शिवसेना , एनसीपी और कांग्रेस गठबंधन सरकार में भी उन्हें उपमुख्यमंत्री पद मिल सकता था, पर अब उन्हें उपमुख्यमंत्री पद के साथ जांच एजंसियों से निजात मिल सकती है। अजित पवार के खिलाफ कई जांच एजेंसिया जांच कर रही है।</p>
    </article>
  </body>
</html>