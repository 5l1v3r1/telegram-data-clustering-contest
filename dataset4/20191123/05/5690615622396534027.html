<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837361-eksperti-z-ssha-vidvidali-noviy-sarkofag-u-chornobili"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T05:47:00+00:00"/>
    <meta property="og:title" content="Експерти з США відвідали новий саркофаг у Чорнобилі"/>
    <meta property="og:description" content="КИЇВ. 23 листопада. УНН. Міжвідомча робоча група з питань нерозповсюдження, що складається з американських і українських експертів, провела засідання в …"/>
  </head>
  <body>
    <article>
      <h1>Експерти з США відвідали новий саркофаг у Чорнобилі</h1>
      <address><time datetime="2019-11-23T05:47:00+00:00">23 Nov 2019, 05:47</time> by <a rel="author">Денис Масліков</a></address>
      <p><b>КИЇВ. 23 листопада. УНН.</b> Міжвідомча робоча група з питань нерозповсюдження, що складається з американських і українських експертів, провела засідання в Києві, а також відвідала Чорнобиль. Про це повідомляє <b>УНН</b> з посиланням на Держдепартамент США.</p>
      <p>"Експерти з різних відомств з обох сторін зустрілися для обговорення ряду проблем, пов'язаних з нерозповсюдженням, боротьбою з поширенням, контролем стратегічного експорту та безпекою кордонів", - йдеться в прес-релізі американського відомства.</p>
      <p>В ході дводенного візиту експерти також відвідали Чорнобиль, щоб побачити новий безпечний конфайнмент (саркофаг), введений в експлуатацію в цьому році.</p>
      <p>Відзначається, що зустріч була спрямована на протидію загрозам, пов'язаним з поширенням технологій подвійного призначення, зброї масового знищення та засобів її доставки.</p>
      <p>Нагадаємо, після виходу серіалу "Чорнобиль" зону відчуження <a href="https://www.unn.com.ua/uk/news/1833514-pislya-vikhodu-serialu-chornobil-zonu-vidchuzhennya-vidvidali-rekordna-kilkist-turistiv">відвідала рекордна кількість туристів.</a></p>
    </article>
  </body>
</html>