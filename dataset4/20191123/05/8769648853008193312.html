<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/abalos-desdiu-consell-afirma-foment-correspon-decidir-sobre-dia-lampliacio-port"/>
    <meta property="og:site_name" content="Diari La Veu"/>
    <meta property="article:published_time" content="2019-11-23T05:08:00+00:00"/>
    <meta property="og:title" content="Ábalos desdiu el Consell i afirma que a Foment no li correspon decidir sobre la DIA de l'ampliació del port"/>
    <meta property="og:description" content="El ministre de Foment assegura que la competència és de Transició Ecològica, que al seu torn remet la responsabilitat a Foment."/>
  </head>
  <body>
    <article>
      <h1>Ábalos desdiu el Consell i afirma que a Foment no li correspon decidir sobre la DIA de l'ampliació del port</h1>
      <h2>El ministre de Foment assegura que la competència és de Transició Ecològica, que al seu torn remet la responsabilitat a Foment </h2>
      <address><time datetime="2019-11-23T05:08:00+00:00">23 Nov 2019, 05:08</time> by <a rel="author">DLV</a></address>
      <p>VALÈNCIA (EP, Redacció). El ministre de Foment en funcions, José Luis Ábalos, ha afirmat, en relació amb la petició d'una nova Declaració d'Impacte Mediambiental (DIA) de l'ampliació de la terminal nord del port de València, que <a href="https://www.diarilaveu.com/oltra-sobre-lampliacio-del-port-quan-es-vol-anar-rapid-passen-coses-com-les-de-castor-que-ens-costen-1600-milions">"no és Foment qui fa les declaracions d'impacte ambiental", sinó Transició Ecològica</a>, i que, a més, "qui ho ha de demanar és el Port".<br/><br/>Així ho ha manifestat aquest dissabte, en declaracions als mitjans, després que el divendres la vicepresidenta i portaveu del Consell, Mónica Oltra, avançara que la Generalitat demanarà a Foment la nova DIA de l'ampliació de la terminal nord, com ja va sol·licitar al Ministeri de Transició Ecològica, després que aquest últim haja respost al Consell que la DIA depén de Foment.<br/><br/>Sobre aquest tema, el titular de Foment ha assenyalat que no sap si Oltra "parlava en nom del Consell o de Compromís" i que, en qualsevol cas, no entén "molt bé per què es dirigeix a Foment", ja que "no és Foment qui fa les declaracions d'impacte mediambiental". "El Ministeri de Transició Ecològica és l'encarregat d'aquestes qüestions", ha assegurat.<br/><br/>A més, ha reiterat que, "si les actuacions en el port de València no modifiquen el projecte inicial, la declaració d'impacte mediambiental que es va obtenir en el seu moment continua vigent". Ha afegit que una altra qüestió "diferent és que es modifiquen" perquè en aquest cas "faria falta una nova declaració d'impacte mediambiental".<br/><br/>"Però això l'ha de plantejar el Port", ha assegurat Ábalos, abans de subratllar que és "el Port qui ha de desenvolupar el projecte" i que qui vulga portar endavant un projecte "és qui ha de, d'acord amb la legislació, plantejar la declaració d'impacte ambiental".</p>
      <h3>AGERMANA'T</h3>
      <p>
        <b>Necessitem la teua ajuda per a fer econòmicament viable Diari La Veu. Si vols continuar informant-te en valencià, <a href="https://diarilav.eu/agermanat">agermana't ara</a>!</b>
      </p>
      <related>
        <h4>Les més llegides</h4>
        <a href="https://www.diarilaveu.com/comenca-el-judici-a-la-major-operacio-crediticia-de-banc-mayor-operacion-crediticia-del-banc-de-valencia"/>
        <a href="https://www.diarilaveu.com/el-sindic-de-greuges-admet-a-tramit-la-queixa-del-pp-per-falta-dinformacio-de-lemt-de-valencia"/>
        <a href="https://www.diarilaveu.com/una-baralla-amb-gas-pebre-obliga-a-desallotjar-una-estacio-de-metro-a-valencia"/>
        <a href="https://www.diarilaveu.com/viure-sota-sospita-color-de-la-pell-unic-motiu-identificat-per-la-policia"/>
        <a href="https://www.diarilaveu.com/policia-organitzacio-trafic-explotacio-dones-alzira"/>
      </related>
    </article>
  </body>
</html>