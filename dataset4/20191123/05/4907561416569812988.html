<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/funda-duru/bir-instagram-hesabinin-anatomisi-burcu-esmersoy-2221250"/>
    <meta property="og:site_name" content="Posta"/>
    <meta property="article:published_time" content="2019-11-23T05:00:32+00:00"/>
    <meta property="og:title" content="Bir Instagram hesabının anatomisi: Burcu Esmersoy"/>
    <meta property="og:description" content="Kemerlerinizi bağlayın. Ya da bağlamayın rahat oturalım. Bu köşede Instagram profiline sıkıştırılan, kimsenin hayal kırıklığına uğramadığı, mutsuz olmadığı, her şeyin yolu nda gittiği ‘müthiş’ hayatları konuşuyoruz. Posta-Portre’nin bu haftaki konuğu Burcu Esmersoy."/>
  </head>
  <body>
    <article>
      <h1>Bir Instagram hesabının anatomisi: Burcu Esmersoy</h1>
      <address><time datetime="2019-11-23T05:00:32+00:00">23 Nov 2019, 05:00</time> by <a rel="author">Funda Duru</a></address>
      <p>Kemerlerinizi bağlayın. Ya da bağlamayın rahat oturalım. Bu köşede Instagram profiline sıkıştırılan, kimsenin haya l kırıklığına uğramadığı, mut suz olmadığı, her şeyin yolu nda gittiği ‘müthiş’ hayatları konuşuyoruz. Posta-Portre’nin bu haftaki konuğu Burcu Esmersoy.</p>
      <figure>
        <img src="https://i.pstimaj.com/img/75/640x0/5dd8363966a97c718c8841a5"/>
      </figure>
      <p>
        <b>İŞTE HER ŞEYİN YOLUNDA GÖRÜNDÜĞÜ ‘MÜTHİŞ’ BİR HAYAT</b>
      </p>
      <p>Instagram’ı en profesyonel kullananlardan biri Burcu Esmersoy. Her zaman şık ve güzel fotoğraflar paylaşıyor. Fotoğraflarda hep mutlu hep ışık saçıyor. Tabii ki sürekli mutluluğun yaşandığı bir gerçeklik olamaz. Evrenin bizi sürekli pamuklara sarıp sarmalamadığını biliyoruz. Profilinde drama ve duygu değişimine yer vermiyor.</p>
      <p>Her şeyi içinde yaşıyor. Sahte gelebilir ama üç milyon 900 bin kişinin parmaklarının ucunda biri olarak doğrusunu yapıyor. Ama şu da gerçek ki sıkıcı ve ilham vermeyen bir profil. Giyinip, süslenip, fotoğraf paylaşıyor. Spotta olduğu gibi gerçek bir “Her şeyin yolunda gittiği müthiş bir hayat” örneği.</p>
      <p>Instagram’la en içli dışlı ünlülerden biri. Öne çıkanlarla bile tek tek uğraşılmış. Üç bin 700 fotoğraf paylaşmış. Benim bebekliğimden başlasak o kadar fotoğrafımı bulamayız. Neyse ki güzel kadın da çok fazla görünce insanın içini baymıyor.</p>
      <figure>
        <img src="https://i.pstimaj.com/img/75/640x0/5dd836a766a97c72490c057e"/>
      </figure>
      <p>
        <b>ŞAMPİYONU DEĞİL SONUNCUYU SEÇİYORUZ</b>
      </p>
      <p>Kusursuza yakın profillerden biri olduğu için bu sefer profilin şampiyonunu değil sonuncusunu seçtim. Halat tuttuğu ve kendince çığlık efekti verdiği fotoğrafını hiç estetik bulmadım. Geri kalan fotoğrafların çoğu şampiyon. Her şeyi ayıplayan “cık cık cık” tayfası Burcu Esmersoy’a pek bulaşmıyor. Gerçi o da çok dikkatli bu konuda. Okları üzerine çekecek paylaşımlar yapmamaya özen gösteriyor. Paylaşımların hepsi risksiz. Ucu sonsuza giden story’leri de öyle.</p>
      <p>
        <b>INSTAGRAM-I MUAŞERET KURALLARI</b>
      </p>
      <p>Geçenlerde “Her sabah uyandığımda, Instagram’a daha fazla zaman ayırmam gerektiğini düşünüyorum” demiş. Ben de her sabah uyandığımda “Bu sefer Instagram’a bakmadan yataktan kalkacağım” diyorum. Ayrıca çevremdeki birçok kişi de Instagram’da geçirdikleri uzun saatlerden muzdarip. Sanırım Burcu Esmersoy’da bir terslik var.</p>
      <p>Tabii bir de “Bazı kişileri ayıp olmasın diye takip ediyorum ama onları sessize alıyorum” dedikten sonra Demet Akalın’ı takipten çıkarması sonra da “Bir şey deniyorduk” diye açıklama yapması çok komikti. Ayrıca arada bir husumet geçmeden takipten çıkarmak Instagram-ı Muaşeret Kuralları’na aykırı. “Ne Instagram’mış arkadaş! Ayıp olursa olsun” demeyin.</p>
      <p>Bunu hemen hemen hepimiz yapıyoruz. Artık ilişkilerin akıbeti kişileri takip edip etmememizle ölçülüyor. Aldığı hediyenin bile peşini bırakmayan Demet Akalın gibi bir karakteri takipten çıkarmak yapılmaması gereken ilk şeylerden biri. Kendinize gelin. Hahaha.</p>
      <figure>
        <img src="https://i.pstimaj.com/img/75/640x0/5dd836de66a97c718c8841a7"/>
      </figure>
      <p>
        <b>‘OY DİDEM SENSİZ NERELERE GİDEM’</b>
      </p>
      <p>Siz onu ilk nasıl hatırlarsınız bilmem ama ben onu Günel Zeynelova’nın seslendirdiği ‘Didem’ şarkısının klibinden hatırlıyorum. 90’lı yılların sonuydu, İbrahim Tatlıses’in vizyonuyla çekilen tutkulu (!) bir aşk hikâyesinin anlatıldığı klipte Didem’i oynayan siyah saçlı Burcu Esmersoy, neyse ki kariyerini oyunculuk üzerinden sürdürmedi.</p>
      <p>Instagram profilinde iş tanımını ‘Model/Sunucu/Yapımcı/YouTuber ’ olarak yapmış. Hiç boş durmuyor, sürekli çalışıyor; Instagram’ı da araç olarak kullanıyor. Amaç olarak kullananlar da işte büyükanne ve dedelerimizin tanımadığı ve tanımayacağı Instagram ünlüleri. Neyse; profilinde bir de YouTube linki var. Girip bakarsanız ‘1 dakikada şık topuz’ başlıklı videoyu göreceksiniz. İlgilenen için iyi bir içerik üreticisi.</p>
      <figure>
        <img src="https://i.pstimaj.com/img/75/640x0/5dd8370566a97c718ba88ef3"/>
      </figure>
    </article>
  </body>
</html>