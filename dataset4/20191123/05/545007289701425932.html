<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/franta-cod-portocaliu-de-ploi-torentiale-si-furtuna/"/>
    <meta property="og:site_name" content="Europa FM"/>
    <meta property="article:published_time" content="2019-11-23T05:44:17+00:00"/>
    <meta property="og:title" content="FRANȚA: Cod portocaliu de ploi torențiale și furtună"/>
    <meta property="og:description" content="Ministerul Afacerilor Externe îi informează pe românii care se află sau vor să călătorească în Franța că serviciul meteorologic a emis, începând de vineri noaptea, cod portocaliu de ploi torențiale și furtună în Gard, Herault, Bouche–du-Rhône, Alpes Maritimes. Intensificări ale vântului sunt și pe întreg litoralul francez."/>
  </head>
  <body>
    <article>
      <h1>FRANȚA: Cod portocaliu de ploi torențiale și furtună</h1>
      <address>
        <time datetime="2019-11-23T05:44:17+00:00">23 Nov 2019, 05:44</time>
      </address>
      <p>Ministerul Afacerilor Externe îi informează pe românii care se află sau vor să călătorească în Franța că serviciul meteorologic a emis, începând de vineri noaptea, cod portocaliu de ploi torențiale și furtună în Gard, Herault, Bouche–du-Rhône, Alpes Maritimes. Intensificări ale vântului sunt și pe întreg litoralul francez.</p>
      <p><i>„Ministerul Afacerilor Externe informează cetățenii români care se află, tranzitează sau doresc să călătorească în Republica Franceză că, în conformitate cu datele transmise de autoritățile locale şi serviciul meteorologic al Aeronauticii militare franceze, începând cu noaptea zilei de 22 noiembrie 2019, se va intensifica vântul, la rafală (cu viteză de 100 – 120 km/oră), pe întreg litoralul, din Languedoc până pe Coasta de Azur, fiind emis și un cod portocaliu de ploi torențiale și furtună în Gard, Herault, Bouche–du-Rhône, Alpes Maritimes”</i>, au transmis reprezentații MAE, citați de <a href="http://mediafax.ro/">MEDIAFAX</a>.</p>
      <p>Românii pot solicita asistență consulară la numerele de telefon ale Ambasadei României la Paris: +33147052966 și +33147052755 și Consulatului General al României la Marsilia: +33491221741, apelurile fiind redirecționate către Centrul de Contact și Suport al Cetățenilor Români din Străinătate (CCSCRS) și preluate de către operatorii Call Center în regim de permanență.</p>
      <p>De asemenea, „cetățenii români care se confruntă cu o situație dificilă, specială, cu un caracter de urgență, au la dispoziție următoarele telefoane de permanență: misiunea diplomatică a României în Republica Franceză: +33680713729, Consulatul General al României la Marsilia: +33610027164, Consulatul General al României la Lyon: +33643627736 și Consulatul General al României la Strasbourg: +33627050022, la care pot apela în funcție de zona în care se află”.</p>
      <p>MAE mai recomandă consultarea paginilor de Internet <a href="http://paris.mae.ro/">http://paris.mae.ro</a>, <a href="http://marsilia.mae.ro/">http://marsilia.mae.ro</a>, <a href="http://lyon.mae.ro/">http://lyon.mae.ro</a>, <a href="http://strasbourg.mae.ro/">http://strasbourg.mae.ro</a>, <a href="http://www.mae.ro/">www.mae.ro</a>, <a href="http://www.meteoalarm.eu/">www.meteoalarm.eu</a> și reamintește faptul că cetățenii români care se deplasează în străinătate au la dispoziție aplicația „Călătorește în siguranță” (<a href="http://www.mae.ro/app_cs">www.mae.ro/app_cs</a>), care oferă informații și sfaturi de călătorie.</p>
    </article>
  </body>
</html>