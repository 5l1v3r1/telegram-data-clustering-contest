<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220827/foto-pochettinov-odchod-nenechal-nikoho-chladnym-odkaz-ktory-vas-chyti-za-srdce"/>
    <meta property="og:site_name" content="Športky.sk"/>
    <meta property="article:published_time" content="2019-11-23T05:50:00+00:00"/>
    <meta property="og:title" content="FOTO Pochettinov odchod nenechal nikoho chladným: Odkaz, ktorý vás chytí za srdce!"/>
    <meta property="og:description" content="LONDÝN - Tréner Mauricio Pochettino sa po odvolaní z Tottenhamu nestihol osobne rozlúčiť s futbalistami londýnskeho klubu, preto im nechal odkaz na tabuli v kabíne. Argentínsky kouč pri tíme skončil ..."/>
  </head>
  <body>
    <article>
      <h1>FOTO Pochettinov odchod nenechal nikoho chladným: Odkaz, ktorý vás chytí za srdce!</h1>
      <address>
        <time datetime="2019-11-23T05:50:00+00:00">23 Nov 2019, 05:50</time>
      </address>
      <p>LONDÝN - Tréner Mauricio Pochettino sa po odvolaní z Tottenhamu nestihol osobne rozlúčiť s futbalistami londýnskeho klubu, preto im nechal odkaz na tabuli v kabíne. Argentínsky kouč pri tíme skončil v utorok večer a nahradil ho José Mourinho.</p>
      <p>Pochettino prišiel do Tottenhamu v máji 2014 a v minulej sezóne s ním postúpil do finále Ligy majstrov. Štyridsaťsedemročný kouč ale potom doplatil na zlý vstup do nového ročníka a bol odvolaný. Hotspur totiž vyhral len tri z doterajších trinástich zápasov anglickej ligy.</p>
      <p>A pretože väčšina hráčov si plnila reprezentačné povinnosti, nemohol sa s nimi Pochettino rozlúčiť osobne. Nechal im preto na tabuli v kabíne napísaný odkaz: <i><b>"Ďakujem pekne všetkým. Nemohli sme sa rozlúčiť. Navždy budete v našich srdciach."</b></i> Fotografie na sociálnej sieti instagram zverejnil trénerov asistent Jesús Pérez.</p>
      <figure>
        <embed-post data-src="https://www.instagram.com/p/B5JMdNpAEmI" data-service="Instagram"/>
      </figure>
      <p>Emotívne odkazy na sociálnych sieťach Pochettinovi poslali aj niektorí hráči Tottenhamu.<i><b> "Navždy ti budem vďačný za to, že si mi pomohol splniť si sny," </b></i>napísal kanonier Harry Kane. <i><b>"Toľko ma toho naučil a za všetko, čo pre mňa urobil, som mu vďačný. Veľa šťastia a dúfam, že sa opäť uvidíme, priateľ," </b></i>pridal stredopoliar Dele Alli.</p>
      <footer><b>Zdroj:</b> ČTK<br/><b>Foto:</b> SITA/AP/Darko Vojinovič; Instagram/mrspochettino</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/220731/video-mourinho-ako-kouc-tottenhamu-zaujal-hned-v-prvom-rozhovore-vzdy-som-bol-skromny-clovek"/>
        <a href="https://sportky.zoznam.sk/c/220669/mourinho-si-sklada-trenersky-stab-toto-budu-jeho-asistenti-na-lavicke-tottenhamu"/>
        <a href="https://sportky.zoznam.sk/c/220605/svet-futbalu-prebudeny-do-krasneho-dna-jose-mourinho-sa-vracia-na-manazersku-stolicku"/>
        <a href="https://sportky.zoznam.sk/c/219369/video-gomesa-po-hororovom-zraneni-prepustili-z-nemocnice-son-distanc-nedostane"/>
      </related>
    </article>
  </body>
</html>