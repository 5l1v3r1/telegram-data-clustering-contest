<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/ahmet-davutoglu-kurmaylariyla-kampa-girecek-257538h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T05:38:00+00:00"/>
    <meta property="og:title" content="Ahmet Davutoğlu, kurmaylarıyla kampa girecek"/>
    <meta property="og:description" content="Aralık ayında partisinin tabelasını asmaya hazırlanan eski başbakan Ahmet Davutoğlu, kurmayları ile birlikte kampa girecek."/>
  </head>
  <body>
    <article>
      <h1>Ahmet Davutoğlu, kurmaylarıyla kampa girecek</h1>
      <address><time datetime="2019-11-23T05:38:00+00:00">23 Nov 2019, 05:38</time> by <a rel="author">Yeni Çağ Gazetesi</a></address>
      <p>
        <b>Aralık ayında partisinin tabelasını asmaya hazırlanan eski başbakan Ahmet Davutoğlu, kurmayları ile birlikte kampa girecek.</b>
      </p>
      <p>Davutoğlu’nun partisinin kuruluş takvimi belli oldu. Davutoğlu partisini Aralık ayında kurmayı planlıyor. Davutoğlu yeni yıla girmeden partisinin tabelasını asmış olacak.</p>
      <p>Tarafsız haber ajansının haberine göre, Davutoğlu, partinin kuruluşu için resmi müracaat yapmadan önce Kurucular Kurulu ile bir araya gelecek.</p>
      <p>
        <b>DAVUTOĞLU KURMAYLARIYLA İKİ GÜNLÜK KAMP YAPACAK</b>
      </p>
      <p>Edinilen bilgiye göre Davutoğlu partiye son şeklini vermek üzere Kurucular Kurulu ile birlikte Ankara’da iki günlük kamp yapacak.</p>
      <p>Toplantıda, hazırlanan Parti Tüzüğü ve Programı Kurucular Kurulu’nun görüşlerine açılacak ve istişare edilecek. Tüzük ve Program konusunda ilave ya da eleştiri varsa dikkate alınacak ve Kurucular Kurulu’nun tamamının iştirak ettiği Parti Programı ve Tüzüğü netleşmiş olacak.</p>
      <p>
        <b>PARTİYİ ANLATMAK İÇİN TANITIM PROGRAMI YAPILACAK</b>
      </p>
      <p>Parti kurulduktan sonra tanıtım programı da yapılacak. Kurucular Kurulu’nun tanıtıldığı, parti programının anlatıldığı tanıtım programı düzenlenecek.</p>
      <p>Kurucular Kurulu, Parti Programı’nın ve  Tüzüğü’nün tanıtımının yapılacağı mütevazı, gösterişten uzak bir program yapılacağı ifade edildi.</p>
      <related>
        <a href="https://www.yenicaggazetesi.com.tr/ali-babacana-yakin-isimden-yeni-parti-aciklamasi-256547h.htm"/>
        <a href="https://www.yenicaggazetesi.com.tr/akpde-istifalar-pes-pese-gelecek-256483h.htm"/>
        <a href="https://www.yenicaggazetesi.com.tr/abdullah-gul-bekleyelim-mi-dedi-254681h.htm"/>
        <a href="https://www.yenicaggazetesi.com.tr/davutoglunun-kurdugu-universiteye-yeni-parti-tedbiri-252469h.htm"/>
      </related>
    </article>
  </body>
</html>