<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/zabava/estrada/170648/bubamara-odgovorila-sultanovicu-uvrede-dara-gorane-treba-africka-sljiva-razbije-komplekse"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T05:25:00+00:00"/>
    <meta property="og:title" content="Bubamara odgovorila Sultanoviću na uvrede: Dara: Gorane, treba ti afrička šljiva da ti razbije komplekse!"/>
    <meta property="og:description" content="Bukti rat između Dare Bubamare i glumca Gorana Sultanovića nakon što je on za Srpski telegraf izjavio kako ne želi da u novinama izlazi njegovo ime pored starleta kao što su ona i Kija Kockar."/>
  </head>
  <body>
    <article>
      <h1>Bubamara odgovorila Sultanoviću na uvrede: Dara: Gorane, treba ti afrička šljiva da ti razbije komplekse!</h1>
      <h2>Bukti rat između Dare Bubamare i glumca Gorana Sultanovića nakon što je on za Srpski telegraf izjavio kako ne želi da u novinama izlazi njegovo ime pored starleta kao što su ona i Kija Kockar.</h2>
      <address><time datetime="2019-11-23T05:25:00+00:00">23 Nov 2019, 05:25</time> by <a rel="author">Zorica S. RADULOVIĆ</a></address>
      <p>Ova izjava doajena srpskog glumišta Daru je očigledno toliko razbesnela da mu je brutalno odgovorila, i to istim putem, preko našeg lista.</p>
      <p>- Ja sam tog čoveka obožavala. Nisam verovala da jedan gospodin može tako nešto da izjavi dok nisam videla snimak. Onda sam shvatila da sam živela u zabludi. U pitanju je jedan sujetan čovek, ženomrzac koji na tako surov način vređa žene koje mogu da mu budu i ćerke - govori Dara Bubamara za Srpski telegraf i dodaje:</p>
      <p>- Njemu treba afrička šljiva da smiri svoju iskompleksiranost. Zato se očigledno i ponaša ovako i vređa žene. On odavno nikog više ne zanima, pa se zakačio za Daru Bubamaru, gde mu je sigurno obezbeđen prostor u novinama. Tužno za jednog čoveka sa takvom karijerom.</p>
      <figure>
        <img src="https://www.republika.rs/data/images/2019-11-20/124345_goran-sultanovic-219825-photo-e-stock-caslav-vukojicic_f.jpg?1574451161"/>
        <figcaption>Goran Sultanović<cite>e-stock/ Časlav Vukojičić</cite></figcaption>
      </figure>
      <p>Sa druge strane, Kija Kockar bila je mnogo blaža prema glumcu, ali se razočaranje i te kako osetilo u njenoj izjavi.</p>
      <p>- Čovek je legenda. Starlete jesu ljudski otpad, drugi naziv za prostitutke, a suvišno je reći da ja ne pripadam takvom sloju - izjavila je Kockareva.</p>
      <p>Podsetimo, glumac Goran Sultanović osuo je paljbu po Dari Bubamari i Kiji Kockar zbog stalnog zauzimanja prostora u novinama, nazvavši ih starletama.</p>
      <p>- Neću da budem u novinama pored Kije i Dare Bubamare. Nek one mlataraju, a vi pišite. Ovo nije moj stav prema vašem listu i vama lično. Protiv vas nemam ništa i poštujem vaš rad, ali moj jedini način da se borim protiv takvog izveštavanja o polusvetu je da ovo kažem javno jer ne mogu da bijem novinare i vaspitavam ih - izjavio je Sultanović i veoma razljutio Daru.</p>
      <related>
        <h4>Pročitajte još:</h4>
        <a href="http://republika.rs/zadruga/zadruga/170506/Janjus-varao-zenu-Darom-Bubamarom-Isplivali-pikantni-detalji-veze-pevacicom"/>
        <a href="http://republika.rs/zabava/estrada/170244/VIDEO-Ona-ljudski-otpad-Legendarni-glumac-opleo-Kiji-kao-nijedna-poznata-licnost-sada"/>
        <a href="http://republika.rs/zabava/estrada/170140/Hitna-pomoc-kuci-Dare-Bubamare-Pevacici-pozlilo-samo-srusila"/>
        <a href="http://republika.rs/zabava/estrada/168802/NIJE-JOJ-DOSTA-JEDAN-Dara-vara-decka-biznismena-Cim-otisao-put-uletela-krevet-muskarcem-koga-svi-DOBRO-znate"/>
        <a href="http://republika.rs/zabava/estrada/166917/VIDEO-Luna-nastupu-posvetila-Marku-pesmu-Pogledajte-kako-samo-reagovao-kada-ovo-cuo"/>
      </related>
      <figure>
        <img src="https://www.republika.rs/data/images/2018-12-18/80277_dara-bubamara-171753-photo-e-stock-milos-rafailovic_f.jpg?1574451241"/>
        <figcaption>
          <cite>e-stock/M. RAFAILOVIĆ</cite>
        </figcaption>
      </figure>
      <h3>Svi Darini ratovi</h3>
      <p>Dara Bubamara tokom karijere ratovala je sa mnogim kolegama, a najžešći je bio sa Vladom Georgievim, koji je nazvao turbo-folk prasetom nakon što je ona otkrila da je Georgiev godinama pokušao da je osvoji, ali bezuspešno.</p>
      <p>Žestoku javnu svađu Bubamara je imala i sa kolegom Acom Lukasom, sa kojim nije birala uvrede tokom svađe, pa je uplela i njegovu tadašnju suprugu Sonju. Naime, nakon što je Lukas izjavio da se njegovoj supruzi nikada ne bi desilo da joj isplivaju fotografije kao Dari, oglasila se pevačica:</p>
      <p>- Slike gole žene Ace Lukasa nikog ne zanimaju. Neka se ne loži! Ja sam ipak zvezda, nas dve ne možemo da se merimo.</p>
      <p>Ništa blaža nije bila ni tokom rata sa koleginicom Sekom Aleksić, kojoj je smrtno zamerila što je zakazala koncert sedam dana pre njenog u Areni prošle godine. Zbog tog poteza nazvala ju je mišem. Takođe, veliku svađu imala je i sa Jelenom Karleušom, sa kojom se tokom svih ovih godina svađala i mirila, a sada se ponovo druže.</p>
    </article>
  </body>
</html>