<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/sport/hazai-sport/ket-magyar-aranyerem-szuletett-a-nyitonapon-2139183/"/>
    <meta property="og:site_name" content="BAMA"/>
    <meta property="article:published_time" content="2019-11-23T05:00:00+00:00"/>
    <meta property="og:title" content="Két magyar aranyérem született a nyitónapon"/>
    <meta property="og:description" content="Férfi légpuskában Hári Péter, míg férfi légpisztolyban Tátrai Miklós nyakába akasztották az aranyérmet."/>
  </head>
  <body>
    <article>
      <h6 class="kicker">HUNGARIAN OPEN</h6>
      <h1>Két magyar aranyérem született a nyitónapon</h1>
      <address>
        <time datetime="2019-11-23T05:00:00+00:00">23 Nov 2019, 05:00</time>
      </address>
      <h4>Férfi légpuskában Hári Péter, míg férfi légpisztolyban Tátrai Miklós nyakába akasztották az aranyérmet.</h4>
      <p>Két magyar aranyérem született a Hungarian Open nemzetközi légfegyveres verseny pénteki első napján.</p>
      <p>A magyar szövetség tájékoztatása szerint a Fehér úti Nemzeti Lőtéren rendezett háromnapos viadalon férfi légpuskában Hári Péter, míg férfi légpisztolyban Tátrai Miklós nyakába akasztották az aranyérmet. Előbbi számban Sidi Péter harmadik lett.</p>
      <p>Női légpuskában a román színekben versenyző Sidi Roxana győzött, legjobb magyarként Zwickl-Veres Kata ötödik lett, míg női légpisztolyban francia siker született, legjobb magyarként Csonka Zsófia harmadikként végzett.</p>
      <p>A junioroknál légpuskában Hammerl Soma és Dénes Eszter, légpisztolyban Jákó Miriam is az első helyen végzett.</p>
      <p>Szombaton a puska és pisztoly vegyes párosok küzdelmeire kerül sor, míg vasárnap a juniorok és a felnőttek együtt versenyeznek férfi és női légpuskában, férfi és női légpisztolyban.</p>
      <p>
        <i>Forrás: MTI</i>
      </p>
    </article>
  </body>
</html>