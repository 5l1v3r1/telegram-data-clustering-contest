<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837362-u-kelni-provedut-masovu-evakuatsiyu-cherez-bombu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T05:59:00+00:00"/>
    <meta property="og:title" content="У Кельні проведуть масову евакуацію через бомбу"/>
    <meta property="og:description" content="КИЇВ. 23 листопада. УНН. У Кельні (Німеччина) у суботу вдень евакуюють близько 6,5 тис. осіб у зв'язку з виявленою англійською бомбою часів Другої світової …"/>
  </head>
  <body>
    <article>
      <h1>У Кельні проведуть масову евакуацію через бомбу</h1>
      <address><time datetime="2019-11-23T05:59:00+00:00">23 Nov 2019, 05:59</time> by <a rel="author">Денис Масліков</a></address>
      <p><b>КИЇВ. 23 листопада. УНН.</b> У Кельні (Німеччина) у суботу вдень евакуюють близько 6,5 тис. осіб у зв'язку з виявленою англійською бомбою часів Другої світової війни. Про це повідомляє <b>УНН</b> з посиланням на сайт міської адміністрації.</p>
      <p>Бомбу виявили при проведенні будівельних робіт, її вага становить близько 500 кг. Територію на відстані 500 м від місця її виявлення оточено.</p>
      <p>Спочатку планувалося, що роботи зі знешкодження бомби пройдуть ввечері 22 листопада. Проте оскільки на залізничних коліях неподалік від місця знахідки стояли близько 30 вагонів з небезпечними вантажами, в адміністрації Кельна вирішили перенести заходи на 23 листопада, попередньо переконавшись, що вагони відвезли на безпечну дистанцію.</p>
      <p>Нагадаємо, у Франкфурті-на-Майні <a href="https://www.unn.com.ua/uk/news/1811530-u-nimechchini-evakuyuyut-16-5-tis-lyudey-cherez-bombu">евакуювали 16,5 тис. людей через бомбу.</a></p>
    </article>
  </body>
</html>