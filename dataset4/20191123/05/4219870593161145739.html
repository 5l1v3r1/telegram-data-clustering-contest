<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.300.html:831799-Trazili-mi-da-priznam-ucesce-u-ubistvu-Olivera-Ivanovica-Mario-Milosevic-negira-bilo-kakvu-ulogu-u-zlocinima-koje-mu-pripisuju"/>
    <meta property="og:site_name" content="Вечерње новости"/>
    <meta property="article:published_time" content="2019-11-23T05:52:00+00:00"/>
    <meta property="og:title" content="“Tražili mi da priznam učešće u ubistvu Olivera Ivanovića“: Mario Milošević negira bilo kakvu ulogu u zločinima koje mu pripisuju"/>
    <meta property="og:description" content="U Višem sudu u Podgorici saslušan Mario Milošević, nedavno izručen sa Kosmeta. U pritvoru na KiM nuđeno mu da prizna učešće u ubistvu Ivanovića"/>
  </head>
  <body>
    <article>
      <h1>“Tražili mi da priznam učešće u ubistvu Olivera Ivanovića“: Mario Milošević negira bilo kakvu ulogu u zločinima koje mu pripisuju</h1>
      <address><time datetime="2019-11-23T05:52:00+00:00">23 Nov 2019, 05:52</time> by <a rel="author">M. SEKULOVIĆ</a></address>
      <p>
        <b>U Višem sudu u Podgorici saslušan Mario Milošević, nedavno izručen sa Kosmeta. U pritvoru na KiM nuđeno mu da prizna učešće u ubistvu Ivanovića</b>
      </p>
      <p>- Mario Milošević je negirao izvršenje krivičnih dela koja mu tužioci stavljaju na teret-ubistvo Miodraga Migija Kruščića počinjeno 21. maja 2018. godine i ranjavanje novinarke Olivere Lakić od 8. maja 2018. godine - ovo je posle saslušanja Miloševića u Višem državnom tužilaštvu u Podgorici, izjavio advokat Damir Lekić, zastupnik porodice Kruščić.<br/><br/>Milošević je negirao  da je član kriminalne grupe koju je formirao Filip Bešović, kako tvrdi tužilaštvo, tvrdeći da ne poznaje nikoga od članova te grupe.<br/><br/>- Milošević nije hteo da odgovara ni na čija pitanja, a u slobodnom iskazu je kazao da Kruščića poznaje kao dobrog ugostitelja, a da Oliveru Lakić zna samo po dobru, kazao je advokat Lekić, koji je istakao da je Milošević negirao učešće u dvema pucnjavama  ''iako su mu tužioci predočili konkretne dokaze koji ga kompromituju''.<br/><br/> U tri-četiri rečenice koje je izgovorio u svojoj odbrani, negirao je sve što mu se stavlja na teret, kazao je Lekić, koji je naglasio da tužioci za sada nisu optužili za ubistvo Cetinjanina Radomira Đuričkovića, za šta se sumnjiči.</p>
      <related>
        <a href="http://www.novosti.rs/%D0%B2%D0%B5%D1%81%D1%82%D0%B8/%D0%BF%D0%BB%D0%B0%D0%BD%D0%B5%D1%82%D0%B0.480.html:831708-%D0%9E%D0%B4%D0%B0%D0%BE-%D0%B3%D0%B0-%D0%94%D0%9D%D0%9A-%D0%92%D0%BB%D0%B0%D1%81%D0%BD%D0%B8%D1%86%D1%83-%D0%B7%D0%BB%D0%B0%D1%82%D0%B0%D1%80%D0%B5-%D0%B2%D0%B5%D0%B7%D0%B0%D0%BB%D0%B8-%D0%BB%D0%B5%D0%BF%D1%99%D0%B8%D0%B2%D0%BE%D0%BC-%D1%82%D1%80%D0%B0%D0%BA%D0%BE%D0%BC-%D1%83-%D0%91%D0%B5%D1%80%D0%B0%D0%BD%D0%B0%D0%BC%D0%B0-%D1%83%D1%85%D0%B0%D0%BF%D1%88%D0%B5%D0%BD-%D0%BE%D1%81%D1%83%D0%BC%D1%9A%D0%B8%D1%87%D0%B5%D0%BD%D0%B8-%D0%B7%D0%B0-%D0%BF%D1%99%D0%B0%D1%87%D0%BA%D1%83"/>
      </related>
      <p>Milošević je posle ubistva Đuričkovića nestao iz Crne Gore, a tužioci smatraju da se vratio ilegalnim kanalima sa Kosova i Metohije gde se potom krio, da bi obavio egzekuciju Kruščića. Potom je, prema onome što je procurelo u javnost od istražitelja, ponovo istim putem preko Berana i Peći prebačen ilegalno na Kosmet gde je u Prištini uhapšen  18 jula 2018 godine.<br/><br/>Kako je isplivalo, u pritvoru na Kosovu nuđeno mu je da prizna učešće u ubistvu Olivera Ivanovića, ali je on predlog kosovskih istražitelja glatko odbio tvrdeći da u tome nije, niti bi ikada učestvovao, jer je pokojni Oliver kao karate majstor često bio gost njegovog pokojnog oca, takođe majstora karatea...<br/><br/>Nekadašnji uspešni karatista Mario Milošević Crnoj Gori je isporučen  5. novembra ove godine, a juče je u zgradu Višeg tužilaštva uveden uz neviđene mere obezbeđenja...</p>
      <related>
        <a href="http://www.novosti.rs/%D0%B2%D0%B5%D1%81%D1%82%D0%B8/%D0%BF%D0%BB%D0%B0%D0%BD%D0%B5%D1%82%D0%B0.480.html:831681-%D0%9A%D1%80%D0%B8%D0%BE-%D1%81%D0%B5-%D0%BF%D0%BE%D1%81%D0%BB%D0%B5-%D0%BF%D1%80%D0%B5%D1%81%D1%83%D0%B4%D0%B5-%D0%BE%D0%B4-9-5-%D0%B3%D0%BE%D0%B4%D0%B8%D0%BD%D0%B0-%D0%A3-%D0%91%D0%B5%D1%80%D0%B0%D0%BD%D0%B0%D0%BC%D0%B0-%D1%83%D1%85%D0%B0%D0%BF%D1%88%D0%B5%D0%BD-%D0%94%D0%B5%D1%98%D0%B0%D0%BD-%D0%94%D0%B5%D0%BB%D0%B5%D1%82%D0%B8%D1%9B"/>
      </related>
      <p><b>UBISTVO</b><br/><br/>Milošević je već jednom odležao višegodišnju zatvorsku kaznu zbog ubistva An­dri­je Mi­jovića 29. ju­na 2002. u Bu­dvi, čemu su prethodili fizički okršajj, pa i te noći.<br/><br/>Posle izlaska iz zatvora sumnjičen je za pokušaj ubistva Ilije Popovića, ali i za otmicu švedskih državljana od kojih je navodno pokušao da iznudi 250.000 evra.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/republika_srpska/aktuelno.655.html:820637-ODLOZENO-SUDjENjE-ZA-UBISTVO-BAJCETICA-Optuzeni-trazi-svog-advokata"/>
        <a href="http://www.novosti.rs/vesti/naslovna/hronika/aktuelno.291.html:815968-Videli-smo-Buhu-kobnog-dana"/>
        <a href="http://www.novosti.rs/vesti/naslovna/hronika/aktuelno.291.html:793646-Svedok-na-sudjenju-Milosu-Buhi-Hitac-ga-je-iznenadio-hteo-je-da-spreci-ubistvo"/>
        <a href="http://www.novosti.rs/vesti/planeta.300.html:787923-SUDjENjE-OPTUZENOM-ZA-UBISTVO-UKRAJINKE-Stanovic-patio-zbog-Lasmanove"/>
        <a href="http://www.novosti.rs/vesti/naslovna/hronika/aktuelno.291.html:764027-Buha-Nisam-stitio-Zelju"/>
      </related>
    </article>
  </body>
</html>