<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/volleyball/volley-league/article/1417631/filoxenei-ton-foinika-syroy-o-pamvohaikos"/>
    <meta property="og:site_name" content="gazzetta.gr"/>
    <meta property="article:published_time" content="2019-11-23T05:12:00+00:00"/>
    <meta property="og:title" content="Φιλοξενεί τον Φοίνικα Σύρου ο Παμβοχαϊκός"/>
    <meta property="og:description" content="Ενα από τα πιο δυνατά ματς της 4ης αγωνιστικής αναμένεται να γίνει στο Βραχάτι όπου οι δύο παραδοσιακοί αντίπαλοι, ο Γ.Α.Σ.Παμβοχαϊκός και ο Α.Ο.Φοίνικας Σύρου θα αναμετρηθούν σε αγώνα που θα μεταδοθεί σε Livestreaming από το Volley League ΤV."/>
  </head>
  <body>
    <article>
      <h1>Φιλοξενεί τον Φοίνικα Σύρου ο Παμβοχαϊκός</h1>
      <h2>Ενα από τα πιο δυνατά ματς της 4ης αγωνιστικής αναμένεται να γίνει στο Βραχάτι όπου οι δύο παραδοσιακοί αντίπαλοι, ο Γ.Α.Σ.Παμβοχαϊκός και ο Α.Ο.Φοίνικας Σύρου θα αναμετρηθούν σε αγώνα που θα μεταδοθεί σε Livestreaming από το Volley League ΤV.</h2>
      <address><time datetime="2019-11-23T05:12:00+00:00">23 Nov 2019, 05:12</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>O Παμβοχαϊκός προέρχεται από την ήττα στην Κρήτη με τον ΟΦΗ και αναζητά την δεύτερη νίκη του στο πρωτάθλημα μετά το 3-2 σετ τη πρεμιέρας στη Βόχα επί της Ελπίδας Αμπελοκήπων</p>
      <p>Η ομάδα του Βραχατίου θα αγωνιστεί και πάλι χωρίς τον τραυματία Παναγιώτη Παπαδόπουλο που έχει νάρθηκα στον παράμεσο δάκτυλο του χεριού του.</p>
      <p>Το λίμπερο του Παμβοχαϊκού Γιάννης Αχιλλεόπουλος που τη σεζόν 2018-19 αγωνίστηκε στον Α.Ο. Φοίνικα Σύρου δήλωσε: «Είμαστε συγκεντρωμένοι στο δύσκολο στόχο μας απέναντι στον Φοίνικα. Θα προσπαθήσουμε να κάνουμε το καλύτερο που μπορούμε για κάθε πόντο. Ο Φοίνικας δείχνει ενισχυμένος στους ξένους σε σχέση με πέρυσι. Πάντα είναι οργανωμένος και του αξίζοθν συγχαρητήρια για την συνέπεια που δείχνει στο ελληνικό βόλεϊ. Τέτοιες ομάδες θέλουμε στην Volley League. Εμείς προσπαθούμε να συνέλθουμε από τον τραυματισμό του Παναγιώτη Παπαδόπουλου. Εχουμε την ποιότητα να αντιμετωπίσουμε όλες τις ομάδες».</p>
      <p>Ο Φοίνικας Σύρου προέρχεται από δύο ήττες στο πρωτάθλημα (από τον Ολυμπιακό) και στο Λιγκ Καπ Νίκος Σαμαράς (από τον Παναθηναϊκό). Η αποστολή της ομάδας έμεινε στην Αθήνα μετά τον αγώνα του Λιγκ Καπ με τον Παναθηναϊκό και το απόγευμα της Παρασκευής έκανε προπόνηση στο Βραχάτι.</p>
      <p>Ο νεαρός πασαδόρος Οδυσσέας Αδάμ δήλωσε: «Είμαστε αρκετά καλά προπονημένοι και προετοιμασμένοι για την αναμέτρηση με τον Παμβοχαϊκό. Μετά τις δυο ήττες στους αγώνες με Ολυμπιακό και Παναθηναϊκό, δεν έχουμε απογοητευτεί. Αντίθετα έχουμε πεισμώσει. Θέλουμε να επιστρέψουμε στις καλές μας εμφανίσεις ξεκινώντας από το αυριανό παιχνίδι και να πάρουμε το καλύτερο δυνατό αποτέλεσμα στο Βραχάτι. Παρά την κούραση των συνεχών ταξιδιών, επικρατεί πολύ καλό κλίμα στην ομάδα μας, είμαστε έτοιμοι και ορεξάτοι για το παιχνίδι. Η Βοχα έχει δυνατή έδρα αλλά με τις προπονήσεις που θα κάνουμε στο γήπεδο θα προσαρμοστούμε πλήρως στις συνθήκες».</p>
      <p>Σε 18 αγώνες πρωταθλήματος ο Φοίνικας προηγείται στις νίκες με 11-7.</p>
    </article>
  </body>
</html>