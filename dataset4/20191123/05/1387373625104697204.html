<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nuovaperiferia.it/economia/ecco-tutte-le-nostre-aziende-che-fatturano-piu-di-5-milioni/"/>
    <meta property="og:site_name" content="La Nuova Periferia"/>
    <meta property="article:published_time" content="2019-11-23T05:21:40+00:00"/>
    <meta property="og:title" content="Ecco tutte le nostre aziende che fatturano più di 5 milioni"/>
    <meta property="og:description" content="Un viaggio all'interno delle aziende - medie e grandi società - che insistono sul territorio del Chivassese."/>
  </head>
  <body>
    <article>
      <h1>Ecco tutte le nostre aziende che fatturano più di 5 milioni</h1>
      <h2>C'è chi cresce nonostante la crisi.</h2>
      <address>
        <time datetime="2019-11-23T05:21:40+00:00">23 Nov 2019, 05:21</time>
      </address>
      <p>Un viaggio all’interno delle aziende – medie e grandi società – che insistono sul territorio del Chivassese.<br/>Nello specifico abbiamo cercato di valutare il loro stato di salute indicando il nome, il settore nel quale opera e prendendo in esame i fatturati degli ultimi tre anni (2016-2017-2018).</p>
      <h3>Le nostre aziende</h3>
      <p>Questi dati sono pubblicati sul sito reportaziendale.it che ogni anno pubblica l’elenco di tutte le imprese italiane e il loro guadagno sopra ai 5 milioni di fatturato.<br/>Nel Chivassese sono una trentina le aziende il cui fatturato si assesta nel 2018 dai 5 milioni ai 50 milioni.<br/>Cifre stratosferiche, ma per ovvi motivi, lo raggiunge la EP centrale di Livorno Ferraris che produce l’energia elettrica che è si assesta sui 256 milioni. Ma soprattutto il dato ancor più confortante è che ha un andamento positivo perché è passata dai 158 del 2016 ai 243 milioni del 2017, per avere un’ulteriore impennata, anche se non così rilevante, nel 2018.</p>
      <h3>Nel Vercellese</h3>
      <p>Lo stesso vale per la Diasorin Spa di Saluggia specializzata nella fabbricazione di prodotti farmaceutici di base che ha un fatturato di 364 milioni di euro e anche qui con un bilancio in positivo in quanto è passata dai 300 del 2016 e 332 del 2017 per avere ancora un incremento di 40 milioni nel 2018.</p>
      <h3>Chivassese</h3>
      <p>Una vera propria impennata l’ha fatta registrare la DCM metalli di Rondissone che si dedica al commercio all’ingrosso di minerali metalliferi, di metalli ferrosi e prodotti semilavorati che è passata dai 18 milioni del 2016 ai 52, anzi quasi 53, del 20189.<br/>Sempre alto, seppur viene registrata una minima flessione, la Baomarc Automotive A Solutions di Chivasso, che si dedica alla fabbricazione di parti ed accessori per autoveicoli e loro motori che si assesta sui 80 milioni. A Cigliano un andamento positivo la registra la FM Spa che fabbrica apparecchi elettromedicali il cui fatturato è passato nel giro di tre anni da 40 milioni a quasi 47.</p>
      <p>A Chivasso è da ricordare anche la Go Srl, che si occupa al commercio al dettaglio di carburante, che in tre anni è passata da 14,8 a 25,58 milioni di euro.<br/>Molto buono anche il risultato della storica Conceria Ferrero di Castagneto Po, che ha visto schizzare il fatturato da 13,67 milioni di euro nel 2016 a 22,16 milioni di euro nel 2018.</p>
      <p>A Lauriano va bene il caseificio Pugliese specializzato nella produzione di derivati del latte che nel 2018 registra un buon fatturato di 40,92 milioni di euro anche se inferiore a quello del 2017, ma superiore a quello del 2016.<br/>A Brandizzo ottima la crescita della IPB spa passata da 8,67 a 14,78 milioni di euro.<br/>In tutto il territorio tiene e cresce il settore agricolo (da Chivasso a Villareggia) i fatturati sono tutti positivi e in aumento. Nonostante la crisi cresce anche il settore della vendita auto: fra tutti la GCS di Chivasso ha superato i 9 milioni di euro nel 2018.<br/>Per il commercio puro ricordiamo il supermercato Rizzola-Oglietti di Crescentino.</p>
    </article>
  </body>
</html>