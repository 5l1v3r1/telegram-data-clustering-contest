<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/dr-haydar-dumen/evlilik-bazen-ilac-gibi-2221297"/>
    <meta property="og:site_name" content="Posta"/>
    <meta property="article:published_time" content="2019-11-23T05:01:46+00:00"/>
    <meta property="og:title" content="Evlilik bazen ilaç gibi"/>
    <meta property="og:description" content="Evlilikte her şey yolunda giderse her iki tarafı da mutlu ediyor. Çünkü evlilikle cinselliğin önünde duran engeller kalkar. Özellikle kadının üzerindeki aile ve toplum baskısı azalır, orgazm sorunu biter. Böyle bir durumda evlilik çifte ilaç gibi gelir, aşk ve sevgi kuvvetlenir."/>
  </head>
  <body>
    <article>
      <h1>Evlilik bazen ilaç gibi</h1>
      <address><time datetime="2019-11-23T05:01:46+00:00">23 Nov 2019, 05:01</time> by <a rel="author">Dr. Haydar Dümen</a></address>
      <p>
        <i>Evlilikte her şey yolunda giderse her iki tarafı da mutlu ediyor. Çünkü evlilikle cinselliğin önünde duran engeller kalkar. Özellikle kadının üzerindeki aile ve toplum baskısı azalır, orgazm sorunu biter. Böyle bir durumda evlilik çifte ilaç gibi gelir, aşk ve sevgi kuvvetlenir.</i>
      </p>
      <p>
        <b>Nişanlım erken boşalıyor</b>
      </p>
      <p>20 yaşında nişanlı kızım. Nişanlım çok erken boşalıyor, zevk alamıyorum. Evlenmek üzereyiz. Bu ileride sorun yaratır mı?</p>
      <p>
        <b>CEVAP</b>
      </p>
      <p>Sevgili yavrum, evlenin. Evlendikten bir süre sonra durumda kendiliğinden bir değişme olabilir. Erkek arkadaşının erken boşalması var. Ancak bu da tedavi edilebilen bir sorun olduğundan evliliğinize ve cinsel mutluluğunuza engel oluşturmaz.</p>
      <p>
        <b>Donakalıyorum</b>
      </p>
      <p>27 yaşında kızım. Erkek arkadaşımla sevişirken tam orgazma giderken donakalıyorum. Neden böyle oluyor?</p>
      <p>
        <b>CEVAP</b>
      </p>
      <p>Sevgili okurum, evlendiğinde düzeleceksin, merak etme. Ahlak, özgüven, ortam, gelecek ve çeşitli korkular tetikliyor. Bu delikanlı ile evlenirsen bir süre daha bu alışkanlığın sürer ama çözülür. Yani saatçiye saati götürmeden tamir ettiremezsin. Zaman ve ortam sana mutlaka yardım edecektir.</p>
      <p>
        <b>Başım dertte</b>
      </p>
      <p>18 yaşındayım. Başım hormonlarımla belada. Günde 10 kez mastürbasyon yapsam yine de canım istiyor. Doktora gidemiyorum, utanıyorum. Ne olur bana bir ilaç ismi verin. Yoksa başım bu yüzden belaya girebilir.</p>
      <p>
        <b>CEVAP</b>
      </p>
      <p>Değerli okurum, uzaktan ilaç verilmez. Her ilaç her bünyeye uymaz. Doktor da sorumluluk altına girer. Bunca yorgunluğun arasında böylesine cinsellik bana göre de hastalık. Ya tedavi ol ya da çelik gibi bir irade dizginini tak atının başına, çek yularını. Her şey senin elinde. Biraz akıl, biraz irade ve gerektiğinde de yardım almak. Başka çaren yok.</p>
      <p>
        <b>Bağlı kalamıyorum</b>
      </p>
      <p>28 yaşındayım. 1 çocuğum var. Evleneli 3 yıl olmasına rağmen evime bağlı kalamıyorum. Çünkü eşim cinsel ilişki için isteksiz. Bu yüzden eşimden her geçen gün soğuyorum. Ne yapacağım?</p>
      <p>
        <b>CEVAP</b>
      </p>
      <p>Değerli okurum, zor durum. Bu cinsellikten kaynaklansa da bütünlük içinde başka erozyonlar da var. Burada tek sorun çocuğunuz. Geçimsiz ailelerde çocuklar riskte. Dengeler de kurulmamışsa ondan çocuk zarar görüyor. Bir yuvanın kurtarılması için eşler birlikte tedavi amacıyla profesyonel yardım almalılar.</p>
      <p>Siz bu yola girmelisiniz. Eşinin düzelmesi o kadar kolay değil. Senin de geri dönüşün adeta olanaksız. Bana öyle geliyor ki eşin istediğin formda da olsa yine sen dışarıya alışmışsın, kaçıp kaçıp gideceksin. Bütün bunlar uzaktan tahmin. Değerlendirmeyi sen yakından yap. Oturun ve yüreğinizi birbirinize açın.</p>
      <p>
        <b>Zevk alıyorum</b>
      </p>
      <p>24 yaşında, 5 yıllık evli bir kadınım. Bir de kızım var. Evlendiğim günden beri ilişkide çok zor orgazm oluyor. Hatta hiç olmuyorum desek doğru olur. Zevk alıyorum ama orgazmı yaşayamıyorum. Sizce bunun sebebi nedir?</p>
      <p>
        <b>CEVAP</b>
      </p>
      <p>Sevgili okurum, vajinanın yapısı cinsel birleşmeden çok doğuma uygun olduğundan kadınlar vajinal orgazmda zorluk çekiyor. Bir de buna çocukluk yaşından başlayan korkular eklendiğinde orgazm kapısı kolay açılmıyor. Sevgili okurum, konu biraz eşlere bağlı. Biraz fantezi yoksunluğu, biraz da sizlerin ‘Yine mi orgazm olamayacağım?’ korkusu ve kuşkusu. Bunlar bir ölçüde çözümlenirse ve ufak bir pencere açılsa o bile kârdır.</p>
      <p>
        <b>Eşim anlar mı?</b>
      </p>
      <p>25 yaşında kadınım. Geçen yıl erkek arkadaşım kızlığımı bozdu, beni terk etti. 6 ay önce nişanlandım. Nişanlıma durumu anlattım, o da beni terk etti. Bir daha bu konuyu kimseye anlatmayacağım ve kızlık zarımı diktireceğim. Acaba ilk gece kanar mı?</p>
      <p>
        <b>CEVAP</b>
      </p>
      <p>Sevgili okurum, kızlık zarını evlenmeden önce 1-2 gün önce diktirebilirsin, daha sağlam olur. Kanama olur ama ‘Öyle mi değil mi?’ diye seni zorla doktora götürürlerse, doktor da boş boğazlık yaparsa anlaşılabilir.</p>
      <p>Ama bu kadar ihtimalin yan yana gelmesi pek söz konusu değil. Yaşama sarıl. Keyfine bak. Kendine yeni bir dünya yarat. Yani bir çınar gibi ol. Hem büyü hem büyüt. Anne ol. Çocukların olsun. Ve yaşlandığında yüreğin gururla dolsun.</p>
      <p>
        <b>Yanlış yaparsam?</b>
      </p>
      <p>18 yaşındayım. İlk defa bir kızla ilişkiye gireceğim. Bu yüzden korkuyorum. Ya ilişki sırasında yanlış bir şey yaparsam?</p>
      <p>
        <b>CEVAP</b>
      </p>
      <p>Değerli okurum, ben de korkuyorum. Ne yapacağını bilmediğinden değil. Başına belalar gelebileceğinden. Ayrıca bilmediğin şeyi genç bir kızın üzerinde denemek sana yakışır mı? Daha yeni çocukluktan kurtuldun. Biraz sabırlı olmayı öğren, bekle. Bu konuda bilgiler edin. Sonra sefere çıkarsın.</p>
      <p>
        <b>Etkiler mi?</b>
      </p>
      <p>20 yaşındayım. Şimdiye kadar hiç cinsel ilişkiye girmedim. Penisimin boyu 11 santim. Sizce cinsel hayatım penisimin bu kadar küçük olmasından etkilenir mi? İleride çocuğum olur mu?</p>
      <p>
        <b>CEVAP</b>
      </p>
      <p>Değerli okurum, etkilemez ve çocuğun da olur. Yeter ki sen kompleks yapma. Bu nedenden dolayı kendine olumsuzluklar, çekingenlikler aşılama. Ama bunun yanında kız arkadaşların ya da kadınlara karşı etkinlik kuracağın yeteneklerini geliştir.</p>
      <p>Fiziksel ve ruhsal gücü estetik değerlerle birleştirir. Yaratıcı bir kimlik kazansan, bir de güzel konuşup şiir okusan bunların tümü santimetresi ne olursa olsun, penisin önüne geçer.</p>
      <p>
        <b>Seviyorum</b>
      </p>
      <p>20 yaşında kızım. Erkek arkadaşımla sevişirken orgazm olamıyorum. Onu çok seviyorum ama olmuyor. Ne yapmalıyım?</p>
      <p>
        <b>CEVAP</b>
      </p>
      <p>Sevgili okurum, “Orgazm olamıyorum” diye takarsan orgazm olamazsın. Erkek arkadaşın üzerine düşen rolleri biliyor mu? Sen kendini ne kadar sorguluyorsun ya da geriyorsun onu bilemem. Şimdilik takma, kendini rahat bırak. Öğreneceksin yavrum, öğreneceksin.</p>
      <p>
        <b>BÖYLE SORU YOK!</b>
      </p>
      <p>
        <b>Niye böyle küçük?</b>
      </p>
      <p>26 yaşındayım, 1.90 boyunda, 80 kiloyum. Annem evlenmemi istiyor ama korkuyorum. Çünkü penisim 9 santim. Kadın dalga geçer mi?</p>
      <p>
        <b>CEVAP</b>
      </p>
      <p>Okurum, diyelim ki penis kitaba uydu, 15 santim oldu. Annenin kız aramasına gerek kalmazdı. Kapıdan kovulan, pencereden girer ya da geçtiğin yollara güller dökerlerdi. Vallahi iyi olmuş diyorum. Zaten kızlar çevrende olsaydı bu yaşı beklemezdin, onların canını okurdun.</p>
      <p>9 santimlik organ için tesellin bize kalmış değil. Çünkü teselliye ihtiyacın yok. Bu boy iş görür arkadaş. Seni yarı yolda bırakmaz. Evlendiğin kıza da iyi davranırsan asla “Bu az ve yetersiz” demez. Bu kalite ve garanti belgeni imzalıyorum. Umarım aradığın ve düşündüğüm birine düşersin.</p>
      <p>
        <b>GÜNÜN SORULARI</b>
      </p>
      <p>
        <b>Hep yapmak istiyorum</b>
      </p>
      <p>18 yaşındayım. Mastürbasyon yaptıktan sonra tekrar yapmak istiyorum. Bu kadar mastürbasyon yapmak sakıncalı mı? Günde 10-15 kere yaptığım oluyor. Yardım edin.</p>
      <p>
        <b>CEVAP</b>
      </p>
      <p>Değerli okurum, 15’in önündeki 10’u atarsak geriye kalan 5 bile fazla. Tehliken kendinden kaynaklanıyor. Yani irade sorunu. İradesini kullananlar kazanır, kullanmayan kaybeder. Kaybedenler grubuna sakın girme, sokaklara düşersin, aileni de çok ağlatırsın. Biraz kendini yor, aklını başka yerlere çevir. Dışarı çık, spor yap. Yalnız kalma olur mu evladım?</p>
      <p>
        <b>Heyecanlanıyorum</b>
      </p>
      <p>30 yaşındayım. Evlenmek istiyorum ama cinsellik yaşamadım. Kaç günde bir mastürbasyon yapmalıyım? Bir kadınla karşı karşıya gelince çok heyecanlanıyorum. Yol gösterin.</p>
      <p>
        <b>CEVAP</b>
      </p>
      <p>Okurum, yılları yitirmişsin, güvenini kaybetmişsin. Ergenlikten bu yana 15 yıl geçmiş, sen yolda yalpalıyor, çıkış arıyor, kadınları görünce de heyecanlanıyorsun. Yahu erkeklik öldü mü? Bırak o kızlar seni görünce heyecanlansın. Bütün güçler senden yana. Artık zamana çok önem ver, hiç vakit kaybetme. Mastürbasyonu unut, bir kız arkadaş bul, arabanı hemen doğru yola sür. Elini çabuk tut, evlen, düzenini kur ve çocuğu kucağına oturt.</p>
      <p>
        <b>GÜNÜN SÖZÜ</b>
      </p>
      <p>Psikolojimiz bir ağacın dalları ve çiçekleridir. Genlerimiz ise kökleri. H.D.</p>
    </article>
  </body>
</html>