<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-mondo/ohio-mamma-condannata-ucciso-figli-3120536/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-23T05:00:32+00:00"/>
    <meta property="og:title" content="Ohio, mamma accusata di aver soffocato e ucciso i tre figli: condannata a 37 anni"/>
    <meta property="og:description" content="ROMA – In Ohio, Brittany Renee Pilkington, 27 anni, accusata di aver soffocato i tre figli è stata condannata a 37 anni di carcere per omicidio colposo e omicidio involontario: i “problemi mentali” le hanno evitato la pena di morte. A luglio 2014 era morto il figlio Niall, ad aprile 2015 Gavin di quattro anni e ad agosto dello stesso anno il piccolo Noah di tre mesi era stato trovato morto nell’appartamento coniugale a Bellefontaine, Ohio occidentale. Ed è stato proprio quando è morto Noha che la donna ha confessato di aver ucciso i figli, alla polizia aveva detto che era depressa e preoccupata che da adulti sarebbero stati violenti nei confronti delle donne.Terremoto in Indonesia: scossa di magnitudo 6.1 al largo di PapuaJane Fonda rischia il carcere: arrestata di nuovo alle proteste contro il cambiamento climatico Il marito di Pilkington, Joseph 47 anni,si è dichiarato colpevole per aver fatto se*so con la moglie prima che si sposassero, quando era ancora minorenne. Inizialmente è stato accusato di aggressione…"/>
  </head>
  <body>
    <article>
      <h1>Ohio, mamma accusata di aver soffocato e ucciso i tre figli: condannata a 37 anni</h1>
      <address>
        <time datetime="2019-11-23T05:00:32+00:00">23 Nov 2019, 05:00</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/11/mamma-killer-ohio.jpg"/>
        <figcaption>La mamma che ha ucciso i suoi figli in Ohio</figcaption>
      </figure>
      <p>ROMA – In Ohio, Brittany Renee Pilkington, 27 anni, accusata di aver soffocato i tre figli è stata condannata a 37 anni di carcere per omicidio colposo e omicidio involontario: i “problemi mentali” le hanno evitato la pena di morte.</p>
      <p>A luglio 2014 era morto il figlio Niall, ad aprile 2015 Gavin di quattro anni e ad agosto dello stesso anno il piccolo Noah di tre mesi era stato trovato morto nell’appartamento coniugale a Bellefontaine, Ohio occidentale. Ed è stato proprio quando è morto Noha che la donna ha confessato di aver ucciso i figli, alla polizia aveva detto che era depressa e preoccupata che da adulti sarebbero stati violenti nei confronti delle donne.</p>
      <figure>
        <a href="https://www.blitzquotidiano.it/cronaca-mondo/terremoto-indonesia-scossa-papua-3120719/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/terremoto-indonesia-scossa-papua-3120719/">
          <img src="https://static.blitzquotidiano.it/wp/wp-content/uploads/2019/11/terremoto2-min-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/terremoto-indonesia-scossa-papua-3120719/">Terremoto in Indonesia: scossa di magnitudo 6.1 al largo di Papua</a>
      </h3>
      <figure>
        <a href="https://www.blitzquotidiano.it/cronaca-mondo/jane-fonda-carcere-arrestata-proteste-3120714/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/jane-fonda-carcere-arrestata-proteste-3120714/">
          <img src="https://static.blitzquotidiano.it/wp/wp-content/uploads/2019/11/jane_fonda-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/jane-fonda-carcere-arrestata-proteste-3120714/">Jane Fonda rischia il carcere: arrestata di nuovo alle proteste contro il cambiamento climatico</a>
      </h3>
      <p>Il marito di Pilkington, Joseph 47 anni,si è dichiarato colpevole per aver fatto se*so con la moglie prima che si sposassero, quando era ancora minorenne. Inizialmente è stato accusato di aggressione se*suale nei confronti di Pilkington, più giovane di 20 anni, e che era rimasta incinta nel 2009, quando aveva 17 anni.</p>
      <p>In precedenza l’uomo aveva avuto una relazione con la madre di Pilkington e Brittany viveva insieme a lui, lo considerava una sorta di patrigno. Non è stato sospettato dei decessi dei bambini. I PM della Contea di Logan hanno affermato che Pilkington ha ucciso i figli perché era gelosa delle attenzioni che il marito prestava ai maschi ma non a lei e alla figlia.</p>
      <p>Pilkington da bambina aveva subito un’intossicazione da piombo seguita da anni di abusi fisici e sessuali senza alcun intervento da parte delle autorità, ha affermato Kort Gatterdam, uno dei suoi avvocati difensori. Il PM ha osservato che uno degli esperti ha ritenuto che a causa dei “problemi mentali” della donna, la pena di morte non sarebbe stata una condanna corretta.  (Fonte: Daily Mail)</p>
    </article>
  </body>
</html>