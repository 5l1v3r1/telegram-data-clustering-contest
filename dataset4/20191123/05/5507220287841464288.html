<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188181/"/>
    <meta property="og:site_name" content="Janam TV"/>
    <meta property="article:published_time" content="2019-11-23T05:04:52+00:00"/>
    <meta property="og:title" content="ജെഎന്‍യു: വിദ്യാര്‍ത്ഥികളെ തള്ളി ഉന്നതാധികാര സമിതി; കലാപശ്രമത്തിന് ദേശവിരുദ്ധ ശക്തികളെന്ന് അധ്യാപകര്‍"/>
    <meta property="og:description" content="ന്യൂഡല്‍ഹി: ജെഎന്‍യുവില്‍ നടന്ന ചര്‍ച്ചകളില്‍ ഉന്നതാധികാര സമിതി നയം വ്യക്തമാക്കിയതായി റിപ്പോര്‍ട്ട്. ഹോസ്റ്റല്‍ ഫീസ് വര്‍ധനമാത്രം കാരണമാക്കി"/>
  </head>
  <body>
    <article>
      <h1>ജെഎന്‍യു: വിദ്യാര്‍ത്ഥികളെ തള്ളി ഉന്നതാധികാര സമിതി; കലാപശ്രമത്തിന് ദേശവിരുദ്ധ ശക്തികളെന്ന് അധ്യാപകര്‍</h1>
      <address><time datetime="2019-11-23T05:04:52+00:00">23 Nov 2019, 05:04</time> by <a rel="author">Janam TV Web Desk</a></address>
      <p>ന്യൂഡല്‍ഹി: ജെഎന്‍യുവില്‍ നടന്ന ചര്‍ച്ചകളില്‍ ഉന്നതാധികാര സമിതി നയം വ്യക്തമാക്കിയതായി റിപ്പോര്‍ട്ട്. ഹോസ്റ്റല്‍ ഫീസ് വര്‍ധനമാത്രം കാരണമാക്കി വിദ്യാര്‍ത്ഥികള്‍ വീണ്ടും ഡല്‍ഹി തെരുവിലിറങ്ങുമെന്ന് സൂചന. കേന്ദ്ര സര്‍വ്വകലാശാലകള്‍ കേന്ദ്രീകരിച്ചുള്ള ദേശവിരുദ്ധപ്രവര്‍ത്തനങ്ങളുടെ തുടര്‍ച്ചയാണ് സമരമെന്ന് അധ്യാപകര്‍ മുന്നറിയിപ്പുനല്‍കി.</p>
      <p>സര്‍വ്വകലാശാല ഉന്നതാധികാര സമിതി വിദ്യാര്‍ത്ഥികളുടെ പിടിവാശിയും അനാവശ്യ ആവശ്യങ്ങള്‍ക്കും അംഗീകാരം നല്‍കാത്തതില്‍ പ്രതിഷേധിച്ചാണ് ഇന്ന് രണ്ടാം വട്ടവും തെരുവിലിറങ്ങുമെന്ന് തീരുമാനിച്ചിരിക്കുന്നത്. എന്നാല്‍ ഹോസ്റ്റല്‍ നിയമാവലി തീര്‍ത്തും ന്യായീകരിക്കത്തക്കതാണെന്ന നിലാപാടില്‍ ഉന്നതാധികാര സമിതി ഉറച്ചുന്നതോടെയാണ് ചര്‍ച്ചയില്‍ നിന്ന് വിദ്യാര്‍ത്ഥികള്‍ ഇറങ്ങിപ്പോയതെന്ന് സര്‍വ്വകലാശാല വൃത്തങ്ങള്‍ വ്യക്തമാക്കി.</p>
      <p>വെറും ഫീസ് വര്‍ധനക്കപ്പുറം ക്യാമ്പസ്സിലെ ഹോസ്റ്റലുകളില്‍ സംഘടനകളുടെ പേരുപറഞ്ഞ് പുറത്തുനിന്നുള്ളവര്‍ എത്തുന്നതായി സമിതി ചൂണ്ടിക്കാട്ടി. അനധികൃതമായി വിദ്യാര്‍ത്ഥികളുടെ സൗകര്യം ഉപയോഗിക്കാന്‍ സമ്മതിക്കില്ല. സുരക്ഷാ ദൃഷ്ടിയിലും ഒത്തുതീര്‍പ്പിനില്ല. പക്ഷെ വിദ്യാര്‍ത്ഥികളുടെ ന്യായമായ എന്തവകാശവും പരിഗണിക്കുമെന്നും സമിതി പറഞ്ഞെങ്കിലും ഫീസ് വര്‍ധന എന്ന ഒറ്റക്കാര്യത്തില്‍ മാത്രം വാശിപിടിച്ച് വിദ്യാര്‍ത്ഥി നേതാക്കള്‍ സംസാരിച്ചതോടെയാണ് ചര്‍ച്ച തീരുമാനമാകാതെ പിരിഞ്ഞത്.</p>
    </article>
  </body>
</html>