<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/politik-gugum/politik-gugum-23-kasim-2019-h698663.html"/>
    <meta property="og:site_name" content="61 SAAT"/>
    <meta property="article:published_time" content="2019-11-23T05:56:30+00:00"/>
    <meta property="og:title" content="Politik Güğüm - 23 Kasım 2019"/>
    <meta property="og:description" content="Trabzon'un perde arkasında yaşananları sizler için derledik."/>
  </head>
  <body>
    <article>
      <h1>Politik Güğüm - 23 Kasım 2019</h1>
      <h2>Trabzon'un perde arkasında yaşananları sizler için derledik.</h2>
      <address>
        <time datetime="2019-11-23T05:56:30+00:00">23 Nov 2019, 05:56</time>
      </address>
      <p>
        <b>TRABZON’A SOYLU’DAN 33 MİLYONLUK MÜJDE </b>
      </p>
      <p>Trabzon’a olan ilgisini bir gün olsun kaybetmeyen İçişleri Bakanı Süleyman Soylu, bölgede emniyet teşkilatına hizmet verecek çok önemli bir tesis için gereken ödeneklerin çıkmasını sağladı.</p>
      <p>
        <b>Trabzon’un Araklı İlçesi’nde 7 bin metrekarelik bir alan üzerine Emniyet Eğitim kampüsü olarak kullanılmak üzere Polis. Moral Eğitim Merkezi Hizmet Binası’nın proje ihalesi yapıldı.</b>
      </p>
      <p>Yakında inşaasına başlanacak olan bu merkez tüm bölgedeki emniyet mensuplarının toplantı, eğitim, dinlenme ve benzeri işlerde kullanacağı önemli bir tesis olacak.</p>
      <p>
        <b>Türk Polis Teşkilatı Güçlendirme Vakfı Genel Müdürlüğü’nce 25 milyon ödenek ayrılan yer için 8 milyona da ihtiyaç olunduğu bilgisi üzerine Şehrimizin evladı İçişleri Bakanımız Süleyman Soylu’nun talimatları ile kısa. Sürede bu ödenek de proje için temin edildi.</b>
      </p>
      <p>Ne diyelim iyi ki Süleyman Soylu var. Yoksa kim verirdi Trabzon’a bu tesisi bu yatırımı kim çıkarabilirdi bir günde 8 milyonluk ek ödeneği. </p>
      <p>
        <b>TRABZON BASINI KİMİ PAYLAŞAMIYOR</b>
      </p>
      <figure>
        <img src="https://i2.haber7.net//haber/haber7/photos/2019/43/sosa_kafamizi_kaldirip_devam_etmeliyiz_1571952101_8151.jpg"/>
      </figure>
      <p>Trabzonspor Kulübü geçtiğimiz gün bir duyuru yaparak Bordo Mavililerden gazete ve sitelerden röportaj isteklerini almaya başladı.</p>
      <p>Kevin Campbell ile başlayan röportaj furyası bilindiği üzere daha önce verilmiyordu. Daha sonra yayıncı kuruluş da yaptı. Trabzon medyası ise taleplerini Trabzonspor Medya Birimine iletmeye başladı.</p>
      <p>
        <b>Adeta istek patlaması yaşandı. Tabi burada bir problem daha meydana geldi. Gazetecilerin %90’ı takım kaptanı Jose Sosa ile röportaj yapmak istedi.</b>
      </p>
      <p>Gelen talep öylesine çok oldu ki, medya birimi bunaldı. Talepler masada beklerken ortaya şöyle bir fikir atıldı.</p>
      <p>
        <b>Sosa tüm gazetecilerin katılacağı bir basın toplantısı düzenlesin. </b>
      </p>
      <p>Ya bu fikir gerçekleşecek ya da gazetecilerin kalbi kırılacak…</p>
      <p>
        <b>ASTARI YÜZÜNDEN PAHALI TUTUYORMUŞ… </b>
      </p>
      <figure>
        <img src="https://i0.wp.com/rayhaber.com/wp-content/uploads/2019/05/trabzon-toplu-ulasimina-20-yeni-otobus.jpg?resize=678%2C381&amp;ssl=1"/>
      </figure>
      <p>Trabzon Büyükşehir Belediyesinin Gelir Tarifesinde bir çok kalem zamlanırken, bazı kalemlerde tarifelerden çıkarıldı.</p>
      <p>
        <b>Bu çıkarılanlar arasında belediye otobüslerinin üzerine yapıştırılan reklam fiyatları da yer aldı.</b>
      </p>
      <p>Peki “eskiden sıkça görmeye alıştığımız, ancak şimdilerde pek göremediğimiz bu reklam türü artık Trabzon’da neden uygulanmıyor?” sorusu aklınıza gelebilir bunu cevaplayalım.</p>
      <p>
        <b>Trabzon’da uygulanmıyor çünkü verilen cevapta 10 yılı aşkın süredir bu yönde bir talep gelmiyor?</b>
      </p>
      <p>Peki gelse uygulanır mı? O da muamma çünkü alınan reklam ücreti, belediye otobüslerine verilen zararı ne yazık ki karşılamıyor.</p>
      <p>
        <b>Evet bu kalemin Gelir Tarifesinden çıkarılmasının ana nedeni bu?</b>
      </p>
      <p>Belediye bu noktada fahiş fiyat uygulayamayacağına göre bu reklam kalemini de mecburen gelir tarifesinden çıkardı.</p>
      <p>
        <b>İlan yapıştırılıyor, sonra çıkarma sırası geldiğinde otobüsün boyası da reklamla birlikte çıkıyor. Bu da ortaya yeni bir masraf doğuruyor. Bu masrafta reklam ücretinden fazla tutunca bu kalem gelir tarifesinden çıkarıldı.. </b>
      </p>
      <p>Hatırlanacağı üzere bir ara bu yöntem Trabzon’da dolmuşlarda da uygulanmaya çalışıldı ancak onlarda da aynı sonuç ortaya çıkınca artık onlarda bu tarz reklamlar almamaya başladı..</p>
      <p>
        <b>Bu arada şunu belirtelim bazı otobüs firmaları yeni toplu taşıma araçlarının üzerine reklam aparatları yerleştiriyormuş. Bu aparatlar sayesinde otobüslerin boyası zarar görmeyecek şekilde reklam alınıyormuş.</b>
      </p>
      <p>Rize Belediyesi de bu şekilde çok sayıda yeni otobüs almış, bakalım Trabzon Belediyesi’nin yeni otobüslerinde bu reklam aparatları olacak mı? </p>
      <p>
        <b>ZATEN BENDEN BAŞKA İTİRAZ EDEN YOK</b>
      </p>
      <figure>
        <img src="https://im.haberturk.com/yerel_haber/2019/11/11/ver1573484463/73325239_620x410.jpg"/>
      </figure>
      <p>Trabzon Büyükşehir Belediyesinde yeni dönemde birçok değişikliğe gidildiği herkesin malumu. </p>
      <p>
        <b>Bu değişikliklerden biri de dün Gelir Tarifesinin oylama şekli oldu. </b>
      </p>
      <p>Daha önceden Gelir Tarifesi bir bütün şeklinde oylanıyordu. </p>
      <p>
        <b>Ancak bu duruma meclisin tecrübelisi CHP Grup Başkan Vekili Turgay Şahin itiraz etti ve Ortahisar Belediyesinde olduğu gibi Gelir Tarifesinin kalem kalem oylanmasını istedi.</b>
      </p>
      <p>Bu duruma Belediye Başkan Vekili Atilla Ataman hak verdi ancak hazırlıklar toplu oylama yönünde olduğu için mecburen bu şekilde devam etti.</p>
      <p>
        <b>Ancak mecliste maddeler, maddelerin altında ki kalemler ve fiyatları tek tek okununca Gelir Tarifesinin henüz yarısına gelmeden süre 1,5 saati geçti.</b>
      </p>
      <p>Bir hayli renkli ve esprili geçen mecliste tarifeler yönünden tek görüş belirten isim Şahin, “Zaten benden başka itiraz eden yok. Zaten kimse itiraz etmeyecek. Madde de geç, benim itirazım olursa maddede derim ki bana bir süre verin” diyince üyeler kendini gülmekten alamadı.</p>
      <p>
        <b>Maddeler bir süre daha bu şekilde oylanırken araya giren Bakan Vekili Ataman, “Değerli meclis üyeleri, şuana kadar yarıya gelemedik. Tek tek okuyoruz. Maddelerin adlarını okuyalım, üzerinde müzakere edeceğiniz varsa onu konuşalım. Ondan sonra devam edelim. Madde madde devam edelim, bu bitmeyecek yarını bulur bu şekliyle.. muhalefeti ara sıra dinlemekte fayda var” diye devam edince yine salonda gülümsemeler oluştu.</b>
      </p>
      <p>Gelir tarifesinde bu kez başlıklar okundu tarifeler ekrana yansı olarak tutuldu ve meclis bu dakikadan sonra yarım saatte bitti.</p>
      <p>
        <b>GÜMRÜKÇÜOĞLU DÖNEMİNDEN BİR İSİM YÜKSELDİ</b>
      </p>
      <figure>
        <img src="https://pbs.twimg.com/profile_images/887745108191432705/vPwLpM_8.jpg"/>
      </figure>
      <p>Trabzon Büyükşehir Belediyesi’nde görev değişimleri devam ediyor. Geçtiğimiz günlerde Etüt ve Projeler Dairesi Başkanı olan Gürcan Başar’ın Genel Sekreter Yardımcısı olarak atanması mecliste de onaylandı.</p>
      <p>
        <b>Gürcan Başar göreve başladığı günden itibaren çalışkanlığı ve iş disiplini herkes tarafından takdir görüyordu.</b>
      </p>
      <p>Bu azmi onu Genel Sekreter Yardımcılığına taşıdı.</p>
      <p>
        <b>Yani Orhan Fevzi Gümrükçüoğlu döneminde de görev yapan bir isim yükselmiş oldu.</b>
      </p>
      <p>Gürcan Başar, Yalıncak’taki odasını İbrahim Kul’un odasına taşıdı. Kendisine; Yol Bakım ve Onarım Dairesi Başkanlığı, Fen İşleri Dairesi Başkanlığı, Etüd ve Projeler Dairesi Başkanlığı ve Park-Bahçeler Dairesi Başkanlığı olmak üzere 4 daire başkanlığı bağlandı.</p>
      <p>
        <b>GÜRCAN BAŞAR KİMDİR?</b>
      </p>
      <p>1978 yılında Bayburt’ta doğmuş olup Çaykara/Trabzon nüfusuna kayıtlıdır. </p>
      <p>
        <b>İlkokul eğitimini babasının öğretmenlik yaptığı Manisa’da, ortaokul ve lise eğitimini İstanbul’da tamamladı. </b>
      </p>
      <p>2000 yılında İstanbul Teknik Üniversitesi İnşaat Fakültesi İnşaat Mühendisliği Bölümü’nden mezun oldu.</p>
      <p>
        <b>2001 yılında askerliğini tamamladı.</b>
      </p>
      <p>2002-2009 yılları arasında yurt içi ve yurt dışında özel sektörde; saha mühendisi, şantiye şefi ve proje müdürü olarak görev yaptı.</p>
      <p>
        <b>2009-2016 yılları arasında Toplu Konut İdaresi Başkanlığı, Uygulama ve Proje Dairelerinde Uzman İnşaat Mühendisi olarak görev yaptı.</b>
      </p>
      <p>2016 yılında Trabzon Büyükşehir Belediyesi Fen İşleri Dairesi Başkanlığı’nda Kontrol Mühendisi olarak çalışmaya başladı.</p>
      <p>
        <b>2017 yılında Trabzon Büyükşehir Belediyesi Etüt ve Projeler Dairesi Başkanlığı’na atandı.  </b>
      </p>
      <p>25.10.2019 tarihi itibariyle Trabzon Büyükşehir Belediye Başkanlığı Genel Sekreter Yardımcılığı görevine atanmış olup halen bu görevi yürütmektedir. Evli ve iki çocuk babasıdır.</p>
      <p>
        <b>İMAMOĞLU’NUN RANDEVU AJANDASI</b>
      </p>
      <figure>
        <img src="https://www.evrensel.net/images/840/upload/dosya/139355.jpg"/>
      </figure>
      <p>
        <b>İstanbul Büyükşehir Belediyesinin Trabzonlu Başkanı Ekrem İmamoğlu seçimden itibaren bir yandan İstanbul’a hizmet için çalışıyor bir yandan da randevu taleplerine karşılık vermeye çalışıyor.</b>
      </p>
      <p>Başkan Ekrem İmamoğlu için randevu talepleri sadece İstanbul’dan değil tabiki de.</p>
      <p>
        <b>Tüm Türkiye’den hatta farklı ülkelerden dahi randevu talepleri var. Trabzon’dan da çok sayıda kişisel, siyasi, STK bazında randevu talepleri varmış.</b>
      </p>
      <p>İstanbul Büyükşehir Belediyesi Özel Kalem ajandasında yaklaşık 10 bin randevu talebi varmış.</p>
      <p>
        <b>Bunların arasında şahıs randevuları, STK’lar, kurumlar, dernekler, vakıflar hepsi ayrı ayrı kategorize edilmiş halde bekliyor.</b>
      </p>
      <p>Başkan İmamoğlu zaman zaman bu randevuları taleplerini makamında kabul ediyor. Gün geçtikçe daha da kabaran bu randevu ajandasında Trabzon’dan da önemli isimler var.  </p>
    </article>
  </body>
</html>