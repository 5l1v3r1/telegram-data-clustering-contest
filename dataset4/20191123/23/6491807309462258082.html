<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manager.bg/marketing/cherniyat-petk-pravo-v-poshchata-na-klienta"/>
    <meta property="og:site_name" content="МЕНИДЖЪР.NEWS"/>
    <meta property="article:published_time" content="2019-11-23T23:12:01+00:00"/>
    <meta property="og:title" content="Право в пощата на клиента"/>
    <meta property="og:description" content="Намаленията вече започнаха, а кулминацията им е в предстоящия петък, 29 ноември. За всеки бизнес е важно да се възползва от този ден и да генерира възможно най-големи количества продажби, но с толкова конкуренти на хоризонта, как да точно вие да грабнете вниманието на аудиторията? Една от възможностите ви е имейл маркетингът, който ще отведе предложенията ви право пред очите на клиента. Освен това, благодарение на смартфоните и приложенията към тях, той е свързан с входящата кутия на пощата си 24/7. Ето какво е необходимо, за да си създадете отлична имейл стратегия за Черния петък."/>
  </head>
  <body>
    <article>
      <h1>Право в пощата на клиента</h1>
      <address>
        <time datetime="2019-11-23T23:12:01+00:00">23 Nov 2019, 23:12</time>
      </address>
      <p>Намаленията вече започнаха, а кулминацията им е в предстоящия петък, 29 ноември. За всеки бизнес е важно да се възползва от този ден и да генерира възможно най-големи количества продажби, но с толкова конкуренти на хоризонта, как да точно вие да грабнете вниманието на аудиторията? Една от възможностите ви е имейл маркетингът, който ще отведе предложенията ви право пред очите на клиента. Освен това, благодарение на смартфоните и приложенията към тях, той е свързан с входящата кутия на пощата си 24/7. Ето какво е необходимо, за да си създадете отлична имейл стратегия за Черния петък.</p>
      <p>
        <b>Увеличете списъка с имейли</b>
      </p>
      <p>За да достигнете до възможно най-много ловци на оферти, опитайте да увеличите наличния списък с имейли. Един от начините да го постигнете е като предложите нещо в замяна – безплатна доставка в деня на великото намаление, допълнителна отстъпка, ексклузивна оферта и др. Не забравяйте, че всеки един потребител е още една потенциална възможност за осъществяване на продажба.</p>
      <p>
        <b>Изпращайте имейли в правилното време</b>
      </p>
      <p>Времето на изпращане е много важно за имейл маркетинга. Ако изпратите офертата си в грешен момент, абонатите за нюзлетъра ви може въобще да не я видят. Според платформата GetResponse най-добре е да изпращате имейли около 10:00 ч. и в интервала 13:00 ч. и 18:00 ч. – с други думи, малко след като хората са отишли на работа, след като са обядвали и преди да пристигнат вкъщи.</p>
      <p>
        <b>Перфектната тема на имейла</b>
      </p>
      <p>Когато офертата ви за Черния петък пристигне при абонатите, те първо ще видят темата на имейла. Ако искате да изпъкнете на фона на всички останали изкусителни предложения, които ще получат в този ден, трябва да се постараете. Уверете се в следното:</p>
      <ul>
        <li>Че сте добавили дума „Черен петък“</li>
        <li>Че използвате емоджита, като например подарък, чанта за шопинг или кредитна карта</li>
        <li>Че сте персонализирали имейла с името на съответния потребител</li>
        <li>Че сте подсказали да погледнат ексклузивната ви оферта с фраза от сорта на „остават само 4 часа“</li>
      </ul>
      <p>
        <b>Напомняйте за забравени покупки в количката</b>
      </p>
      <p>Когато влязат в уебсайта ви, посочете на потребителите продуктите, чиято поръчка не са довършили. Понякога хората добавят в количката желаното от тях, но се разсейват и забравят за това. Постарайте се да им го напомните.</p>
      <p>
        <b>Време е да действате!</b>
      </p>
      <p>Не изпускайте шанса да увеличите продажбите си – подгответе се добре за петък и не забравяйте за Кибер понеделника след това.</p>
      <p>
        <i>По материал на Inc.com</i>
      </p>
      <p>
        <i>Редактор: Габриела Беличовска</i>
      </p>
      <related>
        <h4>още по темата</h4>
        <a href="https://www.manager.bg/marketing/svetlina-kamera-vlog"/>
        <a href="https://www.manager.bg/lica/16-te-kutii-na-set-godin"/>
        <a href="https://www.manager.bg/marketing/imate-poshta"/>
      </related>
    </article>
  </body>
</html>