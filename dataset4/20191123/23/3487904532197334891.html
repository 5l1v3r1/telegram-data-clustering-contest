<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/poso-kindinevi-thessaloniki-na-gini-venetia"/>
    <meta property="og:site_name" content="Metrosport.gr"/>
    <meta property="article:published_time" content="2019-11-23T23:20:00+00:00"/>
    <meta property="og:title" content="Πόσο κινδυνεύει η Θεσσαλονίκη να γίνει Βενετία;"/>
    <meta property="og:description" content="Πόσο απέχει η Βενετία από την Θεσσαλονίκη; Οι επιστήμονες δίνουν τη δική τους απάντηση"/>
  </head>
  <body>
    <article>
      <h1>Πόσο κινδυνεύει η Θεσσαλονίκη να γίνει Βενετία;</h1>
      <h2>Πόσο απέχει η Βενετία από την Θεσσαλονίκη; Οι επιστήμονες δίνουν τη δική τους απάντηση</h2>
      <address><time datetime="2019-11-23T23:20:00+00:00">23 Nov 2019, 23:20</time> by <a rel="author">Metrosport.gr Team</a></address>
      <p>Πόσο απέχει η Βενετία από την Θεσσαλονίκη; Οι επιστήμονες απαντούν «ελάχιστα». Η εικόνα της πλημμυρισμένης πλατείας του Αγίου Μάρκου, για τρίτη φορά μέσα σε μια εβδομάδα, με πρωτόγνωρες υλικές καταστροφές και τους κατοίκους της πόλης σε απόγνωση, ίσως και να είναι βγαλμένη από το μέλλον της Ελλάδας, εξηγούν.</p>
      <p>Σύμφωνα με μια πρωτότυπη επιστημονική έρευνα, τα αποτελέσματα της οποίας παρουσιάστηκαν στο πρόσφατο Συνέδριο Καινοτομίας του Ευρωπαϊκού Οργανισμού Διαστήματος, η στάθμη της θάλασσας στον Θερμαϊκό Κόλπο σημειώνει σχετική άνοδο της τάξεως του 1,4 εκατοστού κατ'έτος. Τα στοιχεία κρούουν τον κώδωνα του κινδύνου για ανεξέλεγκτες πλημμύρες και εφιαλτικές καταστροφές τα επόμενα χρόνια...</p>
      <p>Στα συμπεράσματα αυτά κατέληξε μια ομάδα νέων επιστημόνων από το Χαροκόπειο Πανεπιστήμιο, η οποία με ακαδημαϊκό σύμβουλο τον καθηγητή Διαστημικών Εφαρμογών Ισαάκ Παρχαρίδη αποφάσισε να υπολογίσει, αξιοποιώντας και δεδομένα δορυφορικής τηλεπισκόπησης, τη «Σχετική Άνοδο της Θάλασσας», δηλαδή να μελετήσει όχι μόνο το πόσο ανεβαίνει η στάθμη της θάλασσας σε ευάλωτες περιοχές της Ελλάδας αλλά και το πως συμπεριφέρεται παράλληλα η ακτογραμμή της.</p>
      <p>Τα αποτελέσματα για τον Θερμαϊκό Κόλπο ήταν εντυπωσιακά: Στην περιοχή από το Καλοχώρι μέχρι το δέλτα των ποταμών Αξιού και Αλιάκμονα στον Θερμαϊκό η στάθμη της θάλασσας ανεβαίνει, ενώ ταυτόχρονα σημειώνεται καθίζηση της παράκτιας ζώνης, και μάλιστα με τιμή σημαντικά μεγαλύτερη από την τιμή ανόδου της στάθμης των υδάτων.</p>
      <p>Thestival.gr</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/ta-6-proidopiitika-simadia-pos-chriazese-perissotero-ipno"/>
        <a href="http://www.metrosport.gr/article/enischiete-en-meso-krisis-to-mobile-internet-stin-ellada"/>
        <a href="http://www.metrosport.gr/article/exigisi-tou-kikilia-gia-tin-chreosi-sto-1142"/>
        <a href="http://www.metrosport.gr/article/sto-sfiri-ikopedo-fileto-tou-gianni-poulopoulou"/>
        <a href="http://www.metrosport.gr/article/katerini-se-krisimi-katastasi-29chroni"/>
        <a href="http://www.metrosport.gr/article/ektakto-deltio-exedose-emi-gia-to-neo-kima-kakokerias"/>
      </related>
    </article>
  </body>
</html>