<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623065/%D8%AF%D9%86%D8%AF%D8%A7%D9%86%E2%80%8C%D9%87%D8%A7%DB%8C%D8%AA%D8%A7%D9%86-%D8%B1%D8%A7-%D9%85%D8%B3%D9%88%D8%A7%DA%A9-%D8%A8%D8%B2%D9%86%DB%8C%D8%AF-%D9%88-%D8%A2%D9%84%D8%B2%D8%A7%DB%8C%D9%85%D8%B1-%D8%B1%D8%A7-%D8%A8%D9%87-%D8%AA%D8%B9%D9%88%DB%8C%D9%82-%D8%A8%DB%8C%D8%A7%D9%86%D8%AF%D8%A7%D8%B2%DB%8C%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-23T23:29:00+00:00"/>
    <meta property="og:title" content="دندان‌هایتان را مسواک بزنید و آلزایمر را به تعویق بیاندازید"/>
    <meta property="og:description" content="با رعایت بهداشت دهان نه تنها به سلامت دندان‌ها کمک می‌کنید بلکه به تازگی محققین دانشگاه برگن موفق به کشف رابطه‌ای بین مشکلات لثه‌ای و آلزایمری شده‌اند."/>
  </head>
  <body>
    <article>
      <h1>دندان‌هایتان را مسواک بزنید و آلزایمر را به تعویق بیاندازید</h1>
      <address>
        <time datetime="2019-11-23T23:29:00+00:00">23 Nov 2019, 23:29</time>
      </address>
      <p>
        <i>با رعایت بهداشت دهان نه تنها به سلامت دندان‌ها کمک می‌کنید بلکه به تازگی محققین دانشگاه برگن موفق به کشف رابطه‌ای بین مشکلات لثه‌ای و آلزایمری شده‌اند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محققان کشف کرده‌اند که بیماری لثه‌ای (گینوییت) نقش تعیین کننده‌ای در ایجاد و توسعه آلزایمر در یک فرد می‌تواند باشد. محقق ارشد پیاتر میدل در آزمایشگاه تحقیقاتی Broegelmanns، گروه علوم بالینی، دانشگاه برگن می گوید: "ما بر اساس شواهد مبتنی بر دی ان ای کشف کرده‌ایم که باکتری‌هایی که باعث ایجاد گینوییت می‌شوند می‌توانند از دهان به مغز منتقل شوند."</p>
      <p>این باکتری نوعی پروتئین تولید می‌کند که قادر به نابود کردن عصب‌های مغز است٬ که منجرب به از بین رفتن حافظه و در نهایت آلزایمر می‌شود.</p>
      <figure>
        <img src="https://aftabnews.ir/files/fa/news/1398/9/2/362824_658.jpg"/>
      </figure>
      <p><b>برای حافظه‌ای بهتر مسواک بزنید</b><br/>میدل اشاره می کند که این باکتری تنها باعث آلزایمر نمی‌شود، اما حضور این باکتری‌ها خطر ابتلا به بیماری را به طور قابل ملاحظه‌ای افزایش می دهند و همچنین در پیشرفت سریع بیماری رخ موثراند. با این حال، خبر خوب این است که این مطالعه نشان می دهد که مواردی وجود دارد که با رعایت آن‌ها می‌توان آلزایمر را به تعویق انداخت.</p>
      <p>"دندان‌ها را مسواک و نخ‌ دندان بزنید و مرتبا به دندانپزشک مراجعه کنید" میدل این دو فرایند را بسیار مهم می‌داند مخصوصا برای کسانی که گینوییت در حال گسترش دارند و همچنین در خانواده‌ آن‌ها افراد مبتلا به آلزایمر وجود داشته‌اند.</p>
      <p><b>داروهای جدید در حال توسعه هستند</b><br/>محققان قبلا کشف کرده‌اند که باکتری‌هایی که باعث ایجاد گینوییت می‌شوند، می‌توانند از دهان به مغز منتقل شوند، در حالی که آنزیم‌های مضر آنها باعث تخریب عصب‌های مغز می‌شوند،. در حال حاضر، برای اولین بار، میدل دارای شواهد دی ان ای برای این فرآیند تخریب است. میدل و همکارانش 53 نفر با آلزایمر را بررسی کردند و توانسته‌اند آنزیم مخرب را در 96 درصد موارد کشف کنند. به گفته میدل این دانش به محققان امکان جدیدی برای حمله به بیماری آلزایمر می‌دهد.</p>
      <p>به گفته میدل: "ما موفق به توسعه دارویی شده‌ایم که از آنزیم‌های مضر این باکتری‌ جلوگیری می‌کند، و توسعه آلزایم را به عقب می‌اندازد. ما در حال برنامه ریزی برای آزمایش این دارو در اواخر سال جاری هستیم."</p>
    </article>
  </body>
</html>