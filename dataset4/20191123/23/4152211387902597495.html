<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/foreign/news/594001/%E0%A6%AE%E0%A7%8B%E0%A6%B0%E0%A6%BE%E0%A6%B2%E0%A7%87%E0%A6%B8%E0%A6%95%E0%A7%87-%E0%A6%A6%E0%A7%87%E0%A6%B6%E0%A7%87-%E0%A6%AB%E0%A7%87%E0%A6%B0%E0%A6%BE%E0%A6%A4%E0%A7%87-%E0%A6%B8%E0%A6%AE%E0%A6%B0%E0%A7%8D%E0%A6%A5%E0%A6%95%E0%A6%A6%E0%A7%87%E0%A6%B0-%E0%A6%AC%E0%A6%BF%E0%A6%95%E0%A7%8D%E0%A6%B7%E0%A7%8B%E0%A6%AD"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-23T23:31:00+00:00"/>
    <meta property="og:title" content="মোরালেসকে দেশে ফেরাতে সমর্থকদের বিক্ষোভ"/>
    <meta property="og:description" content="বলিভিয়ার পদচ্যুত প্রেসিডেন্ট ইভো মোরালেসকে দেশে ফিরিয়ে আনতে বিক্ষোভ করছে তার সমর্থকরা। রাজধানীতে খাবার ও জ্বালানি প্রবেশের পথ অবরোধ করে রেখেছে তারা। তাদের দাবি, ইভো মোরালেসকে ফিরিয়ে আনতে হবে।&amp;rsquo; বলিভিয়ায় ২০ অক্টোবরের প্রেসিডেন্ট নির্বাচনে জয়ী হন ইভো মোরালেস। তবে ভোট কারচুপির..."/>
  </head>
  <body>
    <article>
      <h1>মোরালেসকে দেশে ফেরাতে সমর্থকদের বিক্ষোভ</h1>
      <address><time datetime="2019-11-23T23:31:00+00:00">23 Nov 2019, 23:31</time> by <a rel="author">বিদেশ ডেস্ক</a></address>
      <p>
        <b>বলিভিয়ার পদচ্যুত প্রেসিডেন্ট ইভো মোরালেসকে দেশে ফিরিয়ে আনতে বিক্ষোভ করছে তার সমর্থকরা। রাজধানীতে খাবার ও জ্বালানি প্রবেশের পথ অবরোধ করে রেখেছে তারা। তাদের দাবি, ইভো মোরালেসকে ফিরিয়ে আনতে হবে।’</b>
      </p>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/24/9957fa16327b2c22a7a1a80dcb8cdd20-5dd9c1e24f693.jpg"/>
      </figure>
      <p>বলিভিয়ায় ২০ অক্টোবরের প্রেসিডেন্ট নির্বাচনে জয়ী হন ইভো মোরালেস। তবে ভোট কারচুপির অভিযোগ এনে তার বিরুদ্ধে তীব্র আন্দোলন শুরু করে বিরোধীরা। ১০ নভেম্বর সেনাবাহিনী ও বিরোধী রাজনৈতিক শক্তির চাপের মুখে পদত্যাগের ঘোষণা দেন দেশটির প্রথম আদিবাসী প্রেসিডেন্ট মোরালেস। পরদিন মেক্সিকোয় রাজনৈতিক আশ্রয় নেওয়ার পর রাজনৈতিক লড়াই অব্যাহত রাখার ঘোষণা দেন তিনি। এরই মধ্যে ১২ নভেম্বর পার্লামেন্টে কোরাম সংকটের মধ্যে নিজেকে বলিভিয়ার অন্তর্বর্তী প্রেসিডেন্ট হিসেবে ঘোষণা করেন বিরোধীদলীয় সিনেটর জেনিন আনেজ। আর তার পদত্যাগকে সামরিক অভ্যুত্থান দাবি করে মোরালেসকে দেশে ফিরিয়ে আনতে আন্দোলন অব্যাহত রাখে তার সমর্থকরা। তাদের সঙ্গে পুলিশের কয়েক দিনের সংঘর্ষে এ পর্যন্ত ২৯ জনের প্রাণহানির খবর পাওয়া গেছে।</p>
      <p>শনিবার রাজধানীতে প্রবেশের সময় অনেকগুলো খাবারের বাক্স আট দেয়। এছাড়া  টেলিফোনের খুঁটি, বেড ফ্রেমসহ নিত্য অনেক প্রয়োজনী বস্তু আটকে দেয় তারা। মোরালেসের সমর্থকদের হাতে তখন ডায়নমাইট। জ্যাভিয়ের মামানি নামে এক আয়োজক বলেন, ‘আমরা সংঘবদ্ধ। তারা আমাদের ওপর চড়াও হলে জবাব দেবো আমরা।</p>
      <p>মার্টিন কোরনেজো নামে এক সমর্থক বলেন, ‘তারা আমাদের দাবি মেনে না নিলে কোনও পণ্যই শহরে যাবে না। আমি দুঃখিত। কিন্তু এটাই আমাদের সিদ্ধান্ত। ইভো মোরালেস ফিরে না আসা পর্যন্ত আমরা বিশ্রাম নেবো না। জনি কুইসবার্ট নামে এক সমর্থক বলেন, ‘আমরা লড়াই চালিয়ে যাবো।’</p>
      <footer>/এমএইচ/</footer>
    </article>
  </body>
</html>