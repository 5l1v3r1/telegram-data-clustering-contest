<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904950/-antwerp-laat-jonge-verdediger-meetrainen-in-the-championship-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-23T23:00:00+00:00"/>
    <meta property="og:title" content="'Antwerp laat jonge verdediger meetrainen in The Championship'"/>
    <meta property="og:description" content="Antwerp ziet mogelijk de jonge Matteo Waem vertrekken. De negentienjarige verdediger mag namelijk proefdraaien bij Birmingham City, een club uit The Championship."/>
  </head>
  <body>
    <article>
      <h1>'Antwerp laat jonge verdediger meetrainen in The Championship'</h1>
      <address>
        <time datetime="2019-11-23T23:00:00+00:00">23 Nov 2019, 23:00</time>
      </address>
      <p>
        <b>Antwerp ziet mogelijk de jonge Matteo Waem vertrekken. De negentienjarige verdediger mag namelijk proefdraaien bij Birmingham City, een club uit The Championship.</b>
      </p>
      <p>Waem zit in de beloftenkern van Antwerp, maar heeft voorlopig geen uitzicht op minuten bij de A-kern. Hij kreeg dan ook toestemming om in Birmingham te gaan testen. Hij traint er nu al een volledige week bij de U23, maar er is nog niets beslist over een transfer naar Engeland. Dat weet <i><a href="https://www.gva.be/cnt/dmf20191123_04732494/antwerp-belofte-op-proef-bij-engelse-traditieclub">Gazet Van Antwerpen</a>.</i></p>
      <p>Waem werd een dikke twee jaar geleden weggehaald bij Westerlo. Hij is een linksvoetige centrale verdediger die opvalt door zijn rust aan de bal. De concurrentie is echter moordend bij Antwerp: Waem zat zelfs nog nooit in de wedstrijdselectie van Laszlo Bölöni.</p>
      <aside>Lees meer<br/><a href="https://www.voetbalprimeur.be/nieuws/904867/antwerp-wil-sterkhouders-niet-kwijt-zowel-bolat-als-arslanagic-kregen-voorstel-.html?itm_source=www.voetbalprimeur.be&amp;itm_medium=highlighted-content">Antwerp wil sterkhouders niet kwijt: 'Zowel Bolat als Arslanagic kregen voorstel'</a></aside>
    </article>
  </body>
</html>