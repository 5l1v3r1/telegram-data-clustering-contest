<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/kafa-kafaya-facia-cok-sayida-olu-ve-yarali--1286717-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-23T23:35:00+00:00"/>
    <meta property="og:title" content="Kafa kafaya facia! Çok sayıda ölü ve yaralı..."/>
    <meta property="og:description" content="Çorum'un İskilip ilçesinde, otomobille minibüsün kafa kafaya çarpışması sonucu 4 kişi yaşamını yitirdi, 1'i ağır 4 kişi de yaralandı."/>
  </head>
  <body>
    <article>
      <h1>Kafa kafaya facia! Çok sayıda ölü ve yaralı...</h1>
      <h2>Çorum'un İskilip ilçesinde, otomobille minibüsün kafa kafaya çarpışması sonucu 4 kişi yaşamını yitirdi, 1'i ağır 4 kişi de yaralandı.</h2>
      <address>
        <time datetime="2019-11-23T23:35:00+00:00">23 Nov 2019, 23:35</time>
      </address>
      <p>Kaza, saat 20.00 sıralarında Çorum- İskilip yolunun 30'uncu kilometresinde meydana geldi.</p>
      <p>Sürücüleri ve plakaları henüz belirlenemeyen otomobille minibüs kafa kafaya çarpıştı. Kazada, 4 kişi olay yerinde hayatını kaybederken, 1'i ağır 4 kişi de yaralandı.</p>
      <p>İhbar üzerine kaza yerine polis, <a href="http://www.gazetevatan.com/arama/?Keyword=sa%C4%9Fl%C4%B1k">sağlık</a> ve itfaiye ekipleri sevk edildi. Sağlık görevlilerince ilk müdahaleleri yapılan yaralılar, çevredeki hastanelere kaldırılarak tedaviye alındı.</p>
      <p>4 kişinin cansız bedeni ise olay yerinde yapılan incelemenin ardından morga kaldırıldı.</p>
      <p>Kazayla ilgili soruşturma başlatıldı.</p>
    </article>
  </body>
</html>