<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/izmir-de-yol-coktu-3-kisi-cukura-dustu-1211106.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-23T23:11:00+00:00"/>
    <meta property="og:title" content="İzmir'de yol çöktü: 3 kişi çukura düştü"/>
    <meta property="og:description" content=" İzmir'in Konak ilçesinde altında su birikintisi oluşan yolda çökme meydana geldi. Mekanların bulunduğu noktada meydana gelen çökmede masalarda oturan 3 müşteri çökme sonucu çukura düştü."/>
  </head>
  <body>
    <article>
      <h1>İzmir'de yol çöktü: 3 kişi çukura düştü</h1>
      <h2> İzmir'in Konak ilçesinde altında su birikintisi oluşan yolda çökme meydana geldi. Mekanların bulunduğu noktada meydana gelen çökmede masalarda oturan 3 müşteri çökme sonucu çukura düştü.</h2>
      <address>
        <time datetime="2019-11-23T23:11:00+00:00">23 Nov 2019, 23:11</time>
      </address>
      <p>Edinilen bilgiye göre olay, akşam saatlerinde <b>Alsancak Mahallesi</b> 1445 sokak ile İrfan Boyuer Sokağı birbirine bağlayan kesişim noktasında meydana geldi.</p>
      <figure>
        <img src="https://images.bursadabugun.com/editor/haber/24112019/aw863428-01-5dd9aecd89c25.jpg"/>
      </figure>
      <p>Sokak içerisinde bulanan bir kafede müşteri olarak bulunan <b>2'si bayan ve 1'i erkek olmak üzere 3 kişinin oturduğu</b> masanın üzerinde bulunduğu yol biranda <b>çöktü</b>. Çökme neticesiyle <b>3 kişi içi su dolu çukura düştü</b>. Çevredeki vatandaşların ihbarı üzerine olay yerine polis ekipleri ve 112 Acil Sağlık ekipleri sevk edildi. Sağlık ekiplerince düştükleri yerden çıkarılan 3 kişi <b>kontrol amaçlı</b> çevredeki hastanelere kaldırılırken, polis ekipleri olay yerinde çevre güvenliğini sağladı.</p>
      <p>Öte yandan, hastaneye kaldırılan 3 kişinin sağlık durumunun iyi olduğu öğrenildi.</p>
    </article>
  </body>
</html>