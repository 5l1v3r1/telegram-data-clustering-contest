<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinamalar.com/news_detail.asp?id=2418743&amp;utm_source=feedburner&amp;utm_medium=feed&amp;utm_campaign=Feed%3A+dinamalar%2FFront_page_news+%28Dinamalar.com+%7C%E0%AE%AE%E0%AF%81%E0%AE%A4%E0%AE%B2%E0%AF%8D+%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D%29&amp;hl=en"/>
    <meta property="og:site_name" content="Dinamalar"/>
    <meta property="article:published_time" content="2019-11-23T23:09:00+00:00"/>
    <meta property="og:title" content="அதிர்ச்சியில் காங்., - சிவசேனா"/>
    <meta property="og:description" content="புதுடில்லி: காங்., தலைவர் சோனியா, சிவசேனாவுடன் சேர்ந்து ஆட்சி அமைக்க முதலில் தயக்கம் காட்டினார். 'சிவசேனா முஸ்லிம்களுக்கு எதிரான கட்சி; அக்கட்சியுடன் சேர்ந்தால், நம் ஓட்டு வங்கி - தினமலர்"/>
  </head>
  <body>
    <article>
      <h1>அதிர்ச்சியில் காங்., - சிவசேனா</h1>
      <address>
        <time datetime="2019-11-23T23:09:00+00:00">23 Nov 2019, 23:09</time>
      </address>
      <p>புதுடில்லி: காங்., தலைவர் சோனியா, சிவசேனாவுடன் சேர்ந்து ஆட்சி அமைக்க முதலில் தயக்கம் காட்டினார். 'சிவசேனா முஸ்லிம்களுக்கு எதிரான கட்சி; அக்கட்சியுடன் சேர்ந்தால், நம் ஓட்டு வங்கி பாதிக்கப்படும்' என, சோனியா யோசித்தார். கேரளா காங்கிரசும், இந்த கூட்டணி வேண்டாம் என சோனியாவிடம் சொன்னது.</p>
      <p>ஆனால், காங்.,- எம்.எல்.ஏ.,க்களின் நிர்ப்பந்தத்தால், வேறு வழியில்லாமல் சோனியா ஒத்துக் கொண்டார். ஆனால், சிவசேனாவுடன் இணைந்து ஆட்சி அமைக்க, அவர் பல நிபந்தனைகளை விதித்தார். இதனால், உடனடி முடிவு எடுக்க முடியாமல், நாட்கள் இழுத்துக் கொண்டே போனது. இதனால், காங்., - எம்.எல்.ஏ.,க்கள் வெறுத்துப் போயினர். இதைப் பயன்படுத்திக் கொண்டு, பா.ஜ., தன் காரியத்தை சாதித்துவிட்டது என்கின்றனர் காங்கிரசார். சோனியா இத்தனை நாட்கள் தாமதப்படுத்தியிருக்கக் கூடாது எனவும் காங்கிரசார் கூறுகின்றனர்.</p>
      <figure>
        <img src="https://img.dinamalar.com/data/gallery/gallerye_043826359_2418743.jpg"/>
      </figure>
      <p>இதற்கிடையே, சிவசேனா கட்சி உடையும்; சில, எம்.எல்.ஏ.,க்கள் பா.ஜ., பக்கம் தாவுவர் என, சொல்லப்படுகிறது. உத்தவ் தாக்கரே முதல்வராக வேண்டும் என, உறுதியாக இருந்தவர் அவருடைய மனைவி ராஷ்மி தாக்கரே. ஆனால், உத்தவ், அவருடைய மகன் ஆதித்ய தாக்கரே இருவருடைய அரசியல் முடிவுகளும், சிவசேனாவின் எதிர்காலத்தை கேள்விக் குறியாக்கிவிட்டன.</p>
    </article>
  </body>
</html>