<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837459-manchester-siti-obigrav-chelsi-pered-groyu-lch-iz-shakhtarem"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T23:33:00+00:00"/>
    <meta property="og:title" content="&quot;Манчестер Сіті&quot; обіграв &quot;Челсі&quot; перед грою ЛЧ із &quot;Шахтарем&quot;"/>
    <meta property="og:description" content="КИЇВ. 23 листопада. УНН. &quot;Манчестер Сіті&quot; гравця збірної України Олександра Зінченка обіграв &quot;Челсі&quot; на власному стадіоні в 13-му турі чемпіонату Англії з …"/>
  </head>
  <body>
    <article>
      <h1>"Манчестер Сіті" обіграв "Челсі" перед грою ЛЧ із "Шахтарем"</h1>
      <address><time datetime="2019-11-23T23:33:00+00:00">23 Nov 2019, 23:33</time> by <a rel="author">Сергій Куркович</a></address>
      <p><b>КИЇВ. 23 листопада. УНН.</b> "Манчестер Сіті" гравця збірної України Олександра Зінченка обіграв "Челсі" на власному стадіоні в 13-му турі чемпіонату Англії з футболу, передає <b>УНН</b>.</p>
      <p>Відкрити рахунок у баталії вдалося півзахиснику гостей Нголо Канте на 21 хвилині, але доволі швидко "міщани" вирівняли становище на табло, а далі й вийшли вперед. З ударом по центру від Де Брюйне не впорався голкіпер Аррісабалага, а Марез відзначився ударом під стійку воріт (м'яч на шляху пролетів між ніг гравцю "Челсі") – 2:1.</p>
      <p>Відзначимо, що Зінченко був відсутнім у заявці, адже продовжує відновлення після травми на коліні.</p>
      <p>У активі "міщан" 28 очок і третє місце в турнірній таблиці АПЛ. А ось "Челсі" тепер четвертий з 26 очками.</p>
      <p>Додамо, що на наступному тижні "МС" прийматиме донецький "Шахтар" в Лізі чемпіонів.</p>
    </article>
  </body>
</html>