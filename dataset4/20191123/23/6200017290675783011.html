<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/1907-fenerbahce-engelli-yildizlar-69-galatasaray-67-2103936"/>
    <meta property="og:site_name" content="Fanatik"/>
    <meta property="article:published_time" content="2019-11-23T23:38:00+00:00"/>
    <meta property="og:title" content="1907 Fenerbahçe Engelli Yıldızlar: 69 - Galatasaray: 67"/>
    <meta property="og:description" content="Tekerlekli Sandalye Basketbol Süper Liginde oynanan derbi mücadelesinde 1907 Fenerbahçe Engelli Yıldızlar, Galatasaray’ı son saniye basketiyle 69-67 mağlup etti."/>
  </head>
  <body>
    <article>
      <h1>1907 Fenerbahçe Engelli Yıldızlar: 69 - Galatasaray: 67</h1>
      <h2>Tekerlekli Sandalye Basketbol Süper Ligi'nde oynanan derbi mücadelesinde 1907 Fenerbahçe Engelli Yıldızlar, Galatasaray’ı son saniye basketiyle 69-67 mağlup etti.</h2>
      <address>
        <time datetime="2019-11-23T23:38:00+00:00">23 Nov 2019, 23:38</time>
      </address>
      <p><a href="https://www.fanatik.com.tr/haberler/tekerlekli-sandalye-basketbol">Tekerlekli Sandalye Basketbol</a> Süper Ligi’nin 9. haftasında oynanan derbide <a href="https://www.fanatik.com.tr/haberler/1907-fenerbahce-engelli-yildizlar">1907 Fenerbahçe Engelli Yıldızlar</a>, <a href="https://www.fanatik.com.tr/haberler/galatasaray">Galatasaray</a>’ı 69-67 mağlup etti.</p>
      <p>Bu sonuçla 1907 Fenerbahçe Engelli Yıldızlar, ligde 8. galibiyetini aldı ve namağlup unvanını sürdürdü. Galatasaray ise ilk mağlubiyetini yaşadı.</p>
      <p>Fatih Spor Kompleksi’nde oynanan mücadelenin ilk çeyreğini Galatasaray 19-15 önde tamamladı. Skor avantajını ikinci çeyrekte de koruyan sarı-kırmızılı takım, soyunma odasına 34-27 üstün gitti.</p>
      <p>İkinci yarıya iyi başlayan 1907 Fenerbahçe Engelli Yıldızlar, farkı kapattı ve son çeyreğe 48-48 eşitlikle gidildi.</p>
      <p>Dördüncü periyot büyük bir çekişmeye sahne oldu. 1907 Fenerbahçe Engelli Yıldızlar, skor üstünlüğünün birçok kez el değiştirdiği çeyreğin son saniyesinde Ferit Gümüş’ün kaydettiği 2 sayılık basketle sahadan 69-67 galip ayrıldı.</p>
    </article>
  </body>
</html>