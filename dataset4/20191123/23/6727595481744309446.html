<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/dk-shivakumar-about-nithyanda.html"/>
    <meta property="og:site_name" content="DoolNews"/>
    <meta property="article:published_time" content="2019-11-23T23:21:00+00:00"/>
    <meta property="og:title" content="ആള്‍ദൈവം നിത്യാനന്ദയെ സന്ദര്‍ശിച്ച് കോണ്‍ഗ്രസ് നേതാവ് ഡി.കെ ശിവകുമാര്‍; ആ ചിത്രത്തിന് പിന്നിലെ വസ്തുത ഇതാണ്"/>
    <meta property="og:description" content="DK Shivakumar National News Swami Nithyananda India ആള്‍ദൈവം നിത്യാനന്ദയെ സന്ദര്‍ശിക്കുന്ന കോണ്‍ഗ്രസ് നേതാവ് ഡി.കെ ശിവകുമാറിന്റെ ചിത്രം സോഷ്യല്‍ മീഡിയയില്‍ വൈറലായിരുന്നു."/>
  </head>
  <body>
    <article>
      <h1>ആള്‍ദൈവം നിത്യാനന്ദയെ സന്ദര്‍ശിച്ച് കോണ്‍ഗ്രസ് നേതാവ് ഡി.കെ ശിവകുമാര്‍; ആ ചിത്രത്തിന് പിന്നിലെ വസ്തുത ഇതാണ്</h1>
      <address><time datetime="2019-11-23T23:21:00+00:00">23 Nov 2019, 23:21</time> by <a rel="author">ന്യൂസ് ഡെസ്‌ക്</a></address>
      <p>ആള്‍ദൈവം നിത്യാനന്ദയെ സന്ദര്‍ശിക്കുന്ന കോണ്‍ഗ്രസ് നേതാവ് ഡി.കെ ശിവകുമാറിന്റെ ചിത്രം സോഷ്യല്‍ മീഡിയയില്‍ വൈറലായിരുന്നു. കുട്ടികളെ തട്ടിക്കൊണ്ടു പോകലിനും അന്യായമായി തടങ്കലില്‍വെച്ച് വിശ്വാസികളില്‍ നിന്ന് പണം പിരിച്ചതിനും നിത്യാനന്ദയ്‌ക്കെതിരെ കേസെടുത്തതിന് ശേഷം വൈറലായ ചിത്രമാണിത്. ആ ചിത്രത്തിന്റെ വസ്തുതയെ കുറിച്ച് ഡി.കെ ശിവകുമാര്‍ പ്രതികരിച്ചു.</p>
      <figure>
        <img src="https://www.doolnews.com/assets/2019/11/nithyanda.jpg"/>
      </figure>
      <p>ഒരു വര്‍ഷം മുമ്പ് കഴിഞ്ഞ നിയമസഭ തെരഞ്ഞെടുപ്പിന്റെ സമയത്ത് പ്രചരണത്തിന്റെ ഭാഗമായി കുറച്ചു മിനുറ്റുകള്‍ നിത്യാനന്ദയുമായി ചെലവഴിച്ചെന്നാണ് ശിവകുമാര്‍ പറഞ്ഞത്. നിത്യാനന്ദയുടെ ആശ്രമം തന്റെ മണ്ഡലത്തിലാണ്. നിരവധി ആൾദൈവങ്ങളെ ഞങ്ങൾ കാണാറുണ്ട്.<br/>അദ്ദേഹവുമായി ബന്ധപ്പെട്ട പ്രശ്‌നങ്ങളെ കുറിച്ച് അന്നെനിക്കറിയില്ലായിരുന്നു. ഇന്നാണ് മാധ്യമങ്ങളിലെ വാർത്ത ഞാൻ ശ്രദ്ധിച്ചതന്നും ഡി.കെ ശിവകുമാര്‍ പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>പൊലീസ് കേസെടുത്ത ആള്‍ദൈവം നിത്യാനന്ദ രാജ്യം വിട്ടന്നൊണ് ഗുജറാത്ത് പൊലീസ് പറയുന്നത്. ഗുജറാത്തിലെ ആശ്രമത്തിന്റെ ചുമതല വഹിച്ചിരുന്ന രണ്ട് പേരെ അറസ്റ്റ് ചെയ്തിന് ശേഷം നിത്യാനന്ദയെ അറസ്റ്റ് ചെയ്യാന്‍ പൊലീസ് നീക്കം ശക്തമാക്കുന്നതിനിടെയാണ് രാജ്യം വിടല്‍.</p>
      <related>
        <a href="https://www.doolnews.com/ajith-pawar-return-to-ncp-reports.html?utm_source=doolnews&amp;utm_medium=related"/>
      </related>
      <p>സ്വാധി പ്രാണ്‍പ്രിയാനന്ദ, പ്രിയതത്വ റിദ്ദി എന്നിവരെയാണ് ആശ്രമത്തില്‍ നിന്ന് അറസ്റ്റ് ചെയ്തത്. കുറഞ്ഞത് നാല് കുട്ടികളെയെങ്കിലും തട്ടിക്കൊണ്ട് വന്ന് അനധികൃതമായി തടവില്‍ വച്ച് പണം പിരിക്കാന്‍ ഉപയോഗിച്ചുവെന്നാണ് ഇവര്‍ക്കെതിരെയുള്ള കുറ്റം.</p>
      <p>നാല് കുട്ടികളെ ഒരു ഫ്‌ളാറ്റില്‍ നിന്ന് രക്ഷപ്പെടുത്തിയതിന് ശേഷമാണ് നിത്യാനന്ദയ്‌ക്കെതിരെ കേസെടുത്തത്. സ്വാധി പ്രാണ്‍പ്രിയാനന്ദ, പ്രിയതത്വ റിദ്ദി എന്നിവര്‍ക്കായിരുന്നു അഹമ്മദാബാദിലെ ആശ്രമത്തിന്റെ ഉത്തരവാദിത്വം.</p>
      <p>കര്‍ണാടക സ്വദേശിയായ ജനാര്‍ദനന്‍ ശര്‍മ്മയുടെ പരാതിയെ തുടര്‍ന്നാണ് നിത്യാനന്ദയ്‌ക്കെതിരെയുള്ള നടപടികള്‍ ആരംഭിച്ചത്. തന്റെ 12 വയസ്സുകാരനായ മകനെയും 15കാരിയായ മകളെയും 19കാരിയായ മകളെയും നിത്യാനന്ദയുടെ ആശ്രമത്തില്‍ അന്യായമായി തടഞ്ഞുവെച്ചിരിക്കുകയാണെന്നാണ് പരാതി.</p>
      <related>
        <a href="https://www.doolnews.com/t-siddique-calls-priminister-as-thief-shobha-surendran-oppose-123.html?utm_source=doolnews&amp;utm_medium=related"/>
      </related>
      <p>പരാതിയെ തുടര്‍ന്ന് മകനെയും ഒരു മകളെയും പൊലീസ് സ്റ്റേഷനിലെത്തിച്ച് ആനന്ദ് ശര്‍മ്മയെ കാണിച്ചു. എന്നാല്‍ 19കാരിയായ മകള്‍ നന്ദിതയെ ആശ്രമത്തിനുള്ളില്‍ പൊലീസിന് കണ്ടെത്താന്‍ കഴിയാത്തതിനാല്‍ പിതാവിന് കാണാന്‍ കഴിഞ്ഞില്ല.</p>
      <related>
        <a href="https://www.doolnews.com/ncp-replaces-ajit-pawar-as-leader-of-assembly-party125.html?utm_source=doolnews&amp;utm_medium=related"/>
      </related>
      <p>ആശ്രമ അധികൃതര്‍ക്കെതിരെ എഫ്.ഐ.ആര്‍ രജിസ്റ്റര്‍ ചെയ്യാന്‍ പൊലീസ് എന്നെ സഹായിച്ചു. എന്റെ മക്കളെ ബാംഗ്ലൂരില്‍ നിന്ന് അഹമ്മദാബാദ് ആശ്രമത്തിലെത്തിച്ചത് എന്നെ അറിയിക്കാതെയാണ്. ഇപ്പോള്‍ ഞങ്ങള്‍ ഇവിടെ നിന്നു പോവുന്നത് എന്റെ മകളെ കാണാനാവാതെയാണ്. എന്ത് ആത്മീയ കാര്യമാണിത്?- ആനന്ദ് ശര്‍മ്മ മാധ്യമങ്ങളോട് പ്രതികരിച്ചിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/Yymp6l-_vOA" width="560" height="315" data-service="Youtube" scrolling="no"/>
      </figure>
    </article>
  </body>
</html>