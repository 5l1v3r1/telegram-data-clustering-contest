<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3363359/trampov-savetnik-oladio-kijev-nato-ne-treba-ukrajina-ne-zelimo-direktan-sukob-sa-rusijom"/>
    <meta property="og:site_name" content="kurir.rs"/>
    <meta property="article:published_time" content="2019-11-23T23:16:00+00:00"/>
    <meta property="og:title" content="TRAMPOV SAVETNIK OLADIO KIJEV: NATO ne treba Ukrajina, ne želimo direktan sukob sa Rusijom (VIDEO)"/>
    <meta property="og:description" content="NATO za sada nije zainteresovan za prijem Ukrajine u svoje redove, jer ne želi da ulazi u direktan sukob s Rusijom, izjavio je savetnik predsednika SAD za nacionalnu bezbednost Robert OBrajen."/>
  </head>
  <body>
    <article>
      <h6 class="kicker">otvoreno</h6>
      <h1>TRAMPOV SAVETNIK OLADIO KIJEV: NATO ne treba Ukrajina, ne želimo direktan sukob sa Rusijom (VIDEO)</h1>
      <address>
        <time datetime="2019-11-23T23:16:00+00:00">23 Nov 2019, 23:16</time>
      </address>
      <p>
        <b>„NATO za sada nije zainteresovan za prijem Ukrajine u svoje redove, jer ne želi da ulazi u direktan sukob s Rusijom“, izjavio je savetnik predsednika SAD za nacionalnu bezbednost Robert O‘Brajen.</b>
      </p>
      <p>Na forumu o bezbednosti u kanadskom Halifaksu O‘Brajena su pitali da li bi NATO trebalo aktivnije da štiti Ukrajinu od „ruske agresije“.</p>
      <p>"Što se tiče NATO-a i Ukrajine, ne mislim da je to sada na dnevnom redu. Rusija je faktički u sukobu s Ukrajinom. Ne mislim da bi za NATO u celini bilo privlačno da primi Ukrajinu i da stupi u direktan sukob s Rusijom", rekao je savetnik američkog predsednika.</p>
      <p>On je dodao da Zapad ne želi sukob s Rusijom i da je NATO i stvoren da ne bi dozvolio takav sukob. O‘Brajen je, istovremeno, potvrdio da će SAD i dalje biti uz Ukrajinu u njenom suprotstavljanju Rusiji. Pritom, Moskva naglašava da nije učesnik u unutrašnjem sukobu u Ukrajini.</p>
      <figure>
        <iframe src="https://www.youtube.com/embed/xPMAfs5rZQM" width="640" height="360" data-service="Youtube" scrolling="no"/>
      </figure>
      <p>Ukrajinski parlament je ranije usvojio izmene ustava kojima se učvršćuje politika usmerena ka Evropskoj uniji i NATO-u. Evropski komesar za proširenje EU Johanes Han je izjavio da je nerealno govoriti o članstvu Ukrajine u Evropskoj uniji u narednim godinama i da Kijev treba da se usredsredi na implementaciju sporazuma o asocijaciji s EU.</p>
      <p>Bivši generalni sekretar NATO-a Andres Fog Rasmusen je ranije izjavio da je za stupanje u Alijansu potrebno ispuniti niz kriterijuma za čiju je realizaciju potrebno dosta vremena. Eksperti smatraju da Kijev neće moći da pretenduje na članstvo u NATO-u narednih 20 godina.</p>
      <p>Kurir.rs/Sputnjik Srbija Fоtо: AP</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3361847/stoltenberg-se-hvali-nato-ima-20-puta-veci-budzet-od-rusije-ulozicemo-jos-novca"/>
        <a href="https://www.kurir.rs/planeta/3360989/nato-se-siri-u-novu-dimenziju-alijansa-osvaja-svemir-ali-ne-namerava-da-tamo-postavlja-oruzje-video"/>
        <a href="https://www.kurir.rs/planeta/3356069/nato-u-panici-ruske-podmornice-se-neocekivano-pojavile-u-atlantiku-evo-zasto-se-ameri-plase-lovaca-od-titanijuma-video"/>
        <a href="https://www.kurir.rs/planeta/3354809/pompeo-o-mozdanoj-smrti-alijanse-nato-mora-da-se-menja-ili-ce-biti-prevazidjen-proslo-je-70-godina"/>
      </related>
    </article>
  </body>
</html>