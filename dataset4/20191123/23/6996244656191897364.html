<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709603"/>
    <meta property="og:site_name" content="ישראל היום"/>
    <meta property="article:published_time" content="2019-11-23T23:44:34+00:00"/>
    <meta property="og:title" content="חזק במירוץ: 1:3 לריאל מדריד על סוסיאדד"/>
    <meta property="og:description" content="הבלאנקוס אומנם פיגרו כבר אחרי שתי דקות (ויליאן ז'וזה), אבל שערים של בנזמה, ואלוורדה ומודריץ' הפכו את התוצאה כדורגל עולמי"/>
  </head>
  <body>
    <article>
      <h1>חזק במירוץ: 1:3 לריאל מדריד על סוסיאדד</h1>
      <h2>הבלאנקוס אומנם פיגרו כבר אחרי שתי דקות (ויליאן ז'וזה), אבל שערים של בנזמה, ואלוורדה ומודריץ' הצליחו להפוך את התוצאה בברנבאו • קריאות בוז לעברו של גארת' בייל • ברצלונה ראשונה עם 1:2 לא משכנע בלגאנס</h2>
      <address><time datetime="2019-11-23T23:44:34+00:00">23 Nov 2019, 23:44</time> by <a rel="author" href="https://www.israelhayom.co.il/writer_articles?tid=12053" target="_blank">מערכת ספורט היום</a></address>
      <p>ריאל מדריד נצמדה הלילה (מוצ"ש) בפסגה לברצלונה אחרי שהצליחה לנצח 1:3 בסנטיאגו ברנבאו את ריאל סוסיאדד במסגרת המחזור ה-14 בליגה הספרדית. החבורה של  זינדין זידאן, שלא ספגה במשך חמישה משחקים ברציפות, אומנם פיגרה כבר בדקה השנייה, אבל שערים של בנזמה, פדריקו ואלוורדה ומודריץ, הצליחו לקבוע מהפך חשוב.</p>
      <p>כבר אחרי 120 שניות,  סוסיאדד עלתה ליתרון מפתיע בעקבות טעות של סרחיו ראמוס, שהחזיר כדור לאחור, וויליאן ז'וזה חטף, עבר את קורטואה וגלגל פנימה ללא בעיות מיוחדות. בדקה ה-37, הבלאנקוס הצליחו להשוות ומי אם לא קארים בנזמה השווה ל-1:1. הצרפתי כבש עם החזה לאחר שהצליח לנצל הרמה טובה של לוקה מודריץ'.</p>
      <p>שלוש דקות בתוך המחצית השנייה, ריאל מדריד השלימה את המהפך, בחסותו של פדריקו ואלוורדה, שבעט כדור חזק שפגע בשחקן הגנה ונכנס לרשת. בדקה ה-74, בנזמה גמל למודריץ', שבאומנות רבה הבקיע את השלישי של הבלאנקוס. ואי אפשר מבלי לציין את גארת' בייל, שעלה מהספסל וספג קריאות בוז מהקהל של מדריד. המשך יבוא.</p>
      <p>ההרכב ההתקפי של ארנסטו ואלוורדה – עם מסי, סוארס, גריזמן ודמבלה – הבטיח הרבה כשבארסה התארחה אצל לגאנס, אבל קיים רק ניצחון 1:2 ושלוש נקודות. האלופה הספרדית שיחקה רע, נקלעה לפיגור מוקדם והצליחה להפוך את התוצאה בזכות שני מצבים נייחים שהפכו לשערים של סוארס וארתורו וידאל. </p>
      <figure>
        <img src="https://www.israelhayom.co.il/sites/default/files/u56067/New_AFP_1MJ0NA.jpg"/>
        <figcaption>
          <b>גארת' בייל מתחמם על הקווים. ספג קריאות בוז מהקהל // צילום: אי-פי</b>
        </figcaption>
      </figure>
      <p><b>עוד הערב: </b> אתלטיקו מדריד פספסה הזדמנות להתקרב לצמרת כששמטה יתרון 0:1 בתיקו 1:1 מול גראנדה.</p>
    </article>
  </body>
</html>