<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/life/psuhagogia/1561008/andriani-poso-frodizoume-ton-eauto-mas-poso-frodizoume-tis-sheseis-mas/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-23T23:00:00+00:00"/>
    <meta property="og:title" content="«Ανδριανή»: Πόσο φροντίζουμε τον εαυτό μας; Πόσο φροντίζουμε τις σχέσεις μας;"/>
    <meta property="og:description" content="Η απάντηση, απόψε, στις 21:45 στην ΚΡΗΤΗ TV"/>
  </head>
  <body>
    <article>
      <h1>«Ανδριανή»: Πόσο φροντίζουμε τον εαυτό μας; Πόσο φροντίζουμε τις σχέσεις μας;</h1>
      <address>
        <time datetime="2019-11-23T23:00:00+00:00">23 Nov 2019, 23:00</time>
      </address>
      <p>
        <b>Η απάντηση, απόψε, στις 21:45 στην ΚΡΗΤΗ TV</b>
      </p>
      <p>Αυτό το Σάββατο, η Ανδριανή κάνει κουβέντες με αγαπημένους συνεργάτες και μαζί προσπαθούν να ανακαλύψουν τις ιδανικές ισορροπίες στις σχέσεις και τα κίνητρα για να κινητοποιήσουμε τις εσωτερικές μας δυνάμεις.</p>
      <p>
        <b>
          <i>Πόσο φροντίζουμε τον εαυτό μας;</i>
        </b>
      </p>
      <p>
        <b>
          <i>Πόσο φροντίζουμε τις σχέσεις μας;</i>
        </b>
      </p>
      <p>Πόσο αφήνουμε τα εμπόδια να καθορίσουν τη ζωή, τις επιθυμίας και τα όνειρα μας;</p>
      <p>Με την Ειρήνη Μασαούτη, μιλούν για τη διατροφή και πως επηρεάζει την ψυχολογία μας.</p>
      <p>Η Ειρήνη με την ιδιότητα της διατροφολόγου και την εξειδίκευση που έχει ως σύμβουλος συστημικής θεραπείας, μας εξηγεί πως ακριβώς η ποιότητα της τροφής που καταναλώνουμε επηρεάζει την ψυχική μας υγεία. Είτε πρόκειται για περιπτώσεις με σοβαρές ψυχικές νόσους, είτε πρόκειται για την καθημερινότητα μας και την ψυχολογική μας διάθεση.</p>
      <figure>
        <img src="https://www.neakriti.gr/files/2019-11-22/IMG_7709.jpg"/>
      </figure>
      <p>Η Βούλα Νεονάκη, συναντά ένα πολύ φωτεινό 15χρονο αγόρι. Τον Ανδρέα Τυμπακιανάκη. Ο Ανδρέας αγαπά το θέατρο σκιών, μελετά τον καραγκιόζη και δίνει παραστάσεις για να γελούν τα παιδιά και ευχαριστιούνται! Ο Ανδρέας έχει προβλήματα όρασης, ζει σε ένα κόσμο με σκιές. Αυτό όμως δεν ήταν ποτέ εμπόδιο για να ψηλαφίσει τους ήρωες του Καραγιόζη και να τους ξαναζωντανέψει στον παραδοσιακό μπερντέ!</p>
      <p>Με την Κική Τζωρτζακάκη η Ανδριανή μιλά για τις σχέσεις. Για τις σχέσεις με τους αγαπημένους μας, που μας δυσκολεύουν και μας ταλαιπωρούν. Το ερώτημα που θέτουν αυτή τη φορά είναι: Αφού με αγαπάς γιατί μου κάνεις συνεχώς παρατηρήσεις;</p>
      <figure>
        <img src="https://www.neakriti.gr/files/2019-11-22/IMG_7688.jpg"/>
      </figure>
      <p>Αυτό το Σάββατο στις 21:45 Ανδριανή στην ΚΡΗΤΗ TV, με την Ανδριανή Αγγελιδάκη.</p>
      <p>
        <b>
          <i>Δείτε τα αγαπημένα σας επεισόδια όποτε εσείς το επιθυμείτε <a href="http://www.cretetv.gr/show/andriani/">ΕΔΩ </a></i>
        </b>
      </p>
      <p>
        <b>
          <i>Αλλά και τις συνεντεύξεις και  τις βόλτες που ξεχωρίζετε <a href="https://www.youtube.com/channel/UCu7DOa1N9pb6EZDj4RbNEnA">ΕΔΩ</a></i>
        </b>
      </p>
    </article>
  </body>
</html>