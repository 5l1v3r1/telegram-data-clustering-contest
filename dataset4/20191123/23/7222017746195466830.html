<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/iroas-rafa-esteile-tin-ispania-teliko/"/>
    <meta property="og:site_name" content="Tennis24"/>
    <meta property="article:published_time" content="2019-11-23T23:51:33+00:00"/>
    <meta property="og:title" content="ΗΡΩΑΣ Ράφα, έστειλε την Ισπανία τελικό! – VIDEO"/>
    <meta property="og:description" content="Ένας συγκινητικός Ράφα Ναδάλ, με τιτάνια προσπάθεια και ατσάλινη θέση, γύρισε τη σειρά κόντρα στη Μεγάλη Βρετανία και έστειλε την οικοδέσποινα Ισπανία στον τελικό του Davis Cup!   Aπό μηχανής…Ράφα! Τα λόγια περισσεύουν για τον μεγαλύτερο μαχητή όλων των εποχών στα γήπεδα του τένις και έναν από τους μεγαλύτερους μαχητές που έχουμε δει σε οποιοδήποτε […]"/>
  </head>
  <body>
    <article>
      <h1>ΗΡΩΑΣ Ράφα, έστειλε την Ισπανία τελικό! – VIDEO</h1>
      <address>
        <time datetime="2019-11-23T23:51:33+00:00">23 Nov 2019, 23:51</time>
      </address>
      <h3>Ένας συγκινητικός Ράφα Ναδάλ, με τιτάνια προσπάθεια και ατσάλινη θέση, γύρισε τη σειρά κόντρα στη Μεγάλη Βρετανία και έστειλε την οικοδέσποινα Ισπανία στον τελικό του Davis Cup!</h3>
      <p>Aπό μηχανής…Ράφα!</p>
      <p>Τα λόγια περισσεύουν για τον μεγαλύτερο μαχητή όλων των εποχών στα γήπεδα του τένις και έναν από τους μεγαλύτερους μαχητές που έχουμε δει σε οποιοδήποτε άθλημα!</p>
      <p>Ένας συγκινητικός Ράφα Ναδάλ έδωσε μέχρι και την τελευταία ικμάδα της ενέργειας του για να πετύχει ακόμα μια τρομερή ανατροπή για τη χώρα του στέλνοντας την στον τελικό του Davis Cup!</p>
      <p>Ο καλύτερος τενίστας στον κόσμο έχει βάλει “φαρδιά πλατιά” την υπογραφή του αυτήν την εβδομάδα στην Ισπανία στην πρόκριση της χώρας του στον τελικό, την έχει πάρει κυριολεκτικά από το “χεράκι” οδηγώντας την με μαθηματική ακρίβεια προς το πέμπτο Davis Cup της ιστορίας της!</p>
      <p>Ακόμα μια συγκλονιστική σειρά κρίθηκε στον αγώνα διπλού όπου παρέα με τον καλό του φίλο, Φελισιάνο Λόπεζ, ο Ράφα έκανε πράγματα και θαύματα (με αποκορύφωμα ένα απίστευτα σωσμένο set point των Βρετανών Mάρεϊ (Τζέιμι)/Σκάπσκι στο δεύτερο σετ) για να χαρίσει στη χώρα του μια απολαυστική πρόκριση, <b>7-6(3), 7-6(8) </b>στον τελικό του Davis Cup για πρώτη φορά μετά το 2012!</p>
      <p>Τέσσερα set points έσωσαν οι Ισπανοί στο δεύτερο σετ και κατάφεραν να μην μπλέξουν σε ένα ακόμα μαραθώνιο ματς και πλέον, με όσες δυνάμεις τους έχουν απομείνει, μπαίνουν ως το μεγάλο φαβορί στον τελικό της Κυριακής κόντρα στον Καναδά!</p>
      <figure>
        <iframe data-src="https://twitter.com/CopaDavis/status/1198385847306989569?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Φυσικά, η δουλειά του Ράφα είχε ξεκινήσει νωρίτερα!</p>
      <p>Ένας ξαφνικός τραυματισμός του Πάμπλο Καρένιο Μπούστα και με δεδομένη την απουσία του Ρομπέρτο Μπαουτίστα Αγούτ, χάλασε τα πλάνα του Σέρχι Μπρουγκέρα που έβαλε τον Φελισιάνο Λόπεζ στον πρώτο αγώνα μονού κόντρα στον Κάιλ Έντμουντ με τον Βρετανό να κάνει το 1-0 για τη χώρα του με <b>6-3, 7-6(3).</b></p>
      <p>Ωστόσο, κάπου εκεί ανέλαβε δράση ο Ράφα!</p>
      <p>Ο θρύλος του παγκόσμιου τένις ισοφάρισε με συνοπτικές διαδικασίες κερδίζοντας τον Νταν Έβανς με <b>6-4, 6-0 </b>πριν δώσει ό,τι έχει και δεν έχει στον αγώνα διπλού για να χαρίσει στους συμπατριώτες του μια μεγάλη νύχτα χαράς!</p>
      <p>Μένει πλέον ένα ακόμα βήμα για να τελειώσει μια ονειρική σεζόν για τον Ράφα με τον καλύτερο δυνατό τρόπο!</p>
      <p>Ισπανία και Καναδάς θα παλέψουν για το βαρύτιμο τρόπαιο στον τελικό που θα ξεκινήσει στις 17:00 στη Μαδρίτη.</p>
      <figure>
        <iframe src="https://www.youtube.com/embed/6RKL9PtQzHc" width="696" height="392" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/W1oHS0Z2oPg" width="696" height="392" data-service="Youtube" scrolling="no"/>
      </figure>
      <p><a href="https://www.daviscupfinals.com/schedule/groups">DAVIS CUP FI</a><a href="https://www.daviscupfinals.com/schedule/groups">NALS DRAW</a> | <a href="https://www.daviscupfinals.com/schedule/">OOP</a> (-1h) | <a href="https://bold.adman.gr/click?webspace=10031&amp;auto=1">TV Schedule</a></p>
      <p>
        <b>Κώστας Αϊτάκης</b>
      </p>
    </article>
  </body>
</html>