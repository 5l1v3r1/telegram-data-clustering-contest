<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/o-ntinos-iliopoulos-ekane-15-chronia-na-mou-milisi-chorisame-giati-eroteftika-ton-antra-mou-ke-pantreftika-2/"/>
    <meta property="og:site_name" content="irafina"/>
    <meta property="article:published_time" content="2019-11-23T23:06:28+00:00"/>
    <meta property="og:title" content="«Ο Ντίνος Ηλιόπουλος έκανε 15 χρόνια να μου μιλήσει! Χωρίσαμε γιατί ερωτεύτηκα τον άντρα μου και παντρεύτηκα»"/>
    <meta property="og:description" content="Στην εκπομπή “Καλύτερα δε γίνεται” και τον Κώστα Τσουρό έδωσε συνέντευξη η Άννα Φόνσου, που μίλησε, μεταξύ άλλων, για την Αλίκη Βουγιουκλάκη και τον Ντίνο Ηλιόπουλο. «Δεν είχα ποτέ κόντρα με την Αλίκη. Με πάντρεψε κιόλας, ήταν κουμπάρα μου στον πρώτο μου γάμο. Λέγανε ότι μιμούμαι την Αλίκη και δεν είχαν άδικο. Ότι έβλεπα να […]"/>
  </head>
  <body>
    <article>
      <h1>«Ο Ντίνος Ηλιόπουλος έκανε 15 χρόνια να μου μιλήσει! Χωρίσαμε γιατί ερωτεύτηκα τον άντρα μου και παντρεύτηκα»</h1>
      <address>
        <time datetime="2019-11-23T23:06:28+00:00">23 Nov 2019, 23:06</time>
      </address>
      <figure>
        <img src="https://www.irafina.gr/wp-content/uploads/2018/03/deftos_728-90_single_new.jpg"/>
      </figure>
      <p>Στην εκπομπή “Καλύτερα δε γίνεται” και τον Κώστα Τσουρό έδωσε συνέντευξη η Άννα Φόνσου, που μίλησε, μεταξύ άλλων, για την Αλίκη Βουγιουκλάκη και τον Ντίνο Ηλιόπουλο.</p>
      <p>«Δεν είχα ποτέ κόντρα με την Αλίκη. Με πάντρεψε κιόλας, ήταν κουμπάρα μου στον πρώτο μου γάμο. Λέγανε ότι μιμούμαι την Αλίκη και δεν είχαν άδικο. Ότι έβλεπα να κάνει η Αλίκη, τα έκανα κι εγώ. Με είχε βοηθήσει η Αλίκη. Η Αλίκη με βοήθησε πάρα πολύ στη ζωή μου. Μια φορά που είχα περάσει μια μεγάλη στεναχώρια, αυτή μου κανόνισε κι έκανα μια τουρνέ στην Αυστραλία και πήρα και πολλά λεφτά.</p>
      <figure>
        <img src="https://www.irafina.gr/wp-content/uploads/2019/03/banner_sunday728-90.jpg"/>
      </figure>
      <p>Ήταν πολύ φίλη μου και μου λείπει πάρα πολύ. Ήταν να δουλέψουμε μαζί. Της είχα πει να κάνουμε τη Μαρία Στιούαρτ και μου λέει “να κάνουμε κάτι άλλο;”. Και της είπα ας μην δουλέψουμε μαζί γιατί θα χαλάσει η φιλία μας. Γιατί με τους ρόλους εγώ ήμουν λίγο περίεργη. Καλύτερα που δεν δουλέψαμε μαζί», είπε η Άννα Φόνσου για την Αλίκη Βουγιουκλάκη.</p>
      <p>«Είχαμε σχέση με τον Ντίνο Ηλιόπουλο, ήμουν ερωτευμένη, ήταν κι αυτός ερωτευμένος. Ήμουν 18 χρονών και ήμουν ερωτευμένη με αυτό το όνειρο. Εκείνος ήταν 40. Αν δεν είχαμε τόσο μεγάλη διαφορά, θα τον παντρευόμουν. Δεν μας έκανε η διαφορά να χωρίσουμε, ερωτεύτηκα τον άντρα μου και παντρεύτηκα.</p>
      <figure>
        <iframe src="https://www.youtube.com/embed/SIBO2y4hRxk" width="1170" height="658" data-service="Youtube" scrolling="no"/>
      </figure>
      <p>Είχαμε τσακωθεί ένα διάστηκα και τότε γνώρισα τον πρώτο μου άντρα. Έμαθε ότι παντρεύτηκα από τις εφημερίδες. Πώς να του το πω; Παίζαμε στο θέατρο του άντρα μου. Έλειπα γαμήλιο ταξίδι όταν το έμαθε, δεν ξέρω τι έκανε. Το μόνο που ξέρω είναι ότι έκανε 15 χρόνια να μου μιλήσει», είπε η Άννα Φόνσου για τον Ντίνο Ηλιόπουλο.</p>
      <p>zappit.gr</p>
    </article>
  </body>
</html>