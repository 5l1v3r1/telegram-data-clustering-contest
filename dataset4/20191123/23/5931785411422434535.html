<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/23/nastavlja-se-trka-udvoje-u-seriji-a-vredne-pobede-intera-i-juventusa-remi-u-milanu/"/>
    <meta property="og:site_name" content="Sportska centrala"/>
    <meta property="article:published_time" content="2019-11-23T23:09:51+00:00"/>
    <meta property="og:title" content="Nastavlja se trka udvoje u Seriji A, vredne pobede Intera i Juventusa, remi u Milanu"/>
    <meta property="og:description" content="Vodeći dvojac italijanske Serije A zabeležio je važne pobede na teškim gostovanjima. Mauricio Sari nije poveo Kristijana Ronalda u Bergamo, želeći da na taj način pokaže Portuglacu ko je gazda u Juventusu, a i da ga kazni za neprofesionalno ponašanje u poslednje vreme, šta god to značilo. Izgledalo je da će se iskusno stručnjaku takva […]"/>
  </head>
  <body>
    <article>
      <h1>Nastavlja se trka udvoje u Seriji A, vredne pobede Intera i Juventusa, remi u Milanu</h1>
      <address><time datetime="2019-11-23T23:09:51+00:00">23 Nov 2019, 23:09</time> by <a rel="author">Zile</a></address>
      <p>Vodeći dvojac italijanske <a href="https://www.sportskacentrala.com/tag/serije-a/">Serije A</a> zabeležio je važne pobede na teškim gostovanjima.</p>
      <p>Mauricio Sari nije poveo Kristijana Ronalda u Bergamo, želeći da na taj način pokaže Portuglacu ko je gazda u Juventusu, a i da ga kazni za neprofesionalno ponašanje u poslednje vreme, šta god to značilo. Izgledalo je da će se iskusno stručnjaku takva odluka obiti o glavu, ali nije zahvaljujući njegovom ljubimcu, Gonzalu Iguainu. Da krenemo redom, prvo je odlična Atalanta promašila penal u prvom poluvremenu, koji je dosuđen zbog igranja rukom Kedire. Šutirao je Gambijac Musa Barou i pogodio prečku.</p>
      <p>Ipak je Atalanta prva povela, strelac je bio Nemac Robin Gosens, koji je glavom, na centaršut Muse, pogodio cilj. Sve do 74. minuta to je bio aktuelan rezultat, a „stara dama“ je pokušavala da bar izbegne poraz. Kiša je padala sve vreme i teren je bio u sve gorem stanju, ali to nije smetalo Gonazalu Iguainu koji je, iz okreta, posle odbijene lopte od Pjanića, pogodio mrežu, mada je ona na svom putu zakačila nekog od odbrambenih fudbalera domaćina.</p>
      <p>O drugom golu Juventusa još će se pričati. Naime, Kvadrado je igrao rukom u začetku akcije, a bio je u sumnjivoj poziciji i u trenutku kada mu je upućena lopta pre centaršuta nakon koga je Iguain po drugi put savladao Golinija. Zanimljivo je da sudija Roki nije pregledavao situaciju, a nije bio upozoren ni iz VAR sobe. Razlog je taj što se igranje rukom dogodilo još na polovini Juventusa, pa je to bila greška sudije, ali ne i razlog da se gol poništi. U sudijskoj nadoknadi Dibala je nakon solo prodora postavio konačan rezučltat i ostavio svoj tim na čelu tabele.</p>
      <p>Zanimljiva utakmica odigrana je i na San Siru, gde su Milan i Napoli podelili bodove. Gosti su poveli golom spretnog Meksikanca Lozana, koji je loptu odbijenu od prečke poslao u mrežu Donarume u 24. minutu. Samo pet minuta kasnije Bonaventura je postigao lep gol topovskim udarcem sa ivice kaznenog prostora. Oba tima nalaze se u velikoj krizi, pa ovaj remi može da ih zadovolji, mada su u nastavku mogli do tri boda i jedni i drugi. Najbolju šansu za Milan propustio je Pjontek u 79. minutu.</p>
      <p>Drugi milanski klub osvojio je ceo plen na gostovanju u Torinu. „Bikovi“ nisu uspeli da ugroze tim Antonija Kontea koji igra sve bolje i jedini je pratilac „stare dame“. Inter je poveo golom Lautara Martineza u 12. minutu. Argentinac je umakao odbrani Torina nakon Vesinovog dodavanja glavom i rutinski savladao Sirigua. Centaršut Biragija u 32. minutu, na drugoj stativi je sačekao De Fraj i duplirao prednost gostiju. I u Torinu je kiša lila kao iz kabla i natopila teren na kome je bilo teško igrati. Teren je uticao na to da neke izgledne prilike ostanu nezealizovane, ali ne i Lukakuova u 55. minutu, kada je dodavanje Brozovića pretvorio u konačnih 3:0.</p>
      <p><b>Atalanta – <a href="https://www.sportskacentrala.com/tag/fk-juventus/">Juventus</a> 1:3</b> (0:0)<br/><i>Gosens 56′ – Iguain 74′,82′, Dibala 90+2′</i></p>
      <p><b>Milan – Napoli 1:1</b> (1:1)<br/><i>Bonaventura 29′ – Lozano 24′</i></p>
      <p><b>Torino – Napoli 0:3</b> (0:2)<br/><i>Martinez 12′, De Fraj 32′, Lukaku 55′</i></p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/22/posebni-doliva-so-na-ranu-vecitom-rivalu-murinjo-krade-milanu-vec-dogovoreno-pojacanje/"/>
        <a href="https://www.sportskacentrala.com/2019/11/21/nakon-otkaza-u-totenhemu-2-italijanska-giganta-u-ratu-za-potpis-poketina/"/>
        <a href="https://www.sportskacentrala.com/2019/11/21/apsolutna-senzacija-edin-dzeko-pojacava-redove-ljutog-rivala/"/>
        <a href="https://www.sportskacentrala.com/2019/11/20/nerazuri-na-nogama-inter-pronasao-dugorocnu-zamenu-za-handanovica/"/>
        <a href="https://www.sportskacentrala.com/2019/11/20/treca-sreca-hakim-zijeh-ponovo-u-pregovorima-s-italijanima/"/>
        <a href="https://www.sportskacentrala.com/2019/11/19/paratici-sprema-paklen-plan-juve-dovodi-2-top-pojacanja-za-110-000-000-evra/"/>
        <a href="https://www.sportskacentrala.com/2019/11/18/dileme-vise-nema-zlatan-se-definitivno-vraca-u-seriju-a/"/>
        <a href="https://www.sportskacentrala.com/2019/11/18/real-pokucao-na-vrata-anceloti-ostaje-bez-lokomotive-ekipe/"/>
        <a href="https://www.sportskacentrala.com/2019/11/17/marota-krece-u-akciju-ovih-6-fantasticnih-igraca-stize-na-meacu-potpuno-besplatno/"/>
      </related>
    </article>
  </body>
</html>