<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837460-zelenskiy-nagorodiv-ordenom-inozemtsiv-za-vshanuvannya-pamyati-zhertv-golodomoru"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T23:50:00+00:00"/>
    <meta property="og:title" content="Зеленський нагородив орденом іноземців за вшанування пам'яті жертв Голодомору"/>
    <meta property="og:description" content="КИЇВ. 23 листопада. УНН. Президент України Володимир Зеленський нагородив Орденом княгині Ольги III ступеня трьох іноземок за вагомий внесок у вшанування …"/>
  </head>
  <body>
    <article>
      <h1>Зеленський нагородив орденом іноземців за вшанування пам'яті жертв Голодомору</h1>
      <address><time datetime="2019-11-23T23:50:00+00:00">23 Nov 2019, 23:50</time> by <a rel="author">Денис Масліков</a></address>
      <p><b>КИЇВ. 23 листопада. УНН.</b> Президент України Володимир Зеленський нагородив Орденом княгині Ольги III ступеня трьох іноземок за вагомий внесок у вшанування пам’яті жертв Голодомору 1932-1933 років. Про це йдеться в указі Президента №865/2019, оприлюдненому на сайті Глави держави, повідомляє <b>УНН</b>.</p>
      <p>Орденом княгині Ольги III ступеня нагороджено радницю канцелярії уряду Литовської Республіки Діану Варнайтє; польську режисерку, голову Європейської академії кіно Агнєшку Голланд; польську історика, журналістку газети Washington Post Енн Елізабет Епплбом.</p>
      <p>Крім того, відзнакою Президента України – Хрестом Івана Мазепи нагороджено голову Асоціації прибалтійських українців Клайпеди, Леоніда Трегуба (Литовська республіка).</p>
      <p>Як зазначено в указі, їх нагороджено "за вагомий внесок у вшанування пам’яті жертв геноциду Українського народу — Голодомору 1932-1933 років в Україні, подвижницьку діяльність, спрямовану на висвітлення правди про Голодомор".</p>
      <p>Нагадаємо, у Києві за участю Президента відбулися <a href="https://www.unn.com.ua/uk/news/1837422-zelenskiy-vtrati-vid-golodomoru-i-drugoyi-svitovoyi-viyni-dlya-ukrayini-spivstavni">заходи до Дня пам'яті жертв голодоморів.</a></p>
    </article>
  </body>
</html>