<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/bursa-da-trafik-kazasi-1-olu-2-12649280-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-23T23:28:57+00:00"/>
    <meta property="og:title" content="Bursa'da trafik kazası: 1 ölü"/>
    <meta property="og:description" content="Bursa'da trafik kazası: 1 ölü Bursa'nın Gemlik ilçesinde meydana gelen trafik kazasında 1 kişi hayatını kaybetti."/>
  </head>
  <body>
    <article>
      <h1>Bursa'da trafik kazası: 1 ölü</h1>
      <address>
        <time datetime="2019-11-23T23:28:57+00:00">23 Nov 2019, 23:28</time>
      </address>
      <p><a href="https://www.haberler.com/bursa/"><b>Bursa</b></a>'nın <a href="https://www.haberler.com/gemlik/"><b>Gemlik</b></a> ilçesinde meydana gelen trafik kazasında 1 kişi hayatını kaybetti.</p>
      <p>Alınan bilgiye göre, Gemlik Armutlu Çevre Yolu'nda, Kerim Duran (24) idaresindeki 34 SL 360 plakalı otomobil, karşı yönden gelen İ.Y. yönetimindeki 16 S 7055 plakalı servis aracına çarptı.</p>
      <p>Kazada otomobil sürücüsü Duran, araçta sıkıştı.</p>
      <p>Çevredekilerin ihbarı üzerine olay yerine itfaiye, sağlık ve polis ekipleri sevk edildi.</p>
      <p>İtfaiye ekipleri tarafından otomobilden çıkarılan Duran'ın hayatını kaybettiği anlaşıldı.</p>
      <p>Duran'ın cesedi Gemlik Devlet Hastanesi morguna kaldırılırken servis aracının şoförü İ.Y. polis ekiplerince gözaltına alındı.</p>
      <figure>
        <img src="https://foto.haberler.com/haber/2019/11/24/bursa-da-trafik-kazasi-1-olu-12649280_o.jpg"/>
      </figure>
      <p>Kaynak: AA<br/>Haber Videosu: <a href="https://www.haberler.com/video/bursa-da-trafik-kazasi-1-olu-2-12649280-videosu/">Bursa'da trafik kazası: 1 ölü</a></p>
    </article>
  </body>
</html>