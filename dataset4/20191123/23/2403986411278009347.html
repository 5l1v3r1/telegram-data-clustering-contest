<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/x_faktor_10_sezon_uchasniki_yaki_proyshli_v_pryami_efiri_spisok_n1238512"/>
    <meta property="og:site_name" content="24 Канал"/>
    <meta property="article:published_time" content="2019-11-23T23:22:00+00:00"/>
    <meta property="og:title" content="Х-фактор 10 сезон: категорії суддів та список учасників, які потрапили в прямі ефіри"/>
    <meta property="og:description" content="Музичне талант-шоу &quot;Х-фактор&quot; 10 сезон завершило пошуки найкращих голосів країни на кастингах. За три дні у тренувальному таборі учасники зі всіх сил намагалися довести, що вони гідні виступати в прямих ефірах в команді одного з зіркових суддів. Кому вдалося це зробити та як судді визначили свої категорії – читайте в матеріалі LifeStyle24."/>
  </head>
  <body>
    <article>
      <h1>Х-фактор 10 сезон: категорії суддів та список учасників, які потрапили в прямі ефіри</h1>
      <address><time datetime="2019-11-23T23:22:00+00:00">23 Nov 2019, 23:22</time> by <a rel="author" href="https://24tv.ua/mariya_bondar_tag6504/" target="_blank">Марія Бондар</a></address>
      <p>
        <b>Музичне талант-шоу "Х-фактор" 10 сезон завершило пошуки найкращих голосів країни на кастингах. За три дні у тренувальному таборі учасники зі всіх сил намагалися довести, що вони гідні виступати в прямих ефірах в команді одного з зіркових суддів. Кому вдалося це зробити та як судді визначили свої категорії – читайте в матеріалі LifeStyle24.</b>
      </p>
      <p>Суддівська четвірка, яка оцінювала учасників, – відома співачка Настя Каменських, продюсер Ігор Кондратюк, епатажна артистка Оля Полякова та популярний в образі Вєрки Сердючки – Андрій Данилко, відібрали найкращих учасників у тренувальному таборі шоу.</p>
      <blockquote>Цікаво! <a href="https://24tv.ua/lifestyle/x_faktor_10_sezon_11_vipusk_divitis_online_23_11_2019_povniy_vipusk_n1238046">Х-фактор 10 сезон 11 випуск: як судді обирали найталановитіших на останньому етапі відбору</a></blockquote>
      <p>Члени журі залишили в проєкті лише 12 учасників, які через тиждень виступатимуть у першому прямому ефірі. Кожен з членів журі повинен був обрати трьох учасникиків, які змагатимуться у відповідних категоріях. Отож, кого з учасників обрав у свою категорію кожен з суддів:</p>
      <h3>Ігор Кондратюк – "Дівчата"</h3>
      <p>Зірковий та суровий суддя Ігор Кондратюк отримав категорію "дівчат". До цієї групи учасників увійшли захисниця України на Донбасі Юлія Бордунова, красива та талановита Марія Стопник та 17-річна неймовірна Еліна Іващенко.</p>
      <figure>
        <img src="https://24tv.ua/resources/photos/news/620_DIR/201911/1238046_10215043.jpg?201911202928"/>
        <figcaption>Учасники, які пройшли в категорію "Дівчата"</figcaption>
      </figure>
      <h3>Оля Полякова – "Старші за 30"</h3>
      <p>Епатажна суддя Оля Полякова отримала учасників, які "старші за 30". Вона прослухала всіх учасників та обрала трійку лідерів. Так, до цієї категорії пройшли такі учасники – Георгій Колдун, Людмила Базилюк та Анна Іваниця.</p>
      <figure>
        <img src="https://24tv.ua/resources/photos/news/620_DIR/201911/1238512_10215662.jpg?201911211742"/>
        <figcaption>Учасники, які пройшли в категорію "Старші за 30"</figcaption>
      </figure>
      <h3>Насті Каменських – "Хлопці"</h3>
      <p>Красива суддя Настя Каменських у шоу "Х-фактор" стала наставницею категорії "Хлопців". Їй було не легко обирати трьох найкращих, але вона таки це зробила і до шоу у її групі пройшли такі учасники Юрій Каналош, Артем Забєлін та Антон Вельбой.</p>
      <figure>
        <img src="https://24tv.ua/resources/photos/news/620_DIR/201911/1238562_10216624.jpg?201911224836"/>
        <figcaption>Учасники категорії "Хлопці", які пройшли в прямі ефіри</figcaption>
      </figure>
      <h3>Андрій Данилко</h3>
      <p>Зірковий суддя <a href="https://24tv.ua/lifestyle/andriy_danilko_pokinuv_shou_h_faktor_prosto_pid_chas_vidboru_n1238562">Андрій Данилко</a>, якому дісталася категорія "Гурти" в "Х-факторі" 10 сезон, вирішив не продовжувати участь в шоу та попрощався з учасниками та колегами.</p>
      <p>Чи побачимо ми Андрія Михайловича в прямих ефірах проєкту, або ж в суддівській четвірці "Х-фактора" з’явиться новий тренер – наразі не відомо. А доля учасників з категорії "Гурти" буде обрана наступного тижня в прямих ефірах.</p>
      <p>Х-фактор 10 сезон 11 випуск дивитись онлайн: <b>неочікуване рішення Андрія Данилка</b></p>
      <figure>
        <iframe src="https://www.youtube.com/embed/nWiVULQJfvc" width="560" height="315" data-service="Youtube" scrolling="no"/>
      </figure>
      <p><b>Що таке Х-фактор? </b>Це музичне талант-шоу, основною метою якого є пошук і розвиток пісенного таланту конкурсантів. Всі учасники обираються шляхом публічних прослуховувань. 14 вересня 2019 року в Україні стартував 10 сезон шоу "Х-фактор".</p>
    </article>
  </body>
</html>