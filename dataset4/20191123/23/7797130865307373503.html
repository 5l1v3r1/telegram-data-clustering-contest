<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Svet/a546478/Uginuo-poslednji-sumatranski-nosorog-u-Maleziji.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-23T23:01:00+00:00"/>
    <meta property="og:title" content="Uginuo poslednji sumatranski nosorog u Maleziji"/>
    <meta property="og:description" content="Nakon što je uginula poslednja ženka sumatranskog nosoroga na Borneu, može se utvrditi kako je ova vrsta u..."/>
  </head>
  <body>
    <article>
      <h1>Uginuo poslednji sumatranski nosorog u Maleziji</h1>
      <address>
        <time datetime="2019-11-23T23:01:00+00:00">23 Nov 2019, 23:01</time>
      </address>
      <p>Nakon što je uginula poslednja ženka sumatranskog nosoroga na Borneu, može se utvrditi kako je ova vrsta u potpunosti izumrla u Maleziji, javlja BBC.</p>
      <p>Dvadesetpetogodišnja ženka po imenu Iman uginula je u 17:35 sati po tamošnjem vremenu, nakon što je bolovala od raka. Poslednji mužijak sumatranskog nosoroga, Tam, preminuo je u maju ove godine.</p>
      <p>"Umrla je prirodnom smrću, a kao uzrok se smatra šok", rekla je Sabah State, ministarka turizma, kulture i životne sredine te dodala kako je ovoj ženki nosoroga pružana najbolja njega i pažnja nakon što je uhvaćena 2014. godine.</p>
      <p>Inače, u prošlosti su sumatranski nosorozi živeli u celoj Aziji. No, sada su gotovo pa nestali, te se veruje da ih je na svetu ostalo manje od 100, a neke pesimističnije procjene navode broj od 30.</p>
      <p>Tako da je ova vrsta sada kritično ugrožena. Žive na ostrvima Sumatre i Indonezije.</p>
      <p>Glavni razlozi izumiranja sumatranskog nosoroga su krivolov i gubitak prirodnog staništa. Na svetu sada postoji pet vrsta nosoroga, od kojih su dve u Africi te tri u Aziji.</p>
    </article>
  </body>
</html>