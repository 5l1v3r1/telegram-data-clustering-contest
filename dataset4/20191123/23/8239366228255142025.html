<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/sbk_kivslviv_prograv_kyivskomu_nubip_ukrainy_u_pershomu_matchi_331530.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-23T23:27:00+00:00"/>
    <meta property="og:title" content="СБК &quot;КІВС-Львів&quot; програв київському &quot;НУБіП України&quot; у першому матчі Вищої ліги"/>
    <meta property="og:description" content="Після домашньої перемоги в кубковій грі команда зі Львова поступилася супернику у першому матчі чемпіонату."/>
  </head>
  <body>
    <article>
      <h1>СБК "КІВС-Львів" програв київському "НУБіП України" у першому матчі Вищої ліги</h1>
      <h2>Після домашньої перемоги в кубковій грі команда зі Львова поступилася супернику у першому матчі чемпіонату.</h2>
      <address>
        <time datetime="2019-11-23T23:27:00+00:00">23 Nov 2019, 23:27</time>
      </address>
      <figure>
        <img src="https://galinfo.com.ua/media/gallery/intxt/b/a/basket_sbk_lviv.jpg"/>
      </figure>
      <p>Враховуючи ігри Кубка України, менше, ніж за місяць, львівська та київська команди зустрінуться чотири рази. Сьогоднішня гра у Києві стала лише другою.</p>
      <p>Після програної з рахунком 14:19 першої чверті, у другій львів’янки зібралися та перемогли 20:19. Однак повністю ліквідувати відставання підопічні Ірини Клєніної не змогли: у другій половині зустрічі закинули на 11 очок менше та поступилися з рахунком 62:77.</p>
      <p>У складі господарок варто виділити Анну Мартиненко: за 29 хвилин на паркеті вона принесла своїй команді 27 очок. Ще 20 в скарбничку внесла Єлизавета Кушнір, яка, до того ж, здійснила 14 підбирань та оформила дабл-дабл. Варто відзначити велику кількість фолів зі сторони львів’янок: господарки одразу 19 очок набрали зі штрафних кидків.</p>
      <p>Вже завтра у Києві відбудеться другий матч між цими командами. Місце зустрічі – ПС "Венето". Початок о 17:00.</p>
      <p><b>"НУБіП України" (Київ) 77:62 СБК "КІВС-Львів" </b>(19:14 19:20 18:14 21:14)</p>
      <p>Нагадаємо, як <a href="https://galinfo.com.ua/news/lvivyanky_peregraly_nubip_ukrainy_v_matchi_18_kubka_ukrainy_z_basketbolu_331450.html">повідомляв "Гал-Інфо</a>" раніше, львів’янки переграли "НУБіП України" в матчі 1/8 Кубка України з баскетболу.</p>
    </article>
  </body>
</html>