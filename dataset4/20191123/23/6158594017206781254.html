<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/celebrity/madonna-plastiky.A191121_133808_dx-celebrity_vlt"/>
    <meta property="og:site_name" content="Expres"/>
    <meta property="article:published_time" content="2019-11-23T23:50:00+00:00"/>
    <meta property="og:title" content="Má tělo dvacítky a obličej jako porcelánová panna: Madonna děsí i fascinuje"/>
    <meta property="og:description" content="Co na tom, že nemáte mimiku a váš obličej vypadá jako na skřipci, tak moc je pokožka vyhlazená a „mladicky“ napjatá. Když se kácí les, létají třísky, řekla si Madonna (61), která si chce věčné mládí udržet stůj co stůj a je jí jedno, že vypadá jako z muzea voskových figurín."/>
  </head>
  <body>
    <article>
      <h1>Má tělo dvacítky a obličej jako porcelánová panna: Madonna děsí i fascinuje</h1>
      <address><time datetime="2019-11-23T23:50:00+00:00">23 Nov 2019, 23:50</time> by <a rel="author" href="https://www.expres.cz/novinari/lukas-vltavsky.N4157" target="_blank">Lukáš Vltavský</a></address>
      <p>
        <b>Co na tom, že nemáte mimiku a váš obličej vypadá jako na skřipci, tak moc je pokožka vyhlazená a „mladicky“ napjatá. Když se kácí les, létají třísky, řekla si Madonna (61), která si chce věčné mládí udržet stůj co stůj a je jí jedno, že vypadá jako z muzea voskových figurín.</b>
      </p>
      <p>Královna popu dělá všechno pro to, aby jí neujel vlak. Což vyžaduje dost energie a sil, protože doba se neustále zrychluje. </p>
      <p>
        <b>Madonna se chtě nechtě musela proměnit v diblíka, který</b>
        <b> připomíná tasmánského čerta kombinovaného s akční bordelmamá a šéfkou drogového kartelu a „špetkou“ odvážné, leč padlé školačky.</b>
      </p>
      <p>Což o to, díky pravidelné dřině v posilovně, na pásu i na pódiu má postavu, kterou by jí většina amerických dvacítek mohla závidět. Jim naopak <a href="https://www.expres.cz/celebrity/madonna.K628457">Madonna</a> může závidět věk a mladistvý obličej.</p>
      <p>I v tomto ohledu jde zpěvačka přírodě naproti, ba co víc, jde proti ní. Šikovné ručičky plastických chirurgů sice umějí divy, když chybí soudnost, nepomohou.</p>
      <p>Výsledkem je bohužel porcelánový vzhled a násilím vypnutá pleť, která ostře kontrastuje s žilnatýma rukama, na nichž lze skutečný věk zamaskovat jen velmi stěží.</p>
      <p>Koupel v ledové vodě, kterou Madonna pravidelně praktikuje, může ulevit po náročném koncertě, kdy zpěvačku bolí celý člověk, dvacetileté děvče z vás ale neudělá, i když se „diblíte“ jako o život. </p>
      <p>Ani zázračný čaj, který tajemně vydáváte za bůhvíco a mnozí si dokonce myslí, že je to moč, není všemocný. Vy ale své fanoušky neustále budete přesvědčovat o tom, že je to opravdu jen tím čajem.</p>
      <p>Že hvězda popu někdy své publikum „nevezme“ na operační sál, kde z ní dělají věčnou mladici?</p>
      <p>
        <b>Snad Madonna brzy dospěje k tomu, že po šedesátce už by mohla být spíše za dámu, a nemyslíme tím Madame X s páskou přes oko...</b>
      </p>
      <h3>
        <a href="https://www.expres.cz/celebrity/madonna-plastiky.A191121_133808_dx-celebrity_vlt/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/113/org/VLT7f850f_456509905981_1111979198630420279_n.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f850e_469965619700_5230636890239867387_n.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f850d_10868450891_7987238100236923172_n.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f850c_17209870281_1330002112149016029_n.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f850b_49495342106_6326142002718441423_n.jpg"/>
        </figure>
        <figure>
          <img src="https://1gr.cz/fotky/bulvar/19/051/org/VLT7b2572_56873650259402_3575613153557348352_n.jpg"/>
        </figure>
        <figure>
          <img src="https://1gr.cz/fotky/bulvar/19/043/org/KRI7aed82_profimedia_0427960080.jpg"/>
        </figure>
        <figure>
          <img src="https://1gr.cz/fotky/bulvar/19/051/org/VLT7b2575_57065149769402_4553620968278327296_n.jpg"/>
        </figure>
        <figure>
          <img src="https://1gr.cz/fotky/bulvar/19/043/org/KRI7aed80_profimedia_0427959907.jpg"/>
        </figure>
        <figure>
          <img src="https://1gr.cz/fotky/bulvar/19/013/org/VLT78e223_downlister_2019_01_23_12_40_29.jpg"/>
        </figure>
        <figure>
          <img src="https://1gr.cz/fotky/bulvar/19/013/org/VLT78e21b_downlister_2019_01_23_12_35_15.jpg"/>
        </figure>
        <figure>
          <img src="https://1gr.cz/fotky/bulvar/18/083/org/KRI757aa6_asmasmams.PNG"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/celebrity/eurovision-song-contest-2019-eurovize-madonna-tel-aviv.A190520_121354_dx-celebrity_vlt"/>
        <a href="https://www.expres.cz/celebrity/madonna-album-madame-x-sex-vek.A190426_134152_dx-celebrity_krio"/>
        <a href="https://www.expres.cz/jenpromuze/start/madonna-si-dala-do-zadku-implantat-a-trochu-se-to-nepovedlo.A190108_121621_jpm-start_jph1"/>
        <a href="https://www.expres.cz/celebrity/madonna-usa-prezidentka-kandidatka.A190618_125345_dx-celebrity_vlt"/>
        <a href="https://www.expres.cz/madonna-image-miley-cyrus-latina-dom-/celebrity.aspx?c=A190123_125455_dx-celebrity_vlt"/>
        <a href="https://www.example.com/"/>
        <a href="https://www.expres.cz/jenpromuze/start/madonna-si-vyhlazuje-oblicej-necim-co-vypada-jako-vibrator.A181012_155701_jpm-start_jph1"/>
      </related>
    </article>
  </body>
</html>