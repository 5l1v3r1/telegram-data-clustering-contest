<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623066/%D8%AA%D8%B1%D8%AC%D9%85%D9%87-%D8%AD%D8%B1%D9%81%E2%80%8C%D9%87%D8%A7%DB%8C-%D8%B9%D9%84%DB%8C%D8%B1%D8%B6%D8%A7-%D9%85%D9%86%D8%B5%D9%88%D8%B1%DB%8C%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-23T23:39:00+00:00"/>
    <meta property="og:title" content="ترجمه حرف‌های علیرضا منصوریان"/>
    <meta property="og:description" content="ترجمه دقیق حرف‌های تازه علیرضا منصوریان این می‌شود که وقتی در ذوب‌آهن نتیجه نمی‌گیرد، کسی حق انتقاد ندارد و حتی باشگاه اجازه ندارد او را بازخواست کند."/>
  </head>
  <body>
    <article>
      <h1>ترجمه حرف‌های علیرضا منصوریان</h1>
      <address>
        <time datetime="2019-11-23T23:39:00+00:00">23 Nov 2019, 23:39</time>
      </address>
      <p>
        <i>ترجمه دقیق حرف‌های تازه علیرضا منصوریان این می‌شود که وقتی در ذوب‌آهن نتیجه نمی‌گیرد، کسی حق انتقاد ندارد و حتی باشگاه اجازه ندارد او را بازخواست کند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>علیرضا منصوریان که در این سال ها همواره تلاش می کند توپ را از زمین خود دور کرده و به زمین فرد دیگری بیاندازد، در تازه ترین گفت و گوی خود حرف های مبهمی زده که شبیه به همان حرف های همیشگی اش است. او گفته: «وقتی لغزشی به وجود بیاید، فضا برای یک سری به وجود می‌آید که کار خودشان را انجام دهند. چند روزنامه هستند که خبرهای خودشان را می‌دهند. حتی من موقعی که در استقلال بودم، این‌ها کار خودشان را انجام دادند. من منتقد بعضی کسانی هستم که از فوتبال نام و نشان به دست آورده‌اند. من منطقی کار می‌کنم و اگر در کار خودم مشکل باشد، باید بررسی‌های لازم را در کار خودم انجام دهم. من نمی‌خواهم این جایگاه را از دست بدهم و بعضی‌ها دوست دارند که در مسند جایگزینی من به زبان آمدند. من صحبت‌های لازم را انجام دادم و خواستم که ذوب‌آهن را به یک مسیر درست و خوب برسانم.»</p>
      <figure>
        <img src="https://aftabnews.ir/files/fa/news/1398/9/2/362825_847.jpg"/>
      </figure>
      <p>ترجمه دقیق حرف های منصوریان این می شود که وقتی در ذوب آهن نتیجه نمی گیرد، کسی حق انتقاد ندارد و حتی باشگاه اجازه ندارد او را بازخواست کند. منصوریان همچنان خواسته بگوید نتایج ذوب آهن عامل فشارها بر رویش نبوده، بلکه عامل اصلی کسانی هستند که قصد دارند جای او را روی نیمکت بگیرند. کنایه منصوریان احتمالا به یکی از پیشکسوتان ذوب آهن است که اتفاقا رابطه خوبی با بعضی از اعضای هیات مدیره دارد.</p>
    </article>
  </body>
</html>