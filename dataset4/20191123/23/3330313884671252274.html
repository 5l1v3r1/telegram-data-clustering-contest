<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904957/labyad-gewisseld-met-kramp-ik-kom-van-ver-maar-ik-houd-het-steeds-langer-vol-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T23:56:00+00:00"/>
    <meta property="og:title" content="Labyad gewisseld met kramp: 'Ik kom van ver, maar ik houd het steeds langer vol'"/>
    <meta property="og:description" content="Zakaria Labyad kreeg na zeventig minuten kramp tijdens Ajax – Heracles Almelo (4-0), maar hoopt aanstaande woensdag in het Champions League-treffen met Lille weer van de partij te zijn. De creatieve middenvelder van de Amsterdammers belooft er klaar voor te zijn. Labyad, die in de tweede helft een schitterende pass van Daley Blind tot doelpunt promoveerde, hield het twintig minuten voor tijd voor gezien. &quot;Ik had kramp te pakken in beide kuiten&quot;, legt de Ajacied uit in gesprek met Voetbal International. &quot;Ik kom van ver, in de zin van dat ik weinig minuten gemaakt heb in de afgelopen periode. Dan is het ritme er niet, maar ik ben goed op weg.&quot; Ajax is klaar voor Lille na ruime thuiszege op Heracles Almelo Ajax komt na half uur los: Blind bedient met fraaie dieptepass scorende Labyad"/>
  </head>
  <body>
    <article>
      <h1>Labyad gewisseld met kramp: 'Ik kom van ver, maar ik houd het steeds langer vol'</h1>
      <address>
        <time datetime="2019-11-23T23:56:00+00:00">23 Nov 2019, 23:56</time>
      </address>
      <p>
        <b>Zakaria Labyad kreeg na zeventig minuten kramp tijdens Ajax – Heracles Almelo (4-0), maar hoopt aanstaande woensdag in het Champions League-treffen met Lille weer van de partij te zijn. De creatieve middenvelder van de Amsterdammers belooft er klaar voor te zijn.</b>
      </p>
      <p>Labyad, die in de tweede helft een schitterende pass van Daley Blind tot doelpunt promoveerde, hield het twintig minuten voor tijd voor gezien. "Ik had kramp te pakken in beide kuiten", legt de Ajacied uit in gesprek met <a href="https://www.vi.nl/video/labyad-ondanks-kramp-klaar-voor-lille-hoop-op-weer-een-basisplek">Voetbal International</a>. "Ik kom van ver, in de zin van dat ik weinig minuten gemaakt heb in de afgelopen periode. Dan is het ritme er niet, maar ik ben goed op weg."</p>
      <p>Een basisplaats tegen Lille aanstaande woensdag lijkt aanstaande voor Labyad, maar de vraag is hoe lang hij het op Champions League-niveau kan volhouden. "Ik houd het steeds langer vol en ben er altijd klaar voor als de trainer mij nodig heeft. Dat zal tegen Lille ook zo zijn. Ik hoop dus in de basis te staan en dat de trainer tevreden over mij is."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904935/ajax-is-klaar-voor-lille-na-ruime-thuiszege-op-heracles-almelo.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/videos/904930/ajax-komt-na-half-uur-los-blind-bedient-met-fraaie-dieptepass-scorende-labyad.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>