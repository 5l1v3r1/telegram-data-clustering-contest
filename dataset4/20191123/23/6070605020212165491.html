<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/suplements/diumenge/grans-grups-mediatics-domini-estats_0_2349964987.html"/>
    <meta property="og:site_name" content="Ara.cat"/>
    <meta property="article:published_time" content="2019-11-23T23:00:00+00:00"/>
    <meta property="og:title" content="Els grans grups mediàtics, un clar domini dels Estats Units"/>
    <meta property="og:description" content="El rànquing dels 20 primers grups mundials de premsa i audiovisuals revela la forta irrupció de companyies tecnològiques i el gran pes dels Estats Units malgrat la globalització dels continguts"/>
  </head>
  <body>
    <article>
      <h1>Els grans grups mediàtics, un clar domini dels Estats Units</h1>
      <h2>El rànquing dels 20 primers grups mundials de premsa i audiovisuals revela la forta irrupció de companyies tecnològiques i el gran pes dels Estats Units malgrat la globalització dels continguts</h2>
      <address>
        <time datetime="2019-11-23T23:00:00+00:00">23 Nov 2019, 23:00</time>
      </address>
      <p>Els grans grups mediàtics al món tenen ingressos que en alguns casos superen el pressupost d’algun estat. Són conglomerats poderosos que, en moltes ocasions, combinen els segments de negocis pertanyents a la vella economia amb els de la nova economia mitjançant mesures de reestructuració, cooperació o fusions amb agències de publicitat o plataformes de xarxes socials. Hi ha molts casos d’operadors de telecomunicacions i satèl·lits que, a més de transportar el senyal, s’han convertit també en canals de televisió o proveïdors de continguts.</p>
      <p>El progrés tecnològic i la competència forcen les corporacions de mitjans a expandir els seus negocis tant a nivell nacional com internacional. Per competir amb èxit, algunes companyies de mitjans estableixen col·laboracions amb inversors financers, que en alguns casos han obtingut una influència notable. Analitzant aquestes grans corporacions mundials es dedueix que els Estats Units continuen tenint un pes molt superior en la generació de continguts i el control de plataformes, tant de mitjans escrits com audiovisuals, en comparació amb la resta de països, i que hi ha una escassa presència europea entre els 20 primers grups mundials. </p>
    </article>
  </body>
</html>