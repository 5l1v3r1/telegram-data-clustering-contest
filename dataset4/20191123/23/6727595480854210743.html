<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/shahapur-ncp-mla-daulat-daroda-goes-missing-police-complaint-filed111.html"/>
    <meta property="og:site_name" content="DoolNews"/>
    <meta property="article:published_time" content="2019-11-23T23:50:00+00:00"/>
    <meta property="og:title" content="മഹാരാഷ്ട്രയില്‍ രാഷ്ട്രീയ നീക്കങ്ങള്‍ തുടരവെ എന്‍.സി.പി എം.എല്‍.എയെ കാണാതായി; പൊലീസ് കേസെടുത്തു"/>
    <meta property="og:description" content="Maharashtra NCP India മുംബൈ: രാഷ്ട്രീയ നീക്കങ്ങള്‍ തുടരവെ എന്‍.സി.പി എം.എല്‍.എയെ കാണാതായി പരാതി. എന്‍.സി.പി. നല്‍കിയ പരാതിയില്‍ പൊലീസ് കേസെടുത്തു.എന്‍.സി.പിയുടെ ഷഹപൂര"/>
  </head>
  <body>
    <article>
      <h1>മഹാരാഷ്ട്രയില്‍ രാഷ്ട്രീയ നീക്കങ്ങള്‍ തുടരവെ എന്‍.സി.പി എം.എല്‍.എയെ കാണാതായി; പൊലീസ് കേസെടുത്തു</h1>
      <address><time datetime="2019-11-23T23:50:00+00:00">23 Nov 2019, 23:50</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: രാഷ്ട്രീയ നീക്കങ്ങള്‍ തുടരവെ എന്‍.സി.പി എം.എല്‍.എയെ കാണാതായി പരാതി. എന്‍.സി.പി. നല്‍കിയ പരാതിയില്‍ പൊലീസ് കേസെടുത്തു.</p>
      <p>എന്‍.സി.പിയുടെ ഷഹപൂരില്‍ എം.എല്‍.എ ദൗലത്ത് ദറോഡെ കാണാനില്ലെന്ന പരാതിയുമായാണ് എന്‍.സി.പി രംഗത്തെത്തിയിരിക്കുന്നത്.</p>
      <p>ഫഡ്നാവിസും അജിത് പവറും സത്യപ്രതിജ്ഞ ചെയ്ത തെക്കന്‍ മുംബൈയിലെ രാജ്ഭവനില്‍ എത്തിയ ദൗലത്ത് ദറോഡെ കാണാതാവുകയായിരുന്നു എന്നാണ് പരാതി.</p>
      <figure>
        <img src="https://www.doolnews.com/assets/2019/11/mh.jpg"/>
      </figure>
      <related>
        <a href="https://www.doolnews.com/maharashtra-government-set-up-in-supreme-court-the-petition-will-be-heard-on-sunday452.html?utm_source=doolnews&amp;utm_medium=related"/>
      </related>
      <p>വെള്ളിയാഴ്ച മകന്‍ കരണിനൊപ്പം തന്റെ മണ്ഡലത്തില്‍ നിന്നും പോയ ഇയാള്‍ മുംബൈയിലെത്തിയ ശേഷം ഒരു വിവരവുമില്ല എന്നാണ് ഉദ്യോഗസ്ഥര്‍ പറയുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>മുന്‍ എം.എല്‍.എ പാണ്ഡുരംഗ് ബറോറ ഷഹാപൂര്‍ പൊലീസ്സ്റ്റേഷനെ സമീപിച്ച് ദരോഡയെ കാണാതായതായി പരാതി നല്‍കി</p>
      <p>ഡാരോദയുടെ മകന്‍ കരണ്‍ ശനിയാഴ്ച രാവിലെ മുതല്‍ പിതാവിന്റെ യാതൊരു വിവരവും ഇല്ലെന്നും തന്നോട് പോലും ബന്ധപ്പെടുന്നില്ലെന്നും മുംബൈയില്‍ മാധ്യമപ്രവര്‍ത്തകരോട് പറഞ്ഞു, . എന്‍സിപി മേധാവി ശരദ് പവാറിന്റെ പക്ഷത്ത് നില്‍ക്കാന്‍ കരണ്‍ പിതാവിനോട് ആവശ്യപ്പെട്ടു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>അതേസമയം, മഹാരാഷ്ട്രയിലെ രാഷ്ട്രീയ അനിശ്ചിതത്വം തുടരുന്നതിനിടെ അജിത് പവാറിനെ എന്‍.സി.പിയുടെ നിയമസഭകക്ഷി നേതാവ് സ്ഥാനത്ത് നിന്ന് മാറ്റി. ജയന്ത് പാട്ടീല്‍ ആണ് പുതിയ നിയമസഭ കക്ഷി നേതാവ്.</p>
      <p>പുതിയ നേതാവിനെ തെരഞ്ഞെടുക്കുന്നത് വരെയാണ് ജയന്തിന് ചുമതലയുള്ളത്. ഇതോടെ അജിത് പവാറിന് എം.എല്‍.എമാര്‍ക്ക് വിപ്പ് കൊടുക്കാന്‍ കഴിയില്ല.</p>
      <figure>
        <iframe src="https://www.youtube.com/embed/-fZjnRGiBIA" width="527" height="309" data-service="Youtube" scrolling="no"/>
      </figure>
    </article>
  </body>
</html>