<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/23/842790"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-23T23:19:00+00:00"/>
    <meta property="og:title" content="হাসপাতালের বারান্দায় মিলল অজ্ঞাত নারীর লাশ"/>
    <meta property="og:description" content="যশোরের অভয়নগর উপজেলা স্বাস্থ্য কমপ্লেক্সের বারান্দায় পড়ে আছে এক অজ্ঞাতনামা (৪৫) নারীর লাশ। শনিবার বিকালে ফায়ার সার্ভিস ও সিভিল ডিফেন্সের কর্মীরা উপজেলার প্রেমবাগ এলাকায় রেল লাইনের পাশ থেকে রক্তাক্ত জখম অবস্থায় ওই নারীকে উদ্ধার করে হাসপাতালে ভর্তি করেন। চিকিৎসাধীন অবস্থায় সন্ধ্যায় তাঁর মৃত্যু হয়।  হাসপাতাল সূত্র জানান, বিকালে নওয়াপাড়া ফায়ার সার্ভিস ও সিভিল ডিফেন্সের কর্মীরা অজ্ঞাতনামা এক নারীকে মারাত্মক আহত অবস্থায় হাসপাতালে ভর্তি করলে সন্ধ্যায় তাঁর মৃত্যু হয়। মাথায় প্রচণ্ড আঘাতের চিহ্ন রয়েছে। অতিরিক্ত রক্তক্ষরণের জন্য তার মৃত্যু হয়েছে। নাম পরিচয় জানা যায়নি। নওয়াপাড়া ফায়ার সার্ভিস ও সিভিল ডিফেন্সের স্টেশন অফিসার খান এহসান-উল-আলম জানান, শনিবার বিকালে প্রেমবাগ এলাকা থেকে স্থানীয় জনগণের সহযোগিতায় অজ্ঞাতনামা এক নারীকে আহত অবস্থায় উদ্ধার করে হাসপাতালে ভর্তি করা হয়।   প্রত্যক্ষদর্শীরা জানায়, উনি একজন পাগল। বেশ কিছুদিন ধরে প্রেমবাগ এলাকায় ঘোরাফেরা করতেন। শনিবার বিকালে রেললাইন পার হওয়ার সময় ট্রেনের সঙ্গে ধাক্কা লেগে মারাত্মক আহত হন। পরে ফায়ার সার্ভিসের কর্মীরা তাঁকে উদ্ধার করে নিয়ে যায়।"/>
  </head>
  <body>
    <article>
      <h1>হাসপাতালের বারান্দায় মিলল অজ্ঞাত নারীর লাশ</h1>
      <address><time datetime="2019-11-23T23:19:00+00:00">23 Nov 2019, 23:19</time> by <a rel="author">অভয়নগর (যশোর) প্রতিনিধি</a></address>
      <p>যশোরের অভয়নগর উপজেলা স্বাস্থ্য কমপ্লেক্সের বারান্দায় পড়ে আছে এক অজ্ঞাতনামা (৪৫) নারীর লাশ। শনিবার বিকালে ফায়ার সার্ভিস ও সিভিল ডিফেন্সের কর্মীরা উপজেলার প্রেমবাগ এলাকায় রেল লাইনের পাশ থেকে রক্তাক্ত জখম অবস্থায় ওই নারীকে উদ্ধার করে হাসপাতালে ভর্তি করেন। চিকিৎসাধীন অবস্থায় সন্ধ্যায় তাঁর মৃত্যু হয়। </p>
      <p>হাসপাতাল সূত্র জানান, বিকালে নওয়াপাড়া ফায়ার সার্ভিস ও সিভিল ডিফেন্সের কর্মীরা অজ্ঞাতনামা এক নারীকে মারাত্মক আহত অবস্থায় হাসপাতালে ভর্তি করলে সন্ধ্যায় তাঁর মৃত্যু হয়। মাথায় প্রচণ্ড আঘাতের চিহ্ন রয়েছে। অতিরিক্ত রক্তক্ষরণের জন্য তার মৃত্যু হয়েছে। নাম পরিচয় জানা যায়নি।</p>
      <p>নওয়াপাড়া ফায়ার সার্ভিস ও সিভিল ডিফেন্সের স্টেশন অফিসার খান এহসান-উল-আলম জানান, শনিবার বিকালে প্রেমবাগ এলাকা থেকে স্থানীয় জনগণের সহযোগিতায় অজ্ঞাতনামা এক নারীকে আহত অবস্থায় উদ্ধার করে হাসপাতালে ভর্তি করা হয়।<br/> <br/>প্রত্যক্ষদর্শীরা জানায়, উনি একজন পাগল। বেশ কিছুদিন ধরে প্রেমবাগ এলাকায় ঘোরাফেরা করতেন। শনিবার বিকালে রেললাইন পার হওয়ার সময় ট্রেনের সঙ্গে ধাক্কা লেগে মারাত্মক আহত হন। পরে ফায়ার সার্ভিসের কর্মীরা তাঁকে উদ্ধার করে নিয়ে যায়।</p>
    </article>
  </body>
</html>