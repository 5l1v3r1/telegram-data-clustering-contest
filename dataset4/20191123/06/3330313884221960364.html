<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904811/marokkaanse-bond-stuurde-cruijff-van-marokko-langs-ihattaren-een-grootheid-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T06:52:00+00:00"/>
    <meta property="og:title" content="Ihattaren kreeg steun van Ziyech: 'Mooi wat hij zei toen we tegen Ajax speelden'"/>
    <meta property="og:description" content="Mohamed Ihattaren maakte onlangs heel bewust de keuze voor het Nederlands elftal in plaats van Marokko. De Marokkaanse voetbalbond heeft veel geprobeerd om de PSV-middenvelder te overtuigen, maar Ihattaren trok samen met zijn familie zijn eigen pad. Ihattaren geeft aan dat Marokko het wel probeerde. De bond stuude zelfs Aziz Bouderbala langs bij de familie Ihattaren in Utrecht. &quot;Een grootheid, held van het WK van 1986, zeg maar de Cruijff van Marokko&quot;, laten Mohamed en broer Yassir Ihattaren weten aan het Algemeen Dagblad. Bouderbala bracht een bezoek de dag na het overlijden van de vader van Ihattaren, samen met Nouredine Naybet, een andere grote speler uit de Marokkaanse geschiedenis. Ook kwam de consul en president van de Marokkaanse voetbalbond persoonlijk aan het graf van de vader van Ihattaren. Ervaringsdeskundige Mazraoui steunt Ihattaren: &quot;Je kunt het nooit goed doen&quot; Kraay haalt gesprek met Koeman aan: 'Hij zou Ihattaren op hebben gesteld'"/>
  </head>
  <body>
    <article>
      <h1>Ihattaren kreeg steun van Ziyech: 'Mooi wat hij zei toen we tegen Ajax speelden'</h1>
      <address>
        <time datetime="2019-11-23T06:52:00+00:00">23 Nov 2019, 06:52</time>
      </address>
      <p>
        <b>Mohamed Ihattaren maakte onlangs heel bewust de keuze voor het Nederlands elftal in plaats van Marokko. De Marokkaanse voetbalbond heeft veel geprobeerd om de PSV-middenvelder te overtuigen, maar Ihattaren trok samen met zijn familie zijn eigen pad.</b>
      </p>
      <p>Ihattaren geeft aan dat Marokko het wel probeerde. De bond stuude zelfs Aziz Bouderbala langs bij de familie Ihattaren in Utrecht. "Een grootheid, held van het WK van 1986, zeg maar de Cruijff van Marokko", laten Mohamed en broer Yassir Ihattaren weten aan het <i>Algemeen Dagblad</i>. Bouderbala bracht een bezoek de dag na het overlijden van de vader van Ihattaren, samen met Nouredine Naybet, een andere grote speler uit de Marokkaanse geschiedenis. Ook kwam de consul en president van de Marokkaanse voetbalbond persoonlijk aan het graf van de vader van Ihattaren.</p>
      <p>"Wij zijn rechttoe rechtaan geweest naar de Marokkaanse bond", zegt Yassir, de broer van Mohamed. "We zeiden: als jullie langskomen voor de begrafenis, om te condoleren, zijn we zeer vereerd. Wat ook écht zo is. Maar als ze kwamen voor het voetballen en de keuze van Mo, daarin konden we niks betekenen voor ze. Dat wilden we ook niet. Die keus was volledig aan hem."</p>
      <p><b>Ziyech en Afellay</b><br/>"Mijn keuze is niet zo uitgevallen omdat Marokko misbruik zou hebben gemaakt van de begrafenis", vervolgt Mohamed. "We hebben het niet zo ervaren dat Marokko heeft gepusht. Ik vond het bijvoorbeeld mooi wat Hakim Ziyech zei. We spraken elkaar toen we met PSV in september tegen Ajax speelden. <i>Laat je niet gek maken. Doe wat je gevoel zegt</i>, was zijn boodschap. Bij PSV sprak ik natuurlijk met Ibi (Afellay, red.) En ook veel met de trainer. Mark van Bommel zei net als andere mensen binnen bij PSV: <i>kijk naar wat jíj en je familie zelf belangrijk vinden</i>."</p>
      <p>Ihattaren kijkt ernaar uit om voor het Nederlands elftal in actie te komen. "Elk doelpunt bij Oranje en PSV is nu voor mijn vader", sluit de middenvelder af.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/903702/ervaringsdeskundige-mazraoui-steunt-ihattaren-je-kunt-het-nooit-goed-doen-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904034/kraay-haalt-gesprek-met-koeman-aan-lyrisch-over-ihattaren-z-smerig-sterk-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>