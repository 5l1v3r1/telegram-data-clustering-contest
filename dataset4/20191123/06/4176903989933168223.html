<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/bivsi-agent-cia-osudjen-na-19-godina-zatvora-zbog-spijunaze-2/"/>
    <meta property="og:site_name" content="Krstarica"/>
    <meta property="article:published_time" content="2019-11-23T06:40:00+00:00"/>
    <meta property="og:title" content="Bivsi agent CIA osuđen na 19 godina zatvora zbog spijunaže"/>
    <meta property="og:description" content="VAŠINGTON - Bivši zvaničnik američke Centralne obaveštajne agencije (CIA) osuđen je u petak na 19 godina zatvora nakon što ga je federalni sud u"/>
  </head>
  <body>
    <article>
      <h1>Bivsi agent CIA osuđen na 19 godina zatvora zbog spijunaže</h1>
      <address><time datetime="2019-11-23T06:40:00+00:00">23 Nov 2019, 06:40</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>VAŠINGTON – Bivši zvaničnik američke Centralne obaveštajne agencije (CIA) osuđen je u petak na 19 godina zatvora nakon što ga je federalni sud u Virdžiniji proglasio krivim za špijunažu u korist Kine.</p>
      <p>Džeri Čuan Šing Li (55) napustio je CIA 2007. i preselio se u Hongkong.</p>
      <p>Njega su 2010. godine kontaktirala dvojica pripadnika kineske obaveštajne službe i ponudila mu više stotina hiljada američkih dolara i „doživotno“ starateljstvo nad njim u zamenu za informacije do kojih je došao dok je bio u CIA, prenosi Rojters.</p>
      <p>Stotine hiljada dolara uplaćene su na Lijev lični bankovni račun u periodu od 2010. do 2013. godine u zamenu za informacije o CIA.</p>
      <p>Uhapšen je dok je boravio na Havajima, kada su agenti FBI u njegovoj hotelskoj sobi pronašli jedan notes koji je sadržao rukom ispisane informacije o CIA, navodi Rojters.</p>
      <p>Kako je rečeno iz sudskih izvora, Li je raspolagao osetljivim informacijama o CIA, kao što su bankovni računi američke agencije, lokacije operativnih sastanaka, brojevi telegona i detalji o tajnim postrojenjima CIA.</p>
      <p>(Tanjug)</p>
    </article>
  </body>
</html>