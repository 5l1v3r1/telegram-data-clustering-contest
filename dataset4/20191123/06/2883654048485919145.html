<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/sensatie-esmee-smit-laat-jury-the-voice-huilen/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-23T06:59:43+00:00"/>
    <meta property="og:title" content="Sensatie Esmée Smit laat jury The Voice huilen"/>
    <meta property="og:description" content="Een jaar geleden kreeg Esmée Smit te horen dat ze ooit doof zal worden. Een genetische afwijking zorgt ervoor dat haar gehoor wellicht geheel gaat verdwijnen. Toen Esmée na haar auditie bij The Voice haar gehoorapparaat uit haar oor haalde om de jury te woord te staan, braken de tranen meteen door bij jurylid Waylon. […]"/>
  </head>
  <body>
    <article>
      <h1>Sensatie Esmée Smit laat jury The Voice huilen</h1>
      <address><time datetime="2019-11-23T06:59:43+00:00">23 Nov 2019, 06:59</time> by <a rel="author" href="https://www.ditjesendatjes.nl/author/sparadijs/" target="_blank">Jos La Grande</a></address>
      <p>Een jaar geleden kreeg Esmée Smit te horen dat ze ooit doof zal worden. Een genetische afwijking zorgt ervoor dat haar gehoor wellicht geheel gaat verdwijnen.</p>
      <p>Toen Esmée na haar auditie bij The Voice haar gehoorapparaat uit haar oor haalde om de jury te woord te staan, braken de tranen meteen door bij jurylid Waylon.</p>
      <p>De emoties bij de zanger kregen de vrije loop door het verhaal van de 23-jarige zangeres uit Assen, die twee maanden thuis heeft gezeten nadat ze het nieuws kreeg te horen maar uiteindelijk besloot te gaan knokken.</p>
      <p>Ze zong Walk me Home en dat viel in de smaak bij de jury, hoewel Anouk nog wel een kritische kanttekening had. Iets te monotoon gezongen, vond ze. Dat kan anders, was haar conclusie.</p>
      <p>Waylon zei dat gehoorschade of zelfs doofheid de grote angst is van zangers, terwijl hij de waterlanders uit zijn ogen wreef. ,,Je laat het talent zijn werk doen. Als je voor mij kiest dan wil ik die tijd de mooiste tijd voor je maken”, aldus Waylon.</p>
      <p>Voor Esmée, die vorig jaar ook al meedeed aan een talentenshow rond De Toppers, gaat nu een droom in vervulling. Ze gaat door naar de <i>battles</i> van The Voice en Ali B. gaat haar begeleiden.</p>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/waylon-ruzie-anouk-lil-kleine/"/>
        <a href="https://www.ditjesendatjes.nl/tvoh-lil-kleine-sorry-anouk/"/>
        <a href="https://www.ditjesendatjes.nl/floor-jansen-drie-keer-beter-dan-anouk-en-ilse-samen/"/>
      </related>
    </article>
  </body>
</html>