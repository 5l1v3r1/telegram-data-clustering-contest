<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151425/"/>
    <meta property="og:site_name" content="AgroNews"/>
    <meta property="article:published_time" content="2019-11-23T06:35:00+00:00"/>
    <meta property="og:title" content="Порядок використання антибіотиків винесуть на громадське обговорення"/>
    <meta property="og:description" content="Протягом двох тижнів Порядок використання антибіотиків буде опублікований для громадського обговорення. Про це повідомив генеральний директор директорату безпечності та якості харчової продукції Мінагрополітики Микола Мороз. «Наразі вже розроблено Порядок використання антибіотиків. Він зараз на..."/>
  </head>
  <body>
    <article>
      <h1>Порядок використання антибіотиків винесуть на громадське обговорення</h1>
      <address><time datetime="2019-11-23T06:35:00+00:00">23 Nov 2019, 06:35</time> by <a rel="author">agronews.uaode/author</a></address>
      <p>Протягом двох тижнів Порядок використання антибіотиків буде опублікований для громадського обговорення.</p>
      <p>Про це повідомив генеральний директор директорату безпечності та якості харчової продукції Мінагрополітики Микола Мороз.</p>
      <p>«Наразі вже розроблено Порядок використання антибіотиків. Він зараз на внутрішньому погодженні у міністерстві, – зазначив він. – Гадаю, протягом двох тижнів він буде опублікований для громадського обговорення».</p>
      <p>За словами Миколи Мороза, в цьому документі містяться такі важливі речі, як заборона використання антибіотиків у профілактичних цілях, для лікування вірусних хвороб. Упроваджується порядок використання антибіотиків у деяких випадках у годівлі тварин, забороняється використання антибіотиків без нагляду ветеринарного лікаря. Крім того, ветлікар має обов’язково робити записи, коли він проводить лікування.</p>
      <p>Чиновник зауважив, що уряд ухвалив план, відповідно до якого Мінагрополітики має три завдання, які зараз переходять до Міністерства розвитку економіки, торгівлі та сільського господарства.</p>
      <p>Зокрема, розроблення Порядок використання антибіотиків, Порядку нагляду за використанням антибіотиків у ветеринарній медицині, а також питання обмеження використання антибіотиків у тваринництві для стимуляції росту.</p>
      <p>Наступним кроком буде створення системи нагляду.</p>
      <p>«Щодо благополуччя тварин у нас також розроблений проєкт наказу, який теж найближчим часом буде опублікований, – зазначив Микола Мороз. – Він передбачатиме певні перехідні періоди: для деяких груп тварин – до 2021 року, для інших – до 2026 року».</p>
    </article>
  </body>
</html>