<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/unlu-sarkiciyla-acilis-yapti-3-bin-et-durum-1-12646647-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-23T06:49:00+00:00"/>
    <meta property="og:title" content="Şarkıcı Fatih Bulut'un yaptığı açılışta 3 bin adet döner 1 saatte tükendi"/>
    <meta property="og:description" content="Bursa'da döner salonu açan işletmeci açılışta şarkıcı Fatih Bulut'u sahneye çıkardı. İlginin yoğun olduğu açılışta 3 bin adet döner 1 saat içinde tükendi."/>
  </head>
  <body>
    <article>
      <h1>Şarkıcı Fatih Bulut'un yaptığı açılışta 3 bin adet döner 1 saatte tükendi</h1>
      <address>
        <time datetime="2019-11-23T06:49:00+00:00">23 Nov 2019, 06:49</time>
      </address>
      <p>Geçtiğimiz günlerde yeğeninin asker gecesinde havaya ateş açtığı gerekçesiyle tepki çeken şarkıcı <a href="https://www.haberler.com/fatih-bulut/"><b>Fatih Bulut</b></a>, <a href="https://www.haberler.com/bursa/"><b>Bursa</b></a>'da bir açılışta sahne aldı. Bulut'u gören vatandaşların açılışa ilgisi oldukça yoğundu. Sevgi seline uğrayan ünlü şarkıcı 'Çok Sevdim Yalan Oldu şarkısı ile kendisini dinlemeye gelenleri kendinden geçirdi.</p>
      <h3>VATANDAŞLAR SIRAYA GİRDİ</h3>
      <p>Bursa'da ilk şubesi açılan döner, çorba ve künefe salonu, sabahın ilk saatleriyle doldu taştı. 500 kilogram etin bulunduğu döner, kısa sürede tükendi. 3 bin adet hazırlanan et dürümden almak için vatandaşlar bir biriyle yarıştı. 7 gün 24 saat Bursa halkına <a href="https://www.haberler.com/kestel/"><b>Kestel</b></a>'deki şubesinde hizmet vereceklerini belirten firma sahibi Adem Usta, kısa süre içerisinde arz ve talebe göre diğer ilçelere de hizmet götüreceklerini söyledi.</p>
      <figure>
        <img src="https://foto.haberler.com/haber/2019/11/23/sarkici-fatih-bulut-un-yaptigi-acilista-3-bin-12646647_167_m.jpg"/>
      </figure>
      <h3>500 KG ET DAĞITILDI</h3>
      <p>Kestel'e yakışır bir mekan açtıkları için mutlu olduklarını dile getiren Adem Usta, "Yaklaşık 6 aylık bir çalışma sonunda böyle bir mekanı ortaya çıkardık. Özellikle kalitemiz ve fiyatlarımız da iddialıyız. Bugün buraya gelen herkese teşekkür ediyorum. Tahminen 500 kilogram et dağıtıldı. Dağıtılmaya da devam ediyor. Yaklaşık olarak 3 bin porsiyon dürüm ikram ettik. İnşallah beğenilmiştir. Açılış heyecanı ve yoğunluğuyla aksaklıklar olmuş olabilir. Burada sadece döner olmayacak. 10 çeşide yakın çorbamız olacak. Bunun haricinde öğlenleri özel getirdiğimiz kuru fasulyemiz olacak. Tatlı olarak da Hatay'dan getirdiğimiz ustamızın elinden künefe sunumumuz olacak" dedi.</p>
      <figure>
        <img src="https://foto.haberler.com/haber/2019/11/23/sarkici-fatih-bulut-un-yaptigi-acilista-3-bin-12646647_2053_m.jpg"/>
      </figure>
      <h3>FATİH BULUT'LA COŞTULAR</h3>
      <p>Açılışın ardından sahne alan Fatih Bulut ve Adem Gümüşkaya ise Kestellilere unutulmaz bir gün yaşattı. Vatandaşlar özellikle Fatih Bulut'un "Çok Sevdim Yalan Oldu", Adem Gümüşkaya'nın ise 'Adını Dağlara Yazdım' şarkısı ile kendinden geçti. Açılışa ayrıca Ak Parti Bursa Milletvekili Refik Özen, Kestel Belediye Başkanı Önder Tanır, Gürsu Belediye Başkanı Mustafa Işık ve çok sayıda davetli katıldı.</p>
      <figure>
        <img src="https://foto.haberler.com/haber/2019/11/23/sarkici-fatih-bulut-un-yaptigi-acilista-3-bin-12646647_6867_m.jpg"/>
      </figure>
      <figure>
        <img src="https://foto.haberler.com/haber/2019/11/23/sarkici-fatih-bulut-un-yaptigi-acilista-3-bin-12646647_8098_m.jpg"/>
      </figure>
      <figure>
        <img src="https://foto.haberler.com/haber/2019/11/23/sarkici-fatih-bulut-un-yaptigi-acilista-3-bin-12646647_4746_o.jpg"/>
      </figure>
      <p>Kaynak: İHA<br/>Haber Videosu: <a href="https://www.haberler.com/video/unlu-sarkiciyla-acilis-yapti-3-bin-et-durum-1-12646647-videosu/">Şarkıcı Fatih Bulut'un yaptığı açılışta 3 bin adet döner 1 saatte tükendi</a></p>
    </article>
  </body>
</html>