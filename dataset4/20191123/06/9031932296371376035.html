<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-23/eksplozja-na-komisariacie-w-bogocie-zginelo-trzech-policjant/"/>
    <meta property="og:site_name" content="Polsat News"/>
    <meta property="article:published_time" content="2019-11-23T06:12:00+00:00"/>
    <meta property="og:title" content="Eksplozja na komisariacie w Bogocie. Zginęło trzech policjantów"/>
    <meta property="og:description" content="Trzech policjantów zginęło w piątek wieczorem w Bogocie w wyniku eksplozji na jednym z komisariatów. Przed policyjnym budynkiem zebrały się tysiące ludzi mimo wprowadzonej w stolicy Kolumbii godziny policyjnej."/>
  </head>
  <body>
    <article>
      <h1>Eksplozja na komisariacie w Bogocie. Zginęło trzech policjantów</h1>
      <address>
        <time datetime="2019-11-23T06:12:00+00:00">23 Nov 2019, 06:12</time>
      </address>
      <p>
        <b>Trzech policjantów zginęło w piątek wieczorem w Bogocie w wyniku eksplozji na jednym z komisariatów. Przed policyjnym budynkiem zebrały się tysiące ludzi mimo wprowadzonej w stolicy Kolumbii godziny policyjnej.</b>
      </p>
      <related>
        <a href="https://www.polsatnews.pl/wiadomosc/2019-10-15/demonstranci-zwyciezyli-prezydent-ekwadoru-zrezygnowal-z-podwyzki-cen-paliw/"/>
      </related>
      <p>Do wybuchu doszło także w policyjnym posterunku w miejscowości Santander de Quilichao na południowym zachodzie kraju. Tam rannych zostało 10 funcjonariuszy.<br/><br/>Wcześniej w piątek prezydent Kolumbii Ivan Duque wprowadził w stolicy godzinę policyjną w związku z zamieszkami, które wybuchły po czwartkowych antyrządowych protestach z udziałem ok 250 tys. osób. Godzina policyjna obowiązuje w piątek od godziny 21:00 czasu miejscowego do 6:00 w sobotę rano.<br/><br/>Demonstranci domagali się od prawicowego rządu Duque nawiązania dialogu z grupami pracowniczymi w celu wprowadzenia reform, zwiększenia nakładów na edukację publiczną, skutecznej ochrony praw ludności indiańskiej do życia w jej tradycyjnych siedliskach (podobnie jak w Brazylii jest ona coraz częściej atakowana przez gangi działające na zlecenie wielkich plantatorów).<br/><br/>Wśród postulatów uczestników protestów ważne miejsce zajmuje też żądanie poszanowania porozumienia o zawarciu w 2016 roku pokoju z lewicową partyzantkę FARC (Siły Zborojne Rewolucji Kolumbijskiej).<br/><br/>W starciach z policją trzy osoby zginęły a 151 odniosło rany.</p>
      <p>
        <a href="https://www.polsatnews.pl/wideo/zawalil-sie-most-auta-wpadly-do-rzeki-nie-zyje-15-latka-ofiar-moze-byc-wiecej_6759875/">WIDEO - Zawalił się most, auta wpadły do rzeki. Nie żyje 15-latka, ofiar może być więcej</a>
      </p>
      <figure>
        <img src="https://r.dcs.redcdn.pl/http/o2/redefine/cp/h6/h6kvj45cw3fnx25uhwqmshphnji2chk2.jpg"/>
      </figure>
    </article>
  </body>
</html>