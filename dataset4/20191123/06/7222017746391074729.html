<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/me-odigo-ton-rafa-sta-imitelika-video/"/>
    <meta property="og:site_name" content="Tennis24"/>
    <meta property="article:published_time" content="2019-11-23T06:06:47+00:00"/>
    <meta property="og:title" content="Με οδήγό τον Ράφα στα ημιτελικά – VIDEO"/>
    <meta property="og:description" content="Η Ισπανία ξεπέρασε με δυσκολία το εμπόδιο της Αργεντινής και προκρίθηκε στα ημιτελικά του νέου Davis Cup   Σε ένα ακόμη μεταμεσονύχτιο ντέρμπι στη Μαδρίτη, η οικοδέσποινα Ισπανία κατάφερε να κερδίσει με 2-1 την Αργεντινή και να σφραγίσει το μεγάλο ραντεβού με τη Μεγάλη Βρετανία στα ημιτελικά του Σαββάτου. Το tie Ισπανία-Αργεντινή κρίθηκε στο διπλό […]"/>
  </head>
  <body>
    <article>
      <h1>Με οδήγό τον Ράφα στα ημιτελικά – VIDEO</h1>
      <address>
        <time datetime="2019-11-23T06:06:47+00:00">23 Nov 2019, 06:06</time>
      </address>
      <h3>Η Ισπανία ξεπέρασε με δυσκολία το εμπόδιο της Αργεντινής και προκρίθηκε στα ημιτελικά του νέου Davis Cup</h3>
      <p>Σε ένα ακόμη μεταμεσονύχτιο ντέρμπι στη Μαδρίτη, η οικοδέσποινα Ισπανία κατάφερε να κερδίσει με 2-1 την Αργεντινή και να σφραγίσει το μεγάλο ραντεβού με τη Μεγάλη Βρετανία στα ημιτελικά του Σαββάτου.</p>
      <p>Το tie Ισπανία-Αργεντινή κρίθηκε στο διπλό και ολοκληρώθηκε μετά τις 02:00 τα ξημερώματα, με τους Ναδάλ και Γκρανογέρς να επικρατούν <b>6-4, 4-6, 6-3</b> των Μάξιμο Γκονζάλες και Λεονάρντο Μάγερ, δίνοντας στη χώρα τους την ευκαιρία να παραμείνει στη διεκδίκηση του τίτλου.</p>
      <p>Στο πρώτο ματς του συναρπαστικού προημιτελικού, ο Γκουίντο Πέγια έκανε την ανατροπή κόντρα στον Πάμπλο Καρένιο Μπούστα ο οποίος αντικατέστησε τον Ρομπέρτο Μπαουτίστα Αγκουτ, λόγω του προσωπικού δράματος που περνούσε ο συμπατριώτης του.</p>
      <p>Ο αριστερόχειρας Πέγια, επικράτησε <b>6-7(3), 7-6(4), 6-1</b> του Μπούστα όμως λίγο αργότερα, ο Ράφαελ Ναδάλ μπήκε σαν ταύρος μαινόμενος στην κεντρική πίστα του Caja Magica και διέλυσε <b>6-1, 6-2</b> τον άτυχο Ντιέγκο Σβάρτσμαν.</p>
      <p>Αμφίβολος για τη συμμετοχή του στα ημιτελικά απέναντι στους Ισπανούς, είναι ο Άντι Μάρει ο οποίος την Τετάρτη έκανε υπερπροσπάθεια στην αναμέτρηση με την Ολλανδία και δεν αγωνίστηκε στα προημιτελικά κόντρα στους Γερμανούς.</p>
      <p>Έτσι, οι δύο ημιτελικοί του Davis Cup 2019, το Σάββατο, είναι:</p>
      <p>11:30GR Ρωσία-Καναδάς<br/>18:30GR Ισπανία-Μ.Βρετανία</p>
      <figure>
        <iframe src="https://www.youtube.com/embed/bGDD2RMpGUg" width="696" height="392" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/acv91JV4Tzw" width="696" height="392" data-service="Youtube" scrolling="no"/>
      </figure>
      <p><a href="https://www.daviscupfinals.com/schedule/knockout">DAVIS CUP FINALS DRAW</a> | <a href="https://www.daviscupfinals.com/schedule/">OOP</a> (-1h) | <a href="https://bold.adman.gr/click?webspace=10031&amp;auto=1">TV Schedule</a></p>
    </article>
  </body>
</html>