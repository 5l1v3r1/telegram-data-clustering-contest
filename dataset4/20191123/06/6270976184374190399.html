<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/23/golodomor-86/"/>
    <meta property="og:site_name" content="Рубрика"/>
    <meta property="article:published_time" content="2019-11-23T06:55:35+00:00"/>
    <meta property="og:title" content="Пам'ятаємо: сьогодні – 86-ті роковини Голодомору"/>
    <meta property="og:description" content="Голодомор 1932-1933 років – одна з найтрагічніших подій за всю історію нашої країни. Пам’ять жертв Голодомору вшановують щороку в четверту суботу листопада. У 2019 році День пам’яті жертв Голодомору припадає на 23 листопада. Цьогоріч – 86-роковини цієї трагічної сторінки в історії країни. Упродовж десятиліть Голодомор в радянській Україні замовчувався. Дослідження з цієї трагедії розпочалися лише […]"/>
  </head>
  <body>
    <article>
      <h1>Пам'ятаємо: сьогодні – 86-ті роковини Голодомору</h1>
      <address><time datetime="2019-11-23T06:55:35+00:00">23 Nov 2019, 06:55</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/1-11-860x580-c-1.jpeg"/>
      </figure>
      <p>
        <b>
          <b>Голодомор 1932-1933 років – одна з найтрагічніших подій за всю історію нашої країни. Пам’ять жертв Голодомору вшановують щороку в четверту суботу листопада.</b>
        </b>
      </p>
      <p>У 2019 році День пам’яті жертв Голодомору припадає на 23 листопада. Цьогоріч – 86-роковини цієї трагічної сторінки в історії країни.</p>
      <p>Упродовж десятиліть Голодомор в радянській Україні замовчувався. Дослідження з цієї трагедії розпочалися лише наприкінці 80-х років минулого століття.</p>
      <p>Вагомого приводу для голода 1932-1933 років не було. Влада СРСР запровадила його штучно, проводячи примусові хлібозаготівлі.</p>
      <p>За весь час Голодомору загинуло близько 4 мільйонів людей. А взимку люди гинули особливо часто: 24 людини у хвилину, з яких було понад 80% українців, трохи менше 5% росіян, а інші: євреї, поляки, білоруси, болгари. Половина жертв була у віці від 6 місяців до 17 років.</p>
      <p>Проте точних даних про кількість жертв немає тому, що всі документи були відразу ж знищені. Історики, говорячи про втрати, розходяться в цифрах від 3 мільйонів до 10.</p>
      <figure>
        <iframe src="https://www.youtube.com/embed/ONfPhQKbIHY" width="560" height="415" data-service="Youtube" scrolling="no"/>
      </figure>
      <p>Нині в Україні Голодомор 1932-1933 років розцінюється як акт геноциду українського народу, здійснений урядом СРСР шляхом організації штучного масового голоду, який призвів до багатомільйонних людських жертв у сільській місцевості на території Української РСР. За даними останніх соціологічних опитувань, 77% українців вважають цю трагедію геноцидом.</p>
      <p>У листопаді 2006 року Верховна Рада визнала Голодомор 1932-1933 років геноцидом українського народу. Цю ініціативу підтримало 24 країни по всьому світу.</p>
      <p>
        <b>Україна вшанує жертв Голодомору під час акції “Запали свічку пам’яті”. О 16:00 буде оголошено хвилину мовчання.</b>
      </p>
      <p>У цей час кожен охочий може долучитися до акції та встановити свічку на підвіконні.</p>
      <figure>
        <img src="https://rubryka.com/wp-content/uploads/2019/11/21-5.jpg"/>
      </figure>
      <figure>
        <img src="https://rubryka.com/wp-content/uploads/2019/11/21-5.jpg"/>
      </figure>
      <p>Головним місцем проведення буде Національний музей Голодомору-геноциду, де на 15:00 очікуються представників органів державної влади, органів місцевого самоврядування, громадськості, духовенства, іноземних гостей, передає пресслужба Українського інститут національної пам’яті (УІНП).</p>
      <p>Протягом дня в українських містах та селах приспустять прапори та обмежать розважальні заходи, а також внесуть зміни до програм комунальних засобів масової інформації.</p>
      <p>У храмах 23 листопада проводитимуть поминальні панахиди за жертвами Голодомору в Україні.</p>
      <p>Окрім того, 23 листопада о 14:30 у Національному музеї літератури пройде благодійно-просвітницька акція до Дня пам’яті жертв Голодомору “Свічка пам’яті”. У програмі: псальми, живопис, музика, поезія, голоси пам’яті.</p>
    </article>
  </body>
</html>