<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elektrickevozy.cz/clanky/bmw-a-jeho-plug-in-hybridni-vozy-je-z-ceho-vybirat"/>
    <meta property="og:site_name" content="ElektrickeVozy.cz"/>
    <meta property="article:published_time" content="2019-11-23T06:00:07+00:00"/>
    <meta property="og:title" content="BMW a jeho plug-in hybridní vozy. Je z čeho vybírat"/>
    <meta property="og:description" content="Není tomu dávno, co Škoda Auto představila novou již čtvrtou generaci nejprodávanější škodovky, model Octavia, který vůbec poprvé přichází i ve verzi plug-in hybrid. To u bavorské automobilky jsou podstatně dále a v principu víceméně stejné řešení nabízejí v mnoha svých modelech BMW. Jedná se o pokročilejší pohon pomocí kombinace klasického spalovacího motoru a elektromotoru s akumulátorem. Tím získáte čistší jízdu po městě a dynamičtější jízdu na klasické silnici."/>
  </head>
  <body>
    <article>
      <h1>BMW a jeho plug-in hybridní vozy. Je z čeho vybírat</h1>
      <address><time datetime="2019-11-23T06:00:07+00:00">23 Nov 2019, 06:00</time> by <a rel="author">Michal Zamastil</a></address>
      <p>
        <b>Není tomu dávno, co Škoda Auto představila novou již čtvrtou generaci nejprodávanější škodovky, model Octavia, který vůbec poprvé přichází i ve verzi plug-in hybrid. To u bavorské automobilky jsou podstatně dále a v principu víceméně stejné řešení nabízejí v mnoha svých modelech BMW. Jedná se o pokročilejší pohon pomocí kombinace klasického spalovacího motoru a elektromotoru s akumulátorem. Tím získáte čistší jízdu po městě a dynamičtější jízdu na klasické silnici.</b>
      </p>
      <figure>
        <img src="https://elektrickevozy.cz/wp-content/uploads/2019/11/BMW-745Le-hybrid-test-drive-43-768x512.jpg"/>
      </figure>
      <p>BMW pro nás nachystalo hned pět modelů vozů (pokud vynecháme řadu i) se systémem plug-in hybrid. Konkrétně se jedná o modelové řady 7, 5, 2 , X3. V případě vybití lze lithium-iontový akumulátor dobít nabíječkou BMW i Wallbox, na veřejné nabíjecí stanici a z jakékoliv standardní domácí elektrické zásuvky.</p>
      <h3>Co nám tedy BMW nabízí?</h3>
      <h4>BMW 745le</h4>
      <p>Velký a mohutný sedan sedmé řady nám nabídne luxus, komfort a elektromotor? Ač se to může zdát neuvěřitelné, tak opravdu nabídne i elektromotor, ačkoliv je v nabídce i majestátná V12. Elektromotor o výkonu 83 kW (113k) funguje společně s vysokonapěťový lithium-iontový akumulátor s kapacitou 12 kWh a s šestiválcem o výkonu 210 kW (286k) a o kombinovaném výkonu 290 kW (394k). Jízda na ,,elektriku” je možná až do 140 km/h, avšak BMW na českých stránkách neudává, kolik jste schopni ujet čistě na elektrický pohon. Podle zahraničních webů činí dojezd přibližně 26 km.</p>
      <figure>
        <img src="https://elektrickevozy.cz/wp-content/uploads/2019/11/BMW-745e1-768x432.jpg"/>
      </figure>
      <h4>BMW 530e</h4>
      <p>Své plug-in hybrid varianty se dočkal i menší bráška sedmičkové řady. Pokud nejste zrovna člověk, který má na účtu více peněz než potřebuje, aby si mohl koupit sedmičkovou řadu, tak se pátá řada jeví jako dobrá náhrada pokud chcete trochu šetřit ovzduší. Srdcem ,,pětky” je čtyřválec o výkonu 135 kW (184 k) a výkonný elektromotor o výkonu 70 kW (95 k) a vysokonapěťový lithium-iontový akumulátor s kapacitou 12 kWh. Při jízdě čistě na elektřinu má vozidlo dojezd přibližně 50 km dle nového evropského testovacího cyklu NEDC) a maximální rychlost 140 km/h.</p>
      <figure>
        <img src="https://elektrickevozy.cz/wp-content/uploads/2019/11/BMW-530e-charging.jpg"/>
      </figure>
      <h4>BMW 225xe</h4>
      <p>I jeden z menších modelů BMW dostal svoji elektrizující variantu. Auto vhodné především do měst tak nyní může jezdit zcela bez lokálních emisí. Tento model pohání tříválec o výkonu 100 kW (136k) s elektromotorem o výkonu 65 kW (88k) a vysokonapěťový lithium-iontový akumulátor s kapacitou 10 kWh. Celkově oba motory podávají kombinovaný výkon o síle 165 kW (224k). Dojezd čistě na elektrický pohon činí až 41 km, což se skvěle hodí třeba na rodinný nákup.</p>
      <figure>
        <img src="https://elektrickevozy.cz/wp-content/uploads/2019/11/BMW-225-xe-charging.jpg"/>
      </figure>
      <h4>BMW X3 xDrive30e</h4>
      <p>Představení čistě elektrického modelu BMW X3, které by se mělo uskutečnit až v příštím roce, a tak automobilka zatím představila jeho plug-in hybridní variantu X3 xDrive30e. Základem je 2.0 litrový přeplňovaný čtyřválec o výkonu 135 kW (184k), který je kombinován s elektromotorem o výkonu 80 kW (109k), který přispívá k kombinovanému výkonu 215 kW (292 k). Podle tiskové zprávy českého zastoupení automobilky by se měl elektrický dojezd pohybovat v rozmezí 51 až 55 km. Podle zahraničních informací by se však měl čistě elektrický dojezd pohybovat okolo 46 km dle normy WLTP. Při měření dle NEDC pak dojezd dosazuje zhruba 55 km. Jako u sedmičkové řady lze jet jen na elektromotor a to až do 135 km/h, ovšem pouze v režimu MAX eDrive. Ve standardním nastavení Auto eDrive se maximální rychlost na elektrický pohon zastaví na hranici 110 km/h.</p>
      <figure>
        <img src="https://elektrickevozy.cz/wp-content/uploads/2019/11/BMW-X3-xDrive-30e.jpg"/>
      </figure>
      <h3>Má to vůbec smysl?</h3>
      <p>Dle mého názoru plug-in hybridní vozidla mají smysl, jelikož kombinují to nejlepší z obou světů. Zatímco spalovací motor vám dá rámus, kouř a díky nádrži i pěkný dojezd, elektromotor vám dá ,,odpich”, když třeba předjíždíte a nebo poskytne tichý chod auta ve městě. Ať už preferujete to či ono, nelze říci, že plug-in hybridy nejsou skvělá auta. Ostatně většina světových automobilek, ale i ty více luxusní, mají v nabídce plug-in hybridy. Takže pokud zvažujete pořízení některého z výše představených vozidel, tak neděláte špatně. Jen někdy musíte mít hluboko do kapsy (sedmičková řada stratuje s cenovkou přes 2,5 milionu korun v té nejprostší verzi), stejně jako u klasických či elektrických aut.</p>
      <h4>SOUVISEJÍCÍ</h4>
      <ol>
        <li>
          <a href="https://elektrickevozy.cz/clanky/mercedes-predstavuje-hybridni-plug-in-modely-gle-a-glc">Mercedes představuje hybridní plug-in modely GLE a GLC</a>
        </li>
        <li>
          <a href="https://elektrickevozy.cz/clanky/firmy-zacinaji-mit-vetsi-zajem-o-hybridni-vozy-ukazuje-pruzkum">Firmy začínají mít větší zájem o hybridní vozy, ukazuje průzkum</a>
        </li>
        <li>
          <a href="https://elektrickevozy.cz/clanky/nove-modely-bmw-rady-7-s-plug-in-hybridnim-pohonem">Nové modely BMW řady 7 s plug-in hybridním pohonem</a>
        </li>
      </ol>
    </article>
  </body>
</html>