<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/terasz/szem-kepek/"/>
    <meta property="og:site_name" content="FEMINA"/>
    <meta property="article:published_time" content="2019-11-23T06:36:03+00:00"/>
    <meta property="og:title" content="Magukba szippantanak ezek a tekintetek - Varázslatos szempárok a világ minden tájáról"/>
    <meta property="og:description" content="Nemrég olyan fotópályázatot hirdettek, aminek központi eleme a szem volt. Varázslatos képek születtek."/>
  </head>
  <body>
    <article>
      <h1>Magukba szippantanak ezek a tekintetek - Varázslatos szempárok a világ minden tájáról</h1>
      <h2>Nemrég olyan fotópályázatot hirdettek, aminek központi eleme a szem volt. Varázslatos képek születtek.</h2>
      <address><time datetime="2019-11-23T06:36:03+00:00">23 Nov 2019, 06:36</time> by <a rel="author">Zám Adrienn</a></address>
      <p>A szem a lélek tükre, a legnagyobb öröm, a legmélyebb harag és az eltitkolt szomorúság is tükröződik benne. Akkor a legbeszédesebbek, amikor nincsenek szavak.</p>
      <p>Az Agora fotóapp által meghirdetett <a href="https://agoraimages.com/">#Eyes2019-es fotóverseny</a> során olyan képekkel pályáztak a tehetséges fotósok, amiken a szereplők a tekintetükkel mesélik el történeteiket. A verseny a szem természetes szépségét hivatott bemutatni a világ különböző pontjain.</p>
      <p>Összesen 23 661 kép érkezett a pályázatra, ahol hatalmas összeget zsebelhet be a nyertes. Jelenleg is <a href="https://agoraimages.prowly.com/78067-agora-presents-the-worlds-best-photos-of-eyes2019-voted-by-people-worldwide"><b>folyik a szavazás</b></a> az Agora közösségén belül. Ennek eredménye dönti el, ki fogja megnyerni az ezerdolláros, tehát több mint 300 ezer forintos fődíjat. A nyertes kilétére december 12-én derül majd fény. Addig is érdemes bepillantani a rendkívül erős mezőnybe.</p>
      <figure>
        <img src="https://kep.index.hu/1/0/3045/30455/304555/30455585_e06fcd77a3457e2f5a057e0ab9b62be0_wm.jpg"/>
        <figcaption>A kép színei és a fényjátékok tökéletesen harmonizálnak a spanyol nő misztikus tekintetével. A képet Barcelonában készítették.<cite><b><a href="https://www.instagram.com/jordisark/">jordisark</a></b></cite></figcaption>
      </figure>
      <figure>
        <img src="https://kep.index.hu/1/0/3045/30455/304558/30455817_c0c6235a35a7fd0e15114ed4d6f3aeaa_wm.jpg"/>
        <figcaption>Az indiai Kharak szent időszaka alatt egy kislányt Krisnának sminkeltek ki, aki az egész indiai mitológiai egyik legromantikusabb karaktere. A kép Indiában, Kalkutta városában készült.<cite><b><a href="https://www.instagram.com/chandrani/">chandrani</a></b></cite></figcaption>
      </figure>
      <figure>
        <img src="https://kep.index.hu/1/0/3045/30457/304574/30457497_b2ef922c34ac2b1065072cfd054506a2_wm.jpg"/>
        <figcaption>A fotóst teljesen elbűvölte a szürke bagoly megigéző tekintete. Hisz benne, hogy a baglyok képesek üzenni a szemükkel is. A képet Spanyolországban, Santander városában készítették.<cite><b><a href="https://www.instagram.com/saavedraphotography/">saavedraphotography</a></b></cite></figcaption>
      </figure>
      <figure>
        <img src="https://kep.cdn.indexvas.hu/1/0/3045/30455/304557/30455771_df6cfed1294a5379210e8e4b0b17634e_wm.jpg"/>
        <figcaption>Rengeteg üzenet rejtőzik az idős ember tekintetében. Quilmes városában, Argentínában készítették a képet.<cite><b><a href="https://www.instagram.com/gustavo_moroz/">gustavo_moroz</a></b></cite></figcaption>
      </figure>
      <figure>
        <img src="https://kep.index.hu/1/0/3045/30456/304563/30456341_e33582716ddd6cfca82e4dab403d9b7d_wm.jpg"/>
        <figcaption>A fotós elkapta a pillanatot, ahogy egy kislány titokban settenkedik édesanyja után a kerámiagyárba. A képet Gia Lai városában, Vietnamban készítették.<cite><b><a href="https://www.instagram.com/v1nh/?hl=hu">quoclinhvinhnguyen</a></b></cite></figcaption>
      </figure>
      <figure>
        <img src="https://kep.index.hu/1/0/3045/30457/304575/30457555_9bdc8f0305caf3fcebb04d386dc3f2ca_wm.jpg"/>
        <figcaption>A legtöbb pókot csak félhomályban lehet elcsípni. Kutatások szerint olyan érzékenyek a fényre, hogy ennek köszönhetően képesek a televízióban látható alakokat is felismerni. A képet Burmában, Yangon városában készítették.<cite>ehtarmoo</cite></figcaption>
      </figure>
      <figure>
        <img src="https://kep.index.hu/1/0/3045/30457/304571/30457199_8fc772291b823e574eef9d53960ca499_wm.jpg"/>
        <figcaption>A fotós úgy érezte, mintha valamilyen misztikus üzenetet küldene neki a lány. A képet Vietnamban készítették.<cite><b><a href="https://www.instagram.com/nguyenvuphuoc/">nguyenvuphuoc</a></b></cite></figcaption>
      </figure>
      <figure>
        <img src="https://kep.index.hu/1/0/3045/30456/304567/30456705_0ebf30fdd50b1a0573d2e37251c80a4b_wm.jpg"/>
        <figcaption>A kisfiú teljesen elfáradt, mivel Chicagóban töltötték az egész napot. A képet Illinois megyében, az USA-ban készítették.<cite><b><a href="https://twitter.com/hwilson8">hwilson8</a></b></cite></figcaption>
      </figure>
      <figure>
        <img src="https://kep.index.hu/1/0/3045/30457/304574/30457445_a75b95ba9bb34d2b104ce1343fac835c_wm.jpg"/>
        <figcaption>Ezen a képen jól látszik a gekkók jellegzetes pupillája, ez a példány éppen éhesen, elemózsia után néz körbe. A képet Indonézia fővárosában, Jakartában készítették.<cite><b><a href="https://www.instagram.com/dikyedarling/">dikyedarling</a></b></cite></figcaption>
      </figure>
      <figure>
        <img src="https://kep.index.hu/1/0/3045/30457/304573/30457335_43bcb30f23689a2988b530b91d69b935_wm.jpg"/>
        <figcaption>A kislány láthatóan elégedetten úszik fel a vízfelszínre a merülés után. A képet Ghána fővárosában, Accrában készítették.<cite>yawartcher</cite></figcaption>
      </figure>
    </article>
  </body>
</html>