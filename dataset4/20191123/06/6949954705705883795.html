<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://totalcar.hu/tesztek/2019/11/23/mini_clubman_cooper_s_all4/"/>
    <meta property="og:site_name" content="totalcar"/>
    <meta property="article:published_time" content="2019-11-23T06:15:00+00:00"/>
    <meta property="og:title" content="Teszt: Mini Clubman Cooper S All4 - 2019."/>
    <meta property="og:description" content="Szó szerint. Akár távirányítással is képes a szokatlan trükkre!"/>
  </head>
  <body>
    <article>
      <h1>Teszt: Mini Clubman Cooper S All4 - 2019.</h1>
      <h2>A Mini rárúgja az ajtót a többiekre</h2>
      <address><time datetime="2019-11-23T06:15:00+00:00">23 Nov 2019, 06:15</time> by <a rel="author">Hlács Zoltán</a></address>
      <p>
        <b>A most kapható Mini már nem kell feltűnést az utcán, hiszen 2001 óta létezik “új” Mini, annak is már a harmadik generációja koptatja az utakat.</b>
      </p>
      <details open="">
        <summary><b>Adatlap</b> Mini Clubman Cooper S All4 - 2019</summary>
        <ul>
          <li>1998 cm3-es,soros 4 hengeres benzines</li>
          <li>192 LE @ 4700 rpm</li>
          <li>280 Nm @ 1250 rpm</li>
          <li>8 seb. automata</li>
        </ul>
        <ul>
          <li>Gyorsulás 0-100 km/h-ra:<br/>6.9 másodperc</li>
          <li>Végsebesség:<br/>225 km/h</li>
        </ul>
        <ul>
          <li>Kombinált fogyasztás:<br/>7.6 l/100km</li>
          <li>Városi fogyasztás:<br/>0.0 l/100km</li>
          <li>Országúti fogyasztás:<br/>0.0 l/100km</li>
        </ul>
        <ul>
          <li>9 690 000 Ft</li>
        </ul>
      </details>
      <p>Mégis sokan  megfordulnak utána , ugyanis talán ez a legritkább modell. Hivatalosan a sorozat kombija, nem összetévesztendő az 5 ajtós Mini Five Doors modellel. A Clubman (becenevén <i>pajtaajtós Mini</i>) hosszabb 27 centivel, tengelytávja is nagyobb héttel, és ha minden ajtószárnyat egynek veszünk, tulajdonképpen inkább hatajtós.  Érdekesség, hogy a klasszikus Miniben az elődje ugyan szintén pajtaajtós volt, de csak háromajtós (pedig látjuk, a méretek kiadtak volna még két pár ajtót). Vannak  isviták , melyik volt a konkrét előd, hiszen lehet a <a href="https://en.wikipedia.org/wiki/Mini#Morris_Mini_Traveller_and_Austin_Mini_Countryman_(1960%E2%80%9369)">Morris Mini Traveller, az Austin Countryman</a> vagy a később érkező <a href="https://en.wikipedia.org/wiki/Mini#Mini_Clubman_and_1275_GT:_1969%E2%80%931980">Mini Clubman Estate</a> is.</p>
      <figure>
        <img src="https://kep.index.hu/1/0/3047/30473/304735/30473561_5bc360499473629bf5af889fbcf08aa8_wm.jpg"/>
        <figcaption>Mint egy szomorú angol buldog<br/><a href="https://galeria.totalcar.hu/tesztek/2019/11/22/teszt_mini_clubman_cooper_s_2019/?currpic=30470127">Galéria: Teszt: Mini Clubman Cooper S – 2019. [29 kép]</a></figcaption>
      </figure>
      <p>Az új dizájn megosztó lett, de szerintem jót tett neki. Kicsit mintha egy szomorú angol bulldog nézne minket. Maga az autó szerencsére egyáltalán nem szomorú, sőt. A mérete és a súlya (közel 1,5 tonna) ellenére megmaradt városi <a href="https://totalcar.hu/tesztek/2019/10/05/teszt_mini_john_cooper_works_-_2019./">gokartnak</a>.</p>
      <p>A Cooper S-ben 200 lóerő körüli benzinmotor lakik, a kasznit az összkerékhajtás, és a néha (főleg hirtelen kihajtáskor, előzéskor) kicsit összezavarodó váltó ellenére elég szépen viszi. Sokat mentem vele mindenféle körülmények között, de a fogyasztás mindenképp 8,6 liter maradt, ami annyira nem mini, de a teljesítmény nincs ingyen.</p>
      <figure>
        <img src="https://kep.index.hu/1/0/3047/30473/304735/30473565_5b56a3849f002aaa2ff96f8dca53c997_wm.jpg"/>
        <figcaption>
          <a href="https://galeria.totalcar.hu/tesztek/2019/11/22/teszt_mini_clubman_cooper_s_2019/?currpic=30470113">Galéria: Teszt: Mini Clubman Cooper S – 2019. [29 kép]</a>
        </figcaption>
      </figure>
      <p>Az autó nem csak mozgásában szórakoztató, tele van apró gegekkel, mint például a mindenhonnan előkerülő brit zászló, vagy a beszállás után ránk kacsintó Mini a műszerfalon.</p>
      <figure>
        <video src="https://kep.index.hu/1/0/3047/30473/304736/30473663_d45dae7572a03a3ef9d6639fe690bcdc_wm.gif" autoplay="" loop=""/>
        <figcaption>
          <a href="https://galeria.totalcar.hu/tesztek/2019/11/22/teszt_mini_clubman_cooper_s_2019/?currpic=30473191">Galéria: Teszt: Mini Clubman Cooper S – 2019. [29 kép]</a>
        </figcaption>
      </figure>
      <p>Ebben hely is van, már a miniségéhez képest, de azért egy klasszikus nagybevásárlás elfér. Az érdekesség a pajtaajtónak is becézett kétszárnyú ajtó, aminél meglehetősen erős teleszkópok segítik a nyitást. Emiatt nem árt figyelni, hol nyitjuk, hiszen a távirányítóval simán kivágódik, mindegy mi van mögötte.</p>
      <figure>
        <video src="https://kep.index.hu/1/0/3047/30473/304736/30473679_b4801af228ae20c2a14dd0e095a3aa79_wm.gif" autoplay="" loop=""/>
        <figcaption>
          <a href="https://galeria.totalcar.hu/tesztek/2019/11/22/teszt_mini_clubman_cooper_s_2019/?currpic=30470175">Galéria: Teszt: Mini Clubman Cooper S – 2019. [29 kép]</a>
        </figcaption>
      </figure>
      <p>A sofőr is el van kényeztetve egész nagy tárolórekeszekkel, például az oldalzsebbe befér egy rendes vizes palack is, amit pár jóval nagyobb autóban nem sikerült megugrani. A futómű nem volt szénné keményítve, így egyáltalán nem fájt a magyar utakon zötykölődés.</p>
      <slideshow>
        <figure>
          <img src="https://kep.index.hu/1/0/3047/30473/304737/30473705_d292e07f9b924f3e218366428f84da34_wm.jpg"/>
        </figure>
        <figure>
          <img src="https://kep.index.hu/1/0/3047/30473/304737/30473711_bb450c3b7c00dbded3bf7f8994141796_wm.jpg"/>
        </figure>
        <figure>
          <img src="https://kep.index.hu/1/0/3047/30473/304737/30473713_98d7f6f87c54fabc4e19fbe7b2464ea5_wm.jpg"/>
        </figure>
        <figure>
          <img src="https://kep.index.hu/1/0/3047/30473/304737/30473715_c79d13dbaafc154697e784da8f34ebc4_wm.jpg"/>
        </figure>
        <figure>
          <img src="https://kep.index.hu/1/0/3047/30473/304737/30473717_a3ed39a97a02f049ea0cf1b55e6b356e_wm.jpg"/>
        </figure>
        <figcaption>
          <a href="https://galeria.totalcar.hu/tesztek/2019/11/22/teszt_mini_clubman_cooper_s_2019/?currpic=30470125">Galéria: Teszt: Mini Clubman Cooper S – 2019. [29 kép]</a>
        </figcaption>
      </slideshow>
      <p>Az autó ára így összkerékhajtással és automata váltóval 9,7 millióhoz közelít, ha a több mint 100 lóerővel erősebb JCW modellt akarjuk, még 3 milliót rá kell raknunk. Mondjuk a tesztautó is közelebb lehet a 13 millióhoz, mint a 9-hez, mert bőségesen mérték benne az olyan extrákat, mint a bőrülés, az adaptív futómű, a ledes lámpa vagy a hangulatvilágítás. Ha fronthajtással és kézi váltóval szeretnénk, 8,5 millióból is megússzuk az alap Clubman Cooper S-t.</p>
      <details open="">
        <summary>Totalcar értékelés - Mini Clubman Cooper S All4 - 2019</summary>
        <p>
          <b>TC pontszám: 8</b>
        </p>
        <p>Tulajdonképpen kéne. Az automata váltó bénázása kicsit ront az élményen, de még mindig egy vidám kis gokart.</p>
      </details>
      <related>
        <a href="https://totalcar.hu/tesztek/2019/10/05/teszt_mini_john_cooper_works_-_2019./"/>
      </related>
    </article>
  </body>
</html>