<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.proiezionidiborsa.it/investire-i-propri-risparmi-nel-settore-del-lusso-con-moncler-conviene/"/>
    <meta property="og:site_name" content="Proiezioni di Borsa"/>
    <meta property="article:published_time" content="2019-11-23T06:42:38+00:00"/>
    <meta property="og:title" content="Investire i propri risparmi nel settore del lusso con Moncler conviene?"/>
    <meta property="og:description" content="Decidere come investire i propri risparmi è da sempre una delle domande che assillano gli investitori. Fino a qualche anno fa la risposta degli italiani è"/>
  </head>
  <body>
    <article>
      <h1>Investire i propri risparmi nel settore del lusso con Moncler conviene?</h1>
      <address><time datetime="2019-11-23T06:42:38+00:00">23 Nov 2019, 06:42</time> by <a rel="author">Redazione</a></address>
      <p>Decidere come investire i propri risparmi è da sempre una delle domande che assillano gli investitori. Fino a qualche anno fa la risposta degli italiani è sempre stata la stessa: investire nel mattone contando sul fatto che il prezzo delle case sarebbe stato un investimento sicuro. Quello che è successo poi con la bolla immobiliare è ben noto a tutti. Tuttavia recentemente si vedono segnali di risveglio (<a href="https://www.proiezionidiborsa.it/investire-in-immobili-cresce-la-domanda-per-laffitto/">Investire in immobili, cresce la domanda per l’affitto</a>). Torniamo, però, al tema di questo articolo e a occuparci di Moncler.</p>
      <p>Come si vede dalla tabella riportata qui di seguito, negli ultimi cinque anni il titolo ja sempre dato ottime soddisfazioni agli azionisti. Il rendimento medio annuo negli ultimi cinque anni, infatti, è stato del 40% circa e ha sempre battuto sia il mercato italiano che il settore del lusso.</p>
      <p>Ci sono, quindi tutti i presupposti, almeno dal punto di vista del track record, per investire i propri risparmi su Moncler.</p>
      <p>Volendo trovare un punto debole e uno di forza del titolo possiamo dire che la società non è tra le più remunerative dal punto di vista dei dividendi. La sua situazione finanziaria, invece, di cui ci occuperemo tra poco è a dir poco eccellente.</p>
      <table bordered="">
        <tr>
          <td/>
          <td>Moncler</td>
          <td>Settore riferimento</td>
          <td>Mercato Italiano</td>
        </tr>
        <tr>
          <td>7 Giorni</td>
          <td>2.1%</td>
          <td>0.2%</td>
          <td>-1.1%</td>
        </tr>
        <tr>
          <td>30 Giorni</td>
          <td>15.9%</td>
          <td>10.3%</td>
          <td>3.7%</td>
        </tr>
        <tr>
          <td>90 Giorni</td>
          <td>8.4%</td>
          <td>3.1%</td>
          <td>11.2%</td>
        </tr>
        <tr>
          <td>1 Anno</td>
          <td>25.4%24.0%</td>
          <td>8.0%5.6%</td>
          <td>24.6%19.2%</td>
        </tr>
        <tr>
          <td>3 Anno</td>
          <td>153.8%147.1%</td>
          <td>34.6%22.3%</td>
          <td>42.1%21.9%</td>
        </tr>
        <tr>
          <td>5 Anno</td>
          <td>226.2%212.5%</td>
          <td>34.0%15.6%</td>
          <td>22.9%-23.1%</td>
        </tr>
      </table>
      <p>Per gli articoli precedenti e la scheda del titolo Moncler  <a href="https://www.proiezionidiborsa.it/titoli-azionari/moncler/">clicca qui</a>.</p>
      <h3>La situazione finanziaria di Moncler</h3>
      <p>L’ottima situazione finanziaria di Moncler è riassunta nei seguenti punti</p>
      <ul>
        <li>Passività a breve e lungo termine: Le attività a breve termine (848,3 milioni di euro) superano le passività a breve (476,1 milioni di euro) e lungo termine (633,6 milioni di euro).</li>
        <li>Livello del debito: Il rapporto debito/patrimonio netto (9,6%) è considerato soddisfacente.</li>
        <li>Riduzione del debito: il rapporto debito/patrimonio netto si è ridotto dal 96,3% al 9,6% negli ultimi 5 anni.</li>
        <li>Copertura del debito e degli interessi: Il debito e gli interessi sono ben coperti dal flusso di cassa operativo (547%) e dall’EBIT (copertura 42,8x), rispettivamente.</li>
        <li>Copertura del debito per attività: Il debito è coperto da attività a breve termine (le attività sono 8,8x di debito).</li>
      </ul>
      <h3>Analisi grafica e previsionale</h3>
      <p>Moncler  (<a href="https://it.tradingview.com/symbols/MIL-MONC/">MONC</a>) ha chiuso la seduta del 22 novembre a quota 37,31€ in ribasso dello 0,32% rispetto alla seduta precedente.</p>
      <p>Rispetto all’articolo in cui scrivevamo <a href="https://www.proiezionidiborsa.it/titoli-ed-azioni-con-alto-rischio-moncler/">Titoli ed azioni con alto rischio: Moncler</a>, si sono verificate le condizioni affinché riprendesse il rialzo delle quotazioni, Al momento, quindi, la tendenza in corso è rialzista e punta al II° obiettivo di prezzo in area 38,653€. La rottura di questo livello, poi, aprirebbe le porte a una continuazione del rialzo fino al III° obiettivo di prezzo in area 42,055€.</p>
      <p>I ribassisti potrebbero riprendere il controllo della tendenza con chiusure giornaliere inferiori a 35,238€.</p>
      <figure>
        <img src="https://i1.wp.com/www.proiezionidiborsa.it/site/wp-content/uploads/2019/11/MONCLER-Giornaliero-1.png"/>
        <figcaption>Moncler: proiezione rialzista in corso sul time frame giornaliero. La linea blu rappresenta i livelli di Running Bisector; la linea rossa i livelli de La Nuova Legge della Vibrazione.</figcaption>
      </figure>
      <related>
        <h4>Ti potrebbero interessare anche</h4>
        <a href="https://www.proiezionidiborsa.it/previdenza-integrativa-investendo-su-un-titolo-del-settore-petrolifero/"/>
        <a href="https://www.proiezionidiborsa.it/un-titolo-azionario-a-rischio-ritracciamento/"/>
        <a href="https://www.proiezionidiborsa.it/banca-sistema-dove-si-fermera-lesplosione-rialzista-ce-spazio-ancora-per-un-rialzo-del-40/"/>
      </related>
    </article>
  </body>
</html>