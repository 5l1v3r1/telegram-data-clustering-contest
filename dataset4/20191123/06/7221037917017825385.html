<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.medyafaresi.com/haber/sule-cet-davasi-saniklar-intihar-susu-verme-plani-yapmis/927508"/>
    <meta property="og:site_name" content="medya faresi"/>
    <meta property="article:published_time" content="2019-11-23T06:22:00+00:00"/>
    <meta property="og:title" content="Şule Çet davası: Sanıklar intihar süsü verme planı yapmış!"/>
    <meta property="og:description" content="Ankara’da üniversite öğrencisi Şule Çet’i (23) bir plazanın 20. katından atarak öldürdüğü iddiasıyla tutuklu yargılanan Çağatay Aksu’nun cezaevindeyken diğer tutuklu Berk Akand’a yazdığı mektupta, Çet’in ölümüne ilişkin “intihar süsü” verme planı yaptıkları ortaya çıktı."/>
  </head>
  <body>
    <article>
      <h1>Şule Çet davası: Sanıklar intihar süsü verme planı yapmış!</h1>
      <h2>Ankara’da üniversite öğrencisi Şule Çet’i (23) bir plazanın 20. katından atarak öldürdüğü iddiasıyla tutuklu yargılanan Çağatay Aksu’nun cezaevindeyken diğer tutuklu Berk Akand’a yazdığı mektupta, Çet’in ölümüne ilişkin “intihar süsü” verme planı yaptıkları ortaya çıktı.</h2>
      <address>
        <time datetime="2019-11-23T06:22:00+00:00">23 Nov 2019, 06:22</time>
      </address>
      <p>Aksu, “<i>Bir tane yazışma resmi oğlum ya bizi buraya sokan. Başka bir şey yok. Bir tane sol üstte resim, rehber kaydına Şule yazıcan sonra yazacan ‘Elveda, kendinize iyi bakın’ filan yazacan o kadar. Ekran resmini basacan dosyaya</i>” diye yazdı. </p>
      <p>Ankara 31. Ağır Ceza Mahkemesi’nde süren davada, Berk Akand’ın avukatı, sanık Aksu’nun davanın ilk celsesi öncesi yazdığı mektupları delil olarak sunmuştu.</p>
      <p>Bu mektuplarda, Aksu’nun Akand’a “Ya beraber çıkarız, ya da beraber batarız”, “Uyudum diyorsun, ulan sanki benim uyuduğum yalanı aklıma gelmiyor” dediği belirlenmişti.</p>
      <p>Aksu, ağız birliği yapmaları konusunda uyarılarda bulunuyordu.</p>
      <p>Sanığın diğer mektuplarına ulaşan <i><b><a href="http://www.cumhuriyet.com.tr/haber/turkiye/1703740/sule-cet-dava-dosyasina-giren-mektuplar-skandali-gozler-onune-serdi.html">Cumhuriyet'ten Alican Uludağ'ın haberi </a></b></i>şöyle:</p>
      <p>Aksu, Akand’a yolladığı mektupların birinde, “<i>Bilişim suçları olayı çok aklıma yatmadı. İspatlayamadığı her delil, bizim lehimize oluyor. Aklıma ne geldi. Bir screenshot’la (....) yaptılar bizi. Bir tane yazışma resmi oğlum ya bizi buraya sokan. Baska bir şey yok. Bir tane sol üstte resim, rehber kaydına Şule yazıcan sonra yazacan “Elveda, kendinize iyi bakın” filan yazacan o kadar. Ekran resmini basacan dosyaya. Kızın yaptığı da bu zaten. Nasıl olsa Şule’nin telefonu açılmıyor</i>” diye yazdı. </p>
    </article>
  </body>
</html>