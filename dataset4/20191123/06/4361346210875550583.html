<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/horror-kunszentmartonban-sziven-szurta-anyja-a-haromeves-kisfiat/187213"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-23T06:30:00+00:00"/>
    <meta property="og:title" content="Horror Kunszentmártonban – Szíven szúrta anyja a hároméves kisfiát"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Horror Kunszentmártonban – Szíven szúrta anyja a hároméves kisfiát</mark>
      </h1>
      <address><time datetime="2019-11-23T06:30:00+00:00">23 Nov 2019, 06:30</time> by <a rel="author">B. B.</a></address>
      <p>
        <b>A környékbeliek a családot mintacsaládként ismerték. </b>
        <b>A környékbeliek a családot mintacsaládként ismerték.</b>
      </p>
      <p>Hároméves kisfiát ölte meg egy 32 éves nő a Jász-Nagykun-Szolnok megyei Kunszentmártonban. A Bors információi szerint T. Júlia a gyerme­kével otthon volt, amikor a gyilkosság történt, a helyiek szerint a nő a gyerekét szíven szúrta.</p>
      <p>A tragédia helyszínén azt beszélik, a nő bántalmazta a fiút, mielőtt késsel rátámadt.</p>
      <figure>
        <img src="http://media.borsonline.hu/cikk/20/192827/gallery-picture/645w/2032553_kun-mti.jpg"/>
        <figcaption>© MTI</figcaption>
      </figure>
      <p>A pontos körülmények még tisztázásra várnak, ám úgy tudjuk, a gyerek édesapja, B. Péter az ölébe kapott haldokló gyerekkel a házukkal szemben lévő kocsmába rohant be segítséget kérni, miközben a mentőket hívta. A kisfiú azonban szinte percek alatt elvérzett.</p>
      <p>A környékbeliek a családot mintacsaládként ismerték, a Borsnak őszinte döbbenettel beszéltek.</p>
      <figure>
        <img src="http://media.borsonline.hu/cikk/20/192827/big-lead/650x360/2032544_shutterstock-1147949315.jpg"/>
        <figcaption>A 32 éves T. Júliát a rendôrök őrizetbe vették (illusztráció) © Shutterstock</figcaption>
      </figure>
      <p>– Úgy nyolc évet éltek kint Angliában, nemrég költöztek haza a nagyszülőktől megörökölt házba – mesélte a Borsnak a család egyik ismerőse.</p>
      <p>– Mondható, hogy mintacsalád voltak, két gyereket neveltek. Péter mérnök, Júlia pedig háztartásbeliként volt otthon, kimondottan jó körülmények között éltek. Júliának soha nem volt egy rossz szava sem a kicsikhez, Péter is imádta a családját. Tisztességesen dolgozott. Bele sem merek gondolni, mit érezhetett, amikor a karjai között halt meg a kisfia – mondta sokkos állapotban a Borsnak a férfi. A zsaruk az anyát még otthon elfogták, Kovács Ágnes rendőrségi szóvivő szerint megalapozott az ember­ölés gyanúja a nővel szemben.</p>
    </article>
  </body>
</html>