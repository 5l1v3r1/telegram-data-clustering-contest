<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/vulin-blgariya-pozvolyava-drugi-da-izbirat-vragovete-407399.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T06:42:29+00:00"/>
    <meta property="og:title" content="Вулин: България позволява други да избират враговете ѝ"/>
    <meta property="og:description" content="Така сръбският военен министър отговори на вицепремиера Захариева"/>
  </head>
  <body>
    <article>
      <h1>Вулин: България позволява други да избират враговете ѝ</h1>
      <address><time datetime="2019-11-23T06:42:29+00:00">23 Nov 2019, 06:42</time> by <a rel="author">сс</a></address>
      <p>Сърбия направи нова провокация към България с изказване на министъра на отбраната Александър Вулин. Той заяви, че България позволява на други да избират приятелите и враговете ѝ, което Сърбия не би допуснала, предаде ТАНЮГ.</p>
      <p>"България знае как да остави другите да избират приятелите и враговете й. Сърбия не позволява това като независима държава сама ги подбира. България има свои проблеми и оставя други да се грижат за тях", каза Вулин.</p>
      <p>Така той коментира изявление на българския външен министър Екатерина Захариева, с което тя отхвърли обвинението на председателя на парламентарната комисия за Косово Милован Дрецун, че в Сърбия е активна българска разузнавателна мрежа и така замеси страната ни в сръбско-руския шпионски скандал.</p>
    </article>
  </body>
</html>