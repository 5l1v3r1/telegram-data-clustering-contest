<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/6-aydir-maas-odeyemeyen-akpli-belediyede-bir-skandal-daha-257541h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T06:18:00+00:00"/>
    <meta property="og:title" content="6 aydır maaş ödeyemeyen AKP'li belediyede bir skandal daha!"/>
    <meta property="og:description" content="AKP'li Bitlis Adilcevaz Belediyesi’nin 6 aydır maaş ödemediği işçilerin sigortalarını da asgari ücretin altında ödediği ortaya çıktı."/>
  </head>
  <body>
    <article>
      <h1>6 aydır maaş ödeyemeyen AKP'li belediyede bir skandal daha!</h1>
      <address><time datetime="2019-11-23T06:18:00+00:00">23 Nov 2019, 06:18</time> by <a rel="author">Yeni Çağ Gazetesi</a></address>
      <p>
        <b>AKP'li Bitlis Adilcevaz Belediyesi’nin 6 aydır maaş ödemediği işçilerin sigortalarını da asgari ücretin altında ödediği ortaya çıktı.</b>
      </p>
      <p>İşçilerin ekim ayında sigortaları 2 bin 558 lira 40 kuruş olarak yatırıldı. Bunun maaşa yansımasının 2 bin liranın altında olduğu öğrenildi.</p>
      <p>BirGün’e konuşan Albel Enerji işçileri, kendilerine haber verilmeden bu uygulamanın yapıldığını ifade etti. İşçiler, 82 çalışanın mağdur olduğunu, 6 aydır maaş alamadıklarını, şimdi de bu durumla karşılaştıklarını belirterek tepkilerini dile getirdi.</p>
      <p>İsmini vermek istemeyen bir işçi şunları söyledi: “Bize baskı uyguluyorlar bırakıp gidelim diye. 6-7 aydır maaş alamıyoruz. Yoksulluğu çeken kim, eşlerinden boşanan kim? Kimse önemsemiyor bunları, sesimizi duyuramıyoruz. Belediye Başkanı Necati Gürsoy bize ‘bırakın gidin’ dedi. Fazla mesai ücretlerimiz kesildi, sigortalarımız asgari ücretin altına düşürüldü.”</p>
      <p>Konuyla ilgili bilgi almak için aradığımız Adilcevaz Belediyesi Başkan Yardımcısı Kenan İkibeş ise işçilerin iddiasını doğruladı. İkibeş, “İddia doğru. Ama bu sehven gerçekleşmiş. Bu hata düzeltildi ama pazartesi sisteme düşecek. Belediyeyle yaşanan bu durumun alakası yok. Taşeron şirketlere biz hakedişlerini ödüyoruz, bizden çıkıyor” dedi.</p>
    </article>
  </body>
</html>