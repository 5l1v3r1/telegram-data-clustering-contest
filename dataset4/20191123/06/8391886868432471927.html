<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/gundem/polis-ve-jandarma-ya-yeni-ceza-kesme-yetkisi-h375150.html"/>
    <meta property="og:site_name" content="HABER 61"/>
    <meta property="article:published_time" content="2019-11-23T06:05:52+00:00"/>
    <meta property="og:title" content="Polis ve Jandarma'ya yeni ceza kesme yetkisi!"/>
    <meta property="og:description" content="Jandarma ve polis de çevre cezası kesebilecek."/>
  </head>
  <body>
    <article>
      <h1>Polis ve Jandarma'ya yeni ceza kesme yetkisi!</h1>
      <h2>Jandarma ve polis de çevre cezası kesebilecek.</h2>
      <address>
        <time datetime="2019-11-23T06:05:52+00:00">23 Nov 2019, 06:05</time>
      </address>
      <p>İçişleri Bakanlığı’na ilişkin yeni düzenlemeler öngören 95 maddelik yasa teklifi, TBMM İçişleri Komisyonu’nda kabul edildi.</p>
      <p>AK Parti milletvekillerinin imzasını taşıyan kanun teklifi, pek çok alanda yeni düzenlemeler getiriyor. Bu düzenlemelerden biri de çevre kirliliğinin önlenmesini içeriyor. Yeni düzenleme trafikte ve sokakta çevreyi kirletenlere <a href="https://www.haber61.net/haberleri/ceza">ceza</a> kesme yetkisini genişletiyor. Teklifte yer alan 65’inci madde ile Kabahatler Kanunu’nun çevre kirliliğine yönelik yaptırımlarını öngören 41. maddesinde değişiklik yapılıyor. Çevreyi kirletmeyle ilgili maddedeki, “Bu kabahatler dolayısıyla idari para cezasına belediye zabıta görevlileri karar verir” fıkrası, “Bu kabahatler dolayısıyla idari para cezasına belediye sınırları içerisinde belediye zabıta görevlileri, belediye sınırları dışında kolluk görevlileri karar verir” olarak değiştiriliyor.<br/><br/>Düzenleme sonrasında çevreyi kirletenlere artık belediye sınırları içinde zabıtalar, belediye sınırları dışında ise polis ve jandarma ceza kesebilecek. Kabahatler Kanunu’na göre çevreye kirletmenin cezası ise 5 bin TL’ye kadar çıkıyor. Yine kanuna göre, meydana gelen kirliliğin kişi tarafından derhal giderilmesi halinde idari para cezasına karar verilmeyebiliyor.</p>
    </article>
  </body>
</html>