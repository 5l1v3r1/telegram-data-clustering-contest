<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-ncp-party-and-family-split-supriya-sule-whatsapp-status-confirms-split-within-ncp-said-after-ncp-bjp-alliance-government-in-maharashtra-devendra-fadnavis-takes-oath-2863965.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T06:08:23+00:00"/>
    <meta property="og:title" content="महाराष्ट्र में उलटफेर के बाद NCP नेता और शरद पवार ने बेटी सुप्रिया सुले ने बदला Whatsapp स्टेटस, जानें क्या लिखा"/>
    <meta property="og:description" content="महाराष्ट्र में भारतीय राजनीति का सबसे बड़ा उलटफेर हुआ है। शनिवार सुबह बीजेपी ने एनसीपी के साथ मिलकर राज्य में सरकार बना ली और शिवसेना व कांग्रेस देखती रह गई। राज्यपाल भगत सिंह कोश्यारी ने बीजेपी को..."/>
  </head>
  <body>
    <article>
      <h1>महाराष्ट्र में उलटफेर के बाद NCP नेता और शरद पवार ने बेटी सुप्रिया सुले ने बदला Whatsapp स्टेटस, जानें क्या लिखा</h1>
      <address><time datetime="2019-11-23T06:08:23+00:00">23 Nov 2019, 06:08</time> by <a rel="author">लाइव हिन्दुस्तान टीम,नई दिल्ली</a></address>
      <p>महाराष्ट्र में भारतीय राजनीति का सबसे बड़ा उलटफेर हुआ है। शनिवार सुबह बीजेपी ने एनसीपी के साथ मिलकर राज्य में सरकार बना ली और शिवसेना व कांग्रेस देखती रह गई। राज्यपाल भगत सिंह कोश्यारी ने बीजेपी को देवेंद्र फडणवीस को सीएम और एनसीपी नेता अजित पवार को डिप्टी सीएम पद की शपथ दिलवाई। चौंकाने वाले इस उलटफेर के बाद बीजेपी, एनसीपी, शिवसेना और कांग्रेस के नेताओं के बयानों का दौर शुरू हो गया है। महाराष्ट्र में बीजेपी एनसीपी गठबंधन सरकार बनने के बाद एनसीपी नेता सुप्रिया सुले ने अपना Whatsapp स्टेटस बदल डाला है। एनसीपी (राष्ट्रवादी कांग्रेस पार्टी) प्रमुख शरद पवार की बेटी सुप्रिया सुले ने अपने Whatsapp स्टेटस पर लिखा है- पार्टी और परिवार में टूट। उनकी पार्टी ने भी उनके इस बयान की पुष्टि की है। सुप्रिया बारामती लोकसभा सीट से एनसीपी सांसद हैं।</p>
      <figure>
        <iframe data-src="https://twitter.com/ANI/status/1198112339226021889?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>शरद पवार के अपने भतीजे अजित पवार के बीजेपी को समर्थन देने के फैसले को उनका निजी फैसला बताया है। उन्होंने कहा है कि इसमें एनसीपी की सहमति नहीं है। हम उनके फैसले को समर्थन नहीं देते हैं। </p>
      <p>वरिष्ठ एनसीपी  नेता प्रफुल्ल पटेल ने भी अजित पवार के फैसले पर  आपत्ति जाहिर करते हुए भाजपा के साथ जाने  के उनके  फैसले  को एनसीपी के सिद्धांतों के खिलाफ बताया। </p>
      <p>
        <b>
          <a href="https://www.livehindustan.com/national/story-bjp-ncp-alliance-sharad-pawar-says-ajit-pawar-decision-to-support-the-bjp-to-form-the-maharashtra-government-is-his-personal-decision-and-not-that-of-the-ncp-2863936.html">BJP-NCPAlliance:अजित के BJP को समर्थन देने पर शरद पवार ने दिया ये बयान</a>
        </b>
      </p>
      <p><b>शिवसेना का अजीत पवार पर हमला</b><br/>शिवसेना प्रवक्ता संजय राउत ने कहा- राजभवन की शक्तियों का दुरुपयोग हुआ है। अजीत पवार के इस फैसले के बारे में शरद पवार को कोई जानकारी नहीं थी। अजीत पवार ने शरद पवार को धोखा दिया है। रात के अंधेरे में ये पापा किया है। अजीत पवार ने चोरी की है। कल 9 बजे तक ये महाशय (अजित पवार) हमारे साथ बैठे थे, अचानक से गायब हो गए बाद में। वो नजर से नजर नहीं मिलाकर बोल रहे थे। जो व्यक्ति पाप करने जाता है उसकी नजर जैसे झुकती है, वैसे झुकी नजरों से बात कर रहे थे। उद्धव ठाकरे जी और शरद पवार जी संपर्क में हैं और आज भी मिलेंगे। वह संयुक्त प्रेस वार्ता को संबोधित कर सकते हैं। पर सच तो यह है कि अजीत पवार और उनके साथ गए विधायकों ने छत्रपति शिवाजी महाराज और महाराष्ट्र का अपमान किया है। अजित पवार ने महाराष्ट्र के लोगों के पीठ में छुरा घोंपा है।<br/> </p>
    </article>
  </body>
</html>