<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/toos-en-henk-5000-keer-de-krant"/>
    <meta property="og:site_name" content="1limburg"/>
    <meta property="article:published_time" content="2019-11-23T06:53:29+00:00"/>
    <meta property="og:title" content="Toos en Henk 5000 keer in de krant"/>
    <meta property="og:description" content="Voor de vijfduizendste keer staan Toos en Henk zaterdag in de krant. De cartoon is een creatie van de Maastrichtse beeldend kunstenaar Paul Kusters."/>
  </head>
  <body>
    <article>
      <h1>Toos en Henk 5000 keer in de krant</h1>
      <h2>Voor de vijfduizendste keer staan Toos en Henk zaterdag in de krant. De cartoon is een creatie van de Maastrichtse beeldend kunstenaar Paul Kusters.</h2>
      <address><time datetime="2019-11-23T06:53:29+00:00">23 Nov 2019, 06:53</time> by <a rel="author">Kirsten Paulus</a></address>
      <p>Limburg maakte in januari 1999 kennis met Toos en Henk, toen de cartoon voor het eerst in Dagblad De Limburger verscheen.</p>
      <p><b>Niet grappig</b><br/>Paul Kusters is kritisch over de meeste van zijn tekeningen. Vooral die van de beginjaren. “De eerste 3.500 cartoons zijn bijna allemaal mislukt”, zegt hij. “Ik schaam me daar intens voor. Er zijn er maar enkele tientallen echt goed. De rest was niet grappig, niet goed genoeg, en te weinig gelaagd. Stiekem weet ik wel dat mensen er anders over denken. De krant ook. Maar ik meen het wel.”</p>
      <p><b>Populair</b><br/>Ondanks de zelfkritiek van de tekenaar is de dagelijkse cartoon een succes. Ook de jaarlijkse scheurkalender van Toos en Henk behoort tot de populairste van Nederland.</p>
      <p><b>Toos is overal</b><br/>Toos en Henk zijn een doorsnee Nederlands getrouwd stel. In de dagelijkse cartoon laat Kusters hen met een knipoog naar de actualiteit kijken. “Toos kom je overval tegen. In je familie, in de trein of in de supermarkt; overal loopt er wel een Toos rond. Ik krijg ook vaak foto’s van mensen die denken Toos gezien te hebben”, zegt Kusters.</p>
      <p><b>Ouders</b><br/>De inspiratie voor het populaire duo haalde Kusters bij zijn vader. “Het gezicht van Henk lijkt op dat van mijn vader.” Toos lijkt ook op iemand die hij kent. “Wie dat is, blijft geheim.”</p>
      <p>
        <i>Een uitgebreid gesprek met tekenaar Paul Kusters is zaterdag te zien in L1mburg Centraal om 17:30 uur.</i>
      </p>
    </article>
  </body>
</html>