<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/chestvame-uspenie-na-sv-aleksandr-nevski"/>
    <meta property="og:site_name" content="Новини БНТ"/>
    <meta property="article:published_time" content="2019-11-23T06:19:37+00:00"/>
    <meta property="og:title" content="Честваме успение на Св. Александър Невски"/>
    <meta property="og:description" content="На 23 ноември православната църква отбелязва успение на св. Александър Невски, а един символите на София чества своя храмов празник. Тази година се н..."/>
  </head>
  <body>
    <article>
      <h1>Честваме успение на Св. Александър Невски</h1>
      <address>
        <time datetime="2019-11-23T06:19:37+00:00">23 Nov 2019, 06:19</time>
      </address>
      <p>
        <b>На 23 ноември православната църква отбелязва успение на св. Александър Невски, а един символите на София чества своя храмов празник.</b>
      </p>
      <p>
        <b>Тази година се навършват 95 години от освещаването на патриаршеския храм-паметник. Храмът е завършен през 1912-та. Осветен е през 1924 г., когато е обявен и за паметник на културата. Катедралата св. Ал. Невски е вторият по големина православен храм на Балканите. Сградата се простира върху повече от 3100 кв. м и побира 5 хиляди души.</b>
      </p>
      <figure>
        <video src="https://nws2.bnt.bg/p/p/s/psn-231119-08-sv-al-nevski-x264-725853.mp4"/>
      </figure>
      <p>Храмът е изграден по предложение на българския политик и общественик Петко Каравелов (1843 г.-1903 г.). Първоначално е било решено той да бъде издигнат в Търново, но българският княз Батенберг (управлявал 1879-1886 г.) настоява да е в София. Една част от средствата за построяването на храма се отпускат от държавния бюджет, друга от дарения на видни граждани, включително и от княз Батенберг, който дарява сумата от 6000 златни лева.</p>
      <p>На 19.02.1882 г. се полага основният камък, но строежът започва по-късно - през 1904 г. Храмът е завършен едва през 1912 г., а е осветен чак през 1924 г.</p>
      <p>Осветен е със специална церемония от 12 до 14 септември 1924 г. Същата година е обявен за паметник на културата, а през 1951 г. - за Патриаршеска катедрала. Всяка година традиционните празници на храма се отбелязват на 30 август - деня, в който през 1724 г. мощите на княз Александър Невски са пренесени и положени в построената в негова чест и памет Александро-Невска лавра в Санкт Петербург, и на 23 ноември - денят на неговото успение.</p>
      <related>
        <h4>Свързани публикации</h4>
        <a href="http://news.bnt.bg/bg/a/pavetata-pred-sveti-aleksandr-nevski-ostavat-nyama-da-ima-podmyana-s-plochi"/>
        <a href="http://news.bnt.bg/bg/a/pavetata-okolo-aleksandr-nevski-nyama-da-se-podmenyat"/>
        <a href="http://news.bnt.bg/bg/a/tsrkvata-pochita-pametta-na-knyaz-aleksandr-nevski"/>
      </related>
    </article>
  </body>
</html>