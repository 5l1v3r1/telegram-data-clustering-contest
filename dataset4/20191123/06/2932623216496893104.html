<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/spor/664430.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-23T06:59:00+00:00"/>
    <meta property="og:title" content="Şoke eden Falcao gerçeğini açıkladı! Yanlış..."/>
    <meta property="og:description" content="Yunanistan'ın en tanınmış Olympiakos muhabirlerinden Kostas Nikolakopoulos, sakatlıklarla boğuşan Radamel Falcao'nun Galatasaray'a transferini masaya yatırdı."/>
  </head>
  <body>
    <article>
      <h1>Şoke eden Falcao gerçeğini açıkladı! Yanlış...</h1>
      <h2>Yunanistan'ın en tanınmış Olympiakos muhabirlerinden Kostas Nikolakopoulos, sakatlıklarla boğuşan Radamel Falcao'nun Galatasaray'a transferini masaya yatırdı.</h2>
      <address>
        <time datetime="2019-11-23T06:59:00+00:00">23 Nov 2019, 06:59</time>
      </address>
      <p>Galatasaray'a geldiği günden bu yana sakatlığı sebebiyle yalnızca 5 resmi maçta forma giyebilen Radamel Falcao hakkında Yunanistan'dan çarpıcı bir iddia geldi.</p>
      <p>Ülkenin en tanınmış Olympiakos muhabirlerinden biri olan Kostas Nikolakopoulos, Kolombiyalı golcünün yaz transfer döneminde Yunan ekibinin kapısından döndüğünü öne sürdü.</p>
      <p>Nikolakopoulos, "Falcao, bu yaz Olympiakos'un yürüttüğü transfer operasyonunun sırlarından biriydi. Başkan Marikanis, Falcao ile bizzat görüştü ancak transfer olumlu sonuçlanmadı." dedi.</p>
      <p>Olympiakos'un Radamel Falcao'yu transfer etmemesinin iyi tarafına vurgu yapan Nikolakopoulos, yıldız oyuncunun Galatasaray'a henüz kayda değer bir katkı yapamamasına dikkat çekti.</p>
      <p>"Falcao, Galatasaray'a gitti ama şimdi orada ne yapıyor? Aşil tendinitindeki sakatlıkla boğuşuyor. Sahalara ne zaman geri döneceği belli değil. Falcao transferi, böyle transferler için yanıp tutuşan taraftarların yanlış düşündüğünün bir kanıtıdır. "</p>
      <p>Tedavisi için İspanya'da bulunan Radamel Falcao, önümüzdeki hafta İstanbul'a dönecek.</p>
    </article>
  </body>
</html>