<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/11-arac-zincirleme-trafik-kazasina-karisti-1210841.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-23T06:01:00+00:00"/>
    <meta property="og:title" content="11 araç zincirleme trafik kazasına karıştı"/>
    <meta property="og:description" content="İstanbul Esenyurt'ta 11 aracın karışmış olduğu zincirleme trafik kazasında 2 kişi yaralanarak çeşitli hastanelere kaldırıldı. Yaklaşık 30 dakika boyunca kapalı olan yol araçların çekilmesinin ardından tekrar açıldı."/>
  </head>
  <body>
    <article>
      <h1>11 araç zincirleme trafik kazasına karıştı</h1>
      <h2>İstanbul Esenyurt'ta 11 aracın karışmış olduğu zincirleme trafik kazasında 2 kişi yaralanarak çeşitli hastanelere kaldırıldı. Yaklaşık 30 dakika boyunca kapalı olan yol araçların çekilmesinin ardından tekrar açıldı.</h2>
      <address>
        <time datetime="2019-11-23T06:01:00+00:00">23 Nov 2019, 06:01</time>
      </address>
      <p>Kaza, saat 03.30'da <b>Esenyurt İlçesi Turgut Özal Mahallesi E-5 Kara yolu Haramidere mevkiinde </b>meydana geldi. Edinilen bilgiye göre bir otomobil, sürücüsünün direksiyon hâkimiyetini kaybetmesi sonucu yol kenarındaki bariyerlere çarparak durabildi.</p>
      <p>Kaza yapan otomobile çarpmamak için manevra yapan 9 otomobil ve bir minibüs, yolun kaygan olması sebebiyle sürücülerinin kontrollerini kaybederek birbirine çarptı. Aynı yerde kazaların olduğunu gören vatandaşlar durumu hemen polis ekiplerine bildirdi.</p>
      <figure>
        <img src="https://images.bursadabugun.com/editor/haber/23112019/a8b03ae7-283e-4244-9adb-fc1f9a605cb4-5dd8bdf3b463e.jpg"/>
      </figure>
      <p>
        <b>İhbar üzerine olay yerine itfaiye, polis ve sağlık ekipleri sevk edildi. Kazada yaralanan 2 kişi ambulanslarla hastaneye kaldırıldı. Zeminin kaygan olması sebebiyle polis ekipleri, yolu trafiğe kapatarak ulaşımı yan yoldan sağladı.</b>
      </p>
      <figure>
        <img src="https://images.bursadabugun.com/editor/haber/23112019/f756a0a9-8132-470a-8ca4-b9115dabca56-5dd8bdf09696a.jpg"/>
      </figure>
      <p>Kaza yapan araçların yoldan çekilmesi ve belediye ekiplerinin temizlik çalışması sonrası yol trafiğe açıldı.</p>
      <figure>
        <img src="https://images.bursadabugun.com/editor/haber/23112019/7047413a-6fe0-4eb2-8065-6501f6c872b8-5dd8bdedc6061.jpg"/>
      </figure>
    </article>
  </body>
</html>