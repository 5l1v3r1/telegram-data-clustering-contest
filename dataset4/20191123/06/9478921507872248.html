<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/eidiseis/epistimi/olympiada-ekpaideytikis-rompotikistessera-metallia-diakriseis-gia-tin-elliniki-apostoli-video/"/>
    <meta property="og:site_name" content="ert.gr"/>
    <meta property="article:published_time" content="2019-11-23T06:05:07+00:00"/>
    <meta property="og:title" content="Ολυμπιάδα Εκπαιδευτικής Ρομποτικής:Τέσσερα μετάλλια-διακρίσεις για την ελληνική αποστολή (video)"/>
    <meta property="og:description" content="Με τέσσερα μετάλλια -τρία αργυρά, ένα χάλκινο- και τρεις διακρίσεις (τέταρτη, έβδομη και ένατη θέση) επέστρεψε η ελληνική αποστολή από τον παγκόσμιο τελικό της Ολυμπιάδας Εκπαιδευτικής Ρομποτικής WRO 2019, που πραγματοποιήθηκε στο Γκιόρ της Ουγγαρίας, με θέμα την ανοικοδόμηση των πόλεων του μέλλοντος."/>
  </head>
  <body>
    <article>
      <h1>Ολυμπιάδα Εκπαιδευτικής Ρομποτικής:Τέσσερα μετάλλια-διακρίσεις για την ελληνική αποστολή (video)</h1>
      <address><time datetime="2019-11-23T06:05:07+00:00">23 Nov 2019, 06:05</time> by <a rel="author">Δήμητρα Λαχουρή</a></address>
      <p>Με <b>τέσσερα μετάλλια</b> -τρία αργυρά, ένα χάλκινο- και <b>τρεις διακρίσεις</b> (τέταρτη, έβδομη και ένατη θέση) επέστρεψε η ελληνική αποστολή από τον παγκόσμιο τελικό της <b>Ολυμπιάδας Εκπαιδευτικής Ρομποτικής WRO 2019</b>, που πραγματοποιήθηκε στο Γκιόρ της Ουγγαρίας, με θέμα την <b>ανοικοδόμηση των πόλεων του μέλλοντος</b>.</p>
      <figure>
        <iframe src="https://www.youtube.com/embed/NTJhQhB9nCA" width="640" height="360" data-service="Youtube" scrolling="no"/>
      </figure>
      <p>Πιο συγκεκριμένα: Στην κατηγορία <b>Open</b>, δύο ασημένια μετάλλια στο δημοτικό με την ομάδα Infinite Code και προπονήτρια την Πωλίνα Πλουμιδάκη από τα Τοσίτσεια – Αρσάκεια Εκάλης, καθώς και στο Γυμνάσιο με την ομάδα SmartBirds και προπονητή τον Πάνο Βέρρα από την Πάτρα (Πειραματικό Γυμνάσιο Λάγγουρα και 2ο Γυμνάσιο Πατρών). Επίσης, στο Λύκειο, η ομάδα Minders με προπονητή τον Τίμο Τρυφωνίδη από την Εκπαιδευτική Αναγέννηση Αττικής κατετάγησαν στην τέταρτη θέση παγκοσμίως.</p>
      <p>Η κατηγορία Open έχει εκθεσιακό χαρακτήρα ζητώντας από τους μαθητές να δημιουργήσουν τη δική τους έξυπνη ρομποτική λύση με βάση ένα δοσμένο θέμα, που φέτος ήταν Smart Cities.</p>
      <p>Στην κατηγορία ποδοσφαίρου με ρομπότ <b>WRO Football</b>, η καλαματιανή ομάδα BitBot με μαθητές Λυκείου και προπονητή τον Λεωνίδα Φίλο, κατέλαβε τη 2η θέση στον τελικό, χάνοντας από την ομάδα του Μακάο, κερδίζοντας όμως το ασημένιο μετάλλιο.</p>
      <p>Στην απαιτητική κατηγορία <b>Regular</b>, χάλκινο μετάλλιο στα δημοτικά με την ομάδα Jobi Team και προπονητή τον Κώστα Τσατσαρώνη.</p>
      <p>Επίσης, 7η στα Λύκεια κατετάγη η ομάδα Teamwork Optimum από το Γενικό Λύκειο Καστριτσίου με προπονητή τον Ανέστη Βοβό.</p>
      <p>Στη δημοφιλή αυτή κατηγορία την Ελλάδα εκπροσώπησαν επάξια και άλλες τρεις ομάδες: Teamwork Happiness στο Δημοτικό (63η θέση παγκοσμίως), Youngbloods και Teamwork Dream στο Γυμνάσιο (61η και 78η θέση αντίστοιχα).</p>
      <p>Τις επιτυχίες ολοκλήρωσε η φοιτητική ομάδα <b>ESDA Lab</b> από το Πανεπιστήμιο Πελοποννήσου η οπoία κατετάγη 9η στην κατηγορία της.</p>
      <p>Πηγή:ΕΡΤ</p>
    </article>
  </body>
</html>