<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/yazarlar/azizenur-yetis/stres-sindirim-sisteminizi-etkiliyor/"/>
    <meta property="og:site_name" content="Denizli Haber"/>
    <meta property="article:published_time" content="2019-11-23T06:00:24+00:00"/>
    <meta property="og:title" content="STRES SİNDİRİM SİSTEMİNİZİ ETKİLİYOR!"/>
    <meta property="og:description" content="Yetişmesi gereken işler, sınav heyecanı yaşarken veya yoğun bir trafik içindeyken yaşadığımız stres adeta hayatımızın bir parçası haline geldi değil mi?"/>
  </head>
  <body>
    <article>
      <h1>STRES SİNDİRİM SİSTEMİNİZİ ETKİLİYOR!</h1>
      <address>
        <time datetime="2019-11-23T06:00:24+00:00">23 Nov 2019, 06:00</time>
      </address>
      <p>Yetişmesi gereken işler, sınav heyecanı yaşarken veya yoğun bir trafik içindeyken yaşadığımız stres adeta hayatımızın bir parçası haline geldi değil mi?</p>
      <p>Bu stresli anlarda sizin de nefesiniz tıkanıyor, mide veya bağırsaklarınıza ani bir ağrı girdiği oluyor mu? Cevabınız EVET ise maalesef siz de STRES in olumsuz etkilerini yaşıyor olabilirsiniz!</p>
      <p>Stres, üzüntü, heyecan gibi bizi gerilim haline getiren duygu durumlarında; bağırsaklarımız hemen bu durumdan etkilenir ve bir takım sorunlar da beraberinde gelir.</p>
      <p>Sindirim sistemimiz; merkezi sinir sistemine bağlı milyonlarca sinir hücrelerinden oluşan ve en ufak duygu değişiminden bile etkilenen kompleks ve hassas bir yapıdır.</p>
      <p>Zengin bir sinir ağına sahip olan bağırsaklarımız da beynimiz ile sıkı bir bağlantı halindedir. Normalde bağırsaklarımız otonom sinir sistemi tarafından beynimizin gönderdiği sinyaller ile sağlıklı bir şekilde çalışır. Ancak; stres, üzüntü, kaygı gibi duygu değişimi durumlarında düzenli çalışan bağırsak sağlığımız maalesef olumsuz etkilenir.</p>
      <p>Strese bağlı kanda hızla yükselen KORTİZOL HORMONU belli bir seviyeden sonra kan dolaşım bozukluklarına yol açar. Ve bu durum sindirim sistemine kan akışının yavaşlamasına sebep olabilir. Buna bağlı olarak da sindirim sisteminin çalışmasında birtakım aksamalar meydana gelir, sindirim sıkıntıları (ishal, kabızlık, ağrılı kramp, şişkinlik gibi belirtiler) oluşmaya başlar.</p>
      <p>Sindirim sistemi bozuklarına STRES faktörünün yanında ayrıca; düzensiz ve yetersiz beslenme, uykusuzluk, genetik faktörler, uzun süreli açlık gibi bazı etkenler de sebep olur.</p>
      <p><b><i>STRES-ÜLSER ARASINDAKİ İLİŞKİ:</i></b><br/>Stresin sadece bağırsaklarımıza değil midemize de olumsuz etkileri vardır. Çevremizde kime sorsak yaşam stresine bağlı olarak ülser gibi mide sorunlarına sahip olduğunu söylüyor değil mi?</p>
      <p>Peptik ülser; ”Helicobacer Pylori (H.Pylori) ” adındaki bakterilerin mide mukozasına zarar vermesi ile veya bazı ağrı kesicilerin etkisi ile oluşabildiği gibi STRES de ülserde tetikleyici rol almaktadır.</p>
      <p>Görüldüğü gibi stres başta mide-bağırsak sağlığını yani sindirim sistemimizi olumsuz etkilemektedir. Ayrıca tüm bunların yanında obeziteye de neden olmaktadır. Nasıl mı? Gelin birlikte bakalım.</p>
      <p>Stresli olduğumuz zamanda kanda artan KORTİZOL HORMONU seviyesi; çoğu kişide ”YEME ATAKLARINI” oluşturur. Böylece birey daha çok sağlıksız besinlere yönelir ve tükettiği miktar da genellikle çok yüksek olur.</p>
      <p>Hem kanda artan KORTİZOL seviyesi hem de fazla yemek yemeye bağlı olarak özellikle karın bölgesinde hızlı bir yağlanma meydana gelir. Bu durum başta obezite olmak üzere; kalp-damar hastalıkları, insülin direnci, diyabet, yüksek tansiyon gibi bazı sağlık sorunlarını da berberinde getirir.</p>
      <p><b><i>STRESİ AZALTMANIN YOLLARI:</i></b><br/>1) Sizi strese neden olan şeylerden bir müddet uzaklaşmaya çalışın ve kendinizi rahat bırakmaya bakın.<br/>2) Mutlaka sporu bir yaşam tarzı haline getirin. Yani sadece kilo kontrolü için değil; stressiz bir yaşam için de sporun birçok olumlu etkisinin olduğunu unutmayın. Spor yaparken kanda yükselen ENDORFİN hormonu sizin rahatlamanıza ve kendinizi daha mutlu hissetmenizi sağlar.<br/>3) Gerektiği durumda psikolojik destek alın.<br/>4) Kendinize sosyal bir ortam oluşturun. Örneğin sevdikleriniz veya arkadaşlarınız ile daha çok vakit geçirmeye çalışın.</p>
      <p>Tüm bunların yanında sindirim sıkıntılarının yaşanmaması için de;<br/>– Yeterli-dengeli beslenmeye çalışın.<br/>– Ayakta yemek yerine oturarak ve besinleri iyice çiğneyerek yavaş bir şekilde öğünlerinizi tüketin.<br/>– Yağ ve şeker oranı yüksek paketli gıdalardan ve yemeklerden uzak durun.<br/>-Alkol ve sigara tüketiminden uzak durun.<br/>-Su tüketiminizin mutlaka en az 2,5 litre olmasına özen gösterin.<br/>Bir sonraki yazıda görüşmek dileği ile herkese sağlıklı günler dilerim…</p>
    </article>
  </body>
</html>