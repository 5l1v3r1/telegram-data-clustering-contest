<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/23/greece/geni-safak-i-ellada-ftiaxnei-nazistika-stratopeda-gia-tous-metanastes/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-23T06:16:05+00:00"/>
    <meta property="og:title" content="Γενί Σαφάκ : Η Ελλάδα φτιάχνει «ναζιστικά στρατόπεδα» για τους μετανάστες"/>
    <meta property="og:description" content="Γενί Σαφάκ : Η Ελλάδα φτιάχνει «ναζιστικά στρατόπεδα» για τους μετανάστες"/>
  </head>
  <body>
    <article>
      <h6 class="kicker">Προκλητικό δημοσίευμα</h6>
      <h1>Γενί Σαφάκ : Η Ελλάδα φτιάχνει «ναζιστικά στρατόπεδα» για τους μετανάστες</h1>
      <h2>Συνεχίζονται οι τουρκικές προκλήσεις στο μεταναστευτικό με τη σκυτάλη της επίθεσης στην Ελλάδα να παίρνει η γνωστή φιλοκυβερνητική εφημερίδα Γενί Σαφάκ.</h2>
      <address><time datetime="2019-11-23T06:16:05+00:00">23 Nov 2019, 06:16</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Συνεχίζονται οι τουρκικές προκλήσεις στο μεταναστευτικό με τη σκυτάλη της επίθεσης στην Ελλάδα να παίρνει η γνωστή για τη φιλοκυβερνητική προπαγάνδα της εφημερίδα Γενί Σαφάκ.</p>
      <h3>«Στρατόπεδα… Ναζί»</h3>
      <p>Σχολιάζοντας χθες η εφημερίδα τις εξαγγελίες της ελληνικής κυβέρνησης για δημιουργία καταυλισμών σε νησιά, έκανε λόγο για «στρατόπεδα συγκέντρωσης που θυμίζουν εποχές Ναζί».</p>
      <p>
        <a href="https://www.in.gr/2019/11/22/plus/perierga/lygizei-gramma-7xronis-agie-vasili-thelo-spiti-kai-fai/">«Ράγισε» καρδιές το γράμμα 7χρονης στον Άη Βασίλη</a>
      </p>
      <p>Προηγήθηκε την Πέμπτη η παρέμβαση του τουρκικού υπουργείου Εξωτερικών με την αναφορά ότι «η ελληνική πλευρά επιχειρεί να χειραγωγήσει την κοινή γνώμη μέσω αλλοίωσης των γεγονότων».</p>
      <p>Ο εκπρόσωπος του υπουργείου Χαμί Ακσόι, μιλώντας σε δημοσιογράφους, είχε χαρακτηρίσει «αβάσιμες και ατυχείς» τις δηλώσεις του Κυριάκου Μητσοτάκη για το μεταναστευτικό.</p>
      <p>Ο ίδιος είχε προκλητικά αναφέρει ότι οι ροές προσφύγων και μεταναστών μειώθηκαν χάρη… στα μέτρα που έλαβε η τουρκική κυβέρνηση.</p>
      <h4>«Γνωστές οι απάνθρωπες συνθήκες»</h4>
      <p>Τη συνέχεια στην τουρκική προπαγάνδα σε βάρος της Ελλάδας για το μεταναστευτικό ανέλαβε η φιλοκυβερνητική εφημερίδα Γενί Σαφάκ που κατηγόρησε τη χώρα μας ότι φτιάχνει «στρατόπεδα συγκέντρωσης που θυμίζουν εποχές Ναζί στα ελληνικά νησιά».</p>
      <p>Και συμπληρώνοντας το σχόλιό της για τις εξαγγελίες της ελληνικής κυβέρνησης, πρόσθεσε ότι είναι «γνωστές οι απάνθρωπες συνθήκες διαβίωσης των προσφύγων στην Ελλάδα, η οποία τώρα φτιάχνει στρατόπεδα 4.500 ατόμων για να τα απομονώσει από τον υπόλοιπο κόσμο».</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>