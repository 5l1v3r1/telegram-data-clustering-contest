<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/odlaze-se-lansiranje-microsoft-surface-earbuds-a/"/>
    <meta property="og:site_name" content="PC Press"/>
    <meta property="article:published_time" content="2019-11-23T06:46:02+00:00"/>
    <meta property="og:title" content="Odlaže se lansiranje Microsoft Surface Earbuds-a"/>
    <meta property="og:description" content="Po svemu sudeći, Microsoft će propustiti priliku da svoje Surface Earbuds, in-ear slušalice ponudi kupcima tokom predstojeće sezone praznika. Početak njihove prodaje očekuje se tek tokom proleća 20…"/>
  </head>
  <body>
    <article>
      <h1>Odlaže se lansiranje Microsoft Surface Earbuds-a</h1>
      <address><time datetime="2019-11-23T06:46:02+00:00">23 Nov 2019, 06:46</time> by <a rel="author" href="https://pcpress.rs/author/bbubanja/" target="_blank">Branislav Bubanja</a></address>
      <p>Po svemu sudeći, Microsoft će propustiti priliku da svoje <a href="https://pcpress.rs/PCout/?url=https://www.microsoft.com/en-us/p/surface-earbuds/920bnghqjshs?activetab=overview">Surface Earbuds</a>, in-ear slušalice ponudi kupcima tokom predstojeće sezone praznika. <b>Početak njihove prodaje očekuje se tek tokom proleća 2020</b>. godine. Panos Panay, Microsoft Chief Product Officer, naglasio je da je kompaniji potrebno malo više vremena kako bi „ispeglao“ sve detalje oko proizvoda.</p>
      <figure>
        <img src="https://i1.wp.com/pcpress.rs/wp-content/uploads/2019/11/suface-earbuds.jpg"/>
      </figure>
      <p><b>Microsoft je imao planove da lansira Earbuds tokom praznične sezone, po ceni od 249 dolara</b>. Uz ove slušalice se u paketu dobija i kutija koja je istovremeno i punjač, a najavljeno je da bi jedno punjenje bilo dovoljno za 24 časa rada slušalica. <b>One bi trebale da ponude i integraciju sa Office 365, kao pristup Outlook-u i kalendaru kroz glasovne komande</b>. Takođe, slušalice bi trebale da omoguće prevod u realnom vremenu na 60 različitih jezika. Takođe, biće ponuđena i integracija sa Spotify-jem, sa kontrolama osetljivim na dodir.</p>
      <figure>
        <iframe data-src="https://twitter.com/panos_panay/status/1197575990194520065?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <a href="https://pcpress.rs/sinergija-2019-dan-prvi/"/>
      </related>
      <p><b>Kompanija je obećala i druge napredne funkcije za Earbuds</b>, koje uključuju kontrolu PowerPoint prezentacija i uparivanje jednim klikom. Očigledno je da Microsoft nije uspeo da sve to objedini u prvobitno zamišljenom roku, pa je to najverovatnije razlog zašto je došlo do ovog odlaganja.</p>
      <p>Izvor: <a href="https://pcpress.rs/PCout/?url=https://www.engadget.com/2019/11/21/microsoft-surface-earbuds-delayed-spring/">Engadget</a></p>
      <p>Tagovi: <a href="https://pcpress.rs/tag/earbuds/">earbuds</a>, <a href="https://pcpress.rs/tag/in-ear/">in-ear</a>, <a href="https://pcpress.rs/tag/microsoft/">Microsoft</a>, <a href="https://pcpress.rs/tag/pocetak-prodaje/">početak prodaje</a>, <a href="https://pcpress.rs/tag/slusalice/">slušalice</a>, <a href="https://pcpress.rs/tag/surface/">Surface</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/hyperx-predstavio-nove-proizvode/"/>
        <a href="https://pcpress.rs/microsoft-sprema-surface-u-nizem-cenovnom-rangu/"/>
        <a href="https://pcpress.rs/panasonic-najavio-nove-modele-bezicnih-bluetooth-slusalica/"/>
      </related>
    </article>
  </body>
</html>