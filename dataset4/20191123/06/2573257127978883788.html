<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/wifi-italia-per-navigare-in-internet-gratuitamente-senza-una-rete-4g-628349"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T06:35:41+00:00"/>
    <meta property="og:title" content="WiFi Gratis: finalmente è possibile navigare senza Tim, Wind, Tre e Vodafone"/>
    <meta property="og:description" content="Grazie al progetto Piazza WiFi Italia si sta creando nel nostro Paese una rete WiFi libera, gratuita e diffusa su tutto il territorio nazionale."/>
  </head>
  <body>
    <article>
      <h1>WiFi Gratis: finalmente è possibile navigare senza Tim, Wind, Tre e Vodafone</h1>
      <h2>Grazie al progetto Piazza WiFi Italia si sta creando nel nostro Paese una rete WiFi libera, gratuita e diffusa su tutto il territorio nazionale.</h2>
      <address><time datetime="2019-11-23T06:35:41+00:00">23 Nov 2019, 06:35</time> by <a rel="author">Raffaella Papa</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Untitled-design-2019-11-21T164936.351.png"/>
      </figure>
      <p>Hai mai sentito parlare di <b>Piazza WiFi Italia</b>? Si tratta del progetto promosso dal Ministero dello Sviluppo Economico per <b>creare una Rete WiFi libera</b>, gratuita e diffusa su tutto il territorio nazionale, così da permettere a tutti i cittadini italiani – così come ai turisti in visita al nostro Paese – di <b><a href="https://www.tecnoandroid.it/2019/11/16/vodafone-lancia-infinito-le-nuove-offerte-con-minuti-sms-e-giga-illimitati-624713">navigare in Internet</a> senza sostenere alcuna spesa</b>.</p>
      <p>I lavori di sviluppo della Rete sono partiti lo scorso 23 Gennaio, e ad oggi Piazza WiFi Italia conta già <b>2.604 Comuni aderenti</b>, 2.917 punti Hotspot diffusi lungo il territorio nazionale, <b>per un totale di 225.880 utenti connessi</b>. Ultimo Comune registrato? Quello di Poggio Catino, mentre il primo ad aver ospitato il WiFi gratuito è stato il Comune di Torricella Sicura. I <b>primi interventi</b>, infatti, hanno riguardato in modo particolare i <b>comuni colpiti dal sisma nel 2016</b>: quelli dell’Abruzzo, del Lazio, delle Marche e dell’Umbria, così da incentivare anche il turismo e far ripartire l’economia.</p>
      <h3>WiFi gratis in Italia, scarica l’app per iniziare a navigare in Internet</h3>
      <p><b>Per iniziare a navigare in Internet gratuitamente</b>, occorre scaricare l’app <a href="https://wifi.italia.it/it/scarica-l-app.html"><b>WiFi°Italia°it</b></a>, disponibile sia per gli smartphone ed i tablet Android che per i dispositivi iOS. Una volta scaricata l’app, sarà necessario <b>registrarsi al servizio</b> inserendo i dati richiesti e seguendo l’intera procedura di registrazione, che si struttura in tre fasi. Terminata la registrazione e configurata la rete, si potrà finalmente <b>navigare in Internet appoggiandosi al punto Hotspot più vicino</b>. Questo viene segnalato sulla mappa, attraverso un <i><b>pin</b></i>.</p>
      <p>Tra l’altro, una volta configurata la Rete WiFi Italia, non sarà necessario autenticarsi ogni volta: <b>l’app rileverà in modo automatico la presenza di un punto Hotspot nelle vicinanze</b> e vi si appoggerà immediatamente.</p>
    </article>
  </body>
</html>