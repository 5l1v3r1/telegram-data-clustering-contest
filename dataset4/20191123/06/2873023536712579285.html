<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/politiki/paraskinia/220136_salbinismos"/>
    <meta property="og:site_name" content="Efsyn.gr"/>
    <meta property="article:published_time" content="2019-11-23T06:01:08+00:00"/>
    <meta property="og:title" content="Σαλβινισμός"/>
    <meta property="og:description" content="Η ομιλία της για το προσφυγικό, τα κλειστά σύνορα, τον τρόμο από το μέγεθος του προβλήματος, την εθνική τραγωδία που επίκειται κ.λπ. ξεπέρασε ακόμα και τις ακραίες τοποθετήσεις στελεχών της κυβέρνησης."/>
  </head>
  <body>
    <article>
      <h1>Σαλβινισμός</h1>
      <address><time datetime="2019-11-23T06:01:08+00:00">23 Nov 2019, 06:01</time> by <a rel="author">Α.Ψ.</a></address>
      <p>
        <b>Η κ. Γεννηματά εκδηλώνοντας το μένος της κατά του ΣΥΡΙΖΑ έχτισε μόνη της άλλο ένα τείχος απέναντι στους πρόσφυγες πολέμου.</b>
      </p>
      <p>«Φυλάξτε επιτέλους τα σύνορά μας, ενισχύστε τις δυνάμεις, απαιτήστε κι άλλες δυνάμεις της Frontex» είπε μεταξύ άλλων σε εξαιρετικά επιτακτικό τόνο στη Βουλή η πρόεδρος του Κινήματος Αλλαγής Φώφη Γεννηματά κουνώντας -υποτίθεται- το δάχτυλο στην Ευρώπη.</p>
      <p>Η ομιλία της για το προσφυγικό, τα κλειστά σύνορα, τον τρόμο από το μέγεθος του προβλήματος, την εθνική τραγωδία που επίκειται κ.λπ. ξεπέρασε ακόμα και τις ακραίες τοποθετήσεις στελεχών της κυβέρνησης.</p>
      <p>Μια ομιλία που αν την ακούγαμε στα ιταλικά θα ήμασταν σίγουροι ότι την έκανε ο Σαλβίνι και όχι η πρόεδρος ενός σοσιαλδημοκρατικού κόμματος της Ευρώπης. Προκειμένου να φανεί βασιλικότερη του βασιλέως δεν δίστασε να αναπαραγάγει την κακοήθεια που έγινε χθες αντικείμενο κακόβουλου σχολιασμού με τη σκόπιμη διαστρέβλωση μιας αποστροφής του λόγου του Θοδωρή Δρίτσα.</p>
      <p>Η κ. Γεννηματά εκδηλώνοντας το μένος της κατά του ΣΥΡΙΖΑ έχτισε μόνη της άλλο ένα τείχος απέναντι στους πρόσφυγες πολέμου.</p>
      <related>
        <h4>Σχετικά Άρθρα</h4>
        <a href="https://www.efsyn.gr/politiki/boyli/220036_mitsotakis-gia-prosfygiko-i-ellada-den-einai-xefrago-ampeli"/>
        <a href="https://www.efsyn.gr/node/219976"/>
        <a href="https://www.efsyn.gr/node/212642"/>
        <a href="https://www.efsyn.gr/politiki/antipoliteysi/212613_problimatismos-sto-kinall-gia-tin-epomeni-mera"/>
        <a href="https://www.efsyn.gr/node/200489"/>
        <a href="https://www.efsyn.gr/politiki/paraskinia/200070_omofobia"/>
      </related>
    </article>
  </body>
</html>