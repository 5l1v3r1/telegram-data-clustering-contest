<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/rete-scolastica-a-messina-tutto-rinviato-al-prossimo-anno.html"/>
    <meta property="og:site_name" content="Tempostretto"/>
    <meta property="article:published_time" content="2019-11-23T06:30:07+00:00"/>
    <meta property="og:title" content="Rete scolastica a Messina, tutto rinviato al prossimo anno"/>
    <meta property="og:description" content="Il sindaco Cateno De Luca contrario a decisioni temporanee"/>
  </head>
  <body>
    <article>
      <h1>Rete scolastica a Messina, tutto rinviato al prossimo anno</h1>
      <address><time datetime="2019-11-23T06:30:07+00:00">23 Nov 2019, 06:30</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>Il sindaco Cateno De Luca contrario a decisioni temporanee</i>
      </p>
      <p>MESSINA – La “Vittorini” unita alla “Beata Eustochia”, che oggi è invece unita all’Istituto di Paradiso. Quest’ultimo acquisirebbe l’asilo e le elementari di Ganzirri e le elementari di Sant’Agata, oggi dipendenti dall'”Evemero” di Ganzirri. E’ quanto deciso dalla conferenza territoriale per la riorganizzazione della rete scolastica di Messina, la scorsa settimana, scatenando le <b>proteste di docenti e famiglie dell'”Evemero” oggi davanti a Palazzo dei Leoni.</b></p>
      <p>Ecco perché stamani la conferenza si è riunita di nuovo. Al termine del dibattito,<b> il sindaco metropolitano Cateno De Luca</b> ha espresso le sue “perplessità sulla consistenza degli elementi esposti” e ha proposto di “rimandare le scelte di rideterminazione della rete scolastica al prossimo anno, per poter adottare decisioni che siano rispondenti alle esigenze del territorio e dei servizi all’utenza scolastica”.</p>
      <p>Considerate le dinamiche urbane degli ultimi anni, “è fondamentale operare i dovuti accorpamenti non per tenere in piedi servizi inutili ed antieconomici – <b>prosegue il sindaco</b> -. Sono contrario alle operazioni provetta e, siccome il quadro complessivo delle esigenze scolastiche del territorio non risulta chiaro, ho chiesto di congelare ogni decisione immediata per poter in futuro iniziare un percorso che conduca ad una soluzione definitiva che tenga conto dell’utenza e dei servizi scolastici. Il presupposto su cui basare un lavoro esaustivo di revisione non c’è e mi sono preso la responsabilità di prorogare al prossimo anno ogni scelta definitiva. Sono contrario ad ogni operazione tampone che non sia risolutiva, quindi si rimanda ogni decisione al prossimo anno con l’impegno di risolvere tutto definitivamente”.</p>
    </article>
  </body>
</html>