<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/tesla-cybertruck-test-sui-vetri-antiproiettile-disastroso-468849.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-23T06:30:09+00:00"/>
    <meta property="og:title" content="Tesla CyberTruck, test sui vetri antiproiettile disastroso"/>
    <meta property="og:description" content="Durante la presentazione del nuovo pick-up elettrico, il Ceo Elon Musk ha testato la resistenza dei finestrini con esito negativo"/>
  </head>
  <body>
    <article>
      <h1>Tesla CyberTruck, test sui vetri antiproiettile disastroso</h1>
      <h2>Durante la presentazione del nuovo pick-up elettrico, il Ceo Elon Musk ha testato la resistenza dei finestrini con esito negativo</h2>
      <address>
        <time datetime="2019-11-23T06:30:09+00:00">23 Nov 2019, 06:30</time>
      </address>
      <p><b>[Rassegna stampa]</b> Ieri Tesla ha presentato ufficialmente il suo nuovo pick-up elettrico, il CyberTruck. Al momento di testare i <b>vetri antiproiettile</b> di cui è dotato, però, Elon Mask, il numero uno della casa automobilistica di Palo Alto ha collezionato una figura non proprio bellissima, visto che i finestrini si sono rotti.</p>
      <figure>
        <iframe src="https://www.youtube.com/embed/IdaDdZHBOZA" width="675" height="380" data-service="Youtube" scrolling="no"/>
      </figure>
      <p>
        <i>Non è un bel periodo per Elon Musk. Mercoledì in Texas è esploso in un test il serbatoio del razzo per i viaggi su Luna e Marte della sua compagnia spaziale Space X. Ieri presentando Cybertruck, pick-up elettrico con vetri antiproiettile di Tesla, ha lanciato una palla di ferro contro il finestrino che però si è rotto. «Forse ho tirato troppo forte», ha detto il miliardario. In Borsa il titolo Tesla è sceso del 5%. […]</i>
      </p>
      <p>
        <b>Il Corriere della Sera</b>
      </p>
      <blockquote>
        <a href="https://www.formulapassion.it/automoto/mondoauto/cybertruck-pick-up-elettrico-di-tesla-prezzo-motore-autonomia-foto-468711.html">Cybertruck, presentato il pick up elettrico di Tesla</a>
      </blockquote>
      <p>
        <i>Qualcosa è andato storto mentre Elon Musk, a capo di Tesla e di Space X, presentava a Los Angeles il Cybertruck. Pick-up elettrico, futuribile, costruito con i materiali dell’industria aerospaziale, doveva essere indistruttibile. Sul palco, per dimostrarne la solidità, lo hanno preso a martellate e la carrozzeria non ha fatto una piega. Poi hanno tirato una sfera di ferro sul finestrino blindato, che invece ha ceduto nello sconcerto generale. Musk se l’è cavata con una battuta: «Quantomeno non è entrata». Gli era andata meglio la volta scorsa, a febbraio del 2018, quando aveva mandato nello spazio una Tesla cabrio a bordo del vettore Falcon Heavy. «La prima automobile di serie ad aver lasciato l’atmosfera terrestre», si legge su Wikipedia. Al rientro però uno dei razzi riutilizzabili, l’asso nella manica di Space X, si disintegrò all’atterraggio. La diretta ad alto contenuto emotivo e firmata dall’amico regista e sceneggiatore Jonathan Nolan, sulle note di Space Oddity di David Bowie e con citazioni da Guida galattica per autostoppisti di Douglas Adams, ebbe un tale impatto che nessuno ci badò sul momento. Accendere l’immaginazione è una dote che a Musk proprio non manca. […]</i>
      </p>
      <p>
        <b>Jaime D’Alessandro, La Repubblica</b>
      </p>
      <p> </p>
      <footer>RIPRODUZIONE RISERVATA</footer>
    </article>
  </body>
</html>