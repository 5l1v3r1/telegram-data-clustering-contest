<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/criza-gazelor-a-fost-discutata-de-premierul-ion-chicu-si-omologul-sau-din-ucraina-foto_3059878.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-23T06:46:52+00:00"/>
    <meta property="og:title" content="Criza gazelor a fost discutată de premierul Ion Chicu și omologul său din Ucraina (FOTO)"/>
    <meta property="og:description" content="Prim-ministrul Ion Chicu a avut o întâlnire bilaterală cu omologul său ucrainean, Oleksiy Honcharuk. În cadrul discuțiilor, prim-ministrul Chicu a subliniat deschiderea Guvernului privind consolidarea relațiilor de parteneriat cu țara vecină în diverse do"/>
  </head>
  <body>
    <article>
      <h1>Criza gazelor a fost discutată de premierul Ion Chicu și omologul său din Ucraina (FOTO)</h1>
      <address><time datetime="2019-11-23T06:46:52+00:00">23 Nov 2019, 06:46</time> by <a rel="author">PUBLIKA.MD</a></address>
      <slideshow>
        <figure>
          <img src="https://media.publika.md/md/image/201911/w720/byudshhlosh_32870700.jpg"/>
          <figcaption>foto: gov.md</figcaption>
        </figure>
        <figure>
          <img src="https://media.publika.md/md/image/201911/w720/zhtkh_12691500.jpg"/>
          <figcaption>foto: gov.md</figcaption>
        </figure>
        <figure>
          <img src="https://media.publika.md/md/image/201911/w720/zzhshhl_73009100.jpg"/>
          <figcaption>foto: gov.md</figcaption>
        </figure>
        <figure>
          <img src="https://media.publika.md/md/image/201911/w720/irog_02726200.jpg"/>
          <figcaption>foto: gov.md</figcaption>
        </figure>
      </slideshow>
      <p><b>Prim-ministrul Ion Chicu a avut o întâlnire bilaterală cu omologul său ucrainean, Oleksiy Honcharuk.</b> În cadrul discuțiilor, prim-ministrul Chicu a subliniat deschiderea Guvernului privind consolidarea relațiilor de parteneriat cu țara vecină în diverse domenii, precum: securitatea regională, protecția ecologiei bazinului râului Nistru, sectorul energetic și cel al transporturilor, inclusiv intensificarea cooperării la frontiera de stat. Mai exact,  premierul Chicu a reiterat inițiativa de a deschide încă două puncte de control comun la frontiera moldo-ucraineană pe segmentul transnistrean.</p>
      <p>"Dezvoltarea și consolidarea parteneriatelor cu Ucraina este una dintre prioritățile   Guvernului Republicii Moldova. Vreau să reafirm disponibilitatea noastră pentru un dialog interguvernamental deschis și activ. Sunt sigur că, prin eforturi comune, vom putea dezvolta o dinamică pozitivă a cooperării noastre bilaterale", a declarat Ion Chicu.</p>
      <p>La rândul său, Șeful Executivului ucrainean a susținut importanța activizării interacțiunii bilaterale reciproc avantajoase,  confirmând deschiderea Kievului în promovarea dialogului dinamic pe direcțiile de interes comun. În context, a fost remarcată importanța lucrărilor ăn cadrul comisiei interguvernamentale moldo-ucrainene în domeniul colaborării economice și comerciale.</p>
      <p>Pe finalul discuției, șeful Executivului de la Chișinău  și-a exprimat încrederea că se vor găsi soluții reciproc avantajoase în orice situație, astfel încât să îmbunătățească viața cetățenilor.</p>
    </article>
  </body>
</html>