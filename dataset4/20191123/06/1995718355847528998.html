<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152814-v-avstrii-cholovik-vkrav-20-tonn-shokoladu"/>
    <meta property="og:site_name" content="ВолиньPost"/>
    <meta property="article:published_time" content="2019-11-23T06:18:00+00:00"/>
    <meta property="og:title" content="В Австрії чоловік вкрав 20 тонн шоколаду"/>
    <meta property="og:description" content="Водій вантажівки видав себе за найнятого перевізника. Після навантаження в його авто шоколаду на 50 тисяч євро, він зник у невідомому напрямку."/>
  </head>
  <body>
    <article>
      <h1>В Австрії чоловік вкрав 20 тонн шоколаду</h1>
      <address>
        <time datetime="2019-11-23T06:18:00+00:00">23 Nov 2019, 06:18</time>
      </address>
      <p>Водій вантажівки видав себе за найнятого перевізника. Після навантаження в його авто шоколаду на 50 тисяч євро, він зник у невідомому напрямку.<br/><br/>В Австрії зловмисник обманом змусив фабрику видати йому 20-тонну вантажівку з шоколадом вартістю 50 тисяч євро, - повідомляє Кореспондент.<br/><br/>Фабрика з виробництва шоколаду попросила місцеву компанію перевезти продукцію Milka з Австрії в Бельгію. Австрійська компанія передала контракт угорській транспортній фірмі, яка потім найняла чеського підрядника для виконання угоди.<br/><br/>Тому, коли чеська вантажівка прибула на завод в австрійському місті Блуденц, робітники заводу завантажили шоколад без будь-яких підозр.<br/><br/>Водій чеської вантажівки використовував підроблені документи, щоб отримати вантаж. Шоколад так і не досяг пункту призначення, і вантажівка, і водій зникли безвісти.<br/><br/>Слідчі виявили, що номерні знаки на транспортний засіб було викрадено і що водій не працює на чеську компанію.</p>
    </article>
  </body>
</html>