<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/basketbols/bertans-ar-20-punktiem-palidz-wizards-izcinit-uzvaru.d?id=51662919"/>
    <meta property="og:site_name" content="DELFI"/>
    <meta property="article:published_time" content="2019-11-23T06:56:03+00:00"/>
    <meta property="og:title" content="Bertāns ar 20 punktiem palīdz 'Wizards' izcīnīt uzvaru "/>
    <meta property="og:description" content="Latviešu basketbolists Dāvis Bertāns piektdien guva 20 punktus Nacionālās basketbola asociācijas (NBA) regulārā čempionāta spēlē un palīdzēja Vašingtonas &quot;Wizards&quot; komandai izcīnīt uzvaru."/>
  </head>
  <body>
    <article>
      <h1>Bertāns ar 20 punktiem palīdz 'Wizards' izcīnīt uzvaru </h1>
      <address><time datetime="2019-11-23T06:56:03+00:00">23 Nov 2019, 06:56</time> by <a rel="author">LETA</a></address>
      <p>
        <b>Latviešu basketbolists <a href="https://www.delfi.lv/temas/davis-bertans">Dāvis Bertāns</a> piektdien guva 20 punktus Nacionālās basketbola asociācijas (<a href="https://www.delfi.lv/temas/nba">NBA</a>) regulārā čempionāta spēlē un palīdzēja Vašingtonas "<a href="https://www.delfi.lv/temas/wizards">Wizards</a>" komandai izcīnīt uzvaru.</b>
      </p>
      <p>"Wizards" savā laukumā ar rezultātu 125:118 (33:34, 29:34, 28:28, 35:22) pārspēja Šarlotas "Hornets".</p>
      <p>Bertāns šajā mačā laukumā pavadīja 28 minūtes un četras sekundes, kuru laikā realizēja vienu no diviem divpunktu metieniem un sešus no 11 tālmetieniem. Tāpat viņš izcīnīja astoņas atlēkušās bumbas, veica četras rezultatīvas piespēles, pārtvēra vienu bumbu un divas reizes pārkāpa noteikumus. "Wizards" ar Bertānu laukumā iemeta par 10 punktiem vairāk nekā ielaida.</p>
      <p>"Wizards" komandā rezultatīvākais ar 30 punktiem bija Bredlijs Bīls, kurš arī izcīnīja piecas bumbas zem groziem un veica 12 rezultatīvas piespēles, bet vēl 21 punktu un 11 bumbas zem groziem pievienoja Tomass Briants.</p>
      <p>"Hornets" vienībā 31 punktus guva Mailzs Bridžss, bet vēl trīs spēlētāji izcēlās ar 19 punktiem.</p>
      <p>Nākamā spēle "Wizards" paredzēta svētdien pret Sakramento "Kings".</p>
      <p>"Wizards" ar piecām uzvarām 13 spēlēs ieņem devīto vietu Austrumu konferencē.</p>
      <related>
        <h4>Lasi vēl</h4>
        <a href="https://www.delfi.lv/sports/news/basketbols/porzingis-ar-17-punktiem-palidz-mavericks-izcinit-ceturto-uzvaru-pec-kartas.d?id=51662897"/>
        <a href="https://www.delfi.lv/sports/news/basketbols/wizards-uzbrucejs-ja-rodas-saubas-bumba-jadod-bertanam.d?id=51656087"/>
        <a href="https://www.delfi.lv/sports/news/basketbols/bertans-mana-metienu-precizitate-vienmer-var-but-labaka.d?id=51653007"/>
      </related>
    </article>
  </body>
</html>