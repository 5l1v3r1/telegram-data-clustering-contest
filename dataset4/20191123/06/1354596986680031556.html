<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/infographic-cyberveiligheid-bedrijven"/>
    <meta property="og:site_name" content="Emerce"/>
    <meta property="article:published_time" content="2019-11-23T06:24:00+00:00"/>
    <meta property="og:title" content="Infographic: cyberveiligheid bij bedrijven"/>
    <meta property="og:description" content="Organisaties zien menselijke inschattingsfouten als grootste bedreiging voor hun cyberveiligheid. Dat blijkt uit onderzoek van KnowBe4 onder ruim 600 bedrijven wereldwijd."/>
  </head>
  <body>
    <article>
      <h1>Infographic: cyberveiligheid bij bedrijven</h1>
      <address><time datetime="2019-11-23T06:24:00+00:00">23 Nov 2019, 06:24</time> by <a rel="author">Redactie Emerce</a></address>
      <p>
        <b>Organisaties zien menselijke inschattingsfouten als grootste bedreiging voor hun cyberveiligheid. Dat blijkt uit onderzoek van KnowBe4 onder ruim 600 bedrijven wereldwijd.</b>
      </p>
      <p>In het KnowBe4 2019 Security and Trends Report komt naar voren dat bedrijven zich met name zorgen maken om e-mails-scams (96 procent), nalatige medewerkers (76%) en social engineering (70%). Dat is beduidend minder dan angst voor gestolen materialen (23%) of de vrees om afgeluisterd te worden (5%).</p>
      <p>De meerderheid van de bedrijven geeft aan het afgelopen jaar in veiligheidsinitiatieven te hebben geïnvesteerd om cyberaanvallen tegen te gaan . Daarnaast heeft bijna 9 op 10 bedrijven het gevoel dat zij op dit moment beter zijn uitgerust om beveiligingsrisico’s aan te pakken dan vorig jaar.</p>
      <p>Toch zien organisaties phishingmails unaniem als het grootste risico. 76 procent van de respondenten geeft aan dat de hardnekkigste dreiging van binnenuit komt. Organisaties lopen groter risico om slachtoffer te worden van phishingmails, ransomware, CEO-fraude en malware omdat werknemers op slechte links klikken.</p>
      <figure>
        <img src="https://www.emerce.nl/content/uploads/2019/10/B.png"/>
      </figure>
      <related>
        <h4>Gerelateerde items</h4>
        <a href="https://www.emerce.nl/nieuws/cybersecuritybewustzijn-nederlanders-stijgt"/>
        <a href="https://www.emerce.nl/nieuws/nederland-bres-wereldwijde-cyberveiligheid"/>
        <a href="https://www.emerce.nl/nieuws/brussel-krijgt-eigen-centrum-cyberveiligheid"/>
      </related>
    </article>
  </body>
</html>