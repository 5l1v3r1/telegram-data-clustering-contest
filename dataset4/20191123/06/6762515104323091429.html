<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/plebiscyt/adam-malysz-ocenia-nominacje-dawida-kubackiego/x1vhhb4"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-23T06:05:00+00:00"/>
    <meta property="og:title" content="Adam Małysz: Kubacki nie schodzi poniżej wysokiego poziomu"/>
    <meta property="og:description" content="Ostatni sezon był dla Dawida rewelacyjny. Złoto mistrzostw świata, miejsca na podium konkursów Pucharu Świata, stabilna forma... Naprawdę, wielkie brawa. Oczywiście wszyscy pamiętają niesamowity konkurs w Seefeld, w którym Dawid awansował z 27. miejsca po pierwszej serii, na pierwszą pozycję na koniec."/>
  </head>
  <body>
    <article>
      <h1>Adam Małysz: Kubacki nie schodzi poniżej wysokiego poziomu</h1>
      <address><time datetime="2019-11-23T06:05:00+00:00">23 Nov 2019, 06:05</time> by <a rel="author" href="https://www.przegladsportowy.pl/autorzy/adam-malysz" target="_blank">Adam Małysz</a></address>
      <p>
        <b>Ostatni sezon był dla Dawida rewelacyjny. Złoto mistrzostw świata, miejsca na podium konkursów Pucharu Świata, stabilna forma... Naprawdę, wielkie brawa. Oczywiście wszyscy pamiętają niesamowity konkurs w Seefeld, w którym Dawid awansował z 27. miejsca po pierwszej serii, na pierwszą pozycję na koniec.</b>
      </p>
      <p>
        <a href="https://plebiscyt.przegladsportowy.pl/">Głosuj na Dawida Kubackiego w Plebiscycie „Przeglądu Sportowego”. Głosuj codziennie &gt;&gt;</a>
      </p>
      <p>To były doprawdy niezwykłe zawody. Pierwsza seria okazała się niesprawiedliwa, ale druga też nie za bardzo. Mieliśmy w niej trochę szczęścia, ale pokazaliśmy, że trzeba walczyć do samego końca. Poza tym pamiętajmy, że Dawid potwierdzał klasę i moc w każdej serii przed konkursem w Seefeld. On był w mistrzowskiej formie i ostatecznie tym mistrzem został, za co należą mu się brawa. Warto zauważyć również, że Dawid wreszcie ustabilizował formę i nie schodzi poniżej bardzo wysokiego poziomu. Mówimy o poprzedniej zimie, a przecież latem też pokazał siłę, bo wystarczyły mu cztery starty, żeby wygrać klasyfikację generalną Letniego Grand Prix. Teraz, u progu zimy, prezentuje się bardzo dobrze i wierzę, że przed nim kolejne wspaniałe miesiące.</p>
      <related>
        <a href="http://onet.tv/s/przegladsportowy/85-plebiscyt-ps-czworka-podwojna-kobiet/4dlxg4"/>
      </related>
    </article>
  </body>
</html>