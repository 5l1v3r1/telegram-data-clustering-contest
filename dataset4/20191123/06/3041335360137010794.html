<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/23/world/xili-stous-23-oi-nekroi-diadilotes-skotothike-13xronos-se-odofragma/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-23T06:47:33+00:00"/>
    <meta property="og:title" content="Χιλή : Στους 23 οι νεκροί διαδηλωτές - Σκοτώθηκε 13χρονος σε οδόφραγμα"/>
    <meta property="og:description" content="Ο 13χρονος σκοτώθηκε όταν οδηγός έπεσε με το φορτηγό του πάνω σε διαδηλωτές σε οδόφραγμα στην Αρίκα της Χιλής."/>
  </head>
  <body>
    <article>
      <h1>Χιλή : Στους 23 οι νεκροί διαδηλωτές - Σκοτώθηκε 13χρονος σε οδόφραγμα</h1>
      <h2>Ο 13χρονος σκοτώθηκε όταν οδηγός έπεσε με το φορτηγό του πάνω σε διαδηλωτές σε οδόφραγμα στην Αρίκα της Χιλής.</h2>
      <address><time datetime="2019-11-23T06:47:33+00:00">23 Nov 2019, 06:47</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Η κυβέρνηση της <a href="https://www.in.gr/tags/%cf%87%ce%b9%ce%bb%ce%ae%cf%82/">Χιλής</a> απηύθυνε χθες έκκληση για κατευνασμό της βίας στις διαδηλώσεις της κοινωνικής δυσαρέσκειας, στη διάρκεια των οποίων εδώ και πέντε εβδομάδες έχουν χάσει τη ζωή τους 23 άνθρωποι και έχουν τραυματιστεί πάνω από 2.000.</p>
      <h3>Εκκληση για ειρήνευση</h3>
      <p>«Θέλω να εκπέμψω βαθιά και ειλικρινή έκκληση σε όλες τις πολιτικές δυνάμεις να καλέσουν σε ειρήνευση», δήλωσε ο υπουργός Εσωτερικών Γκονσάλο Μπλούμελ.</p>
      <p>
        <a href="https://www.in.gr/2019/11/22/plus/perierga/lygizei-gramma-7xronis-agie-vasili-thelo-spiti-kai-fai/">«Ράγισε» καρδιές το γράμμα 7χρονης στον Άη Βασίλη</a>
      </p>
      <p>Το να κατορθώσουμε και να επιτύχουμε την ανάκτηση της γαλήνης «είναι η πιο σημαντική αποστολή που έχουμε σήμερα ως χώρα», πρόσθεσε.</p>
      <p>Χθες, οι αρχές ανακοίνωσαν πως ο αριθμός των νεκρών κατά τη διάρκεια των κινητοποιήσεων, που ξεκίνησαν στις 18 Οκτωβρίου, έχει φθάσει στους 23, μετά τον θάνατο 13χρονου μία ημέρα πριν στην Αρίκα (Βόρεια), ο οποίος «παρασύρθηκε από φορτηγό στη διάρκεια διαδήλωσης».</p>
      <h4>Σε οδόφραγμα</h4>
      <p>Το θύμα βρισκόταν σε οδόφραγμα, που είχε στηθεί με λάστιχα στην Αρίκα (2.800 χ.λμ. βόρεια του Σαντιάγο κοντά στα σύνορα με το Περού).</p>
      <p>Οδηγός έπεσε με το όχημά του πάνω στους διαδηλωτές, σκοτώνοντας τον έφηβο και τραυματίζοντας «σοβαρά» ενήλικο που τον συνόδευε, σύμφωνα με τον τοπικό εισαγγελέα. Ο δράστης συνελήφθη.</p>
      <p>Πηγή: ΑΠΕ</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>