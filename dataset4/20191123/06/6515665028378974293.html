<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/fudbal/3362707/leonardo-ne-moze-da-zaboravi-dane-u-humskoj-vraticu-se-u-partizan-volim-ga-video"/>
    <meta property="og:site_name" content="kurir.rs"/>
    <meta property="article:published_time" content="2019-11-23T06:06:00+00:00"/>
    <meta property="og:title" content="LEONARDO NE MOŽE DA ZABORAVI DANE U HUMSKOJ: Vratiću se u Partizan! Volim ga (VIDEO)"/>
    <meta property="og:description" content="Ljubimac Grobara Jedan od najboljih fudbalera koji su igrali u Srbiji i dalje sanja crno-beli dres"/>
  </head>
  <body>
    <article>
      <h6 class="kicker">NOSTALGIJA</h6>
      <h1>LEONARDO NE MOŽE DA ZABORAVI DANE U HUMSKOJ: Vratiću se u Partizan! Volim ga (VIDEO)</h1>
      <address>
        <time datetime="2019-11-23T06:06:00+00:00">23 Nov 2019, 06:06</time>
      </address>
      <p>
        <b>Ljubimac Grobara Jedan od najboljih fudbalera koji su igrali u Srbiji i dalje sanja crno-beli dres</b>
      </p>
      <p>Jedan od najboljih stranih fudbalera koji su igrali u Srbiji, Brazilac Leonardo, najavio je preko Instagrama mogućnost da jednom ponovo zaigra u dresu Partizana.</p>
      <figure>
        <iframe src="https://www.youtube.com/embed/CjwFpCLSNZw" width="560" height="315" data-service="Youtube" scrolling="no"/>
      </figure>
      <p>Leonardo trenutno nastupa u UAE za tim Šabab al Ahli, a njegovo javno priznaje isprovocirala je slika s navijačem crno-belih u njegovom dresu s brojem 42 i poziv jednog od njegovih pratilaca na Instagramu:</p>
      <p>- Leo, dođi. Imamo sad pare da te platimo - napisao je jedan navijač crno-belih, da bi mu Leonardo odmah uzvratio:</p>
      <p>- Prijatelju, ako se jednog dana vratim, to neće biti zbog para, već zbog ljubavi!</p>
      <figure>
        <img src="https://www.kurir.rs/data/images/2019/11/22/18/2060685_1_ff.jpg?ver=1574445136"/>
        <figcaption>
          <cite>foto: Instagram</cite>
        </figcaption>
      </figure>
      <p>U postu se sjajni krilni napadač zahvalio navijačima na podršci tokom sezone 2016/17, kad su crno-beli osvojili kup i poslednju titulu prvaka države:</p>
      <p>- Lepo je kad se dogode ti momenti, kad osetiš da si zapamćen i voljen, ali još lepše kada ti ih prirede ljudi do kojih ti je stalo. Hvala vam mnogo, nikad neću zaboraviti vašu podršku i ako se ukaže prilika, ja ću se jednom s velikim zadovoljstvom vratiti. Želim da budete srećni i da vam život prolazi u sreći i harmoniji. Ostaćete u mom srcu zauvek, a ja ću vam biti beskrajno zahvalan na prilici da igram u najboljem srpskom klubu i što ću ostati zauvek njegov deo. Crno-beli zauvek!</p>
      <blockquote><b>U susret januaru PAVLOVIĆ NIJE POTPISAO, BANJAK I RAJKOVIĆ POJAČANJA<br/></b>Partizan još nije zvanično završio posao s Monakom oko transfera Strahinje Pavlovića, iako je prema nezvaničnim informacijama u pregovorima dve uprave sve ugovoreno, a mladi štoper je prošao medicinski pregled. Umesto Pavlovića na mestu štopera bi mogao da zaigra iskusni Slobodan Rajković, koji trenira na Teleoptiku, a sasvim sigurno biće obnovljeni i pregovori sa Olimpijom radi transfera Kamerunca Makija Banjaka.</blockquote>
      <p>Kurir / Dejan Petković</p>
      <p>Foto: @starsport</p>
    </article>
  </body>
</html>