<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/skoki-narciarskie/855765/skoki-narciarskie-puchar-swiata-wisla-2019-od-zaniepokojenia-do-euforii-polacy-p"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-23T06:00:08+00:00"/>
    <meta property="og:title" content="Skoki narciarskie. Puchar Świata Wisła 2019. Od zaniepokojenia do euforii. Polacy, powtórzcie poprzedni rok"/>
    <meta property="og:description" content="Polscy skoczkowie bardzo spokojnie weszli w sezon PŚ 2019/2020. W piątek w Wiśle nie błyszczeli w treningach i kwalifikacjach. Rok temu było tak samo, a dzień później w drużynówce Biało-Czerwoni nie mieli sobie równych. W sobotę liczymy na powtórkę."/>
  </head>
  <body>
    <article>
      <h1>Skoki narciarskie. Puchar Świata Wisła 2019. Od zaniepokojenia do euforii. Polacy, powtórzcie poprzedni rok</h1>
      <address><time datetime="2019-11-23T06:00:08+00:00">23 Nov 2019, 06:00</time> by <a rel="author" href="https://sportowefakty.wp.pl/autor/szymon-lozynski" target="_blank">Szymon Łożyński</a></address>
      <h4>Polscy skoczkowie bardzo spokojnie weszli w sezon PŚ 2019/2020. W piątek w Wiśle nie błyszczeli w treningach i kwalifikacjach. Rok temu było tak samo, a dzień później w drużynówce Biało-Czerwoni nie mieli sobie równych. W sobotę liczymy na powtórkę.</h4>
      <p>
        <b>Z Wisły Szymon Łożyński, WP SportoweFakty</b>
      </p>
      <related>
        <a href="https://sportowefakty.wp.pl/skoki-narciarskie/855725/skoki-narciarskie-puchar-swiata-w-wisle-osmiu-polakow-w-konkursie-karl-geiger-zd"/>
      </related>
      <p>Czasy za kadencji  w Polsce rozpieściły opinię publiczną. Biało-Czerwoni odnosili sukces za sukcesem, zwłaszcza w zmaganiach drużynowych (więcej <b><a href="https://sportowefakty.wp.pl/skoki-narciarskie/855709/skoki-narciarskie-puchar-swiata-2019-polska-druzyna-zaprogramowana-na-podium-ryw">TUTAJ</a></b>). Doszło do takiej sytuacji, że podium Biało-Czerwonych traktowane jest jako zrealizowanie planu minimum, a za duży sukces uznawane jest zwycięstwo, zwłaszcza na polskiej ziemi. </p>
      <p>Mimo że Horngacher odszedł do reprezentacji Niemiec, to w Polsce wymagania wobec skoczków wciąż są duże albo bardzo duże. Nie może być jednak inaczej. W tegorocznym letnim sezonie Biało-Czerwoni nadali skakali więcej niż przyzwoicie. Na ostatnich przedsezonowych treningach, według relacji trenerów i <a href="https://sportowefakty.wp.pl/moto/adam-malysz">Adama Małysza</a>, prezentowali się również bardzo dobrze, więc można było oczekiwać, że w sobotnie popołudnie w Wiśle, w pierwszym konkursie drużynowym sezonu 2019/2020, nadal będą walczyć o najwyższe cele.</p>
      <p>
        <b>Czytaj także: <a href="https://sportowefakty.wp.pl/skoki-narciarskie/855748/skoki-narciarskie-puchar-swiata-wisla-2019-dawid-gora-idzie-nowe-w-polskich-skok">Dawid Góra: Idzie nowe w polskich skokach. Kto stoi w miejscu, ten się cofa</a></b>
      </p>
      <p>Wciąż mają na to duże szanse, ale wiarę i optymizm kibiców mogły zachwiać nie do końca udane piątkowe treningi i kwalifikacje na skoczni im. Adama Małysza. Podopieczni Michala Doleżala skakali w nich poprawnie, ale bez efektu "wow". Ten, mamy właśnie zobaczyć w sobotnie popołudnie w konkursie drużynowym. </p>
      <p>O tym, że nie warto wyciągać zbyt pochopnych wniosków z pierwszych treningów i kwalifikacji w nowym sezonie, przekonaliśmy się w ubiegłym roku. Wówczas w piątkowych seriach Polacy zaprezentowali się bardzo słabo. Minęło kilkadziesiąt godzin i nie poznawaliśmy ówczesnych podopiecznych Stefana Horngachera. Biało-Czerwoni skakali w drużynówce jak nakręceni, zupełnie nie przypominając bezbarwnych dzień wcześniej zawodników. Wygrali zmagania w Wiśle pewnie, wyprzedzając drugich Niemców o ponad 11 punktów. Powtórka z historii? Nie mamy nic przeciwko temu. </p>
      <p>Sobotnia drużynówka w Wiśle powinna być bardzo emocjonująca. O podium, nawet o ten najwyższy stopień, może powalczyć aż 6 drużyn. Mocni powinni być Austriacy (w kwalifikacjach mieli najlepszy drużynowo wynik) z odradzającym się <a href="https://sportowefakty.wp.pl/skoki-narciarskie/gregor-schlierenzauer">Gregorem Schlierenzauerem</a> i mocnym w treningach <a href="https://sportowefakty.wp.pl/skoki-narciarskie/stefan-kraft">Stefanem Kraftem</a>. Jeśli tylko będą lepiej lądować niż w piątek, to za faworytów należy uznać także Norwegów. W grze powinni być również Słoweńcy (w treningach i kwalifikacjach świetnie skakał <a href="https://sportowefakty.wp.pl/skoki-narciarskie/peter-prevc">Peter Prevc</a>), Japończycy, Niemcy prowadzeni przez Stefana Horngachera i oczywiście Polacy. </p>
      <p><a href="https://sportowefakty.wp.pl/skoki-narciarskie/michal-dolezal">Michal Doleżal</a> zdecydował się nie eksperymentować i postawił na sprawdzony skład, który przed rokiem wygrał w Wiśle. W sobotę rozpocznie <a href="https://sportowefakty.wp.pl/skoki-narciarskie/piotr-zyla">Piotr Żyła</a>, w drugiej grupie będzie skakał <a href="https://sportowefakty.wp.pl/skoki-narciarskie/jakub-wolny">Jakub Wolny</a>, następnie <a href="https://sportowefakty.wp.pl/skoki-narciarskie/kamil-stoch">Kamil Stoch</a>, a formalnym liderem gospodarzy tym razem będzie aktualny mistrz świata <a href="https://sportowefakty.wp.pl/skoki-narciarskie/dawid-kubacki">Dawid Kubacki</a>. Ta czwórka przy bardzo przeciętnych skokach w piątek miała trzeci wynik (więcej <b><a href="https://sportowefakty.wp.pl/skoki-narciarskie/855759/skoki-narciarskie-puchar-swiata-wisla-2019-druzynowka-bez-wyraznego-faworyta-bia">TUTAJ</a></b>). Gdy dzień później wskoczą już na swój odpowiedni poziom, to walka o zwycięstwo jest realna. Na to oczywiście liczymy. </p>
      <p>Początek pierwszej serii sobotniej drużynówki o 16:00 (relacja na żywo <b><a href="https://sportowefakty.wp.pl/skoki-narciarskie/relacja/103624/konkurs-druzynowy-w-wisle">TUTAJ</a></b>). Godzinę wcześniej rozpocznie się seria próbna (relacja na żywo <b><a href="https://sportowefakty.wp.pl/skoki-narciarskie/relacja/103623/seria-probna-w-wisle">TUTAJ</a></b>). Relacja na żywo oraz podsumowanie zmagań na WP SportoweFakty. Transmisja telewizyjna w TVP 1 oraz Eurosporcie 1.</p>
      <p>WP SportoweFakty</p>
    </article>
  </body>
</html>