<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/naujienos/turizmas/lietuvoje-auga-atvykstamasis-ir-vietinis-turizmas/"/>
    <meta property="og:site_name" content="Made in vilnius"/>
    <meta property="article:published_time" content="2019-11-23T06:00:00+00:00"/>
    <meta property="og:title" content="Lietuvoje auga atvykstamasis ir vietinis turizmas"/>
    <meta property="og:description" content="Nacionalinė turizmo skatinimo agentūra „Keliauk Lietuvoje“ praneša, kad pirmų devynių mėnesių duomenys iš apgyvendinimo įstaigų rodo 10 proc. viršijantį turistų srautų augimą. Statistikos departamento duomenimis, šiuo laikotarpiu po Lietuvą keliavo 1,53 mln. užsienio turistų ir 1,63 mln. lietuvių turistų. „Europos kelionių komisija prognozuoja, kad šiemet Europoje turistų srautai augs 3,6..."/>
  </head>
  <body>
    <article>
      <h1>Lietuvoje auga atvykstamasis ir vietinis turizmas</h1>
      <address><time datetime="2019-11-23T06:00:00+00:00">23 Nov 2019, 06:00</time> by <a rel="author">ELTA</a></address>
      <p>Nacionalinė turizmo skatinimo agentūra „Keliauk Lietuvoje“ praneša, kad pirmų devynių mėnesių duomenys iš apgyvendinimo įstaigų rodo 10 proc. viršijantį turistų srautų augimą.</p>
      <p>Statistikos departamento duomenimis, šiuo laikotarpiu po Lietuvą keliavo 1,53 mln. užsienio turistų ir 1,63 mln. lietuvių turistų.</p>
      <p>„Europos kelionių komisija prognozuoja, kad šiemet Europoje turistų srautai augs 3,6 proc. Lietuvoje matome kelis kartus greitesnį augimą, lenkiame ir kaimynus. Tiesa, tam įtakos turi sąlyginai žema startinė bazė – imant absoliučius užsienio turistų skaičius, vis dar atsiliekame nuo latvių ir estų. Latvijoje per devynis šių metų mėnesius apsilankė 1,55 mln. užsienio turistų, Estijoje – 1,77 mln. užsienio turistų“, – pranešime cituojamas „Keliauk Lietuvoje“ direktorius Dalius Morkvėnas.</p>
      <p>Kaip praneša agentūra, dešimt pagrindinių atvykstamojo turizmo rinkų nepakito. Tai – Vokietija, Lenkija, Rusija, Baltarusija, Latvija, Ukraina, Jungtinė Karalystė, Estija, JAV ir Italija. Sparčiausiai augo turistų srautas iš Ukrainos – 32 proc. ir Lenkijos – 14 proc. Augimas iš kitų kaimyninių rinkų išlieka stabilus – iš Baltarusijos – 8 proc., Rusijos – 7 proc. ir Estijos – 6 proc.</p>
      <p>Iš Prancūzijos ir Olandijos atvyko per 20 proc. daugiau turistų nei tuo pačiu laikotarpiu pernai. Europos kelionių komisijos (EKK) duomenimis, olandų ir prancūzų turistų skaičius Lietuvoje augo greičiausiai visoje Europoje.</p>
      <p>Taip pat sparčiai augo turistų srautai iš Izraelio – 11 proc., stabilus augimas matomas ir iš JAV (4 proc.).</p>
      <p>„Keliauk Lietuvoje“ praneša, kad Lietuvą savo kelionėms renkasi vis daugiau lietuvių. Fiksuotas 11 proc. vietinių turistų skaičiaus augimas, lyginant su tuo pačiu laikotarpiu pernai. Vietiniai turistai sudaro daugiau negu pusę (52 proc.) viso po šalį su nakvyne keliavusių asmenų skaičių – 1,63 mln.</p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>skaitytojai (-ų) įvertino</p>
      <p>Iki šiol nėra įvertinimų! Būkite pirmas, įvertinęs šį įrašą.</p>
      <related>
        <h4>Panašūs pranešimai</h4>
        <a href="https://madeinvilnius.lt/naujienos/turizmas/trecia-ketvirti-apgyvendinta-92-proc-daugiau-turistu-nei-pries-metus/"/>
        <a href="https://madeinvilnius.lt/naujienos/turizmas/vilnius-uzsienio-sveciu-akimis-labiausiai-dziugina-draugiski-vietiniai-zmones/"/>
        <a href="https://madeinvilnius.lt/naujienos/turizmas/pristatytas-naujas-marsrutas-po-virsuliskes/"/>
        <a href="https://madeinvilnius.lt/naujienos/turizmas/po-apdovanojimo-vilnius-pasaulio-ziniasklaidos-demesio-centre/"/>
        <a href="https://madeinvilnius.lt/naujienos/turizmas/dvidesimt-viesojo-sektoriaus-instituciju-kuria-projekta-kuris-pades-gerinti-lietuvos-ivaizdi-pasaulyje/"/>
        <a href="https://madeinvilnius.lt/naujienos/turizmas/vilniui-turizmo-oskaras-uz-g-spot-reklamine-kampanija/"/>
      </related>
    </article>
  </body>
</html>