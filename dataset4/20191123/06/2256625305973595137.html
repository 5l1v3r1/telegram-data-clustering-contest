<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159157_1061.html"/>
    <meta property="og:site_name" content="Novsport"/>
    <meta property="article:published_time" content="2019-11-23T06:08:00+00:00"/>
    <meta property="og:title" content="Славия и Черно море в пряк сблъсък за топ 6 днес"/>
    <meta property="og:description" content="Загорчич води с 2:1 победи в дуела си с Илиев, имат и 3 ремита"/>
  </head>
  <body>
    <article>
      <h1>Славия и Черно море в пряк сблъсък за топ 6 днес</h1>
      <address>
        <time datetime="2019-11-23T06:08:00+00:00">23 Nov 2019, 06:08</time>
      </address>
      <p>Шестият Славия приема днес по обед седмия Черно море в директна битка за място в топ 6. Дуелът на стадиона в "Овча купел" обещава да е повече от зрелищен.<br/> <br/>Предпоставка за това са u двамата треньори. Златомир Загорчич и Илиан Илиев умело управляват своите отбори и с времето печелят все повече доверието на шефовете си.<br/> <br/>Днешният дуел ще е и задочен спор помежду им. Той ще е под №7 на ниво шампионат. Всичко започна през есента на 2017-а. Тогава Илиев бе начело на Верея, а Заги, след като през пролетта бе спасил белите от изпадане, започваше същинската си работа с отбора. Мачът завърши без победител - 1:1.<br/> <br/>През пролетта резултатът в София се повтори, но тогава Илиан вече бе на треньорския мостик на родния Черно море, а срещата бе част от плейофната група във втората осмица. В ответния двубой на 20 април 2017-а наставникът на моряците взе предимство - удари Славия с 2:0.<br/> <br/>През миналия сезон обаче сърбинът взе нещата в свои ръце и нанесе два удара, с които обърна резултата - би на "Тича" с 2:1, а после и на "Овча купел" - 3:2, в редовния сезон. В началото на настоящата кампания белите пак се измъкнаха сухи от Черно море - 0:0.<br/> <br/>Така Заги има минимално предимство и 3 равенства. Днес обаче той има да решава сериозни кадрови проблеми в средата на терена. Основните му полузащитници Шоколаров и Карабельов са наказани.</p>
      <p> </p>
    </article>
  </body>
</html>