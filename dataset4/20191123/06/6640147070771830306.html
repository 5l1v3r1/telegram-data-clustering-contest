<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/realme-x2-pro-coloros-7-18-dicembre/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-23T06:35:00+00:00"/>
    <meta property="og:title" content="Realme X2 Pro: ColorOS 7 arriverà a partire dal 18 dicembre! | MobileLabs"/>
    <meta property="og:description" content="Gli utenti che hanno scelto Realme X2 Pro otterranno ColorOS 7 Beta a partire dal prossimo 18 dicembre: lo ha confermato il CMO di Realme."/>
  </head>
  <body>
    <article>
      <h1>Realme X2 Pro: ColorOS 7 arriverà a partire dal 18 dicembre! | MobileLabs</h1>
      <address>
        <time datetime="2019-11-23T06:35:00+00:00">23 Nov 2019, 06:35</time>
      </address>
      <p><b>ColorOS 7</b> è in dirittura d’arrivo in <b>Realme X2 Pro</b>. Gli iscritti al programma <i>Early Adopter</i> otterranno la versione beta della nuova personalizzazione basata su <b>Android 10</b> a partire dal prossimo <b>18 dicembre</b>.</p>
      <p>Proprio durante le scorse ore, la società ha iniziato ad <a href="https://www.tomshw.it/smartphone/oppo-coloros-7-caratteristiche/">annunciare</a> quali saranno i dispositivi <b>Realme</b> e <b>Oppo</b> che otterranno l’aggiornamento e le tempistiche. Il roll out dell’update inizierà il 25 novembre e dovrebbe proseguire almeno fino al secondo trimestre del 2020. L’aggiornamento avrebbe dovuto interessare <a href="https://www.tomshw.it/smartphone/realme-x2-pro-in-italia/">Realme X2 Pro</a>, smartphone recentemente giunto in Italia, solo ad <b>aprile</b>, ma alcuni utenti potranno ottenere la versione beta tra pochissimi giorni.</p>
      <figure>
        <img src="https://www.tomshw.it/images/images/2019/11/realme-x2-pro-62518.768x432.jpg"/>
      </figure>
      <p>La conferma è arriva direttamente dal <b>CMO</b> di Realme, <i>Qi Chase</i>, che ha pubblicato un post su <a href="https://www.weibo.com/7034060236/IhcYemOMh">Weibo </a>in cui esorta tutti gli utenti, anche i possessori di altri modelli, a recarsi nelle community ed esprimere il proprio <b>voto</b>.</p>
      <p>Una prospettiva senz’altro <b>interessante</b>, dato che i consumatori potranno così sperimentare in anticipo tutte le novità introdotte dalla nuova interfaccia utenti, che dovrebbe assicurare una fluidità del sistema superiore al 30% rispetto alla versione precedente, e dall’ultima release del sistema operativo di Google, ovvero <a href="http://www.tomshw.it/smartphone/android-10-google-rilascia-la-versione-definitiva-tutti-i-dettagli/">Android 10</a>.</p>
      <figure>
        <iframe src="https://www.youtube.com/embed/9hWlbxfGt14" width="500" height="281" data-service="Youtube" scrolling="no"/>
      </figure>
      <p>Per il momento, non siamo a conoscenza se anche gli <b>utenti italiani</b> potranno installare la versione beta di ColorOS 7 nei loro Realme X2 Pro durante le prossime settimane o se saranno costretti ad attendere il prossimo aprile.</p>
      <blockquote>Oppo Reno 5G, con 8 GB di RAM e 256 GB di memoria interna, è disponibile all’acquisto su Amazon, con uno sconto speciale. Lo trovate a <a href="https://toms.it/uR6cs">questo indirizzo</a>.</blockquote>
    </article>
  </body>
</html>