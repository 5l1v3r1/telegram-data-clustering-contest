<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/pilka-reczna/pilka-reczna-liga-mistrzow-to-moze-byc-piekny-dzien-graja-orlen-wisla-i-pge-vive/jewgxcy"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-23T06:00:00+00:00"/>
    <meta property="og:title" content="To może być piękny dzień"/>
    <meta property="og:description" content="W sobotę o godz. 15 Orlen Wisła podejmuje GOG Gudme, a o 17.30 PGE VIVE gra w Veszprem z Telekomem."/>
  </head>
  <body>
    <article>
      <h1>To może być piękny dzień</h1>
      <address><time datetime="2019-11-23T06:00:00+00:00">23 Nov 2019, 06:00</time> by <a rel="author" href="https://www.przegladsportowy.pl/autorzy/wojciech-osinski" target="_blank">Wojciech Osiński</a></address>
      <p>
        <b>
          <b>W sobotę o godz. 15 Orlen Wisła podejmuje GOG Gudme, a o 17.30 PGE VIVE gra w Veszprem z Telekomem.</b>
        </b>
      </p>
      <p>
        <a href="https://plebiscyt.przegladsportowy.pl/">Wybieraj sportowca roku w Plebiscycie „Przeglądu Sportowego”. Głosuj codziennie &gt;&gt;</a>
      </p>
      <p>Nadchodzą mecze, które kibiców z Płocka i Kielc rozgrzeją do czerwoności! Orlen Wisła już w meczu z Duńczykami – kolejkę przed końcem fazy grupowej – może rozstrzygnąć kwestię awansu z grupy D do barażu o 1/8 finału Ligi Mistrzów. W grupie B, po nieprawdopodobnym prezencie od THW Kiel</p>
      <p>(w środę Niemcy zremisowali u siebie z ostatnim w tabeli Motorem Zaporoże), PGE VIVE znów ma wszystko w swoich rękach, jeśli chodzi o zajęcie pierwszego miejsca i bezpośredni awans do ćwierćfinału.</p>
      <p>
        <b>Wisła gra swój finał</b>
      </p>
      <p>Dla Nafciarzy sprawa jest jasna. Mają tyle samo punktów co GOG Gudme (po 9), obu zespołom zostały po dwa mecze, więc walka idzie już tylko o drugą pozycję, bo Dinamo Bukareszt wysforowało się za daleko. Pierwszy mecz wygrało GOG 28:27. Jeśli Nafciarze zwyciężą w sobotę przynajmniej dwoma golami, ewentualnie jednym, ale przy wyniku niższym niż ten z Danii, zapewnią sobie drugie miejsce i udział w barażu ze zwycięzcą grupy C (zapewne Bidasoa Irun, ale szansę ma jeszcze Sporting Lizbona). Jeśli przegrają, nie wyjdą z grupy. Najmniej prawdopodobny wynik, czyli remis, spowoduje, że kwestia awansu rozstrzygnie się w ostatniej kolejce, w której wiślacy w wyjazdowym starciu z IFK Kristianstad musieliby zdobyć przynajmniej punkt więcej niż Duńczycy, którzy będą podejmować lidera z Bukaresztu. Ta sytuacja sprawia, że dla Wisły starcie w Orlen Arenie jest jak finał.</p>
      <related>
        <a href="http://onet.tv/s/przegladsportowy/aleksander-zniszczol-w-moich-skokach-nie-bylo-zycia/9xw1tv"/>
      </related>
      <p>Na szczęście płoccy kibice mają powody do optymizmu, i to przynajmniej z trzech powodów. Po pierwsze, po okresie kontuzji do zespołu wróciło kilku zawodników, jak Alvaro Ruiz, Žiga Mlakar, a nawet Ondřej Zdrahala, choć powrót Czecha to tylko formalność, bo król strzelców ME 2018 nie odgrywa w filozofii trenera Xaviera Sabate żadnej roli. W przeciwieństwie do Ruiza i Mlakara zwłaszcza rola Słoweńca będzie bardzo duża, bo pod nieobecność Konstantina Igropulo to jedyny leworęczny rozgrywający. Sabate próbował wariantu z wystawianiem na tej pozycji skrzydłowego Jerko Matulicia, ale efekt był słaby.</p>
      <p>Po drugie, wiślacy są ostatnio w wysokiej formie, a już samego siebie przechodzi Niko Mindegia. Hiszpański środkowy w ataku robi właściwie wszystko, stanowiąc dla rywali ogromne zagrożenie. Po słabym meczu w Bukareszcie na wysoki poziom wskoczył lewy rozgrywający Zoltan Szita. To bardzo ważne w kontekście kontuzji Philipa Stenmalma i jeszcze nie najwyższej dyspozycji Ruiza.</p>
      <p>Po trzecie wreszcie, Gudme jest ostatnio w dołku. Z ostatnich trzech meczów Duńczycy wyciągnęli tylko punkt, a liczba traconych przez nich bramek jest niesamowita – Kadetten rzuciło im 40, Kristianstad 37, a Czechowskie Miedwiedi 36 goli! Średnio na mecz w tym sezonie LM tracą 32,5 bramki, w całych rozgrywkach minimalnie gorszy bilans ma tylko Motor Zaporoże (32,7). Trzeba jednak przyznać, że sporo też rzucają – prawie 32 na mecz. Wiślacy mają jednak jedną z najlepszych formacji obronnych w całej Lidze Mistrzów, więc jeśli tylko nie będą gubić piłki w ataku i pozwalać Duńczykom na kontry, powinno być dobrze.</p>
      <p>
        <b>Walka gigantów</b>
      </p>
      <p>Pasjonująco zapowiada się też starcie VIVE z Telekomem Veszprem, choć potyczka na Węgrzech nie niesie ze sobą aż takiego ciężaru jak ta w Płocku. To raczej kolejny etap morderczej walki gigantów o zapewnienie sobie jak najlepszej pozycji przed fazą pucharową. Jedni i drudzy marzą o pierwszej lokacie, dającej bezpośredni awans do czołowej ósemki, czyli dwa wolne terminy w 1/8 finału. Od kiedy obowiązuje ta zasada (od sezonu 2015/16), ani Telekomowi, ani VIVE taka sztuka się jeszcze nie udała.</p>
      <p>Teraz to bardziej możliwe niż kiedykolwiek. W tabeli panuje ścisk, poziom zespołów jest wyrównany, aż pięć z nich ma realne widoki na pierwsze miejsce, a lider z Kilonii złapał zadyszkę i bardzo możliwe, że jeszcze przed przerwą zimową (ostatnie tegoroczne mecze zaplanowano na 1 grudnia) odda komuś palmę pierwszeństwa.</p>
      <p>Jest szansa, że tym kimś okaże się właśnie VIVE. Aby przezimować jako lider, kielczanie muszą wygrać z Telekomem i potem z Mieszkowem Brześć oraz liczyć na triumf Mont</p>
    </article>
  </body>
</html>