<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159160_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-23T06:40:00+00:00"/>
    <meta property="og:title" content="Кременлиев за жребия: По-добре не можеше да бъде"/>
    <meta property="og:description" content="Капитанската лента не се подарява, тя трябва да се заслужи, допълни екс националът"/>
  </head>
  <body>
    <article>
      <h1>Кременлиев за жребия: По-добре не можеше да бъде</h1>
      <address>
        <time datetime="2019-11-23T06:40:00+00:00">23 Nov 2019, 06:40</time>
      </address>
      <p>"За жребия мога да кажа едно: голямо благодаря на съдбата. По-добре нямаше как да се случи. Голям оптимист съм.<br/> <br/>Когато видях жребия, бях сигурен: България ще играе на европейското", каза националът от Пеневата чета Емил Кременлиев, цитиран от „Меридиан мач”.<br/> <br/>„След цялата тази помия, която се изля, дойде момент да си помогнем всички ние. Тук трябва да се види, че сме българи.<br/> <br/>По-трудно ще ни е с Исландия. Те практикуват по-друг футбол, скандинавци са, нямаме големи успехи срещу тях. По-добре да играем срещу румънците. Знаем ги, техни футболисти играят тук, може да ги наредим на „Васил Левски".<br/> <br/>За мен е добре, че някои играчи не ги е страх да поемат отговорността да наследят Ивелин Попов като капитан и номер 10. Аз лично поощрявам това. На тях обаче им е ясно, че капитанската лента трябва да се заслужи, тя не се подарява", заяви Кременлиев.</p>
      <p> </p>
    </article>
  </body>
</html>