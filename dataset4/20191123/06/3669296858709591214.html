<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/ekonomi/jandarma-ve-polis-cevre-cezasi-kesebilecek-cezasi-5-bin-tlye-kadar-cikiyor"/>
    <meta property="og:site_name" content="CNN Türk"/>
    <meta property="article:published_time" content="2019-11-23T06:41:23+00:00"/>
    <meta property="og:title" content="Jandarma ve polis çevre cezası kesebilecek: Cezası 5 bin TL’ye kadar çıkıyor"/>
    <meta property="og:description" content="İçişleri Bakanlığı’na ilişkin yeni düzenlemeler..."/>
  </head>
  <body>
    <article>
      <h1>Jandarma ve polis çevre cezası kesebilecek: Cezası 5 bin TL’ye kadar çıkıyor</h1>
      <h2>İçişleri Bakanlığı’na ilişkin yeni düzenlemeler öngören 95 maddelik yasa teklifi, TBMM İçişleri Komisyonu’nda kabul edildi.</h2>
      <address>
        <time datetime="2019-11-23T06:41:23+00:00">23 Nov 2019, 06:41</time>
      </address>
      <p><a href="https://www.cnnturk.com/haberleri/ak-parti">AK Parti</a> milletvekillerinin imzasını taşıyan kanun teklifi, pek çok alanda yeni düzenlemeler getiriyor. Bu düzenlemelerden biri de çevre kirliliğinin önlenmesini içeriyor. Yeni düzenleme trafikte ve sokakta çevreyi kirletenlere <a href="https://www.cnnturk.com/haberleri/ceza">ceza</a> kesme yetkisini genişletiyor.</p>
      <p>
        <b>41. maddede değişiklik</b>
      </p>
      <p>Milliyet'ten Seyfettin Ersöz'ün haberine göre; teklifte yer alan 65’inci madde ile Kabahatler Kanunu’nun çevre kirliliğine yönelik yaptırımlarını öngören 41. maddesinde değişiklik yapılıyor. Çevreyi kirletmeyle ilgili maddedeki, “Bu kabahatler dolayısıyla idari para cezasına <a href="https://www.cnnturk.com/haberleri/belediye">belediye</a> zabıta görevlileri karar verir” fıkrası, “Bu kabahatler dolayısıyla idari para cezasına belediye sınırları içerisinde belediye zabıta görevlileri, belediye sınırları dışında kolluk görevlileri karar verir” olarak değiştiriliyor.</p>
      <p>
        <b>5 bin TL’ye kadar cezası var</b>
      </p>
      <p>Düzenleme sonrasında çevreyi kirletenlere artık belediye sınırları içinde zabıtalar, belediye sınırları dışında ise <a href="https://www.cnnturk.com/haberleri/polis">polis</a> ve <a href="https://www.cnnturk.com/haberleri/jandarma">jandarma</a> ceza kesebilecek. Kabahatler Kanunu’na göre çevreye kirletmenin cezası ise 5 bin TL’ye kadar çıkıyor. Yine kanuna göre, meydana gelen kirliliğin kişi tarafından derhal giderilmesi halinde idari para cezasına karar verilmeyebiliyor.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/ekonomi/tasimacilik-faaliyetlerinde-bulunanlarin-yetki-belgelerinde-degisiklige-gidildi"/>
        <a href="https://www.cnnturk.com/video/turkiye/eski-ingiliz-ajani-le-mesurierin-olmeden-onceki-son-goruntusu"/>
        <a href="https://www.cnnturk.com/turkiye/sayistay-birimlerine-iliskin-yeni-duzenleme"/>
      </related>
    </article>
  </body>
</html>