<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/superleague/story/655527/super-league-1-sti-nea-smyrni-to-endiaferon"/>
    <meta property="og:site_name" content="OnSports"/>
    <meta property="article:published_time" content="2019-11-23T06:30:48+00:00"/>
    <meta property="og:title" content="Super League 1: Στη Νέα Σμύρνη το ενδιαφέρον"/>
    <meta property="og:description" content="Με την επίσκεψη του Ολυμπιακού στη Νέα Σμύρνη ανοίγει η αυλαία της 11ης αγωνιστικής."/>
  </head>
  <body>
    <article>
      <h1>Super League 1: Στη Νέα Σμύρνη το ενδιαφέρον</h1>
      <address><time datetime="2019-11-23T06:30:48+00:00">23 Nov 2019, 06:30</time> by <a rel="author">Onsports team</a></address>
      <p>Με την επίσκεψη του Ολυμπιακού στη Νέα Σμύρνη ανοίγει η αυλαία της 11ης αγωνιστικής.</p>
      <p>Ο πρωτοπόρος Ολυμπιακός, λίγες ημέρες πριν ταξιδέψει στο Λονδίνο για να αντιμετωπίσει την Τότεναμ του Ζοσέ Μουρίνιο, φιλοξενείται το Σάββατο (23/11) από τον Πανιώνιο στη Νέα Σμύρνη ενώ ο - επίσης αήττητος - ΠΑΟΚ αντιμετωπίζει την Κυριακή στο γήπεδο της Τούμπας τη Λάρισα.</p>
      <p>Με ενδιαφέρον αναμένεται η αναμέτρηση της ΑΕΚ με τον, αναγεννημένο μετά την έλευση του Μίχαελ Ένινγκ στην τεχνική του ηγεσία, Άρη, ενώ ο Παναθηναϊκός ευελπιστεί να δώσει συνέχεια στα νικηφόρα αποτελέσματα καθώς πηγαίνει να αντιμετωπίσει τον - δίχως "τρίποντο" ακόμη - Παναιτωλικό στο Αγρίνιο, με τον Γιώργο Δώνη στον πάγκο του!</p>
      <p>Τα αρνητικά αποτελέσματα έφεραν την απομάκρυνση του Γιάννη Αναστασίου από τον πάγκο του Ατρόμητου. Με υπηρεσιακό δίδυμο τους Γιώργο Κορακάκη και Σωκράτη Οφρυδόπουλο, οι Περιστεριώτες θα επιδιώξουν να κάνουν ένα νέο ξεκίνημα καθώς υποδέχονται το απόγευμα της Κυριακής (24/11) τον εξαιρετικό φέτος ΟΦΗ, στο πλαίσιο της 11ης αγωνιστικής της Super League.</p>
      <p>Αξίζει να σημειωθεί ότι η Super League, ως διοργανώτρια αρχή, αλλά και όλες οι ομάδες του Πρωταθλήματος, παίρνουν την πρωτοβουλία και προβάλλουν ενεργά την εκστρατεία ενημέρωσης και ευαισθητοποίησης της κοινωνίας, αφιερώνοντας την 11η αγωνιστική, στην Παγκόσμια Ημέρα Μνήμης Θυμάτων Τροχαίων Δυστυχημάτων.</p>
      <p>Το πρόγραμμα της 11ης αγωνιστικής της Super League:</p>
      <p>
        <b>Σάββατο 23 Νοεμβρίου</b>
      </p>
      <p>19:30 Γήπεδο Πανιωνίου ΓΣΣ Πανιώνιος – Ολυμπιακός (NS2)</p>
      <p>20:00 ΔΑΚ Λαμίας Λαμία – Ξάνθη (ΕΡΤ)</p>
      <p>
        <b>Κυριακή 24 Νοεμβρίου</b>
      </p>
      <p>17:00 Δημοτικό Στάδιο Περιστερίου Ατρόμητος – ΟΦΗ (ΕΡΤ)</p>
      <p>17:15 «Θεόδωρος Κολοκοτρώνης» Αστέρας Τρίπολης – ΝΠΣ Βόλος (NS2)</p>
      <p>18:00 Γήπεδο Τούμπας ΠΑΟΚ – ΑΕΛ (PAOK TV)</p>
      <p>19:30 Ολυμπιακό Στάδιο ΑΕΚ – Άρης (NS1)</p>
      <p>19:30 Γήπεδο Παναιτωλικού Παναιτωλικός – Παναθηναϊκός (ΕΡΤ)</p>
    </article>
  </body>
</html>