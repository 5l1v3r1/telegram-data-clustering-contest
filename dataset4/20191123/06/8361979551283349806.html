<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/amkr-gendirektor-metkombinatu-arselormittal-rozpoviv-pro-naykrashchi-roki-roboti-pidpriyemstva-novini-ukrajini-50055175.html?utm_medium=desktop&amp;utm_referrer=https%3A%2F%2Fyandex.ua%2Fnews&amp;utm_source=yxnews"/>
    <meta property="og:site_name" content="НВ"/>
    <meta property="article:published_time" content="2019-11-23T06:16:00+00:00"/>
    <meta property="og:title" content="Виходить, що при Гройсмані. Гендиректор АМКР розповів, коли підприємству працювалося найкраще"/>
    <meta property="og:description" content="Парамжит Калон назвав найважчі і найсприятливіші роки для роботи меткомбінату в Кривому Розі."/>
  </head>
  <body>
    <article>
      <h1>Виходить, що при Гройсмані. Гендиректор АМКР розповів, коли підприємству працювалося найкраще</h1>
      <h2>Парамжит Калон назвав найважчі і найсприятливіші роки для роботи меткомбінату в Кривому Розі.</h2>
      <address>
        <time datetime="2019-11-23T06:16:00+00:00">23 Nov 2019, 06:16</time>
      </address>
      <p>Найкращі роки для роботи <a href="https://nv.ua/ukr/tags/arselor-mittal-krivoj-roh.html">меткомбінату АрселорМіттал Кривий Ріг</a> — з 2016-го по 2018-й. Про це в інтерв'ю <a href="https://magazine.nv.ua/">журналу НВ</a> розповів Парамжит Калон, гендиректор АМКР.</p>
      <p>При цьому він зазначив, що металургійний гігант завжди стикався з труднощами.</p>
      <p>«Коли ми приїхали до України в 2005 році, була Помаранчева революція, а після цього в 2008-му сталася світова криза. Тільки-но ми оговталися від її наслідків, як в Україні почався конфлікт. Ми стали втрачати стабільність: позбулися багатьох джерел сировини. Наприклад, ми закуповували великі обсяги вугілля та вапняку в Криму і на сході», — розповів він.</p>
      <p>Читайте також:<br/><a href="https://nv.ua/ukr/biz/economics/paramzhit-kalon-gendirektor-arselormittal-kriviy-rig-shcho-vin-dumaye-pro-ukrajinu-novini-ukrajini-50053751.html">&amp;nbspДеякі люди, що живуть тут, вважають, що мають право красти — Парамжіт Калон, ArcelorMittal</a></p>
      <p>Складним був і період початку російської агресії проти України: «Коли почалися військові дії, ми продовжували залишатися тут, збільшувати обсяги виробництва, щоб підтримувати економіку країни. При цьому допомагали всім нашим співробітникам, яких призвали до армії, і їх сім'ям».</p>
      <p>За словами Калона, 16 працівників АМКР загинули в зоні конфлікту, 26 — отримали поранення.</p>
      <p>«Коли нам було краще, — можу назвати три роки: 2016-й, 2017-й, 2018-й. У той період була відносно сприятлива кон’юнктура цін на світових ринках. І в той час влада не чинила на нас сильного тиску», — заявив гендиректор АМКР.</p>
      <p>Також він зазначив, що 2019 рік видався нелегким.</p>
      <p>«Ви стежите за станом світового ринку? У другій половині року ціни ще більше впали. Четвертий квартал поки теж не обіцяє нічого хорошого, наші результати будуть негативними. Ситуація з продажами погана, нам довелося знизити обсяги виробництва. Ціни зараз дуже низькі, ми не покриваємо навіть наших постійних витрат», — пояснив Калон.</p>
      <p>
        <i>Повне інтерв'ю з Парамжитом Калоном «Голос із батьківщини Зеленського» читайте в <a href="https://magazine.nv.ua/journal/3424-journal-no-43.html">журналі НВ № 43</a> від 21 листопада.</i>
      </p>
    </article>
  </body>
</html>