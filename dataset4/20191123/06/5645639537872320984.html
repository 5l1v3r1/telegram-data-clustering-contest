<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/spotify-uzivatelum-doporuci-nove-podcasty-na-zaklade-vkusu/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-23T06:00:50+00:00"/>
    <meta property="og:title" content="Spotify uživatelům doporučí nové podcasty na základě vkusu"/>
    <meta property="og:description" content="Spotify je jednoznačně nejpoužívanější a nejoblíbenější hudební streamovací služba na trhu. Ovšem hudba není jediný směr, kterému se společnost věnuje. V posledních měsících se také snaží soustředit na podcasty.  Spotify a jeho podcasty s novým algoritmem Koneckonců, podcasty se mezi širokou veřejností stávají velice rychle populární. Nelze se nabývající popularitě ale vůbec divit. Jen přeci […]"/>
  </head>
  <body>
    <article>
      <h1>Spotify uživatelům doporučí nové podcasty na základě vkusu</h1>
      <address><time datetime="2019-11-23T06:00:50+00:00">23 Nov 2019, 06:00</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <p>Spotify je jednoznačně nejpoužívanější a nejoblíbenější hudební streamovací služba na trhu. Ovšem hudba není jediný směr, kterému se společnost věnuje. V posledních měsících se také snaží soustředit na podcasty. </p>
      <h3>Spotify a jeho podcasty s novým algoritmem</h3>
      <p>Koneckonců, podcasty se mezi širokou veřejností stávají velice rychle populární. Nelze se nabývající popularitě ale vůbec divit. Jen přeci v současné chvíli přibývá čím dál tím více nahrávajících studií a jednotlivců, kteří se podcastům věnují. Nicméně, po přidání vyhrazené karty podcastům do své aplikace Spotify umístila denní seznam skladeb, který usnadňuje nalezení dalších podcastů. </p>
      <figure>
        <img src="https://dotekomanie.cz/wp-content/uploads/2019/08/Spotify-now-lets-users-share-music-on-Facebook-Stories-940x627x.jpg"/>
      </figure>
      <p>Nový seznam skladeb funguje na podobném principu, jako Daily Mix a Discover Weekly. V praxi tak používá podobný algoritmus, který se od uživatele neustále učí. Jakmile získá potřebné informace o vkusu uživatele, automaticky mu začne nabízet podcasty, které ho budou nejvíce zajímat. </p>
      <p>To je mimochodem velice chytrá funkce, hlavně v případě podcastů. Mohla by vám totiž ihned doporučit další epizodu, případně podcast od jiného tvůrce na podobném principu. A právě tento algoritmus, respektive funkce je nyní k dispozici pro bezplatné i platící uživatelé. V současné chvíli je novinka k dispozici pouze na území USA, Velké Británii, Německu, Švédsku, Mexiku, Brazílii, Kanadě, Austrálii a na Novém Zélandu. Později bude funkce dostupná na dalších trzích. </p>
      <footer>Zdroj: <a href="https://thenextweb.com/insider/2019/11/19/spotify-now-suggests-which-podcasts-you-should-listen-to-next/#735b9/">thenextweb.com</a></footer>
    </article>
  </body>
</html>