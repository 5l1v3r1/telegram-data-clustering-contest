<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/sports/359691-davim-bertanam-lieliska-spele-un-20-punktu-vina-wizards-uzvar-hornets"/>
    <meta property="og:site_name" content="Jauns.lv"/>
    <meta property="article:published_time" content="2019-11-23T06:45:00+00:00"/>
    <meta property="og:title" content="Dāvim Bertānam - lieliska spēle un 20 punktu, viņa &quot;Wizards&quot; uzvar &quot;Hornets&quot;"/>
    <meta property="og:description" content="Latviešu basketbolists Dāvis Bertāns piektdien guva 20 punktus Nacionālās basketbola asociācijas (NBA) regulārā čempionāta spēlē un palīdzēja Vašingtonas &quot;Wizards&quot; komandai izcīnīt uzvaru."/>
  </head>
  <body>
    <article>
      <h1>Dāvim Bertānam - lieliska spēle un 20 punktu, viņa "Wizards" uzvar "Hornets"</h1>
      <address><time datetime="2019-11-23T06:45:00+00:00">23 Nov 2019, 06:45</time> by <a rel="author">LETA</a></address>
      <p>
        <b>Latviešu basketbolists Dāvis Bertāns piektdien guva 20 punktus Nacionālās basketbola asociācijas (NBA) regulārā čempionāta spēlē un palīdzēja Vašingtonas "Wizards" komandai izcīnīt uzvaru.</b>
      </p>
      <p>"Wizards" savā laukumā ar rezultātu 125:118 (33:34, 29:34, 28:28, 35:22) pārspēja Šarlotas "Hornets".</p>
      <p>Bertāns šajā mačā laukumā pavadīja 28 minūtes un četras sekundes, kuru laikā realizēja vienu no diviem divpunktu metieniem un sešus no 11 tālmetieniem.</p>
      <p>Tāpat viņš izcīnīja astoņas atlēkušās bumbas, veica četras rezultatīvas piespēles, pārtvēra vienu bumbu un divas reizes pārkāpa noteikumus. "Wizards" ar Bertānu laukumā iemeta par 10 punktiem vairāk nekā ielaida.</p>
      <p>"Wizards" komandā rezultatīvākais ar 30 punktiem bija Bredlijs Bīls, kurš arī izcīnīja piecas bumbas zem groziem un veica 12 rezultatīvas piespēles.</p>
      <p>"Hornets" vienībā 31 punktus guva Mailzs Bridžss.</p>
      <p>"Wizards" ar piecām uzvarām 13 spēlēs ieņem devīto vietu Austrumu konferencē.</p>
    </article>
  </body>
</html>