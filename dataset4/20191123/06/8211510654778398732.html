<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/motorsport/formula-1/gp-abu-dhabi-2019-orari-circuito-televisione-sky-tv8-ferrari-hamilton-468581.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-23T06:00:06+00:00"/>
    <meta property="og:title" content="GP Abu Dhabi 2019: orari, circuito e televisione"/>
    <meta property="og:description" content="Tutte le informazioni sul ventunesimo e ultimo gran premio della stagione 2019: mappa e caratteristiche del circuito, orari delle sessioni in pista e programmazione tv Sky e Tv8"/>
  </head>
  <body>
    <article>
      <h1>GP Abu Dhabi 2019: orari, circuito e televisione</h1>
      <h2>Tutte le informazioni sul ventunesimo e ultimo gran premio della stagione 2019: mappa e caratteristiche del circuito, orari delle sessioni in pista e programmazione tv Sky e Tv8</h2>
      <address><time datetime="2019-11-23T06:00:06+00:00">23 Nov 2019, 06:00</time> by <a rel="author">Marco Belloro</a></address>
      <p>Il campionato di F1 2019 volge all’atto conclusivo, il ventunesimo, che come da diverse stagioni a questa parte si terrà nella meravigliosa cornice di <b>Abu Dhabi</b>. Il circuito di Yas Marina presenta diverse caratteristiche e ha regalato gare emozionanti. Dopo il successo di Interlagos Max Verstappen andrà a caccia del poker personale in una stagione che lo ha già visto festeggiare tre vittorie, il massimo per lui in carriera in un solo campionato. La Red Bull in caso di vittoria pareggerebbe i conti con il 2018, quando era equipaggiata dalla power unit Renault.</p>
      <figure>
        <img src="https://www.formulapassion.it/wp-content/uploads/2019/11/Photo4_s.r.l._979656-Custom.jpg"/>
      </figure>
      <p>In casa <b>Ferrari</b> si riparte invece dal k.o. doppio innescato al contatto tra Sebastian Vettel e Charles Leclerc. I due sono all’inseguimento di Max Verstappen nella corsa al terzo posto della classifica piloti, ma l’olandese ha 11 punti di vantaggio da amministrare nei confronti del monegasco. La Mercedes ha sempre vinto ad Abu Dhabi nell’era turbo-ibrida, ma dovrà valutare se introdurre una nuova power unit per Valtteri Bottas con conseguente arretramento sulla griglia di partenza. Lewis Hamilton ha vinto già quattro volte a Yas Marina – l’ultima volta 12 mesi fa – e andrà a caccia del pokerissimo. Da seguire la lotta per il quinto posto tra la Renault e la Toro Rosso che sogna un risultato di assoluto prestigio. L’evento sarà trasmesso in diretta sia su <i>Sky Sport F1 HD</i> sia in chiaro su <i>Tv8</i>. Di seguito tutti i dettagli relativi agli orari delle sessioni e la programmazione televisiva.</p>
      <figure>
        <img src="https://www.formulapassion.it/wp-content/uploads/2019/11/Abu-Dhabi-map.jpg"/>
      </figure>
      <p><b>Orari</b><br/><i>Venerdì 29 novembre</i><br/>PL1: 10:00 – 11:30, diretta su Sky SportF1 HD e FormulaPassion.it<br/>PL2: 14:00 – 15:30, diretta su Sky SportF1 HD e FormulaPassion.it<br/><i>Sabato 30 novembre</i><br/>PL3: 11:00 – 12:00, diretta su Sky SportF1 HD e FormulaPassion.it<br/>Qualifiche: 14:00 – 15:00, diretta su Sky SportF1 HD, Tv8 e FormulaPassion.it<br/><i>Domenica 1 dicembre</i><br/>Gran Premio: 14:10, diretta su Sky SportF1 HD, Tv8 e FormulaPassion.it</p>
      <p><b>Circuito F1 GP Abu Dhabi</b><br/>Tracciato: 5.554 km<br/>Giri: 55<br/>Distanza di gara: 305,355 km<br/>Pole 2018: 1:34.794 L.Hamilton, Mercedes<br/>Vincitore 2018: L.Hamilton, Mercedes</p>
      <p>
        <a href="https://www.formulapassion.it/motorsport/formula-1/f1-albo-doro-gp/f1-albo-doro-gp-abu-dhabi-88743.html">Albo d’oro Gran Premio di Abu Dhabi</a>
      </p>
      <footer>RIPRODUZIONE RISERVATA</footer>
    </article>
  </body>
</html>