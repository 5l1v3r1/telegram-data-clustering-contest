<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/sports/1562910/antonio-konte-toys-proponei-kai-ston-%E2%80%A6erwta-"/>
    <meta property="og:site_name" content="NOOZ."/>
    <meta property="article:published_time" content="2019-11-23T06:49:00+00:00"/>
    <meta property="og:title" content="Αντόνιο Κόντε: Τους προπονεί και στον …&quot;έρωτα&quot; !"/>
    <meta property="og:description" content="Συμβουλές  στους παίκτες της Ίντερ  για σωστό σεξ πριν τους αγώνες ώστε  να κερδίζουν τα ματς."/>
  </head>
  <body>
    <article>
      <h1>Αντόνιο Κόντε: Τους προπονεί και στον …"έρωτα" !</h1>
      <address>
        <time datetime="2019-11-23T06:49:00+00:00">23 Nov 2019, 06:49</time>
      </address>
      <p>
        <b>Συμβουλές  στους παίκτες της Ίντερ  για σωστό σεξ πριν τους αγώνες ώστε  να κερδίζουν τα ματς.</b>
      </p>
      <p>Ο Αντόνιο Κόντε  έχει πάει  την προπονητική ένα βήμα παρακάτω…   Ο Ιταλός τεχνικός της Ίντερ μίλησε στην «Equipe» και δεν δίστασε να κάνει αναφορά ακόμα και για τις... συμβουλές που έχει δώσει στους παίκτες του σχετικά με το σεξ στις ημέρες που υπάρχουν πολλές προπονήσεις και παιχνίδια μέσα σε μικρό χρονικό διάστημα.</p>
      <p>Πιο συγκεκριμένα, ο Ιταλός τεχνικός των «νερατζούρι»,σε συνέντευξη του στην Γαλλική, L'Equipe ανάφερε: «Το πρωτάθλημα είναι μια μάχη και κάνω ό,τι μπορώ ώστε στο τέλος αυτή που θα μείνει όρθια να είναι η ομάδα μου. Οι παίκτες πρέπει να φροντίζουν σ'αυτό το διάστημα οι σεξουαλικές επαφές τους να μην κρατάνε πολύ, ώστε να καταβάλλουν τη μικρότερη δυνατή προσπάθεια. Γι'αυτό είναι προτιμότερο να βρίσκονται από κάτω και να πηγαίνουν με τις γυναίκες τους γιατί με άλλες χρειάζεται... εξτρά κόπος.»</p>
      <p>Το θέμα αυτό με τις σεξουαλικές πράξεις των παικτών πριν από τις αναμετρήσεις είχε έρθει στο προσκήνιο όταν ο Πεπ Γκουαρδιόλα απαγόρευσε στους παίκτες της Μάντσεστερ Σίτι να κάνουν σεξ το βράδυ πριν από τις αναμετρήσεις της ομάδας όπως είχε αποκαλύψει ο Σάμιρ Νάσρι. </p>
    </article>
  </body>
</html>