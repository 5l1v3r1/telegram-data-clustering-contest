<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/florina/i-peti-perka-sti-diarki-epitropi-paragogis-kai-emporioy-video/"/>
    <meta property="og:site_name" content="ert.gr"/>
    <meta property="article:published_time" content="2019-11-23T06:39:36+00:00"/>
    <meta property="og:title" content="Η Πέτη Πέρκα στη Διαρκή Επιτροπή Παραγωγής και Εμπορίου (video)"/>
    <meta property="og:description" content="Τοποθέτηση της βουλευτή ΣΥΡΙΖΑ Φλώρινας Πέτης Πέρκα στη Διαρκή Επιτροπή Παραγωγής και Εμπορίου της Βουλής, στις 21 Νοεμβρίου 2019, επί του νομοσχεδίου του Υπουργείου Περιβάλλοντος και Ενέργειας «Απελευθέρωση αγοράς ενέργειας, εκσυγχρονισμός της ΔΕΗ, ιδιωτικοποίηση της ΔΕΠΑ και στήριξη των ΑΠΕ»."/>
  </head>
  <body>
    <article>
      <h1>Η Πέτη Πέρκα στη Διαρκή Επιτροπή Παραγωγής και Εμπορίου (video)</h1>
      <address><time datetime="2019-11-23T06:39:36+00:00">23 Nov 2019, 06:39</time> by <a rel="author">ΣΟΦΙΑ ΖΟΥΖΕΛΗ</a></address>
      <p>Τοποθέτηση της βουλευτή ΣΥΡΙΖΑ Φλώρινας Πέτης Πέρκα στη Διαρκή Επιτροπή Παραγωγής και Εμπορίου της Βουλής, στις 21 Νοεμβρίου 2019, επί του νομοσχεδίου του Υπουργείου Περιβάλλοντος και Ενέργειας «Απελευθέρωση αγοράς ενέργειας, εκσυγχρονισμός της ΔΕΗ, ιδιωτικοποίηση της ΔΕΠΑ και στήριξη των ΑΠΕ».</p>
      <p>
        <a href="https://www.youtube.com/watch?v=_88JYRMCwGs">Δείτε το video</a>
      </p>
      <p>
        <i>Τα βασικά σημεία της τοποθέτησης της κας Πέρκα:</i>
      </p>
      <p>– Ενώ ακούγεται, επανειλημμένως κιόλας, ότι λήγει η μονιμότητα της Δ.Ε.Η., η μονιμότητα της Δ.Ε.Η. έχει λήξει από το 2012, και πλέον υπάρχουν συμβάσεις αορίστου χρόνου για τους υπαλλήλους της ΔΕΗ</p>
      <p>– Σε ότι αφορά το τιμολόγιο και όλα τα εργασιακά. Αυτά είναι μέσα σε συλλογικές συμβάσεις εργασίας. Είναι απαράδεκτο να αλλάζει η συλλογική σύμβαση εργασίας με ένα νόμο. Η Κυβέρνηση του ΣΥ.ΡΙΖ.Α. έδωσε ολόκληρο αγώνα για τις συλλογικές συμβάσεις εργασίας σε καθεστώς μνημονίου και τώρα η ΝΔ με αυτό το νομοσχέδιο φέρνει την διάλυση των εργασιακών σχέσεων, την στιγμή που η οικονομία της χώρας βελτιώνεται.</p>
      <p>– Η κατάργηση του ΑΣΕΠ για τις προλήψεις υπαλλήλων στη ΔΕΗ, δεν δίνει καμία βεβαιότητα ότι θα προσληφθούν οι ικανότεροι και οι πιο καταρτισμένοι επιστήμονες. Η κατάργηση του ΑΣΕΠ, ίσα-ίσα, μας γυρίζει σε εκείνο το παλιό μοντέλο με τις 10.000 προσλήψεις το 1990-1993, διαφόρων ειδικοτήτων άσχετων με την Δ.Ε.Η., έτσι επιβαρύνθηκε η ΔΕΗ και αυτό έγινε από Κυβέρνηση Μητσοτάκη.</p>
      <p>– Το νομοσχέδιο της ΔΕΗ, από την μία φέρνει διάλυση του ΑΣΕΠ, και κατάργηση συλλογικών συμβάσεων εργασίας και από την άλλη φέρνει διατάξεις για τα «golden boys», τους υψηλούς μισθούς, τις λιμουζίνες των «golden boys» της ΔΕΗ. Αντιφατικές διατάξεις που προκαλούν την κοινωνία.</p>
      <p>Η κα Πέρκα, ως Βουλευτής Φλώρινας, εστίασε στο θέμα της απολιγνιτοποίησης. Ειδικότερα, η κα Πέρκα ανέφερε ότι η περιοχή της Δυτικής Μακεδονίας και κυρίως η Φλώρινα και η Κοζάνη στήριξαν το μεγαλύτερο εκβιομηχανιστικό εγχείρημα που έγινε ποτέ στη χώρα, το μεγαλύτερο λιγνιτικό Κέντρο της Νοτιοανατολικής Ευρώπης, ενώ συγχρόνως είχαν να διαχειριστούν επιπτώσεις από την λιγνιτική αυτή δραστηριότητα στο κοινωνικό και φυσικό περιβάλλον. Το ότι τόσα χρόνια έγινε μονοκαλλιέργεια, και ότι δεν μπόρεσε να αναπτυχθεί ένα άλλο παραγωγικό μοντέλο, είναι διαχρονικά ευθύνη των δύο Κομμάτων (ΝΔ –ΠΑΣΟΚ) που κυβέρνησαν για πολλά χρόνια τη χώρα.</p>
      <p>Στη συνέχεια η κα Πέρκα δήλωσε ότι «ερχόμαστε λοιπόν στο σήμερα, σε μια νέα εποχή, στην οποία πρέπει να ξέρουμε τα λάθη που έχουν γίνει και πως δεν θα ξαναγυρίσουμε σε αυτά». Στο πλαίσιο του Κοινοβουλευτικού ελέγχου της Κυβέρνησης, η κα Πέρκα και άλλοι πέντε (5) Βουλευτές του ΣΥΡΙΖΑ, πραγματοποίησαν ερώτηση στην Βουλή με θέμα: «το σχεδιασμό και τους πόρους για τη Δίκαιη μετάβαση των λιγνιτικών περιοχών» και η απάντηση της Κυβέρνησης δεν ήταν ικανοποιητική. Πρέπει να γίνουν άμεσα, γρήγορα βήματα. Δεν εντέλλεται η απολιγνιτοποίηση αν δεν έχει εξασφαλιστεί άλλο παραγωγικό μοντέλο. Η κα Πέρκα ανέφερε επίσης την τροπολογία που κατατέθηκε στο αναπτυξιακό νομοσχέδιο με θέμα «Ένταξη των περιοχών της χώρας των οποίων η οικονομική δραστηριότητα πρόκειται να πληγεί άμεσα από την απολιγνιτοποίηση σε νέο ειδικό καθεστώς του Αναπτυξιακού Νόμου 4399/2016». Στη συνέχεια αναφέρθηκε και στην τεχνική βοήθεια για το θέμα της ομαλής και δίκαιης μετάβασης στην μεταλιγνιτική εποχή που είχε ζητήσει η Κυβέρνηση του ΣΥΡΙΖΑ από την SRSS – το</p>
      <p>αρμόδιο όργανο της Ευρωπαϊκής Επιτροπής καθώς και από την Παγκόσμια Τράπεζα, με σχετική μελέτη επί του θέματος.</p>
      <p>Η κα Πέρκα πρόσθεσε ότι για το θέμα της δίκαιης μετάβασης, ακόμα και η WWF, που είναι δηλαδή μια καθαρά περιβαλλοντική οργάνωση, λέει ναι στην απολιγνητοποίηση, αλλά με σχέδιο, με οργάνωση, όχι ασύντακτα και άμεσα. Η κα Πέρκα, ολοκλήρωσε την τοποθέτησή της επί του θέματος της απολογινητοποίησης, με την ερώτηση «τι θα γίνει όλος αυτός ο κόσμος και τι θα γίνει με την ενεργειακή ασφάλεια της χώρας».</p>
      <p>Στη συνέχεια η κα Πέρκα αναφέρθηκε:</p>
      <p>– Στα ζητήματα της ιδιωτικοποίησης της ΔΕΠΑ. Σε ότι αφορά το κομμάτι των υποδομών, δεν υπάρχει καμία ιδεοληψία. Βεβαίως, σε ένα κομμάτι της εμπορίας θα μπει στρατηγικός επενδυτής, θα ανοίξει η αγορά, θα υπάρχει ανταγωνισμός, αλλά τις υποδομές, που είναι φυσικό μονοπώλιο, είναι ακατανόητο γιατί η κυβέρνηση της ΝΔ τις δίνει για να μην πούμε και για τους όρους βάσει των οποίων θα πραγματοποιηθεί.</p>
      <p>– Στο άρθρο 24 του νομοσχεδίου, για τη γη υψηλής παραγωγικότητας. Τόνισε χαρακτηριστικά, πως ανέφερε προηγουμένως ένα παράδειγμα, για το πώς η Δυτική Μακεδονία άφησε τα χωράφια της, τα ζώα της, τους παραγωγικούς τομείς για να κάνει μονοκαλλιέργεια και πρόσθεσε «πάμε, τώρα, να κάνουμε το ίδιο με τη γη υψηλής παραγωγικότητας; Είναι λάθος».</p>
      <p>– Στο άρθρο 27 του νομοσχεδίου, για την ηλεκτροκίνηση. Τόνισε ότι εφόσον τρέχει το πιλοτικό πρόγραμμα για την ανάπτυξη υποδομών 1.500 περίπου σταθμών φόρτισης και εφόσον στη σχετική οδηγία που, είναι γνωστό ότι δεν επιτρέπει στον διαχειριστή να έχει συγχρόνως και τα σημεία φόρτισης, επιτρέπονται παρεκκλίσεις, πρότεινε να εισαχθεί παρέκκλιση. Να υπάρχει δηλαδή η αίρεση, ότι μπορούμε να έχουμε και παρέκκλιση, η οποία δύναται να είναι πολύ χρήσιμη, ειδικά σε απομακρυσμένα νησιά.</p>
      <p>Η κα Πέρκα επικρότησε το άρθρο 37, που θα επιτρέψει στον κάθετο άξονα Φλώρινα – Πτολεμαΐδα, που είναι κομμάτι των διευρωπαϊκών δικτύων, να εκτελεστεί, γιατί η νέα περιφερειακή αρχή ενέκρινε άλλο έργο αντί αυτού.</p>
      <p>Ολοκλήρωσε την τοποθέτησή της, απαντώντας σε σχόλιο του κ. Οικονόμου, υφυπουργού περιβάλλοντος και Ενέργειας όσον αφορά την επένδυση του Μητροπολιτικού Πόλου Ελληνικού – Αγ. Κοσμά και ειδικότερα την Πράξη Νομοθετικού Περιεχομένου που έφερε η Κυβέρνηση της ΝΔ, σύμφωνα με την οποία η κυβέρνηση της ΝΔ παραχώρησε για απροσδιόριστο χρονικό διάστημα τους κοινόχρηστους και κοινωφελής χώρους στην Lamda Development. Η κα Πέρκα τόνισε ότι ο ν.4549/2018, επιτρέπει την τμηματική παράδοση των κοινόχρηστων χώρων στον φορέα διαχείρισης κοινόχρηστων του Ελληνικού, εννοώντας ότι κάθε κομμάτι των κοινόχρηστων που θα ήταν έτοιμο, θα μπορούσε να αποδοθεί ως κοινόχρηστος χώρος στον φορέα, για να γίνεται η χρήση του από τους πολίτες. Ο πρώτος νόμος του Ελληνικού, ο ν. 4062/2012, αυτός ο απαράδεκτος νόμος, ανέφερε ότι «τα κοινόχρηστα δίνονται σε κοινή χρήση με την έκδοση της ΚΥΑ ζωνών πολεοδόμησης. Στη συνέχεια πρόσθεσε ότι μετά τις αντιδράσεις που προκλήθηκαν από την ΠΝΠ και την παρέμβαση και του Εθνικού Μετσόβιου Πολυτεχνείου, κατά την κύρωση της ΠΝΠ, με τροπολογία βουλευτών, διορθώθηκε το</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/florina/i-loxantra-xana-sti-florina/"/>
        <a href="https://www.ert.gr/perifereiakoi-stathmoi/florina/synedriasi-toy-perifereiakoy-symvoylioy-me-thema-ton-proypologismo-toy-2020/"/>
        <a href="https://www.ert.gr/perifereiakoi-stathmoi/florina/syllalitiria-stis-lignitikes-perioches-apergia-apo-ti-genopdei/"/>
        <a href="https://www.ert.gr/perifereiakoi-stathmoi/florina/o-giannis-antoniadis-stin-olomeleia-tis-voylis-video/"/>
        <a href="https://www.ert.gr/perifereiakoi-stathmoi/florina/syllipsi-24chronoy-se-varos-toy-opoioy-ekkremoyse-eyropaiko-entalma-syllipsis/"/>
        <a href="https://www.ert.gr/perifereiakoi-stathmoi/florina/florina-o-floriniotis-stayros-papasotirioy-neos-dioikitis-sto-mpodosakeio/"/>
      </related>
    </article>
  </body>
</html>