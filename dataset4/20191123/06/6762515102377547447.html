<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/pilka-nozna/pko-ekstraklasa/rakow-czestochowa/rakow-czestochowa-marek-papszun-musi-zdecydowac-sie-na-jednego-bramkarza/ecyj9kr"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-23T06:03:00+00:00"/>
    <meta property="og:title" content="Bramkarski dylemat Papszuna w Rakowie Częstochowa"/>
    <meta property="og:description" content="Jeszcze niedawno beniaminek miał tylko jednego bramkarza, który był gotowy do gry w ekstraklasie – Jakuba Szumskiego. Podstawowy golkiper Michał Gliwa leczył bowiem kontuzję, a 16-letni Jakub Trelowski – choć cieszy się opinią bardzo utalentowanego – to na razie melodia przyszłości. Z tego powodu do klubu ściągnięto Dawida Pietrzkiewicza."/>
  </head>
  <body>
    <article>
      <h1>Bramkarski dylemat Papszuna w Rakowie Częstochowa</h1>
      <address><time datetime="2019-11-23T06:03:00+00:00">23 Nov 2019, 06:03</time> by <a rel="author" href="https://www.przegladsportowy.pl/autorzy/maciej-wasowski" target="_blank">Maciej Wąsowski</a></address>
      <p>
        <b>
          <b>Jeszcze niedawno beniaminek miał tylko jednego bramkarza, który był gotowy do gry w ekstraklasie – Jakuba Szumskiego. Podstawowy golkiper Michał Gliwa leczył bowiem kontuzję, a 16-letni Jakub Trelowski – choć cieszy się opinią bardzo utalentowanego – to na razie melodia przyszłości. Z tego powodu do klubu ściągnięto Dawida Pietrzkiewicza.</b>
        </b>
      </p>
      <p>
        <a href="https://plebiscyt.przegladsportowy.pl/">Głosuj na Roberta Lewandowskiego w 85. Plebiscycie „Przeglądu Sportowego” &gt;&gt;</a>
      </p>
      <p>Zawodnik pozyskany na zasadzie wolnego transferu nie zadebiutował jednak w Rakowie, bo w ostatnich pięciu kolejkach bramki beniaminka bronił Szumski. Spisywał się bez zarzutu – dwa razy zachował czyste konto, a Raków zdobył 10 punktów.</p>
      <p>Teraz jednak Gliwa wrócił do zdrowia, a że przed urazem pleców i mięśni brzucha był jednym z najlepszych zawodników częstochowian, to pojawia się pytanie – na kogo postawi w sobotnim meczu z Koroną trener Marek Papszun?</p>
      <p>– Michał wrócił już do normalnych treningów. Ćwiczył na pełnych obrotach i prezentował się bardzo dobrze – przyznaje drugi trener Rakowa Maciej Kędziorek. – Kto zagra? Decyzja zapadnie tuż przed meczem. Obaj są w formie i decyzja na pewno nie będzie łatwa. Obyśmy mieli więcej takich dylematów – dodaje.</p>
      <p>Z powodu problemów z łydką w kadrze na wyjazd do Kielc zabraknie Arkadiusza Kasperkiewicza. Kontuzjowany jest też Felicio Brown Forbes.</p>
      <related>
        <a href="http://onet.tv/s/przegladsportowy/vukovic-po-wygranej-z-gornikiem-dazylismy-do-strzelenia-kolejnych-goli-gornikowi/es062d"/>
      </related>
    </article>
  </body>
</html>