<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/beroemd-2/1276557/ramses-hoopte-op-de-hemel.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-23T06:08:57+00:00"/>
    <meta property="og:title" content="Ramses hoopte op de hemel"/>
    <meta property="og:description" content="Toen Ramses Shaffy tien jaar geleden stierf was dat zonder vrees en met een zekere verwachting op een vervolg na de dood. Dat zei..."/>
  </head>
  <body>
    <article>
      <h1>Ramses hoopte op de hemel</h1>
      <address><time datetime="2019-11-23T06:08:57+00:00">23 Nov 2019, 06:08</time> by <a rel="author" href="https://www.welingelichtekringen.nl/author/gerard-driehuis" target="_blank">Gerard Driehuis</a></address>
      <p>Toen Ramses Shaffy tien jaar geleden stierf was dat zonder vrees en met een zekere verwachting op een vervolg na de dood. Dat zei hij tegen de man met wiens band hij in zijn laatste verwarde jaren toch nog af en toe optrad, de verslavingsarts en amateur muzikant Gerard Alderliefste.</p>
      <p>„Voor Ramses stond in elk geval niet vast dat er helemaal niets zou zijn. Ik heb het onderwerp eens bij hem aangesneden toen we onderweg waren naar een van zijn bestralingen in het Antoni van Leeuwenhoek. Eens peilen hoe hij daartegenaan kijkt, dacht ik. Maar Ramses zei opgewekt: „Ik zie het als een groot avontuur.” Hij sloot niet uit dat er nog wat aan zou komen en was daar erg benieuwd naar. Toen moest ik ook denken aan het laatste zinnetje uit een van zijn grootste hits, <i>Sammy</i>. Dat eindigt met: ’Er is een die van je houdt.’ Daar wilde ik ooit meer van weten en ik vroeg: wie is dat dan, wie bedoel je daarmee? Toen kwam er een antwoord waarmee ik niet meteen rekening gehouden had, maar hij zei: ’Dat is Gód!’ Misschien was hij toch wat religieuzer dan we hebben vermoed.”</p>
      <p><b>Bron(nen):   </b><a href="https://digitalpublishing.telegraaf.nl/static/cci/index.html?epub=https://digitalpublishing.telegraaf.nl/cdn/premium/7e70559c0d18a0af95563b051b3d7696/web/OPS/cciobjects.json#/pages/26-27">De Telegraaf</a>      </p>
    </article>
  </body>
</html>