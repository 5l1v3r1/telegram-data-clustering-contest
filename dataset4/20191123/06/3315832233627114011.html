<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/de3d5c0460c0a9b9/intransigenta-noului-ministru-al-justitiei-de-la-toti-judecatorii-dati-afara-pana-la-sunt-multi-judecatori-onesti.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-23T06:35:44+00:00"/>
    <meta property="og:title" content="„Intransigența” noului ministru al Justiției: De la „toți judecătorii dați afară” până la „sunt mulți judecători onești”"/>
    <meta property="og:description" content="La doar o lună distanță, noul ministru al Justiției și-a schimbat radical retorica. Dacă perioada Guvernului Sandu acesta spunea că în justiție e nevoie de o terapie de șoc și că toți judecătorii trebuie să fie demiși și trecuți printr-un filtru strict, atunci după ce a devenit ministru s-a îmblânzit vizibil. Acum acesta afirmă că, de fapt, există „foarte mulți judecători” onești și că aceștia nu trebuie să fie tratați la fel ca cei cu probleme de integritate."/>
  </head>
  <body>
    <article>
      <h1>„Intransigența” noului ministru al Justiției: De la „toți judecătorii dați afară” până la „sunt mulți judecători onești”</h1>
      <address><time datetime="2019-11-23T06:35:44+00:00">23 Nov 2019, 06:35</time> by <a rel="author">Jurnal.md</a></address>
      <p>
        <b>La doar o lună distanță, noul ministru al Justiției și-a schimbat radical retorica. Dacă perioada Guvernului Sandu acesta spunea că în justiție e nevoie de o terapie de șoc și că toți judecătorii trebuie să fie demiși și trecuți printr-un filtru strict, atunci după ce a devenit ministru s-a îmblânzit vizibil. Acum acesta afirmă că, de fapt, există „foarte mulți judecători” onești și că aceștia nu trebuie să fie tratați la fel ca cei cu probleme de integritate.</b>
      </p>
      <p>„Trebuie să trecem prin filtru absolut toți judecătorii din RM, să găsim o formulă ca toți să fie trecuți prin acest filtru. Noi suntem pentru terapie de șoc. Dacă nu trece acest filtru, trebuie alungat din sistem!”, spunea Fadei Nagacevschi, în luna octombrie.</p>
      <p>Iar în noiembrie, deja din postura de ministru al Justiției, Nagacevschi declară: „Cred că trebuie încetată această reformă a justiției făcută doar prin studiourile de televiziune. Trebuie încetată acest mod de lucru în care cei din justiție nu erau consultați și aflau cel mai des de la televizor cum vor fi făcute reformele, fără să poată să-și expună opinia. Sunt foarte mulți oameni onești și profesioniști în justiție, nu doar oameni suspectați de lipsă de integritate. Ei nu trebuie ignorați și nu trebuie tratați în acest mod. Nu poți face o reformă reală fără sprijinul oamenilor onești din sistem.”</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fdumitru.alaiba%2Fvideos%2F424738254873942%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>