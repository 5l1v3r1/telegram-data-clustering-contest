<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b8%ce%b5%cf%83%cf%83%ce%b1%ce%bb%ce%bf%ce%bd%ce%af%ce%ba%ce%b7-%cf%80%cf%81%ce%bf%ce%ba%ce%ac%ce%bb%ce%b5%cf%83%ce%b5-%ce%b1%cf%84%cf%8d%cf%87%ce%b7%ce%bc%ce%b1-%cf%80%ce%b1%cf%81%ce%ac%cf%84.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T06:27:39+00:00"/>
    <meta property="og:title" content="Θεσσαλονίκη: Προκάλεσε ατύχημα, παράτησε το αυτοκίνητο και έφυγε σαν κύριος! (βίντεο)"/>
    <meta property="og:description" content="Ένα απίστευτο και συνάμα τραγελαφικό περιστατικό σημειώθηκε νωρίς το πρωί της Παρασκευής στο κέντρο της Θεσσαλονίκης."/>
  </head>
  <body>
    <article>
      <h1>Θεσσαλονίκη: Προκάλεσε ατύχημα, παράτησε το αυτοκίνητο και έφυγε σαν κύριος! (βίντεο)</h1>
      <address>
        <time datetime="2019-11-23T06:27:39+00:00">23 Nov 2019, 06:27</time>
      </address>
      <p>Ένα απίστευτο και συνάμα τραγελαφικό περιστατικό σημειώθηκε νωρίς το πρωί της Παρασκευής στο κέντρο της Θεσσαλονίκης.</p>
      <p>
        <b>Περίπου στις 6.30 π.μ., στη συμβολή των οδών Κασσάνδρου και Μακεδονικής Αμύνης, αυτοκίνητο κατέγραψε τρελή πορεία και κάτω από άγνωστες συνθήκες, χτύπησε άλλα σταθμευμένα οχήματα ενώ προσέκρουσε και σε έναν κάδο ανακυκλώσιμων ρούχων.</b>
      </p>
      <p>Όπως φαίνεται σε βίντεο κατοίκου σε παρακείμενη πολυκατοικία, ο οδηγός ατάραχος, άνοιξε την πόρτα του αυτοκινήτου του και τράπηκε σε φυγή εγκαταλείποντας το ΙΧ κυριολεκτικά στη μέση του δρόμου.</p>
      <p>Η αυτόπτης μάρτυρας , η οποία τράβηξε το βίντεο και κάλεσε την αστυνομία, μίλησε στον ΣΚΑΪ για το πώς εκτυλίχθηκε το περιστατικό.</p>
      <p>«Ο θόρυβος με έκανε να βγω στο μπαλκόνι», είπε η κυρία Μαρία συμπληρώνοντας πως το πρώτο χτύπημα έγινε στην αντίθετη λωρίδα από αυτή που κινούταν αρχικά το αυτοκίνητο. Σύμφωνα με τη μάρτυρα το αυτοκίνητο έκανε σβούρες και χτύπησε έναν κάδο και μια μηχανή.</p>
      <p>Στη συνέχεια ο οδηγός προσπάθησε να επαναφέρει το αυτοκίνητο, αλλά όπως φαίνεται και στο βίντεο τελικά παρκάρει στη μέση της αριστερής λωρίδας. Στο τέλος βγαίνει ο νεαρός από το αυτοκίνητο και σηκώνεται και φεύγει, ενώ δεν φαινόταν να είναι υπό την επήρεια αλκοόλ.</p>
      <p>«Στο στενό της Κασσάνδρου δεν υπάρχει λόγος να τρέχει κανείς», είπε η αυτόπτης μάρτυρας, καθώς όπως προσέθεσε είναι δρόμος με πολλή κίνηση.</p>
      <p>μέση του δρόμου.</p>
      <figure>
        <iframe src="https://www.youtube.com/embed/jXW1FxKsQ_g" width="900" height="506" data-service="Youtube" scrolling="no"/>
      </figure>
    </article>
  </body>
</html>