<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/society/lyudi-i-groshi-noviy-golova-kijivskoji-oda-rozkazav-pro-svoji-prioriteti-na-posadi-641815.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-23T06:54:44+00:00"/>
    <meta property="og:title" content="Люди і гроші. Новий голова Київської ОДА розказав про свої пріоритети на посаді"/>
    <meta property="og:description" content="Олексій Чернишов: «Без зміни кадрів, без демонтажу старої системи ми цього не зробимо»"/>
  </head>
  <body>
    <article>
      <h1>Люди і гроші. Новий голова Київської ОДА розказав про свої пріоритети на посаді</h1>
      <address>
        <time datetime="2019-11-23T06:54:44+00:00">23 Nov 2019, 06:54</time>
      </address>
      <h4>Олексій Чернишов: «Без зміни кадрів, без демонтажу старої системи ми цього не зробимо»</h4>
      <p>«Як би це високопарно і банально не звучало, моя головна задача на посту глави ОДА – зробити життя мешканців Київської області комфортнішим, зручнішим і перспективнішим», - про це заявив<a href="https://glavcom.ua/"> «Главкому» </a>у своєму першому інтерв’ю  на посаді голова Київської обласної державної адміністрації Олексій Чернишов.</p>
      <p>За словами нового очільника Київщини, щоб досягнути результатів на новій посаді, йому потрібно провести «системні структурні перетворення і зміни, які забезпечать прозорість і ефективність влади – як в ОДА, так і в районах». «Без зміни кадрів, без демонтажу старої системи ми цього не зробимо. Це – пріоритет номер один», - наголосив Чернишов.</p>
      <p>Другий момент, за словами голови КОДА, «для перетворень необхідні значні фінансові ресурси, про обмеженість яких ми всі добре знаємо». «Тому моїм пріоритетом на посаді є залучення капіталу – акціонерного, міжнародного, приватного, іншого», - розповідає про найближчі плани керівник Київської області.</p>
      <p>Водночас, Чернишов розуміє, що «капітал нечасто з’являється просто так». «Для цього треба розвивати інфраструктуру і здійснювати зміни в районах. Необхідно визначити пріоритети розвитку кожного району, запропонувати відповідний інвестиційний проект і реалізовувати. Для цього потрібні люди на місцях, які мислять відповідним чином», - вважає новий голова Київської обласної держадміністрації.</p>
      <p>Нагадаємо, 28 жовтня президент Володимир <a href="https://glavcom.ua/kyiv/news/zelenskiy-priznachiv-novim-gubernatorom-kijivshchini-biznesmena-iz-harkova-635848.html">Зеленський призначив головою Київської обласної державно</a>ї адміністрації бізнесмена з Харкова Олексія Чернишова.</p>
      <p>42-річний Чернишов відомий як підприємець та інвестор, зокрема, засновник інвестиційної компанії VI2 Partners. Крім того, раніше його рекомендували 14 професійних і громадських об'єднань в якості кандидата на пост глави Міністерства регіонального розвитку та будівництва України.</p>
      <p>Іншим указом Зеленський звільнив Михайла Бно-Айріяна з цієї посади. «Звільнити Бно-Айріяна Михайла Кареновича з посади голови Київської обласної державної адміністрації згідно з поданою ним заявою», - йдеться в <a href="https://www.president.gov.ua/documents/7762019-30085">документі.</a></p>
      <p>Як повідомлялося, 20 жовтня стало відомо, що чинний глава Київської ОДА <a href="https://glavcom.ua/kyiv/news/golova-kijivskoji-oda-podav-u-vidstavku-633877.html">Михайло Бно-Айріян написав заяву</a> на ім'я президента Володимира Зеленського з проханням підтримати його відставку. Чиновник йде з посади через всього 100 днів після призначення на тлі критики з боку частини правлячої партії.</p>
      <p>Бно-Айріян очолював Київську ОДА з 10 липня 2019 року.</p>
      <blockquote><b>Читайте більше:<br/></b><br/>   •  <b><a href="https://glavcom.ua/kyiv/publications/ya-ne-pomitiv-yak-zarobiv-pershiy-milyon-pershe-intervyu-golovi-kijivskoji-oda-oleksiya-chernishova--641682.html">«Я не помітив, як заробив перший мільйон». Перше інтерв’ю голови Київської ОДА Олексія Чернишова<br/></a></b>    •  <b><a href="https://glavcom.ua/kyiv/publications/bitva-za-kijivshchinu-tinovi-kuratori-ta-pershi-zhertvi-635510.html">Битва за Київщину. Тіньові куратори та перші жертви</a></b></blockquote>
      <related>
        <a href="https://glavcom.ua/kyiv/news/u-brovarah-policiya-zatrimala-dvoh-ugonshchikiv-avtomobilya-641764.html"/>
        <a href="https://glavcom.ua/kyiv/news/pid-kijevom-nevidomi-v-balaklavah-pobili-ta-pograbuvali-pensioneriv-foto-video-641694.html"/>
        <a href="https://glavcom.ua/news/pitna-voda-turbaza-druzi-ivano-frankivska-u-radi-zarejestrovano-mayzhe-40-mizhfrakciynih-objednan-641488.html"/>
      </related>
    </article>
  </body>
</html>