<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/amazon-podav-v-sud-cherez-viddaniy-pentagonom-microsoft-bagatomilyardniy-kontrakt-330653_.html"/>
    <meta property="og:site_name" content="DT.ua"/>
    <meta property="article:published_time" content="2019-11-23T06:21:00+00:00"/>
    <meta property="og:title" content="Amazon подав в суд через відданий Пентагоном Microsoft багатомільярдний контракт"/>
    <meta property="og:description" content="Обидві компанії претендували на дорогий проект Пентагону. Результат виявився несподіваним для Amazon"/>
  </head>
  <body>
    <article>
      <h1>Amazon подав в суд через відданий Пентагоном Microsoft багатомільярдний контракт</h1>
      <h2>Обидві компанії претендували на дорогий проект Пентагону. Результат виявився несподіваним для Amazon</h2>
      <address>
        <time datetime="2019-11-23T06:21:00+00:00">23 Nov 2019, 06:21</time>
      </address>
      <p>Два гіганта сучасних технологій борються за найсерйозніший контракт, який принесе багатомільярдні прибутки. Поки що  виграє Microsoft.</p>
      <p>Компанія Amazon подала судовий позов, яким хоче оскаржити передачу Microsoft контракту на створення хмарних технологій для Пентагону. Про це 22 листопада повідомило агентство <a href="https://www.reuters.com/article/us-amazon-com-pentagon-microsoft/amazon-files-lawsuit-contesting-pentagons-10-billion-cloud-contract-to-microsoft-idUSKBN1XX00M">Reuters</a>, передає Кореспондент.</p>
      <p>При цьому суть претензій не вказана. В <b><a href="https://dt.ua/TECHNOLOGIES/dzheff-bezos-pokazav-modul-dlya-visadki-na-misyac-310849_.html">Amazon</a></b> заявили, що не можуть повідомити подробиці, оскільки в позові є конфіденційна фінансова інформація, а також секрети фірми.<br/> <br/>Відзначається, що Amazon прийняла рішення подати до суду через тиждень після того, як міністр оборони США Марк Еспер заявив, що рішення про передачу контракту Microsoft переглянуто не буде.<br/> <br/>Amazon, яка спочатку вважалася фаворитом конкурсу, назвала це рішення незрозумілим. Компанія вже постачає обладнання ЦРУ і урядовим агентствам США.<br/> <br/>Агентство нагадало, що президент США Дональд Трамп давно критикує Amazon і її главу Джеффа Безоса.</p>
      <p>Раніше повідомлялося, що співзасновник Microsoft Corp. Білл Гейтс очолив список мільярдерів Bloomberg змістивши Безоса на другу сторчку.</p>
      <p>За даними агентства, зростанню доходів Гейтса могло сприяти рішення Пентагону надати Microsoft 10-річний контракт вартістю десять мільярдів доларів на послуги в області віддалених обчислень.</p>
      <p>Співзасновник Microsoft  <b><a href="https://dt.ua/WORLD/milyarder-bill-geyts-zapuskaye-kompaniyu-z-viroschuvannya-kurey-u-tropichniy-africi-210976_.html">Білл Гейтс</a></b> обійшов главу Amazon Джеффа Безоса. Тепер Гейтс займає першу сходинку в списку і є власником 110 мільярдів доларів.</p>
      <p>Як зазначає агентство, лідируючу сходинку Гейтс зайняв вперше більш ніж за два роки.</p>
      <p>Агентство припускає, що вибитися в лідери Гейтсу частково допомогло несподіване рішення Пентагону, оголошене 25 жовтня, про надання Microsoft 10-річного контракту обсягом $ 10 млрд. на переміщення його IT-систем з фізичних серверів в "хмару".</p>
      <p>З того часу акції Microsoft подорожчали на 4%, що принесло Гейтсу стан, відповідно до індексу Bloomberg Billionaires,  в 110 млрд. Тим часом акції компанії Amazon, яка також претендувала на цей контракт, але програла його, впали приблизно на 2%. В результаті стан Безоса за розрахунками Bloomberg опустився до $ 108,7 млрд.</p>
      <footer>За матеріалами: <a href="https://dt.ua/go/aHR0cDovL3VhLmtvcnJlc3BvbmRlbnQubmV0Lw==">Корреспондент.net</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>