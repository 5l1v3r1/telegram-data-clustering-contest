<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200396/%D9%81%D8%A7%D9%88%D8%B1%D9%87-%D8%AF%D8%B1-%D9%86%DB%8C%D9%85%D9%87-%D9%86%D8%AE%D8%B3%D8%AA-%D8%A8%D8%A7%D8%B2%DB%8C-%D8%A8%D8%A7-%D9%BE%D8%A7%D8%AF%D8%B1%D8%A8%D9%88%D8%B1%D9%86-%DA%A9%D8%A7%D8%A8%D9%88%D8%B3-%D9%88%D8%A7%D8%B1-%D8%B8%D8%A7%D9%87%D8%B1-%D8%B4%D8%AF%DB%8C%D9%85"/>
    <meta property="og:site_name" content="ایسنا"/>
    <meta property="article:published_time" content="2019-11-23T06:01:52+00:00"/>
    <meta property="og:title" content="فاوره: در نیمه نخست بازی با پادربورن کابوس‌وار ظاهر شدیم"/>
    <meta property="og:description" content="سرمربی بوروسیا دورتموند به انتقاد از عملکرد شاگردانش در نیمه نخست دیدار برابر پادربورن پرداخت."/>
  </head>
  <body>
    <article>
      <h1>فاوره: در نیمه نخست بازی با پادربورن کابوس‌وار ظاهر شدیم</h1>
      <address><time datetime="2019-11-23T06:01:52+00:00">23 Nov 2019, 06:01</time> by <a rel="author">پیام کریمی</a></address>
      <p>سرمربی بوروسیا دورتموند به انتقاد از عملکرد شاگردانش در نیمه نخست دیدار برابر پادربورن پرداخت.</p>
      <p>به گزارش ایسنا و به نقل از کیکر، بوروسیا دورتموند یک نتیجه ناامید کننده دیگر را در بوندسلیگا به دست آورد.</p>
      <p>دورتموند در هفته دوازدهم بوندسلیگا در ورزشگاه خانگی‌اش از تیم قعرنشین پادربورن پذیرایی کرد.</p>
      <p>پیش‌بینی می‌شد که دورتموند پیروزی پر گل خانگی را به دست آورد اما این تیم به سختی توانست بازی را به تساوی بکشاند.</p>
      <p>در نیمه نخست پادربورن سه گل به دورتموند زد اما تیم فاوره در نیمه دوم به خود آمد و توانست هر سه گل را جبران کند تا بازی در نهایت با تساوی سه بر سه به پایان رسد.</p>
      <p>لوسین فاوره، سرمربی بوروسیا دورتموند در نشست خبری بعد از بازی به انتقاد از عملکرد شاگردانش پرداخت.</p>
      <p>او گفت: در نیمه نخست کابوس وار ظاهر شدیم. نمی‌توانم چنین نمایشی را قبول داشته باشم اما توانستیم سه گل عقب افتاده را جبران کنیم و این اتفاق خوبی است چرا که بازیکنان ناامید نشدند و تا پایان بازی جنگیدند.</p>
      <p>وی افزود: سخت است که درباره نیمه اول صحبت کنم چرا که اصلا در حد و اندازهای خود نبودیم و سه گل هم دریافت کردیم. بین دو نیمه با بازیکنان صحبت کردم و اطمینان داشتم که به بازی برمی‌گردیم. باید این بازی را تحلیل کنیم و اجازه ندهیم که بار دیگر چنین شرایطی برای تیم به وجود آید.</p>
      <p>دورتموند با تساوی که در این دیدار به دست آورد ۲۰ امتیازی شد و موقتا در رده پنجم جدول رده‌بندی قرار گرفت. مونشن گلادباخ با ۲۵ امتیاز در صدر قرار داد و تیم‌های لایپزیگ و بایرن مونیخ هم ۲۱ امتیازی هستند.</p>
      <p>انتهای پیام</p>
    </article>
  </body>
</html>