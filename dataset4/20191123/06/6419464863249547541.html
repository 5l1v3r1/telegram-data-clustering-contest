<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/chalkidiki-kyvernitiko-klimakio-stis-pligeises-perioches-tis-olympiadas/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-23T06:31:18+00:00"/>
    <meta property="og:title" content="Χαλκιδική: Κυβερνητικό κλιμάκιο στις πληγείσες περιοχές της Ολυμπιάδας"/>
    <meta property="og:description" content="Στην Ολυμπιάδα Χαλκιδικής έφτασε κυβερνητικό κλιμάκιο με επικεφαλής τον υπουργό Εθνικής 'Αμυνας, Νίκο Παναγιωτόπουλο ."/>
  </head>
  <body>
    <article>
      <h1>Χαλκιδική: Κυβερνητικό κλιμάκιο στις πληγείσες περιοχές της Ολυμπιάδας</h1>
      <address>
        <time datetime="2019-11-23T06:31:18+00:00">23 Nov 2019, 06:31</time>
      </address>
      <p>Στην <a href="https://neaselida.gr/tag/chalkidiki/">Ολυμπιάδα Χαλκιδικής</a> έφτασε<b> κυβερνητικό κλιμάκιο</b> με επικεφαλής τον υπουργό <b>Εθνικής ‘Αμυνας, Νίκο Παναγιωτόπουλο κ</b>αι τον υφυπουργό Εσωτερικών,Θεόδωρο Λιβάνιο, προκειμένου να διαπιστώσουν ιδίοις όμμασι τις <a href="https://neaselida.gr/tag/zimies/">ζημιές</a> από τα <a href="https://neaselida.gr/tag/kakokeria/">πλημμυρικά φαινόμενα</a> του τελευταίου εικοσιτετραώρου στην <a href="https://neaselida.gr/tag/chalkidiki/">Χαλκιδική</a> και στην <a href="https://neaselida.gr/tag/thasos/">Θάσο</a>.</p>
      <p><b>Στην Ολυμπιάδα</b> έφτασαν επίσης ο γενικός γραμματέας Πολιτικής Προστασίας, Νίκος Χαρδαλιάς, ο γ.γ. Υποδομών, Γεώργιος Καραγιάννης, ο γ.γ. Αγροτικής Πολιτικής και Διαχείρισης Κοινοτικών Πόρων, Κώστας Μπαγινέτας και ο υπαρχηγός Επιχειρήσεων του Πυροσβεστικού Σώματος, αντιστράτηγος Στέφανος Κολοκούρης.</p>
      <p><b>Η αποστολή έφτασε με ελικόπτερο</b> του Πυροσβεστικού Σώματος και μετά το πέρας της επιθεώρησης θα μεταβεί στη Θάσο, που επλήγη επίσης από τα έντονα καιρικά φαινόμενα των τελευταίων 24ωρων.</p>
      <p>Το κλιμάκιο υποδέχθηκε ο δήμαρχος Αριστοτέλη Στέλιος Βαλλιάνος.</p>
      <p>Αυτή την ώρα διεξάγεται σύσκεψη, παρουσία και του περιφερειάρχη Κεντρικής Μακεδονίας, <b>Απόστολου Τζιτζικώστα,</b> προκειμένου να υπάρξει αναλυτική ενημέρωση για τις ζημιές.</p>
      <p>Από την έντονη χθεσινή βροχόπτωση έσπασαν αντιστηρίξεις του υπερχειλισμένου ρέματος «Μπασδέκη» με το νερό να προκαλεί προβλήματα και ζημίες σε σπίτια της περιοχής.</p>
      <related>
        <a href="https://neaselida.gr/ellada/kairos-o-giryonis-erchetai-me-agries-diatheseis-poy-tha-chtypisei/"/>
      </related>
    </article>
  </body>
</html>