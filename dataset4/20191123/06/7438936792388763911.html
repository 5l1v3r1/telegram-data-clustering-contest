<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/Pospisil-se-dnes-po-dvou-letech-rozlouci-s-vedenim-TOP-09-604385"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-23T06:10:00+00:00"/>
    <meta property="og:title" content="Pospíšil se dnes po dvou letech rozloučí s vedením TOP 09"/>
    <meta property="og:description" content="S vedením TOP 09 se dnes po dvou letech rozloučí europoslanec Jiří Pospíšil. Před nedělními volbami nového předsednictva, ve kterých nekandiduje, dnes na stranickém sněmu v pražském Hotelu Don Giovanni zhodnotí současnou pozici TOP 09. S proslovem vystoupí také čestný předseda a zakladatel TOP 09 Karel Schwarzenberg. Dopolední blok sněmu bude patřit vystoupením hostů z dalších menších parlamentních i mimoparlamentních subjektů."/>
  </head>
  <body>
    <article>
      <h1>Pospíšil se dnes po dvou letech rozloučí s vedením TOP 09</h1>
      <address>
        <time datetime="2019-11-23T06:10:00+00:00">23 Nov 2019, 06:10</time>
      </address>
      <p>
        <b>S vedením TOP 09 se dnes po dvou letech rozloučí europoslanec Jiří Pospíšil. Před nedělními volbami nového předsednictva, ve kterých nekandiduje, dnes na stranickém sněmu v pražském Hotelu Don Giovanni zhodnotí současnou pozici TOP 09. S proslovem vystoupí také čestný předseda a zakladatel TOP 09 Karel Schwarzenberg. Dopolední blok sněmu bude patřit vystoupením hostů z dalších menších parlamentních i mimoparlamentních subjektů.</b>
      </p>
      <p>Vyjadřovat se zřejmě budou k možnosti předvolebních koalic pro hlasování o krajských zastupitelstvech v příštím roce a sněmovní volby roku 2021.</p>
      <p>O tom, zda Pospíšila vystřídá poslankyně Markéta Pekarová Adamová, nebo senátor Tomáš Czernin, rozhodnou delegáti sněmu v neděli dopoledne. Půjde o čtvrtého předsedu v desetileté historii TOP 09, která začala ziskem 16,7 procenta voličů a ziskem 41 mandátů ve sněmovních volbách 2010. O sedm let později podpora TOP 09 klesla na 5,31 procenta hlasů a sedm mandátů, strana tak těsně obhájila v konkurenci dalších menších subjektů setrvání ve Sněmovně. Nyní jí průzkumy přisuzují zhruba stejný podíl voličů.</p>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/-Kalousek-by-byl-dobry-premier-Jaromir-Stetina-naboural-sjezd-TOP-09-driv-nez-vubec-zacal-604371"/>
        <a href="https://www.parlamentnilisty.cz/arena/monitor/Zakonodarci-shodili-Zemanovu-snahu-posilit-prezidentske-pravomoci-Neni-odpovedny-tak-nema-pravo-vzkazal-pravnik-Kysela-604257"/>
        <a href="https://www.parlamentnilisty.cz/arena/monitor/Pred-sjezdem-TOP-09-Czernin-a-Pekarova-si-placli-604256"/>
        <a href="https://www.parlamentnilisty.cz/politika/politici-volicum/TOP-09-Kongres-ELS-zvolil-predsedou-Tuska-a-prijal-rezoluci-o-klimatu-604229"/>
      </related>
    </article>
  </body>
</html>