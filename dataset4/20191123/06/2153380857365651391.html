<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/san-simera-23-noembrioy-1989-shimatizetai-i-kybernisi-zolota-me-tin-stirixi-nd-pasok-kai"/>
    <meta property="og:site_name" content="The Pressroom"/>
    <meta property="article:published_time" content="2019-11-23T06:10:25+00:00"/>
    <meta property="og:title" content="Σαν σήμερα 23 Νοεμβρίου 1989 σχηματίζεται η κυβέρνηση Ζολώτα με την στήριξη ΝΔ, ΠΑΣΟΚ και Συνασπισμού"/>
    <meta property="og:description" content="Σαν σήμερα 23 Νοεμβρίου 1989 ο Ξενοφών Ζολώτας σχηματίζει την οικουμενική κυβέρνησή του με την στήριξη Νέας Δημοκρατίας, ΠΑΣΟΚ και Συνασπισμού. Δείτε τα υπόλοιπα από τα σημαντικότερα γεγονότα που έγιναν στην Ελλάδα και τον κόσμο σαν σήμερα, και σημάδεψαν την ιστορία: 602 Ο Φωκάς εκθρονίζει τον Μαυρίκιο και γίνεται αυτός αυτοκράτορας του Βυζαντίου."/>
  </head>
  <body>
    <article>
      <h1>Σαν σήμερα 23 Νοεμβρίου 1989 σχηματίζεται η κυβέρνηση Ζολώτα με την στήριξη ΝΔ, ΠΑΣΟΚ και Συνασπισμού</h1>
      <address>
        <time datetime="2019-11-23T06:10:25+00:00">23 Nov 2019, 06:10</time>
      </address>
      <p>
        <b><a href="https://www.thepressroom.gr/tags/san-simera">Σαν σήμερα</a> 23 Νοεμβρίου 1989 ο Ξενοφών Ζολώτας σχηματίζει την οικουμενική κυβέρνησή του με την στήριξη Νέας Δημοκρατίας, ΠΑΣΟΚ και Συνασπισμού.<b> </b>Δείτε τα υπόλοιπα από τα σημαντικότερα γεγονότα που έγιναν στην Ελλάδα και τον κόσμο σαν σήμερα, και σημάδεψαν την ιστορία:</b>
      </p>
      <p><b>602</b> Ο Φωκάς εκθρονίζει τον Μαυρίκιο και γίνεται αυτός αυτοκράτορας του Βυζαντίου.</p>
      <p><b>1248</b> Ο Φερδινάνδος Γ' της Καστίλης ηγείται των Χριστιανικών δυνάμεων, που ανακαταλαμβάνουν τη Σεβίλλη από τους Άραβες.</p>
      <p><b>1644 </b>Ο Άγγλος ποιητής Τζον Μίλτον εκδίδει το φυλλάδιο «Αρεοπαγιτικά» για την ελευθερία του τύπου.</p>
      <p><b>1803</b> Οι αντιπρόσωποι των Ιόνιων Νησιών σε ειδική συνέλευση ψηφίζουν νέο Σύνταγμα. Τα Επτάνησα αναγνωρίζονται ως ενιαίο κράτος με ολιγαρχική κυβέρνηση. Την εκτελεστική εξουσία ασκεί η Γερουσία. Η κληρονομική αριστοκρατία καταργείται. Επιβάλλεται η χρήση της ελληνικής γλώσσας σε όλους τους τομείς του κράτους.</p>
      <p><b>1804 </b>Γεννήθηκε ο 14ος πρόεδρος των ΗΠΑ, Φράνκλιν Πιρς</p>
      <p><b>1826</b> Ο Γεώργιος Καραϊσκάκης, επιτίθεται στην Αράχωβα εναντίον των Τουρκαλβανών υπό τον Μουσταφάμπεη και πετυχαίνει σημαντική νίκη. Οι απώλειες των Τούρκων είναι 1.300 περίπου νεκροί και 200 αιχμάλωτοι. Ανάμεσα στους νεκρούς είναι και ο ίδιος ο Μουσταφάμπεης. Με τα κομμένα κεφάλια τους στήνεται αψίδα.</p>
      <p><b>1828</b> Δύναμη 3.000 περίπου Ελλήνων υπό τον Κίτσο Τζαβέλα κατατροπώνει τους 4.500 τούρκους του Καριοφίλ Μπέη στο Καρπενήσι και τους τρέπει σε άτακτη φυγή με κατεύθυνση τα Άγραφα.</p>
      <p><b>1837</b> Εκδίδεται νόμος "Περί Τύπου" στην Ελλάδα και θεσπίζονται ποινές για τους παραβάτες.</p>
      <p><b>1859</b> Ο Γουίλιαμ Μπόνεϊ, γνωστός ως Μπίλι δε Κιντ, παράνομος της Άγριας Δύσης, που σκοτώθηκε σε ενέδρα από τον σερίφη Πατ Γκάρετ. Η ιστορία και το τέλος του απαθανατίστηκε κινηματογραφικά από τον σκηνοθέτη Σαμ Πέκινπα στην ταινία «Pat Garrett &amp; Billy the Kid», με μουσική του Μπομπ Ντίλαν. (Θαν. 14/7/1881)</p>
      <p><b>1863</b> Αρχίζει η Μάχη της Τσατανούγκα, από τις σπουδαιότερες του Αμερικανικού Εμφύλιου.</p>
      <p><b>1867</b> Τρεις ιρλανδοί εθνικιστές εκτελούνται στο Μάντσεστερ, επειδή σκότωσαν έναν αστυνομικό. Θα μείνουν στην ιστορία ως οι «Μάρτυρες του Μάντσεστερ».</p>
      <p><b>1869</b> Καθελκύεται στο Νταμπάρτον της Σκωτίας το ιστιοφόρο Cutty Sark, ένα από τα τελευταία που ναυπηγήθηκαν και το οποίο σώζεται μέχρι τις μέρες μας.</p>
      <p><b>1876</b> Γεννήθηκε ο Ισπανός συνθέτης, Μανουέλ Ντε Φάλια</p>
      <p><b>1888</b> Γεννήθηκε ο Αμερικανός κωμικός, Χάρπο Μαρξ, ένας εκ των αδελφών Μαρξ.</p>
      <p><b>1897 </b>Ο αφροαμερικανός εφευρέτης Τζον Λι Λαβ ανακαλύπτει και πατεντάρει την ξύστρα μολυβιών.</p>
      <p><b>1889</b> Το πρώτο τζουκ-μποξ τοποθετείται σ' ένα σαλούν του Σαν Φρανσίσκο. Είναι δημιουργία του Αμερικανού Λούις Γκλας και του συνεταίρου του Γουίλιαμ Άρνολντ.</p>
      <p><b>1903</b> Ο περίφημος ιταλός τενόρος Ενρίκο Καρούζο κάνει το ντεμπούτο του στη Μητροπολιτική Όπερα της Νέας Υόρκης. Ερμηνεύει το ρόλο του δούκα στον «Ριγκολέτο» του Τζουζέπε Βέρντι.</p>
      <p><b>1904</b> Τελετή λήξης των 3ων σύγχρονων Ολυμπιακών Αγώνων στον Άγιο Λουδοβίκο (St Louis) των ΗΠΑ. Ενα χρυσό μετάλλιο για την Ελλάδα, στην άρση βαρών από τον Περικλή Κακούση.</p>
      <p><b>1909</b> Οι αδελφοί Ράιτ ιδρύουν εταιρεία για την εμπορική κατασκευή αεροσκαφών.</p>
      <p><b>1916</b> (ν.ημ.) Α' Παγκόσμιος Πόλεμος: Η επαναστατική κυβέρνηση της Θεσσαλονίκης υπό τον Ελευθέριο Βενιζέλο κηρύσσει τον πόλεμο κατά της Γερμανίας και της Βουλγαρίας.</p>
      <p><b>1918</b> Αγγλογαλλικά στρατεύματα αποβιβάζονται σε Νοβοροσίσκ, Σεβαστούπολη και Οδησσό, κλιμακώνοντας την επέμβαση κατά του νεαρού σοβιετικού κράτους.</p>
      <p><b>1920</b> Γεννιέται ο Ρουμάνος ποιητής Πάουλ Τσελάν</p>
      <p><b>1929 </b>Πέθανε ο Ζορζ Κλεμανσό, που διετέλεσε δήμαρχος, βουλευτής, γερουσιαστής, υπουργός και πρωθυπουργός στη Γαλλία</p>
      <p><b>1933</b> Γεννιέται ο Πολωνός συνθέτης Κζίστοφ Πεντερέτσκι</p>
      <p><b>1936</b> Εκδίδεται το πρώτο τεύχος του αμερικανικού περιοδικού «Life».</p>
      <p><b>1942</b> Β' Παγκόσμιος Πόλεμος: Οι Σοβιετικοί αρχίζουν επίθεση στο Στάλινγκραντ εναντίον των Γερμανών.</p>
      <p><b>1945</b> Ο Αρχιεπίσκοπος Δαμασκηνός παραιτείται από αντιβασιλέας αρνούμενος να ορκίσει την κυβέρνηση Θ. Σοφούλη.</p>
      <p><b>1958 </b>Πέθανε ο Νικόλαος Γεωργαντάς, ελληνας δισκοβόλος. Κατέκτησε το χάλκινο μετάλλιο στο δίσκο στους Ολυμπιακούς Αγώνες του Αγίου Λουδοβίκου το 1904. (Γεν. 27/2/1880)</p>
      <p><b>1946</b> Γεννιέται ο παλαίμαχος ποδοσφαιριστής του ΠΑΟΚ Γιώργος Κούδας. </p>
      <p><b>1964</b> Το Βατικανό καταργεί τα λατινικά από επίσημη γλώσσα της ρωμαιοκαθολικής λειτουργίας.</p>
      <p><b>1964</b> Ο Αμερικανός καρδιοχειρουργός Μάικλ ΝτιΜπέικι πραγματοποιεί την πρώτη παράκαμψη στεφανιαίας αρτηρίας (μπάι-πας).</p>
      <p><b>1976</b> Ελικοφόρο αεροπλάνο της Ολυμπιακής Αεροπορίας τύπου Y5-11Α συντρίβεται κοντά στην Κοζάνη, με αποτέλεσμα να σκοτωθούν και οι 50 επιβαίνοντες.</p>
      <p><b>1976</b> Πεθαίνει ο Γάλλος συγγραφέας Αντρέ Μαλρό</p>
      <p><b>1980 </b>Σεισμός 6,9 βαθμών της κλίμακας Ρίχτερ πλήττει τις νότιες περιοχές της Ιταλίας. Ολόκληρα χωριά ισοπεδώνονται και οι νεκροί ξεπερνούν τους 3.000.</p>
      <p><b>1981</b> Στα ελληνικά σχολεία καταργείται το πολυτονικό σύστημα και καθιερώνεται το μονοτονικό. Ψιλές, δασείες και περισπωμένες εξαφανίζονται.</p>
      <p><b>1989</b> ΠΑΣΟΚ, Νέα Δημοκρατία και Συνασπισμός συμφωνούν και ο Ξενοφών Ζολώτας σχηματίζει την οικουμενική κυβέρνησή του.</p>
      <p><b>1989</b> Πραγματοποιείται στο κινηματοθέατρο Παλλάς η πρώτη συναυλία της Ορχήστρας των Χρωμάτων υπό τη διεύθυνση του ιδρυτή της Μάνου Χατζιδάκι.</p>
      <p><b>1990</b> Πεθαίνει ο Βρετανός συγγραφέας παιδικών βιβλίων Ρόαλντ Νταλ.</p>
      <p><b>1991</b> Πέθανε ο Γερμανός ηθοποιός, Κλάους Κίνσκι</p>
      <p><b>1994</b> Ισόβια συν 21 χρόνια επιβάλλει το Κακουργιοδικείο της Κορίνθου στον Μανώλη Δουρή, για το βιασμό και τη δολοφονία του 7χρονου γιου του.</p>
      <p><b>1995</b> Πέθανε ο Γάλλος σκηνοθέτης του κινηματογράφου, Λουί Μαλ.</p>
      <p><b>1996 </b>Η Ελληνίδα "Μις Ελλάς" Ειρήνη Σκλήβα κατακτά τον παγκόσμιο τίτλο ομορφιάς Μις κόσμος στην Ινδία. Αντιδράσεις από τον Ινδικό λαό για την διοργάνωση των καλλιστείων.</p>
      <p><b>1999</b> Ο Λεωνίδας Σαμπάνης κερδίζει δύο αργυρά μετάλλια στην κατηγορία των 62 κιλών και η Ιωάννα Χατζηιωάννου το χάλκινο στο ζετέ των 63 κιλών, στο Παγκόσμιο Πρωτάθλημα Άρσης Βαρών που διεξάγεται στο ΣΕΦ.</p>
      <p><b>2000</b> Το Ευρωπαϊκό Δικαστήριο Ανθρωπίνων Δικαιωμάτων καταδικάζει το Ελληνικό Δημόσιο για παραβίαση του δικαιώματος στην ιδιοκτησία του έκπτωτου <b>μονάρχη Κωνσταντίνου ντε Γκρέτσια, αναφορικά με τη δήμευση της περιουσίας του.</b></p>
      <p><b>2003 </b>Ο πρόεδρος της Γεωργίας Εντβαρντ Σεβαρνάτζε εγκαταλείπει την εξουσία, υπό την πίεση των οπαδών της αντιπολίτευσης, «για να αποφευχθεί η αιματοχυσία στη χώρα».</p>
    </article>
  </body>
</html>