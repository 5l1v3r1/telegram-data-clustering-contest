<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1069140/oppo-m1-procesor-wniosek/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-23T09:30:59+00:00"/>
    <meta property="og:title" content="Procesor Oppo M1 w drodze — producent chce być jak Apple, Samsung i Huawei"/>
    <meta property="og:description" content="Pojawiły się doniesienia sugerujące, że Oppo złożyło do EUIPO (Urzędu Unii Europejskiej ds. Własności Intelektualnej) wniosek o zarejestrowanie nowego znaku towarowego. Oppo M1, bo o to oznaczenie chodzi, odnosi się do autorskiego układu producenta."/>
  </head>
  <body>
    <article>
      <h1>Procesor Oppo M1 w drodze — producent chce być jak Apple, Samsung i Huawei</h1>
      <address><time datetime="2019-11-23T09:30:59+00:00">23 Nov 2019, 09:30</time> by <a rel="author" href="https://www.gsmmaniak.pl/author/marcink/" target="_blank">Marcin Karbowiak</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/10/header.jpg"/>
        <figcaption>Oppo Reno2/fot. gsmManiaK.pl</figcaption>
      </figure>
      <p>Pojawiły się doniesienia sugerujące, że Oppo złożyło do EUIPO (Urzędu Unii Europejskiej ds. Własności Intelektualnej) wniosek o zarejestrowanie nowego znaku towarowego. Oppo M1, bo o to oznaczenie chodzi, odnosi się do autorskiego układu producenta.</p>
      <p>Choć <b>Qulacomm</b> i <b>MediaTek</b> stanowią główne siły segmentu procesorów mobilnych, niektóre firmy tworzą układy autorskie. Mam tu na myśli Apple z procesorami z serii A, Exynosy od Samsunga oraz Kiriny Huawei’a. Z najnowszych informacji wynika, że do stawki dołączy niebawem Oppo. Chiński producent złożył już nawet odpowiedni wniosek.</p>
      <h3>Procesor Oppo niczym Mamba — wszyscy mają chipset, mam i ja</h3>
      <p>Dlaczego <b>Oppo</b> miałoby tworzyć własny układ? Odpowiedź jest prosta — bo może. Dodam, że z pewnością zwiększy to renomę producenta. Wszak produkcja własnych układów to domena mocno rozpoznawalnych na wielu rynkach marek. Biorąc pod uwagę rosnącą popularność Oppo, ruch można rozpatrywać w kategorii bardzo dobrej strategii. Trzeba mieć jednak na uwadze pewien fakt. Otóż firma nie zapowiedziała w sposób oficjalny planowanego <b>debiutu procesora Oppo M1</b>.</p>
      <p>Oznacza to, że tak naprawdę nie wiemy, z czym będziemy mieli do czynienia. Z dokumentów złożonych Do EUIPO wynika, że <a href="https://www.gsmmaniak.pl/1069440/lista-smartfonow-oppo-realme-aktualizacja-coloros-7/">Oppo</a> M1 będzie układem mobilnym. Obstawiam, że będzie to ośmiordzeniowa jednostka dla średniaków, gdyż jest to dość „bezpieczna” opcja wkroczenia w świat procesorów. Możliwe, że układ zostanie pokazany już podczas przyszłorocznych targów MWC w Barcelonie.</p>
      <related>
        <a href="https://www.gsmmaniak.pl/1066346/prezent-pod-choinke/"/>
      </related>
      <p>Pojawia się jeszcze jedna kwestia uprawdopodabniająca zbliżającą się premierę układu Oppo M1. Chodzi o domniemane zatrudnienie inżynierów, byłych inżynierów <b>MediaTeka</b> oraz <b>Speadtruma</b>. Ponownie, nie jest to oficjalna informacja, ale kolejny element układanki, który sprawia, że procesor <b>Oppo M1</b> może być rozpatrywany w kwestii niemalże pewniaka. Jak mniemam, kolejne wieści odnoszące się do tytułowego autorskiego hardware’u pojawią się na długo przed jego oficjalną premierą. Pozostaje nam czekać.</p>
      <p>
        <a href="https://nl.letsgodigital.org/smartphones/oppo-m1-smartphone-processor/">Źródło</a>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/996782/oppo-f11-pro-avengers-edition/"/>
        <a href="https://www.gsmmaniak.pl/975600/oppo-a1k-cena-specyfikacja-opinia/"/>
        <a href="https://www.gsmmaniak.pl/973292/oppo-a5s-cena-specyfikacja/"/>
        <a href="https://www.gsmmaniak.pl/954080/oppo-find-z/"/>
      </related>
    </article>
  </body>
</html>