<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/oikonomia/arthro/theoxaris_to_metanasteutiko_den_epireazei_arnitika_ton_elliniko_tourismo-589106/"/>
    <meta property="og:site_name" content="Real.gr"/>
    <meta property="article:published_time" content="2019-11-23T09:44:00+00:00"/>
    <meta property="og:title" content="Στην τελική ευθεία για τα αναδρομικά στις συντάξεις – Ποια είναι τα τρία σενάρια"/>
    <meta property="og:description" content="'Φέτος, σύμφωνα με τα στοιχεία του Σεπτεμβρίου, έχουμε ήδη ξεπεράσει την περσινή χρονιά, καθώς ήδη οι εισπράξεις έχουν φτάσει τα 16 δις ευρώ', είπε ο υπουργός Τουρισμού στην εκπομπή 'Πρωινοί Τύποι' του ΑΝΤ1, κάνοντας θετικό απολογισμό για το 2019, χρονιά στην οποία ήδη έχει καταρριφθεί ακόμη ένα ρεκόρ εισπράξεων."/>
  </head>
  <body>
    <article>
      <h1>
        <a href="https://www.real.gr/oikonomia/arthro/stin_teliki_eutheia_gia_ta_anadromika_stis_syntakseis_poia_einai_ta_tria_senaria-589085/">Στην τελική ευθεία για τα αναδρομικά στις συντάξεις – Ποια είναι τα τρία σενάρια</a>
      </h1>
      <address><time datetime="2019-11-23T09:44:00+00:00">23 Nov 2019, 09:44</time> by <a rel="author">Real.gr</a></address>
      <p>
        <b>«Φέτος, σύμφωνα με τα στοιχεία του Σεπτεμβρίου, έχουμε ήδη ξεπεράσει την περσινή χρονιά, καθώς ήδη οι εισπράξεις έχουν φτάσει τα 16 δις ευρώ», είπε ο υπουργός Τουρισμού στην εκπομπή «Πρωινοί Τύποι» του ΑΝΤ1, κάνοντας θετικό απολογισμό για το 2019, χρονιά στην οποία ήδη έχει καταρριφθεί ακόμη ένα ρεκόρ εισπράξεων.</b>
      </p>
      <p>Ο Χάρης Θεοχάρης είπε ότι ο τουριστικός τομέας προσφέρει περίπου το 25% των θέσεων εργασίας στην Ελλάδα, ενώ λειτουργεί πολλαπλώς ενισχυτικά για την οικονομία, καθώς εκτός από την κατανάλωση ελληνικών προϊόντων και τις υπηρεσίες, συμβάλλει στην προσέλκυση επενδύσεων και στην ανάπτυξη της ελληνικής οικονομίας</p>
      <figure>
        <img src="https://media.real.gr/filesystem/images/20191123/low/the_252863_180338.PNG"/>
      </figure>
      <p>Αναφερόμενος στις επιπτώσεις που έχει για τα νησιά κυρίως του ανατολικού Αιγαίου, η αδιάκοπη ροή αιτούμενων ασύλου και παράτυπων μεταναστών από τα τουρκικά παράλια, ο υπουργός Τουρισμού είπε σε πρώτη φάση λαμβάνονται μέτρα που προωθεί η Κυβέρνηση, όπως η φύλαξη των συνόρων, η επίσπευση των διαδικασιών ασύλου, η δημιουργία κέντρων κλειστού τύπου, οι επιστροφές στην Τουρκία και η διεθνοποίηση του προβλήματος, ενώ τόνισε ότι είναι αναγκαία η εσωτερική αλληλεγγύη, καθώς οι τοπικές κοινωνίες στην ηπειρωτική χώρα πρέπει να συμβάλλουν στην αποσυμφόρηση των νησιών.</p>
      <p>Ο κ. Θεοχάρης υποστήριξε πάντως ότι το Προσφυγικό/ Μεταναστευτικό δεν έχει επηρεάσει αρνητικά τον τουρισμό στην Ελλάδα.</p>
      <p>Παράλληλα, επεσήμανε ότι γίνεται συνεχής προσπάθεια ανάδειξης της χώρας στα διεθνή fora, δίνοντας έμφαση και σε «είδη τουρισμού», όπως ο καταδυτικός, ο οποίος αφορά τουρίστες με κάποια οικονομική επιφάνεια, οι οποίοι θα ξοδέψουν «περισσότερα χρήματα από εκείνους που θέλουν να περάσουν μία εβδομάδα στην ξαπλώστρα», όπως είπε χαρακτηριστικά.</p>
    </article>
  </body>
</html>