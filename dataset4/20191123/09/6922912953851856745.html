<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/politismos/8eatro-politismos/article/o-timo8i-salame-sti-8eatriki-skini-tou-londinou"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-23T09:38:00+00:00"/>
    <meta property="og:title" content="Ο Τίμοθι Σάλαμε στη θεατρική σκηνή του Λονδίνου"/>
    <meta property="og:description" content="Ο Τίμοθι Σάλαμε θα κάνει ντεμπούτο στη θεατρική σκηνή του Λονδίνου την ερχόμενη άνοιξη. Ο 23χρονος ηθοποιός θα πρωταγωνιστήσει μαζί με την ηθοποιό της ιστορικής, δραματικής σειράς «The Crown», Άιλιν Άτκινς σε θεατρική διασκευή του έργου «4,000 Miles» της βραβευμένης με Πούλιτζερ, Amy Herzog. Το έργο είναι η ιστορία ενός νεαρού άνδρα, ο οποίος αφού ξεκινά μια ποδηλατική διαδρομή με τον καλύτερο φίλο του, εμφανίζεται απροειδοποίητα στο διαμέρισμα της γιαγιάς του στο Μανχάταν. Η είδηση για τη συμμετοχή του στην παράσταση, ήρθε, μετά την αποκάλυψη του ηθοποιού τον περασμένο Οκτώβριο ότι «απολαμβάνει» ένα διάλειμμα από την υποκριτική μετά την ολοκλήρωση των γυρισμάτων της ταινίας «Little Women» που βγαίνει στις κινηματογραφικές αίθουσες στις 27 Δεκεμβρίου και του ριμέικ του «Dune» σε σκηνοθεσία Ντένις Βιλνέβ. Ο ηθοποιός είναι φυσικά πιο γνωστός για τις ερμηνείες του σε κινηματογραφικά έργα και τις εμφανίσεις του στο κόκκινο χαλί, αλλά δεν είναι αρχάριος στο θέατρο. Το 2011, έκανε το ντεμπούτο στην κωμωδία «The Talls»…"/>
  </head>
  <body>
    <article>
      <h1>Ο Τίμοθι Σάλαμε στη θεατρική σκηνή του Λονδίνου</h1>
      <address>
        <time datetime="2019-11-23T09:38:00+00:00">23 Nov 2019, 09:38</time>
      </address>
      <p>Ο Τίμοθι Σάλαμε θα κάνει ντεμπούτο στη θεατρική σκηνή του Λονδίνου την ερχόμενη άνοιξη.<br/>Ο 23χρονος ηθοποιός θα πρωταγωνιστήσει μαζί με την ηθοποιό της ιστορικής, δραματικής σειράς «The Crown», Άιλιν Άτκινς σε θεατρική διασκευή του έργου «4,000 Miles» της βραβευμένης με Πούλιτζερ, Amy Herzog.<br/><br/>Το έργο είναι η ιστορία ενός νεαρού άνδρα, ο οποίος αφού ξεκινά μια ποδηλατική διαδρομή με τον καλύτερο φίλο του, εμφανίζεται απροειδοποίητα στο διαμέρισμα της γιαγιάς του στο Μανχάταν.<br/><br/>Η είδηση για τη συμμετοχή του στην παράσταση, ήρθε, μετά την αποκάλυψη του ηθοποιού τον περασμένο Οκτώβριο ότι «απολαμβάνει» ένα διάλειμμα από την υποκριτική μετά την ολοκλήρωση των γυρισμάτων της ταινίας «Little Women» που βγαίνει στις κινηματογραφικές αίθουσες στις 27 Δεκεμβρίου και του ριμέικ του «Dune» σε σκηνοθεσία Ντένις Βιλνέβ.<br/><br/>Ο ηθοποιός είναι φυσικά πιο γνωστός για τις ερμηνείες του σε κινηματογραφικά έργα και τις εμφανίσεις του στο κόκκινο χαλί, αλλά δεν είναι αρχάριος στο θέατρο. Το 2011, έκανε το ντεμπούτο στην κωμωδία «The Talls» και πρωταγωνίστησε στο αυτοβιογραφικό θεατρικό έργο του Τζον Πάτρικ Στάνλεϊ «Prodigal Son» το 2016.</p>
      <p>Θα πρέπει να περιμένουν μέχρι τον Απρίλιο του 2020 οι θαυμαστές που θέλουν να δουν την παράσταση «4.000 miles» με πρωταγωνιστή τον Σάλαμε, αλλά τα εισιτήρια θα αρχίσουν να διατίθενται για γενική πώληση στις 3 Δεκεμβρίου.</p>
      <p>Πηγή: ΑΠΕ - ΜΠΕ</p>
    </article>
  </body>
</html>