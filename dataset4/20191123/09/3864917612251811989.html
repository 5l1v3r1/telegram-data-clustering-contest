<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2823975-cerez-negodu-na-bukovini-10-naselenih-punktiv-bez-svitla.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-23T09:40:00+00:00"/>
    <meta property="og:title" content="Через негоду на Буковині 10 населених пунктів - без світла"/>
    <meta property="og:description" content="У Чернівецькій області через шквальний вітер 10 населених пунктів залишилося без електроенергії."/>
  </head>
  <body>
    <article>
      <h1>Через негоду на Буковині 10 населених пунктів - без світла</h1>
      <h2>У Чернівецькій області через шквальний вітер 10 населених пунктів залишилося без електроенергії.</h2>
      <address>
        <time datetime="2019-11-23T09:40:00+00:00">23 Nov 2019, 09:40</time>
      </address>
      <p>Про це повідомляється на сайті <a href="http://oblenergo.cv.ua/novyny-kompaniyi/1336">АТ "Чернівціобленерго"</a>.</p>
      <p>"Нічний штормовий <a href="https://www.ukrinform.ua/tag-viter">вітер</a> 22 листопада залишив без електропостачання частину споживачів у населених пунктах кількох районів області: Глибоцькому, Сторожинецькому, Новоселицькому, Кіцманському та Хотинському районах. Відразу після негоди вдалося оперативно відновити роботу багатьох трансформаторних підстанцій і подати напругу у домівки буковинців. Однак, станом на 8 годину ранку 22 листопада без електроживлення ще тимчасово перебувають 3955 абонентів у десятьох населених пунктах", - йдеться у повідомленні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2823817-storm-na-azovi-z-ostrova-birucij-evakuuvali-11-osib.html">Шторм на Азові: з острова Бірючий евакуювали 11 осіб</a>
      </blockquote>
      <p>Зазначається, що негода з тривалими поривами вітру обірвала проводи повітряних ліній – ПЛ 04-10 кВ, призвела до аварійних відключень трансформаторних підстанцій – ТП 10/04 кВ, вийшло з ладу електрообладнання.</p>
    </article>
  </body>
</html>