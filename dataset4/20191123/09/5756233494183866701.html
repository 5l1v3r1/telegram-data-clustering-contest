<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622880/%D8%BA%D8%B0%D8%A7%D9%87%D8%A7%DB%8C-%D9%85%D9%81%DB%8C%D8%AF-%D8%A8%D8%B1%D8%A7%DB%8C-%D8%B3%D9%84%D8%A7%D9%85%D8%AA-%DA%86%D8%B4%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-23T09:30:00+00:00"/>
    <meta property="og:title" content="غذاهای مفید برای سلامت چشم"/>
    <meta property="og:description" content="آیا چشمان شما تمام مواد مغذی مورد نیاز جهت پیشگیری از آب مروارید و سایر بیماری های چشمی را دریافت می‌کنند؛ برخی مواد غذایی مفید، سلامت چشم را تضمین می کنند."/>
  </head>
  <body>
    <article>
      <h1>غذاهای مفید برای سلامت چشم</h1>
      <address>
        <time datetime="2019-11-23T09:30:00+00:00">23 Nov 2019, 09:30</time>
      </address>
      <p>
        <i>آیا چشمان شما تمام مواد مغذی مورد نیاز جهت پیشگیری از آب مروارید و سایر بیماری های چشمی را دریافت می‌کنند؛ برخی مواد غذایی مفید، سلامت چشم را تضمین می کنند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>برگ های سبز کلم منبع غنی از لوتئین و زگزانتین است که مرتبط با ویتامین A و بتاکاروتن هستند.</p>
      <p>نتایج تحقیقات نشان داده که این ترکیبات بافت چشم را از خطرات نور آفتاب محافظت می کند و خطر آب مروارید را کاهش می دهد.</p>
      <p>منابع خوب دیگر این مواد مغذی شامل سبزیجات برگ سبزه تیره مثل کلم، اسفناج، کلم بروکلی نخود، کیوی، انگور قرمز، پرتقال، ذرت، انبه و خربزه است.</p>
      <p>بدن ما برای جذب لوتئین و زگزانتین نیاز به چربی دارد. بنابراین خوردن این منابع را حتما با کمی چربی همراه باشد. کلم یک ماده غذایی تک منظوره نیست. این سبزی حاوی ویتامین C و بتاکاروتن نیز بوده که از دیگر مواد مغذی مفید برای چشم هستند.</p>
      <p>سیب زمینی یک منبع خوب بتا کاروتن بوده که ممکن است پیشرفت آب مروارید را کند. بدن شما بتا کاروتن را به ویتامین A تبدیل می کند و این ویتامین از خشکی چشم ها و کوری شبانه جلوگیری می کند.</p>
      <p>بتا کاروتن و ویتامین A به کاهش خطر عفونت چشم نیز کمک می کنند. اگر سیب زمینی دوست ندارید سعی کنید از دیگر مواد غذایی مانند هویج و کدو، یا به رنگ سبز تیره شامل اسفناج، بتاکاروتن خود را بدست آورید.</p>
      <p>جگر، شیر و تخم مرغ دیگر منابع عالی ویتامین A هستند و همانند لوتئین و زگزانتین، بتا کاروتن و ویتامین A در هنگام غذا خوردن با یک چربی سالم مانند روغن زیتون جذب می شوند.</p>
      <p>توت فرنگی تازه یک ماده غذایی مفید برای چشمان شماست. این میوه حاوی مقدار زیادی ویتامین C است که یک آنتی اکسیدان بوده و می تواند خطر ابتلا به آب مروارید را کاهش دهد.</p>
      <p>همچنین مطمئن شوید که در بشقاب خود از سایر غذاهای غنی از ویتامین C شامل فلفل، بروکلی، مرکبات (مانند نارنگی و گریپ فروت) در طول روز استفاده کرده اید.</p>
      <p>اگر چشم شما دچار خشکی است به میزان کافی امگا 3 مصرف کنید تا این مشکل شما برطرف شود.</p>
      <p>همه روزه مقدار کافی چربی مفید را می توانید از راه مصرف سالمون یا سایر انواع ماهی ها، گردو( حاوی ویتامین E که آن نیز برای چشم مفید است) و تخم کتان دریافت کنید.</p>
      <p>سالمون همچنین منبع خوبی از ویتامین D است که به محافظت در برابر دژنراسیون ماکولار کمک می کند. ویتامین D را می توان با مصرف ساردین، شیر و آب پرتقال غنی شده با ویتامین D نیز به دست آورید.</p>
      <p>یک فنجان چای سبز بیش از یک نوشیدنی آرامش بخش و خوشمزه بوده و آنتی اکسیدان آن ممکن است به کاهش خطر ابتلا به آب مروارید کمک کنند.</p>
      <p>چای سبز حاوی مواد سلامت بخشی است که به نام کاتچین شناخته می شود که دارای خواص ضد التهابی و آنتی اکسیدانی است. سایر غذاهایی که حاوی کاتچین از جمله شکلات، انواع توت ها و سیب بوده و چای سیاه هم دارای کاتچین است ولی مقدار آن کمتر از چای سبز است.</p>
    </article>
  </body>
</html>