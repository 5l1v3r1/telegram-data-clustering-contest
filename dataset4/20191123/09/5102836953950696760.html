<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/23/vogntog-kjorte-i-feil-retning-pa-e6-i-hedmark/"/>
    <meta property="og:site_name" content="Document"/>
    <meta property="article:published_time" content="2019-11-23T09:10:11+00:00"/>
    <meta property="og:title" content="Vogntog kjørte i feil retning på E6 i Hedmark"/>
    <meta property="og:description" content="Illustrasjonsfoto: Vogntog. Foto: Gorm Kallestad/Scanpix"/>
  </head>
  <body>
    <article>
      <h1>Vogntog kjørte i feil retning på E6 i Hedmark</h1>
      <address><time datetime="2019-11-23T09:10:11+00:00">23 Nov 2019, 09:10</time> by <a rel="author">NTB</a></address>
      <figure>
        <img src="https://www.document.no/wp-content/uploads/2019/11/vogntog-gorm-kallestad-1024x683.jpg"/>
      </figure>
      <p>
        <i>Illustrasjonsfoto: Vogntog. Foto: Gorm Kallestad/Scanpix</i>
      </p>
      <p>
        <b>Et vogntog fikk kjøreforbud på stedet etter at føreren kjørte flere kilometer i feil retning på E6 i Hedmark fredag kveld. Livredde bilister ringte politiet.</b>
      </p>
      <p>Politiet fikk tallrike telefoner fra bilister som møtte et utenlandsk vogntog som kjørte i feil retning på E6 sørover mot Stange i Hedmark fredag kveld ved 21-tiden. Fartsgrensen på strekningen er på 110 kilometer i timen.</p>
      <p>– VI fikk plutselig mange meldinger fra motgående bilister om et vogntog som kom i feil retning, forteller operasjonsleder Dyre Antonsen i Innlandet politidistrikt.</p>
      <p>Han sier den litauiske sjåføren i 50-årene nok hadde innsett at han hadde kjørt feil ut i Kåterudkrysset like sør for Hamar. Ute på den fire felts brede motorveien holdt han lav hastighet, og la seg langt ute på veiskulderen mens han kjørte sørover. Først etter åtte–ni kilometer ved Uthuskrysset kom han seg av E6.</p>
      <p>– Han kjørte nok forsiktig, men bilene imot kom jo i 110. Vi fikk en masse telefoner fra livredde bilister, sier operasjonslederen.</p>
      <p>Politiet fikk stanset den litauiske føreren som ble ilagt kjøreforbud. Det er ikke mistanke om ruskjøring. Føreren ble ilagt et forelegg på 15.000 kroner som han vedtok.</p>
      <p>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">Forhåndsbestill Halvor Foslis nye bok til spesialpris her!</a>
      </p>
      <figure>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">
          <img src="https://www.document.no/wp-content/uploads/2019/11/halvor-fosli-annonse.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2019/02/05/vogntogsjafor-saboterte-kjoreforbud-utvist-fra-norge/"/>
        <a href="https://www.document.no/2017/03/12/kastet-stein-fra-bro-frontrute-knust-i-110-sone/"/>
        <a href="https://www.document.no/2017/10/27/tre-rulleskilopere-kjort-ned-i-vegarshei-bilforer-stakk-av/"/>
        <a href="https://www.document.no/2018/01/07/bilist-fikk-isklump-gjennom-frontrute-i-oslo/"/>
        <a href="https://www.document.no/2019/04/04/mann-dod-etter-biljakt-i-kristiansand/"/>
        <a href="https://www.document.no/2017/10/10/kvinne-funnet-hardt-skadd-under-bro-i-fredrikstad-uten-id/"/>
        <a href="https://www.document.no/2019/08/25/kvinne-dode-da-bil-med-migranter-kjorte-ut-i-en-elv-i-kroatia/"/>
        <a href="https://www.document.no/2018/10/04/bomringaksjon-ogsa-i-oslo/"/>
        <a href="https://www.document.no/2018/02/20/oslo-ost-barn-og-unge-kastet-flasker-pa-bilist-om-natten/"/>
        <a href="https://www.document.no/2017/10/14/14-aring-knivranet-og-slatt-av-gjeng/"/>
      </related>
    </article>
  </body>
</html>