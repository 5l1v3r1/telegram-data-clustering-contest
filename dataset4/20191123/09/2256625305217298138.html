<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159173_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-23T09:03:00+00:00"/>
    <meta property="og:title" content="Хубчев сменя схемата заради лошото време"/>
    <meta property="og:description" content="Треньорът решават за техничарите в неделя"/>
  </head>
  <body>
    <article>
      <h1>Хубчев сменя схемата заради лошото време</h1>
      <address><time datetime="2019-11-23T09:03:00+00:00">23 Nov 2019, 09:03</time> by <a rel="author">"Тема спорт"</a></address>
      <p>Треньорът на Левски Петър Хубчев ще реши в последния момент дали ще включи някой измежду Франко Мазурек и Нашименто в стартовата единайсеторка срещу Царско село в неделя.<br/> <br/>Щабът ще прецени състоянието на терена, тъй като в София вали и така ще е вероятно до утре. Двамата дребнички техничари сигурно няма да стоят добре, ако теренът на стадион "Георги Аспарухов" е подгизнал.<br/> <br/>И Хубчев може да стартира с двамата нападатели Роберта и Алар, които са по-устойчиви физически, още повече че се очаква двубоят да изобилства с твърди единоборства.<br/> <br/>Билетите за мача са в продажба още от миналата седмица. От синия клуб припомнят, че в периода 25 ноември - 1 декември е обявен режим "великолепните седем". В продължение на една седмица всички артикули, които не са в текущо намаление, ще бъдат с 20% отстъпка. Отстъпките ще важат и през онлайн магазина.</p>
      <p> </p>
    </article>
  </body>
</html>