<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/plus/showbiz/article/1417708/o-royvas-eipe-se-paiktria-toy-voice-den-mporo-na-paro-sta-heria-moy-ti-diki-soy-zoi-vid"/>
    <meta property="og:site_name" content="+PLUS.gr"/>
    <meta property="article:published_time" content="2019-11-23T09:52:00+00:00"/>
    <meta property="og:title" content="Ο Ρουβάς είπε σε παίκτρια του Voice: «Δεν μπορώ να πάρω στα χέρια μου τη δική σου ζωή» (vid)"/>
    <meta property="og:description" content="Ο Σάκης Ρουβάς μπορεί να διαφώνησε στο να συνεχίσει η Βάλια, αλλά όπως είπε δεν μπορούσε να πει ψέματα στον κόσμο και η 25χρονη από την Θεσσαλονίκη πέρασε στην επόμενη φάση."/>
  </head>
  <body>
    <article>
      <h1>Ο Ρουβάς είπε σε παίκτρια του Voice: «Δεν μπορώ να πάρω στα χέρια μου τη δική σου ζωή» (vid)</h1>
      <h2>Ο Σάκης Ρουβάς μπορεί να διαφώνησε στο να συνεχίσει η Βάλια, αλλά όπως είπε δεν μπορούσε να πει ψέματα στον κόσμο και η 25χρονη από την Θεσσαλονίκη πέρασε στην επόμενη φάση.</h2>
      <address><time datetime="2019-11-23T09:52:00+00:00">23 Nov 2019, 09:52</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Η υγεία είναι πάνω από όλα και τίποτα δεν είναι σημαντικότερο από αυτό, όμως η Βάλια αποφάσισε να ρισκάρει και να συνεχίσει στο The Voice.</p>
      <ul>
        <li>
          <b>
            <a href="https://www.facebook.com/GazzettaPlus/">Κάνε like στην σελίδα του Gazzetta.gr/plus στο Facebook για να είσαι ενημερωμένος για ΟΛΑ!​</a>
          </b>
        </li>
      </ul>
      <p>H 25χρονη παίκτρια που αντιμετωπίζει πρόβλημα με τις φωνητικές της χορδές, ερμήνευσε χθες το Fallin της Alicia Κeys και ο τρόπος που χειρίστηκε το τραγούδι αυτό, αλλά και τα λάθη που έκανε στο ξεκίνημα, εντυπωσίασαν τον Σάκη Ρουβά.</p>
      <figure>
        <iframe src="https://www.youtube.com/embed/P8YGEtARJEs" width="640" height="360" data-service="Youtube" scrolling="no"/>
      </figure>
      <p>Ωστόσο, λόγω της ιδιαιτερότητας με το θέμα που έχει, ουσιαστικά της είπε πως δεν θα ήθελε να συνεχίσει στον διαγωνισμό.</p>
      <p>«Σου έχει δώσει ο Θεός ένα χάρισμα, έχεις πολύ καλό αυτί. Ακούς πάρα πολύ σωστά. Παρόλο που μπήκες λάθος το έφερες σαν να μην έγινε τίποτα. Αλλά έχει σημασία να μου πεις πόσο πολύ το αγαπάς το τραγούδι και πόσο πολύ θέλεις να ασχοληθείς με αυτό” συμπλήρωσε.</p>
      <p>Ξέρεις ποιο είναι το σωστό για σένα αυτό τη στιγμή… Έχεις ένα πολύ σοβαρό θέμα στις φωνητικές χορδές και εγώ δεν θα ‘θελα να συνεχίσεις. Δεν θα ‘θελα γιατί είναι σαν να συναινώ στο να κάνεις κακό στον εαυτό σου. Εγώ δεν μπορώ να πάρω στα χέρια μου τη δική σου ζωή. Εντάξει; Ούτε να σου απαγορεύσω να κάνεις αυτό που θέλεις. Μπορώ να σου προτείνω και να σου πω τι πιστεύω», της είπε μεταξύ άλλων ο Σάκης Ρουβάς.</p>
      <p>Ωστόσο η Βάλια δεν φάνηκε να συμφωνεί και αποφάσισε να παραμείνει στον διαγωνισμό, παίρνοντας το εισιτήριο για την επόμενη φάση.</p>
      <figure>
        <iframe src="https://www.youtube.com/embed/q3n_N6tyFSM" width="640" height="360" data-service="Youtube" scrolling="no"/>
      </figure>
    </article>
  </body>
</html>