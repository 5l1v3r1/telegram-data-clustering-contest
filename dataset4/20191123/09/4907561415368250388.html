<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yetiskinler-her-seyin-en-iyisini-bilmez-2221352"/>
    <meta property="og:site_name" content="Posta"/>
    <meta property="article:published_time" content="2019-11-23T09:36:28+00:00"/>
    <meta property="og:title" content="“Yetişkinler her şeyin en iyisini bilmez”"/>
    <meta property="og:description" content="Çocuğun Katılım Hakkı: Neredeyiz?” sempozyumunda konuşan Queen’s Üniversitesi Çocuk Hakları Merkezi Eş Direktörü Prof. Laura Lundy, çocuk katılımının önündeki engellerden birinin de yetişkinlerden kaynaklı yanlış algılardan olduğunu vurguladı."/>
  </head>
  <body>
    <article>
      <h1>“Yetişkinler her şeyin en iyisini bilmez”</h1>
      <address>
        <time datetime="2019-11-23T09:36:28+00:00">23 Nov 2019, 09:36</time>
      </address>
      <h3>Çocuğun Katılım Hakkı: Neredeyiz?” sempozyumunda konuşan Queen’s Üniversitesi Çocuk Hakları Merkezi Eş Direktörü Prof. Laura Lundy, çocuk katılımının önündeki engellerden birinin de yetişkinlerden kaynaklı yanlış algılardan olduğunu vurguladı.</h3>
      <p>İstanbul Bilgi Üniversitesi Çocuk Çalışmaları Birimi (ÇOÇA), İstanbul İsveç Başkonsolosluğu iş birliğiyle 2014’ten bu yana devam eden “Genç Sesler Projesi” kapsamında <a href="https://www.posta.com.tr/haberler/birlesmis-milletler-cocuk-haklari-sozlesmesi">Birleşmiş Milletler Çocuk Hakları Sözleşmesi</a>’nin 30. Yılında “<a href="https://www.posta.com.tr/haberler/cocugun-katilim-hakki">Çocuğun Katılım Hakkı</a>: Neredeyiz?” başlıklı sempozyuma ev sahipliği yaptı.</p>
      <h3>“Çocukları dinleyin ve görüşlerini ciddiye alın”</h3>
      <p>Sempozyumunun ana konuşmacısı, geliştirdiği Lundy Modeli ile tanınan Queen’s Üniversitesi <a href="https://www.posta.com.tr/haberler/cocuk-haklari">Çocuk Hakları </a>Merkezi Eş Direktörü Prof. Laura Lundy oldu. “Çocuğun Katılımını Anlamlı Kılma: Çocuk Hakları Temelli Yaklaşım” başlıklı sunumunda Prof. Lundy “Çocuğun ifadesi yeterli değil” isimli makalesinde çocuğun katılım hakkının uygulanmasına dair önerdiği model üzerinden Çocuk Hakları Sözleşmesi’nin 12. maddesine değindi.</p>
      <p>Prof Lundy, “Bu madde çocukların sadece kendilerini ifade etmesini değil aynı zamanda kendilerine ilişkin kararlarda da etki sahibi olmalarının yolunu açıyor. Oyun hakkı, güven hakkı, bakım hakkı gibi haklara atıfta bulunuyor. Çocukları dinlersek, görüşlerini ciddiye alırsak diğer haklar da otomatik olarak uygulanmış olur” dedi.</p>
      <h3>Çocuğun katılım hakkı ve iletişimi anne karnında başlar</h3>
      <p>“<a href="https://www.posta.com.tr/haberler/cocuklar">Çocuklar </a>katılım hakkına sahip olursa yetişkinler kontrolü kaybeder” ve “Yetişkinler her şeyin en iyisini bilir” tarzı yanlış algılara dikkat çeken Prof. Lundy, “Çocuğun katılım hakkı ve iletişimi anne karnında başlar. Bizim sorumluluğumuz bu özgürlüğü onlara sağlamaktır. Çocuklara seslerini duyurabilmeleri için güvenceyi vermeli ve bunun için uygun alanları yaratmalıyız” dedi.</p>
      <h3><a href="https://www.posta.com.tr/haberler/greta-thunberg">Greta Thunberg</a>, ekolojide çocuk katılımına büyük bir adım attı</h3>
      <p>Sempozyumun paralel oturumlarında çocuk katılımı ekoloji, kent, eğitim, aile, medya ve sivil toplum perspektiflerinden ele alındı. Ekoloji ve Çocuk Katılımı başlıklı oturumda söz alan Eğitim Reformu Girişimi’nden Burcu Meltem Arık, iklim krizinden en çok etkilenen kitlenin çocuklar olduğunu belirttiği konuşmasında, “Geleceğin sahibi olan çocukları karar alma süreçlerinde daha fazla görmeye başladık. Greta Thunberg, ekolojide çocuk katılımına çok büyük bir adım attı. Greta’nın da dahil olduğu 16 çocuk, küresel karbon emisyonuna neden olan Türkiye dahil 5 ülkeye dava açtı. Davayı kazanırlarsa iklim krizi çocuk hakları üzerinden anılacak çünkü kriz hak mücadelesine dönüştü” dedi. </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/deniz-sekinin-kardesi-serkan-seki-beyin-kanamasi-gecirdi-2221942">
          <img src="https://i.pstimaj.com/img/100/180x95/5ddce2dfae298baa37ab2a97"/>
        </a>
      </figure>
      <p>
        <a href="https://www.posta.com.tr/deniz-sekinin-kardesi-serkan-seki-beyin-kanamasi-gecirdi-2221942">1 Deniz Seki'nin kardeşi Serkan Seki beyin kanaması geçi...</a>
      </p>
      <figure>
        <a href="https://www.posta.com.tr/serdar-ortac-ve-chloe-loughnan-ikinci-kez-mi-evleniyor-2221927">
          <img src="https://i.pstimaj.com/img/100/180x95/5ddce17cae298baa38eff6d3"/>
        </a>
      </figure>
      <p>
        <a href="https://www.posta.com.tr/serdar-ortac-ve-chloe-loughnan-ikinci-kez-mi-evleniyor-2221927">2 Serdar Ortaç ve Chloe Loughnan ikinci kez mi evleniyor...</a>
      </p>
      <figure>
        <a href="https://www.posta.com.tr/gonca-vuslateri-hastanelik-oldu-bu-sefer-hastalik-beni-yendi-2221916">
          <img src="https://i.pstimaj.com/img/100/180x95/5ddcd9b4ae298baa37ab2a6a"/>
        </a>
      </figure>
      <p>
        <a href="https://www.posta.com.tr/gonca-vuslateri-hastanelik-oldu-bu-sefer-hastalik-beni-yendi-2221916">3 Gonca Vuslateri hastanelik oldu: Bu sefer hastalık ben...</a>
      </p>
      <figure>
        <a href="https://www.posta.com.tr/hazar-erguclu-evlilik-sorularindan-sikildi-2221898">
          <img src="https://i.pstimaj.com/img/100/180x95/5ddcd0eeae298baaac9fc786"/>
        </a>
      </figure>
      <p>
        <a href="https://www.posta.com.tr/hazar-erguclu-evlilik-sorularindan-sikildi-2221898">4 Hazar Ergüçlü evlilik sorularından sıkıldı</a>
      </p>
      <figure>
        <a href="https://www.posta.com.tr/haluk-bilginere-tebrik-mesaji-yagdi-2221890">
          <img src="https://i.pstimaj.com/img/100/180x95/5ddccb98ae298baaac9fc778"/>
        </a>
      </figure>
      <p>
        <a href="https://www.posta.com.tr/haluk-bilginere-tebrik-mesaji-yagdi-2221890">5 Haluk Bilginer'e tebrik mesajı yağdı</a>
      </p>
      <figure>
        <a href="https://www.posta.com.tr/hande-ataiziden-mujdeli-haber-2221879">
          <img src="https://i.pstimaj.com/img/100/180x95/5ddcc3e866a97c355bff3df7"/>
        </a>
      </figure>
      <p>
        <a href="https://www.posta.com.tr/hande-ataiziden-mujdeli-haber-2221879">6 Hande Ataizi'den müjdeli haber</a>
      </p>
      <figure>
        <a href="https://www.posta.com.tr/malezya-kralicesi-kurulus-osman-dizisinin-hayrani-cikti-2221881">
          <img src="https://i.pstimaj.com/img/100/180x95/5ddcc58066a97c362cfb86c1"/>
        </a>
      </figure>
      <p>
        <a href="https://www.posta.com.tr/malezya-kralicesi-kurulus-osman-dizisinin-hayrani-cikti-2221881">7 Malezya Kraliçesi 'Kuruluş Osman' dizisinin hayranı çı...</a>
      </p>
      <figure>
        <a href="https://www.posta.com.tr/adem-kilicci-gece-kulubunde-polisin-kafasinda-cam-sise-kirdi-2221876">
          <img src="https://i.pstimaj.com/img/100/180x95/5ddcc1e2ae298baa37ab2a20"/>
        </a>
      </figure>
      <p>
        <a href="https://www.posta.com.tr/adem-kilicci-gece-kulubunde-polisin-kafasinda-cam-sise-kirdi-2221876">8 Adem Kılıççı, gece kulübünde polisin kafasında cam şiş...</a>
      </p>
      <figure>
        <a href="https://www.posta.com.tr/yasar-ipek-seyhan-soylunun-o-sozlerini-affetmedi-2221875">
          <img src="https://i.pstimaj.com/img/100/180x95/5ddcbee266a97c362cfb86bb"/>
        </a>
      </figure>
      <p>
        <a href="https://www.posta.com.tr/yasar-ipek-seyhan-soylunun-o-sozlerini-affetmedi-2221875">9 Yaşar İpek, Seyhan Soylu'nun o sözlerini affetmedi</a>
      </p>
      <figure>
        <a href="https://www.posta.com.tr/arnavutlukta-64-buyuklugunde-deprem-2221868">
          <img src="https://i.pstimaj.com/img/100/180x95/5ddcaa5666a97c2c9a981357"/>
        </a>
      </figure>
      <p>
        <a href="https://www.posta.com.tr/arnavutlukta-64-buyuklugunde-deprem-2221868">10 Arnavutluk'ta 6.4 büyüklüğünde deprem</a>
      </p>
      <figure>
        <img src="https://i.pstimaj.com/img/78/90x50/5dd6906dae298ba082ccde25"/>
      </figure>
      <p>SIRADAKİ HABER Bebeğim bu hafta ne kadar büyüdü? Hafta hafta büyüme rehberi</p>
    </article>
  </body>
</html>