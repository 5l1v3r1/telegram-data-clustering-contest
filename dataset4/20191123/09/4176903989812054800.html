<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/politika/harcenko-nista-ne-moze-da-nanese-stetu-odnosima-srbije-i-rusije/"/>
    <meta property="og:site_name" content="Krstarica"/>
    <meta property="article:published_time" content="2019-11-23T09:50:14+00:00"/>
    <meta property="og:title" content="Harčenko: Ništa ne može da nanese štetu odnosima Srbije i Rusije"/>
    <meta property="og:description" content="Ruski ambasador Aleksandar Bocan Harčenko izjavio je, povodom špijunske afere, da nikave &quot;skandalozne priče&quot; ne mogu da nanesu štetu odnosima Srbije i"/>
  </head>
  <body>
    <article>
      <h1>Harčenko: Ništa ne može da nanese štetu odnosima Srbije i Rusije</h1>
      <address><time datetime="2019-11-23T09:50:14+00:00">23 Nov 2019, 09:50</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/Beta-vx6h3x9oj0.640x360_rss-750x430.jpg"/>
        <figcaption>Foto: Beta</figcaption>
      </figure>
      <p>Ruski ambasador Aleksandar Bocan Harčenko izjavio je, povodom špijunske afere, da nikave „skandalozne priče“ ne mogu da nanesu štetu odnosima Srbije i Rusije, kao i da nisu svi u svetu  zadovoljni njihovom saradnjom i da ima poziva Beogradu da od nje odustane.</p>
      <p>„Ono što je najvažnije u čitavoj ovoj priči (…) je da su sada naši bilateralni odnosi i prijateljstvo Srbije i Rusije stabilni. To je čvrsto, sadržajno, sa takvom perspektivom i dubinom da nikakve skandalozne priče, odnosno tobožnje vrbovanje od strane ruskog vojnika srpskog vojnika ne mogu naneti nikavku štetu našem odnosu“, rekao je Harčenko za Radio televiziju Srbije.</p>
      <p>On je izjavio da se često dešavalo, uoči značajnih sastanaka na visokom nivou, da se pojavljuju „neke provokacije, nešto skandalozno, pa posle toga je moguće da se demantuje“.</p>
      <p>Kako je dodao, naviklo se na to. „Bez obzira na to, na takve provokacije idemo dalje“, kazao je ambasador.</p>
      <p>On je rekao i da je uveren da je za gradjane najvažnije pitanje da li će biti neke štete po odnose dve zemlje i poručio da neće biti.</p>
      <p>Kako je naveo, nisu svi u svetu zadovoljni saradnjom Srbije i Rusije, nivoom, obimom, sadržajem, što se možda najviše vidi u vojno tehničkoj sveri. „Ima poziva za Beograd da odutane od svake vrste saradnje sa Rusijom“ rekao je Harčenko.</p>
      <p>On je rekao i da ne razume zašto vojno tehnička saradnja snažno iritira druge patnere Srbije, u regionu ili još dalje.</p>
      <p>Prema njegovim rečima, Rusija pruža najbolju ponudu u smislu cene naoružanja, kvaliteta, modrenosti i „zato je u tržišnom smislu naš ruski proizvod odgovara Srbiji“.</p>
      <p>Kako je rekao, Rusiji „ne pada na pamet“ da kaže da joj smeta da neka suverena zemlja trguje sa drugom zemljom</p>
      <p>Govoreći o kosovskom problemu, ukazao je da čuje ponekad optužbe da Rusiji želi da spreči razgovore, da ne želi da se pregovara i zauvek reši taj problem, navodeći da se to moglo čuti iz Prištine. „To uopšte nije istina, Rusija je uvek podržavala i govorila u prilog pregovora, više nego drugi partneri, iz zapadnih zemalja“, naglasio je Harčeno.</p>
      <p>On je rekao i da iz Prištine „nije bilo nijednog pomaka, nijednog koraka u susret obrazloženim zahtevima Beograda“, misleći pri tome na ukidanje taksi 0d 100 odsto na srpsku robu.</p>
      <p>(Beta)</p>
    </article>
  </body>
</html>