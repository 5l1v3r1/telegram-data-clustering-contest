<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/south/detail/9620000112513"/>
    <meta property="og:site_name" content="MGR Online"/>
    <meta property="article:published_time" content="2019-11-23T09:28:00+00:00"/>
    <meta property="og:title" content="ฝนตกหนักน้ำป่าหลากท่วมบ้านพื้นที่ริมเขตรักษาพันธุ์สัตว์ป่าเขาบรรทัด จ.พัทลุง"/>
    <meta property="og:description" content="พัทลุง – ฝนตกหนักในพื้นที่ จ.พัทลุง จนเกิดน้ำป่าไหลหลากท่วมบ้านเรือนพื้นที่ริมเขตรักษาพันธุ์สัตว์ป่าเขาบรรทัด ชาวบ้านต้องเร่งย้ายสิ่งของขึ้นที่สูง ด้านผู้ว่าฯ สั่งทุกหน่วยเตรียมพร้อมรับมือสถานการณ์"/>
  </head>
  <body>
    <article>
      <h1>ฝนตกหนักน้ำป่าหลากท่วมบ้านพื้นที่ริมเขตรักษาพันธุ์สัตว์ป่าเขาบรรทัด จ.พัทลุง</h1>
      <address><time datetime="2019-11-23T09:28:00+00:00">23 Nov 2019, 09:28</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011639501.JPEG"/>
      </figure>
      <p> <br/><b>พัทลุง - ฝนตกหนักในพื้นที่ จ.พัทลุง จนเกิดน้ำป่าไหลหลากท่วมบ้านเรือนพื้นที่ริมเขตรักษาพันธุ์สัตว์ป่าเขาบรรทัด ชาวบ้านต้องเร่งย้ายสิ่งของขึ้นที่สูง ด้านผู้ว่าฯ สั่งทุกหน่วยเตรียมพร้อมรับมือสถานการณ์</b><br/><br/>วันนี้ (23 พ.ย.) ฝนยังตกหนักในพื้นที่ จ.พัทลุง อย่างต่อเนื่อง ล่าสุด ฝนที่ได้ตกลงมาตั้งแต่ช่วงเช้าจนถึงเที่ยง ในพื้นที่เขตรักษาพันธุ์สัตว์ป่าเขาบรรทัด จ.พัทลุง ทำให้น้ำป่าที่ไหลลงมาตามน้ำตกต่างๆ เพิ่มปริมาณมากขึ้น และน้ำมีสีแดงขุ่น โดยเฉพาะบริเวณน้ำตกลานหม่อมจุ้ย อ.ตะโหมด น้ำป่าที่ไหลหลากลงมาตามน้ำตกได้เอ่อล้นเข้าท่วมบ้านเรือนประชาชน สวนยางพารา สวนผลไม้ ในพื้นที่หมู่ 4 ต.ตะโหมด อ.ตะโหมด จ.พัทลุง ทำให้บ้านเรือนประชาชนที่ตั้งอยู่ในพื้นที่ลุ่มกว่า 20 ครัวเรือน ต้องขนย้ายสิ่งของหนีน้ำเพื่อความปลอดภัยอย่างเร่งด่วน ขณะที่มวลน้ำที่ท่วมพื้นที่หมู่ 4 กำลังไหลลงมายังพื้นที่ด้านล่าง และเอ่อท่วมพื้นที่ลุ่มของหมู่ 12 ต.ตะโหมด แล้วเช่นกัน<br/><br/><b>ขณะที่สถานการณ์ฝนที่ตกลงมาอย่างต่อเนื่อง ล่าสุด ทางนายกู้เกียรติ วงศกระพันธุ์ ผู้ว่าราชการจังหวัดพัทลุง ได้สั่งให้ทุกหน่วยงานทั้งทหาร องค์กรปกครองส่วนท้องถิ่น ให้เตรียมความพร้อมทั้งกำลังพล และเครื่องมือ เพื่อเฝ้าระวังคอยช่วยเหลือประชาชนได้อย่างทันท่วงที หากฝนตกหนักเพิ่มมากขึ้น พร้อมเตือนประชาชนในพื้นที่เสี่ยงภัย พื้นที่ลุ่ม พื้นที่บ้านเรือนที่ตั้งอยู่ใกล้ภูเขาหินให้ระวังอันตราย และเตรียมรับมือหากฝนยังคงตกหนักในช่วงนี้</b><br/><b> </b></p>
      <figure>
        <img src="https://mpics.mgronline.com/pics/Images/562000011639502.JPEG"/>
      </figure>
      <figure>
        <img src="https://mpics.mgronline.com/pics/Images/562000011639503.JPEG"/>
      </figure>
      <figure>
        <img src="https://mpics.mgronline.com/pics/Images/562000011639504.JPEG"/>
      </figure>
      <figure>
        <img src="https://mpics.mgronline.com/pics/Images/562000011639505.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/south/photo-gallery/9620000112513"/>
      </related>
    </article>
  </body>
</html>