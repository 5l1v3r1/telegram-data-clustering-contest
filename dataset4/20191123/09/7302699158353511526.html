<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/onlinesection/detail/9620000112518"/>
    <meta property="og:site_name" content="MGR Online"/>
    <meta property="article:published_time" content="2019-11-23T09:52:00+00:00"/>
    <meta property="og:title" content="เจ้าสาวโพสต์แจ้ง &quot;ไม่มีงานแต่งแล้วนะ&quot; สุดเศร้าเจ้าบ่าวเสียชีวิตก่อนวิวาห์ 4 วัน"/>
    <meta property="og:description" content="เจ้าสาวโพสต์ประกาศ ไม่มีงานแต่งแล้วนะ เจ้าบ่าวประสบอุบัติเหตุเสียชีวิต ที่จัดขึ้นในวันอาทิตย์ที่ 24 พ.ย.นี้ โดยเธอได้โพสต์ภาพถ่ายขณะไปลองสุดแต่งงานกับว่าที่เจ้าบ่าว วันนี้ (23 พ.ย.) โซเชียลเน็ตเวิร์กต่างสะเทือนใจ หลังพยาบาลสาวผู้ใ"/>
  </head>
  <body>
    <article>
      <h1>เจ้าสาวโพสต์แจ้ง "ไม่มีงานแต่งแล้วนะ" สุดเศร้าเจ้าบ่าวเสียชีวิตก่อนวิวาห์ 4 วัน</h1>
      <address><time datetime="2019-11-23T09:52:00+00:00">23 Nov 2019, 09:52</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011640001.JPEG"/>
      </figure>
      <p><b>เจ้าสาวโพสต์ประกาศ ไม่มีงานแต่งแล้วนะ เจ้าบ่าวประสบอุบัติเหตุเสียชีวิต ที่จัดขึ้นในวันอาทิตย์ที่ 24 พ.ย.นี้ โดยเธอได้โพสต์ภาพถ่ายขณะไปลองสุดแต่งงานกับว่าที่เจ้าบ่าว </b><br/><br/>วันนี้ (23 พ.ย.) โซเชียลเน็ตเวิร์กต่างสะเทือนใจ หลังพยาบาลสาวผู้ใช้เฟซบุ๊ก Medsai Ruethaichanok ซึ่งกำลังจะเข้าพิธีวิวาห์ในวันที่ 24 พฤศจิกายน 2562 ได้โพสต์ภาพถ่ายขณะไปลองสุดแต่งงานกับว่าที่เจ้าบ่าวซึ่งตำรวจ พร้อมข้อความที่ทำให้หลายคนต่างเศร้าสลดว่า... <br/><br/>“งานแต่งที่จะถึงนี้วันอาทิตย์ที่ 24 พ.ย.2562 ไม่มีงานแต่งแล้วนะ #เจ้าบ่าวประสบอุบัติเหตุเสียชีวิต จากไปไม่มีวันกลับ 21 พ.ย.2562”<br/><br/>อุบัติเหตุดังกล่าวเกิดขึ้นเมื่อวันที่ 21 พฤศจิกายน พ.ศ.2562 เวลาประมาณ 06.47 น. มูลนิธิสว่างขอนแก่นสามัคคีอุทิศ รายงานว่า ศูนย์วิทยุกู้ภัยสว่างขอนแก่น รับแจ้งเหตุจากศูนย์วิทยุ 1669 จังหวัดขอนแก่น ว่ามีเหตุรถยนต์ชนเสาไฟฟ้า บริเวณยูเทิร์นบ้าน กู่ทอง เจ้าหน้าที่กู้ภัยสามารถนำผู้บาดเจ็บออกมาได้ นำส่งโรงพยาบาลใกล้เคียง ก่อนที่ผู้บาดเจ็บจะเสียชีวิตในเวลาต่อมา<br/><br/>โดยผู้เสียชีวิตได้ขับรถไปหาแฟนสาวที่ จ.อุบลราชธานี เพื่อเตรียมงานแต่งงานแต่มาประสบอุบัติเหตุเสียชีวิตเสียก่อน ท่ามกลางความตกใจและเสียใจของทุกคนที่ได้ทราบข่าว ซึ่งในเฟซบุ๊กของหญิงสาว ก็ได้โพสต์ภาพการจัดพิธีสวดพระอภิธรรมศพ พร้อมโพสต์ข้อความระบุว่า... <br/><br/>"อยากจัดงานแต่งงาน ไม่ได้อยากจัดงานศพ น้องหนูก็ยังไม่เจอหน้าพ่อ สงสารลูก"<br/><br/>ซึ่งหลายคนก็ได้เข้ามาแสดงความเสียใจและให้กำลังใจให้เธอสู้เพื่ออีกชีวิตที่กำลังจะเกิดมา ซึ่งในคืนสวดพระอภิธรรมคืนสุดท้ายเจ้าตัวก็ได้โพสต์บอกกล่าวให้แฟนหนุ่มไม่ต้องห่วงอะไรอีกแล้ว เพราะมีคนดูแลเธอเยอะมากแล้ว</p>
      <figure>
        <img src="https://mpics.mgronline.com/pics/Images/562000011640002.JPEG"/>
      </figure>
      <figure>
        <img src="https://mpics.mgronline.com/pics/Images/562000011640003.JPEG"/>
      </figure>
      <figure>
        <img src="https://mpics.mgronline.com/pics/Images/562000011640004.JPEG"/>
      </figure>
      <figure>
        <img src="https://mpics.mgronline.com/pics/Images/562000011640005.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/onlinesection/photo-gallery/9620000112518"/>
      </related>
    </article>
  </body>
</html>