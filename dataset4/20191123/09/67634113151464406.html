<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151471/"/>
    <meta property="og:site_name" content="AgroNews"/>
    <meta property="article:published_time" content="2019-11-23T09:03:00+00:00"/>
    <meta property="og:title" content="Частина зібраного врожаю перебуває в тіні: йдеться про десятки млрд грн"/>
    <meta property="og:description" content="Урожай зернових в Україні наближається до 100 млн т, але частина зібраного врожаю перебуває в тіні. Про це повідомив уповноважений президента України із земельних питань Роман Лещенко на презентації карти супутникової класифікації посівів України. Пише agropolit.com «Україна..."/>
  </head>
  <body>
    <article>
      <h1>Частина зібраного врожаю перебуває в тіні: йдеться про десятки млрд грн</h1>
      <address><time datetime="2019-11-23T09:03:00+00:00">23 Nov 2019, 09:03</time> by <a rel="author">agronews.uaode/author</a></address>
      <p>
        <b>Урожай зернових в Україні наближається до 100 млн т, але частина зібраного врожаю перебуває в тіні. Про це повідомив уповноважений президента України із земельних питань Роман Лещенко на презентації карти супутникової класифікації посівів України. Пише </b>
        <a href="https://agropolit.com/">agropolit.com</a>
      </p>
      <p>«Україна сьогодні — це більш ніж 70 млн т зерна. Ми вже підходимо до знаменитої цифри 100, але вона захована на тіньовому ринку. Оскільки якщо ми зараз на рівні держави визнаємо, що у нас рівень тіньової економіки більше 40%, то це також стосується й сільського господарства», — сказав він.</p>
      <p>За словами Лещенка, дані із супутника дозволять викрити «схематозників», а також легалізувати тіньові кошти та наповнити ними бюджет. До того ж, зараз подаються занижені показники врожайності.</p>
      <p>Йдеться про десятки мільярдів гривень. Ми рахуємо не лише втрати від тіньового використання землі та несплати податків на землю і доходи фізосіб, а й втрати від тіньового продажу сільськогосподарської продукції, яка ніде не проходить облік. Величезний масив тіньового зерна вивозиться через фіктивний експорт, — сказав він.</p>
    </article>
  </body>
</html>