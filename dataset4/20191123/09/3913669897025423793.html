<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.livetennis.it/post/322188/davis-cup-finals-rafael-nadal-porta-in-semifinale-la-spagna-ok-la-gran-bretagna/"/>
    <meta property="og:site_name" content="Live Tennis"/>
    <meta property="article:published_time" content="2019-11-23T09:54:00+00:00"/>
    <meta property="og:title" content="Davis Cup Finals: Rafael Nadal porta in semifinale la Spagna. Ok la Gran Bretagna"/>
    <meta property="og:description" content="Per un Novak Djokovic costretto ai saluti, c’è un Rafael Nadal (1) che non ha nessuna intenzione di abbandonare la competizione. Il maiorchino è stato costretto agli straordinari nei quarti di finale di Coppa Davis a Madrid per permettere ai padroni di casa di avere la meglio sull’Argentina: prima ha liquidato con un secco 6-1 […]"/>
  </head>
  <body>
    <article>
      <h6 class="kicker">Davis Cup 2019 </h6>
      <h1>Davis Cup Finals: Rafael Nadal porta in semifinale la Spagna. Ok la Gran Bretagna</h1>
      <address>
        <time datetime="2019-11-23T09:54:00+00:00">23 Nov 2019, 09:54</time>
      </address>
      <p>Per un Novak Djokovic costretto ai saluti, c’è un <b>Rafael Nadal (1)</b> che non ha nessuna intenzione di abbandonare la competizione. Il maiorchino è stato costretto agli straordinari nei quarti di finale di Coppa Davis a Madrid per permettere ai padroni di casa di avere la meglio sull’Argentina: prima ha liquidato con un secco 6-1 6-2 Diego Schwartzman (14) e poi in coppia con Marcel Granollers (112) ha conquistato il punto decvisivo in doppio battendo 6-4 4-6 6-3 Maximo Gonzalez (34 in doppio) e Leonardo Mayer (92).</p>
      <p>In semifinale gli spagnoli se la vedranno con la <b>Gran Bretagna</b>. Nonostante Andy Murray (126) sia rimasto a riposo, ai britannici sono bastati i due singolari, vinti da Kyle Edmund (69) e Daniel Evans (42), per eliminare la Germania.</p>
    </article>
  </body>
</html>