<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/na-sumshchyni-policiya-vykryla-kradiya-elitnogo-alkogolyu"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-23T09:52:00+00:00"/>
    <meta property="og:title" content="На Сумщині поліція викрила крадія елітного алкоголю"/>
    <meta property="og:description" content="Про крадіжку елітного алкоголю в поліцію повідомила управляюча одного з супермаркетів Шостки. Жінка розповіла, що переглядаючи камери відеонагляду з торгівельної зали крамниці побачила, як один з відвідувачів у нічний час поцупив з полиці пляшку віскі, заховав під верхній одяг і проніс її поза касами без оплати. Вартість викраденого становила понад 400 гривень."/>
  </head>
  <body>
    <article>
      <h1>На Сумщині поліція викрила крадія елітного алкоголю</h1>
      <address>
        <time datetime="2019-11-23T09:52:00+00:00">23 Nov 2019, 09:52</time>
      </address>
      <p>Про крадіжку елітного алкоголю в поліцію повідомила управляюча одного з супермаркетів Шостки. Жінка розповіла, що переглядаючи камери відеонагляду з торгівельної зали крамниці побачила, як один з відвідувачів у нічний час поцупив з полиці пляшку віскі, заховав під верхній одяг і проніс її поза касами без оплати. Вартість викраденого становила понад 400 гривень.</p>
      <p>Опираючись на відео з крамниці поліцейські встановили особу зловмисника. Ним виявився 30-річний місцевий мешканець, який вже мав раніше проблеми з законом. Чоловіка розшукали і він зізнався у скоєному. Викрадений алкоголь він випив, а на крадіжку пішов, бо не мав грошей на оплату покупки.</p>
      <p>Відносно підозрюваного в поліції відкрили кримінальне провадження за ознаками ч. 1 ст. 185 Кримінального кодексу України «Крадіжка». Санкція статті передбачає штраф до п'ятдесяти неоподатковуваних мінімумів доходів громадян або виправні роботи на строк до двох років, або позбавлення волі на строк до трьох років. Остаточне покарання чоловіку визначить суд, повідомляє Відділ комунікації поліції Сумської області.</p>
    </article>
  </body>
</html>