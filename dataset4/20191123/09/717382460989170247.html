<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/eventi-e-sagre-in-campania-ecco-cosa-fare-il-23-e-24-novembre/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-23T09:30:24+00:00"/>
    <meta property="og:title" content="Eventi e Sagre in Campania: ecco cosa fare il 23 e 24 novembre"/>
    <meta property="og:description" content="Quarto fine settimana di novembre da trascorrere tra tantissimi eventi e sagre. Ecco cosa fare il 23 e 24 novembre in tutta la Campania."/>
  </head>
  <body>
    <article>
      <h1>Eventi e Sagre in Campania: ecco cosa fare il 23 e 24 novembre</h1>
      <address><time datetime="2019-11-23T09:30:24+00:00">23 Nov 2019, 09:30</time> by <a rel="author" href="https://amalfinotizie.it/author/ramona-buonocore/" target="_blank">Ramona Buonocore</a></address>
      <p>Quarto fine settimana di novembre da trascorrere tra tantissimi eventi e sagre che ci accompagneranno fino al mese di novembre in tutta la Campania.</p>
      <p>Anche questi giorni del <b>23 e 24 novembre</b> è possibile divertirsi in vari paesi e città delle province campane.</p>
      <h3>Accensione Luci Natalizie – Minori</h3>
      <p>Si riaccendono a Minori le “Luci del Natale”, con le ormai caratteristiche luminarie che addobbano la città del gusto e la serie di appuntamenti che costellano il periodo natalizio, promosse dalle varie realtà associative del paese. Si inizierà sabato 23 novembre alle ore 19.30 con la tradizionale accensione dell’albero in Piazza Umberto I, quest’anno ripresa dalle telecamere di Linea Verde che proporranno queste immagini nelle prossime feste natalizie (sabato 28 e domenica 29 dicembre) su Rai1.Il programma natalizio, sempre ricco e articolato, sarà caratterizzato dagli artistici presepi realizzati dai gruppi di volontari in tanti angoli del nostro paese, dalle nenie natalizie degli zampognari, dell’Ensamble strumentale e dalla banda di Minori, dalle tombolate dell’Ars Vivendi, dalla commedia realizzata dal Proscenio, e dalla rassegna corale organizzata dal Coro Amici di S. Francesco.</p>
      <figure>
        <img src="https://amalfinotizie.it/wp-content/uploads/2016/11/minori-luci-natale-luminarie.jpg"/>
      </figure>
      <h3>TiAmo Tramonti – Giornata ecologica – Tramonti</h3>
      <p>Torna la giornata ecologica a Tramonti grazie all’iniziativa creata dalla Pro Loco “Tiamo Tramonti” che porterà decine di volontari a ripulire le strade del polmone verde della Costiera Amalfitana. Dopo il successo della prima giornata, che si è svolta lo scorso 26 ottobre a Capitignano, a quasi un mese di distanza i volontari e non solo faranno tappa a Polvica. Il secondo appuntamento, come detto, è fissato per sabato 23 novembre a Polvica. A seguire:19 Gennaio a Campinola, 16 Febbraio Paterno – Polvica e 22 Marzo Pucara. Il messaggio lanciato dalla Pro Loco Tramonti è molto chiaro:”Non può esistere sostenibilità senza accoglienza, qualità della vita senza inclusione sociale. Facciamocene carico tutti, senza escludere nessuno. Facciamo in fretta”.</p>
      <h3>Re Panettone –  Napoli</h3>
      <p>Per due giorni a Napoli ci sará Re Panettone, la kermesse dedicata agli ottimi panettoni artigianali d’eccellenza. L’evento si terrá il 23 e 24 novembre nei saloni del Grand Hotel Parker’s al Corso Vittorio Emanuele 132, storico hotel cittadino. Per il quinto anno consecutivo ci saranno tanti banchi di assaggio dei pasticcieri, con una nutrita rappresentanza di campani. A Re Panettone ci sarà il banco di degustazioni con il binomio vini e panettone curato dall’Associazione Italiana Sommelier, delegazione di Napoli, e da Wine&amp;Thecity in collaborazione con il Consorzio di Tutela dei Vini del Sannio con anche passiti, spumanti e vini dolci. Non mancheranno dei laboratori di degustazione guidati a numero chiuso.</p>
      <figure>
        <img src="https://amalfinotizie.it/wp-content/uploads/2017/12/21686067_1037126119723754_4796888202419413873_n.jpg"/>
      </figure>
      <h3>Street Food Village – Sorrento</h3>
      <p>Fino al 24 novembre, a partire dalle 18.00, Piazza Angelina Lauro di Sorrento torna ad ospitare uno degli eventi più attesi dell’anno: il Sorrento Street Food.<br/>Anche quest’anno la città di Sorrento sarà da un coloratissimo sciame di Apette Piaggio per dare vita ad un festival che rappresenta al meglio la fusione tra tradizione e modernità; la tradizione culinaria sinonimo d’eccellenza, e le nuove tendenze del momento, cucine su tre ruote belle, creative e particolari.L’evento sarà caratterizzato da un’ ampissima scelta di piatti, dal dolce al salato, tutti da gustare in “chiave street”, e da tanto divertimento! La manifestazione è promossa dall’assessorato al Marketing Territoriale del Comune di Sorrento e realizzata da BeeStreet con il sostegno di numerosi sponsor. L’ingresso all’evento è gratuito.</p>
      <h3>Sagra della Castagna di Serino IGP – Serino (AV)</h3>
      <p>Si terrà Sabato 23 e domenica 24 novembre a Serino, vicino Avellino, nella frazione di Rivottoli, la Sagra della buona Castagna di Serino IGP che vanta ben 44 edizioni. Troveremo solo castagne IGP di qualità in una grande manifestazione patrocinata dal Comune di Serino e organizzata dalla PRO LOCO SERINO con la collaborazione di numerose associazioni del territorio. Tanti stand che saranno aperti dalle ore 19.00 alle ore 24:00 di sabato 9 Novembre 2019 e dalle ore 11 di domenica 10 fino alle ore 24:00. Alla sagra della castagna ci sarà anche tanta buona gastronomia locale che sarà preparata grazie all’accordo stretto dagli organizzatori con l’Unione Cuochi Campania e con l’Associazione Cuochi Avellinesi alla presenza di uno chef che controllerà che siano rispettate le grandi tradizioni culinarie della zona.</p>
    </article>
  </body>
</html>