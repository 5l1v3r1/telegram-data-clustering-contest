<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/sulcis-iglesiente/2019/11/23/sanita-scoppia-la-polemica-in-consiglio-a-carbonia-136-956147.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-23T09:59:31+00:00"/>
    <meta property="og:title" content="Sanità, scoppia la polemica in Consiglio a Carbonia"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">la diatriba</h6>
      <h1>Sanità, scoppia la polemica in Consiglio a Carbonia</h1>
      <h2>Due le mozioni, entrambe bocciate</h2>
      <address><time datetime="2019-11-23T09:59:31+00:00">23 Nov 2019, 09:59</time> by <a rel="author" href="https://www.unionesarda.it/autore/andrea_scano/311" target="_blank">Andrea Scano</a></address>
      <p>La questione sanità accende gli animi in consiglio comunale a Carbonia fra opposizione e sindaco: a scatenare la schermaglia sono state due mozioni, entrambe bocciate, sulla sistemazione della sala mortuaria del cimitero di Cortoghiana e, la seconda, sulla battaglia per ripristinare l'Ostetricia al Sirai di Carbonia ed evitare che il servizio a Cto di Iglesias versi ancora in condizioni carenti.</p>
      <p>Nel secondo caso il consigliere di opposizione Michele Stivaletta, auspicando un impegno incisivo del sindaco cinquestelle Paola Massidda, dipendente Asl, ha ipotizzato "un possibile conflitto di interessi" fra il suo ruolo (è anche presidentessa della conferenza socio sanitaria) e quello in Asl (in cui è in aspettativa).</p>
      <p>Dura la reazione del sindaco che, giudicando "di bassa levatura" queste parole, ha anticipato che si "riserverà a giorni di valutare le possibili azioni a sua tutela".</p>
    </article>
  </body>
</html>