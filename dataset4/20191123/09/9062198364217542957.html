<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3385668/rusya-balistik-iskender-fuzelerinin-test-atislarina-basladi"/>
    <meta property="og:site_name" content="Milli Gazete"/>
    <meta property="article:published_time" content="2019-11-23T09:25:00+00:00"/>
    <meta property="og:title" content="Rusya, balistik İskender füzelerinin test atışlarına başladı"/>
    <meta property="og:description" content="Rusya, modernize edilen İskender-M füzeleri ile testler gerçekleştirilmeye başlandığını açıkladı."/>
  </head>
  <body>
    <article>
      <h1>Rusya, balistik İskender füzelerinin test atışlarına başladı</h1>
      <h2>Rusya, modernize edilen İskender-M füzeleri ile testler gerçekleştirilmeye başlandığını açıkladı.</h2>
      <address>
        <time datetime="2019-11-23T09:25:00+00:00">23 Nov 2019, 09:25</time>
      </address>
      <p>Rusya Savunma Bakanlığından yapılan açıklamaya göre, ordudaki silahların modernizasyonu kapsamında İskender-M balistik füzelerindeki modernizasyon tamamlandı ve test atışlarına başlandı.</p>
      <p>2016 yılında alınan karar doğrultusunda ordunun modernizasyonu konusunda çalışma başlatıldığı ifade edilirken, yenilenen <b>İskender-M füzeleri</b>nin Kapustin Yar poligonunda test atışlarına başladığı da bildirildi.</p>
      <p>Rusya Savunma Bakanlığı, Kapustin Yar poligonuna askerlerin çok sayıda İskender-M balistik füzesi nakliye ettiğini, poligondan yapılan atışların hedefleri tam isabetle vurduğunu belirtti.</p>
      <p>Balistik füzeler, test atışlarının ardından Rusya'nın Batı Askeri Bölgesinin füze birliklerine teslim edilecek.</p>
    </article>
  </body>
</html>