<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/eletstilus/egyre-jobban-szeretjuk-a-halat-2139306/"/>
    <meta property="og:site_name" content="BAMA"/>
    <meta property="article:published_time" content="2019-11-23T09:45:00+00:00"/>
    <meta property="og:title" content="Egyre jobban szeretjük a halat"/>
    <meta property="og:description" content="Tíz százalékkal, 6,5 kilogrammra nőtt az egy főre jutó éves halfogyasztás Magyarországon."/>
  </head>
  <body>
    <article>
      <h6 class="kicker">KAPJ RÁ</h6>
      <h1>Egyre jobban szeretjük a halat</h1>
      <address>
        <time datetime="2019-11-23T09:45:00+00:00">23 Nov 2019, 09:45</time>
      </address>
      <h4>Tíz százalékkal, 6,5 kilogrammra nőtt az egy főre jutó éves halfogyasztás Magyarországon.</h4>
      <p>Ondré Péter, az Agrármarketing Centrum ügyvezetője (AMC) pénteken az M1-en értékelte a „Kapj rá!” elnevezésű, a halfogyasztást népszerűsítő kampány eddigi tapasztalatait. A kampány keretében az elmúlt két évben 70 ezer emberrel kóstoltatták meg a legfinomabb halételeket és mutatták meg milyen fejlődésen ment keresztül a halgasztronómia.</p>
      <p>A szakember fontos eredménynek nevezte a hal áfájának 5 százalékra mérséklését, ami a piaci pozíciókat javítani tudta. Ezzel együtt fontos célkitűzésnek nevezte az egészséges társadalomra való törekvést. Ehhez – mint vélekedett – hozzájárulhat az a törekvés, hogy a teljes húsfogyasztáson belül emelkedjen a halfogyasztás mértéke.</p>
    </article>
  </body>
</html>