<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549260.html/%D8%AA%D8%AE%D8%B1%DB%8C%D8%A8----%D8%AE%D9%88%D8%AF%D9%BE%D8%B1%D8%AF%D8%A7%D8%B2-%D8%AF%D8%B1-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%A7%D8%AE%DB%8C%D8%B1-%D9%84%D8%B1%D8%B3%D8%AA%D8%A7%D9%86----%D8%A8%D8%A7%D9%86%DA%A9-%D8%AF%D8%B1-%D8%A2%D8%AA%D8%B4-%D8%B3%D9%88%D8%AE%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T09:16:00+00:00"/>
    <meta property="og:title" content="تخریب ۶۴ خودپرداز در اغتشاشات اخیر لرستان/ ۷ بانک در آتش سوخت"/>
    <meta property="og:description" content="رئیس شورای بانک‌های استان لرستان گفت: ۷ بانک و ۶۴ خودپرداز در لرستان توسط اغتشاشگران تخریب شد."/>
  </head>
  <body>
    <article>
      <h1>تخریب ۶۴ خودپرداز در اغتشاشات اخیر لرستان/ ۷ بانک در آتش سوخت</h1>
      <h2>رئیس شورای بانک‌های لرستان خبر داد؛</h2>
      <address>
        <time datetime="2019-11-23T09:16:00+00:00">23 Nov 2019, 09:16</time>
      </address>
      <p>رئیس شورای بانک‌های استان لرستان گفت: ۷ بانک و ۶۴ خودپرداز در لرستان توسط اغتشاشگران تخریب شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ بیژن مقدم بیرانوند در گفت‌وگو با خبرنگار <a href="http://safiraflak.ir/?p=1791">سفیرافلاک </a>با اشاره به اغتشاشات اخیر در استان لرستان و خسارت به بانک های استان اظهار داشت: در روزهای اخیر عده ای از اشرار در استان لرستان ۶۴ خودپرداز را تخریب کردند و هفت بانک توسط اغتشاشگران به آتش کشیده شد.</p>
      <p>وی افزود: در حفاظ ورودی، نرده های استیل و شیشه های ۴۴ شعبه بانک استان لرستان در این اغتشاشات آسیب دیده است.</p>
      <p>رئیس شورای بانک‌های استان لرستان عنوان کرد: تجهیزات رایانه ای، سیستم نوبت دهی، دوربین مدار بسته و سیستم ساختار یافته ۲۲ شعبه بانک در سراسر استان کاملا خسارت دیده و از بین رفته است.</p>
      <p>مقدم بیرانوند گفت: بیشترین خسارت مربوط به شهرستان خرم آباد و مربوط به شعب بانک های ملی و صادرات بوده است.</p>
      <p>انتهای پیام/</p>
    </article>
  </body>
</html>