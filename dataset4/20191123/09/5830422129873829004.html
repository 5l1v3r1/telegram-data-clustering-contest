<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140809/%D8%B4%D8%B1%D8%A7%DB%8C%D8%B7-%D8%B9%D8%B1%D8%B6%D9%87-%D8%A8%D9%84%D9%88%DA%A9%DB%8C-%D9%BE%D8%AA%D8%B1%D9%88%D8%B4%DB%8C%D9%85%DB%8C-%D8%AD%D8%A7%D8%B6%D8%B1-%D8%AF%D8%B1-%D8%A8%D8%A7%D8%B2%D8%A7%D8%B1-%D9%BE%D8%A7%DB%8C%D9%87-%D9%88-%D8%AF%D8%A7%D8%B1%D8%A7%DB%8C-%D8%B5%D9%81-%D8%AE%D8%B1%DB%8C%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-23T09:21:00+00:00"/>
    <meta property="og:title" content="شرایط عرضه بلوکی پتروشیمی حاضر در بازار پایه و دارای صف خرید"/>
    <meta property="og:description" content="زمان و شرایط عرضه بلوک ۱.۵۲ درصدی سهام پتروشیمی حاضر در بازار پایه و دارای صف خرید توسط یکی از سهامداران عمده اعلام شد ."/>
  </head>
  <body>
    <article>
      <h1>شرایط عرضه بلوکی پتروشیمی حاضر در بازار پایه و دارای صف خرید</h1>
      <address>
        <time datetime="2019-11-23T09:21:00+00:00">23 Nov 2019, 09:21</time>
      </address>
      <p>
        <i>زمان و شرایط عرضه بلوک ۱.۵۲ درصدی سهام پتروشیمی حاضر در بازار پایه و دارای صف خرید توسط یکی از سهامداران عمده اعلام شد .</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، شرکت پتروشیمیایی دلفین در نظر دارد بلوک 1.52 درصدی سهام پتروشیمی ممسنی را بطور عمده و نقد در بازار پایه فرابورس، روانه میز فروش کند تا در صورت انجام از ترکیب سهامداری خارج شود.</p>
      <p>به این ترتیب، 21 میلیون و 149 هزار و 317 سهم در نماد "ممسنی4" روز شنبه 9 آذر از طریق کارگزاری توسعه فردا عرضه می شود. در این واگذاری قیمت پایه هر سهم 252 تومان، قیمت پایه کل 5.3 میلیارد تومان و میزان سپرده حضور در رقابت 532.9 میلیون تومان تعیین شده است.</p>
      <p>کارگزاران خریدار در صورتی مجاز به ورود سفارش خرید به سامانه معاملاتی هستند که 10 درصد ارزش سهام مورد معامله بر اساس قیمت پایه را نقدی یا بصورت ضمانت نامه بانکی بدون قید و شرط (حداقل 3 ماهه) از مشتری دریافت کرده و حسب مورد به حساب شرکت سپرده‌گذاری مرکزی واریز یا ارائه کنند و تاییدیه شرکت مزبور را مبنی بر اخذ تصاویر مربوطه به شرکت بورس ارائه کنند.</p>
      <p>بنابراین گزارش، این شرکت حاضر در تابلو زرد بازارپایه با آغاز معاملات امروز بازار سهام با رشد 3 درصدی قیمت و صف خرید روبرو بوده است.</p>
      <p>انتهای پیام</p>
    </article>
  </body>
</html>