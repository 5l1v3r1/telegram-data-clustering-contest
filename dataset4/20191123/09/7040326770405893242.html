<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/isvecte-irakli-bakan-tartismasi-isvec-vatandasi-oldugu-iddia-edildi-1392341"/>
    <meta property="og:site_name" content="Karar.com"/>
    <meta property="article:published_time" content="2019-11-23T09:41:00+00:00"/>
    <meta property="og:title" content="İsveç'te 'Iraklı Bakan' tartışması: İsveç vatandaşı olduğu iddia edildi"/>
    <meta property="og:description" content="Irak Savunma Bakanı Najah Hassan el-Shammari'nin, İsveç vatandaşlığının bulunduğu ve Stockholm nüfusuna kayıtlı olduğu iddia edildi."/>
  </head>
  <body>
    <article>
      <h1>İsveç'te 'Iraklı Bakan' tartışması: İsveç vatandaşı olduğu iddia edildi</h1>
      <address>
        <time datetime="2019-11-23T09:41:00+00:00">23 Nov 2019, 09:41</time>
      </address>
      <p>
        <b>Irak Savunma Bakanı Najah Hassan el-Shammari'nin, İsveç vatandaşlığının bulunduğu ve Stockholm nüfusuna kayıtlı olduğu iddia edildi.</b>
      </p>
      <p>Geçen haziran ayında Irak Savunma Bakanlığı'na getirilen Najah Hassan el-Shammari'nin, İsveç vatandaşlığı da bulunduğu ve Stockholm nüfusuna kayıtlı olduğu iddia edildi.  </p>
      <p>İsveç devlet televizyonu SVT'nin haberinde, Shammari'ye 2016'da birkaç ciddi suçlama yöneltildiği ancak yargılamanın duruşmadan bir gün önce durdurulduğu da öne sürüldü. </p>
      <p>İsveç Savunma Bakanı Peter Hultqvist'in Basın Danışmanı Toni Eriksson da SVT'ye yaptığı açıklamada Shammari'nin İsveç vatandaşlığı bulunduğunu söyledi. </p>
      <p>Televizyonun haberinde ayrıca Irak'ta 2006 yılında çifte vatandaşlığın önünün açıldığı ancak bu durumdakilerin anayasaya göre bakanlık gibi yüksek mevkilere getirilmediği kaydedildi.</p>
      <p>
        <b>STOCKHOLM/AA</b>
      </p>
      <related>
        <a href="https://www.karar.com/dunya-haberleri/4-bin-120-ingiliz-daha-isvec-vatandasi-oldu-1378727"/>
      </related>
    </article>
  </body>
</html>