<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/basket/nba-pagosan-me-gouoker-sokaristikos-traymatismos-ston-ayxena-video/2921626/"/>
    <meta property="og:site_name" content="Newsit.gr"/>
    <meta property="article:published_time" content="2019-11-23T09:23:39+00:00"/>
    <meta property="og:title" content="NBA: “Πάγωσαν” με Γουόκερ! Σοκαριστικός τραυματισμός στον αυχένα – video"/>
    <meta property="og:description" content="O Κέμπα Γουόκερ τραυματίστηκε στον αυχένα στον αγώνα των Σέλτικς με τους Νάγκετς και έμεινε ακίνητος στο παρκέ μετά από σύγκρουση με συμπαίκτη του προκαλώντας τρόμο, πριν αποχωρήσει με φορείο από το γήπεδο."/>
  </head>
  <body>
    <article>
      <h1>NBA: “Πάγωσαν” με Γουόκερ! Σοκαριστικός τραυματισμός στον αυχένα – video</h1>
      <h2>O Κέμπα Γουόκερ τραυματίστηκε στον αυχένα στον αγώνα των Σέλτικς με τους Νάγκετς και έμεινε ακίνητος στο παρκέ μετά από σύγκρουση με συμπαίκτη του προκαλώντας τρόμο, πριν αποχωρήσει με φορείο από το γήπεδο.</h2>
      <address><time datetime="2019-11-23T09:23:39+00:00">23 Nov 2019, 09:23</time> by <a rel="author">Newsit Newsroom</a></address>
      <p>Σοκ προκάλεσε ο τραυματισμός του Κέμπα Γουόκερ στον αυχένα μετά από σύγκρουση με συμπαίκτη του κατά τη διάρκεια της αναμέτρησης των Σέλτικς με τους Νάγκετς που βρήκε νικητές του δεύτερους με 96-92.  Ο Αμερικανός γκαρντ σε μία προσπάθειά του να πάρει τη μπάλα έπεσε με το κεφάλι πάνω στο στήθος του συμπαίκτη του, Σέμι Οτζελέγε και αμέσως μετά έπεσε στο παρκέ μένοντας μάλιστα εκεί για λίγα λεπτά χωρίς να  κουνιέται και προκαλώντας σοκ σε όλους.</p>
      <p>Το ιατρικό επιτελείο έσπευσε αμέσως να του προσφέρει τις πρώτες βοήθειες ενώ ο άσος των Σέλτικς αποχώρησε από το γήπεδο σε φορείο και διακομίστηκε σε νοσοκομείο όπου έκανε εξετάσεις. Η κατάστασή του δεν εμπνέει ανησυχία σύμφωνα με τους γιατρούς αλλά καλύτερη εικόνα θα υπάρχει τις επόμενες ώρες.</p>
      <figure>
        <iframe src="https://www.youtube.com/embed/MkVY9Ts6FdI" width="640" height="360" data-service="Youtube" scrolling="no"/>
      </figure>
    </article>
  </body>
</html>