<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2823984-prodeksim-obigrav-cesku-spartu-v-elitraundi-ligi-cempioniv-z-futzalu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-23T09:53:00+00:00"/>
    <meta property="og:title" content="&quot;Продексім&quot; обіграв чеську &quot;Спарту&quot; в елітраунді Ліги чемпіонів з футзалу"/>
    <meta property="og:description" content="Чемпіон України херсонський &quot;Продексім&quot; завершив виступ в елітному раунді головного клубного турніру континенту - Лізі чемпіонів УЄФА з футзалу."/>
  </head>
  <body>
    <article>
      <h1>"Продексім" обіграв чеську "Спарту" в елітраунді Ліги чемпіонів з футзалу</h1>
      <h2>Чемпіон України херсонський "Продексім" завершив виступ в елітному раунді головного клубного турніру континенту - Лізі чемпіонів УЄФА з футзалу.</h2>
      <address>
        <time datetime="2019-11-23T09:53:00+00:00">23 Nov 2019, 09:53</time>
      </address>
      <p>"Продексім" у третьому матчі квартету D, турнір якого проходить у Палаці спорту "СКА-Мінськ" в Білорусі, завдав поразки чеській "Спарті" - 5:2, повідомляє Укрінформ.</p>
      <p>Авторами голів у складі "Продексіма" стали Михайло Волянюк (1, 37 хвилини), Петро Шотурма (6, 33) та Михайло Зварич (38, 39).</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2823628-viznacivsa-sklad-zbirnoi-ukraini-z-futzalu-na-matci-z-horvatami.html">Визначився склад збірної України з футзалу на матчі з хорватами</a>
      </blockquote>
      <p>У заключному поєдинку групи господарі футзалісти білоруської "Столиці" зустрінуться з іспанською "Барселоною", яка в очному протистоянні обіграла "Продексім" (4:2) і достроково вийшла у Фінал чотирьох Ліги чемпіонів УЄФА з футзалу, який проходитиме у квітні 2020 року.</p>
      <p>Турнірне становище: "Барселона" - 6 очок (після 2-х ігор), "Продексім" - 6 (3), "Спарта" - 3 (3), "Столиця" - 0 (2).</p>
    </article>
  </body>
</html>