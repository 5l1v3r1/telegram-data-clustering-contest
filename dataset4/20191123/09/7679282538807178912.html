<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/bihar/bhagalpur/story-sixty-year-elderly-man-was-strangled-to-death-in-araria-2864095.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T09:14:03+00:00"/>
    <meta property="og:title" content="अररिया में 60 वर्षीय वृद्ध की गला रेतकर हत्या, घर से कुछ दूर मिला शव"/>
    <meta property="og:description" content="अररिया के कुर्साकांटा थाना क्षेत्र अंतर्गत हत्ता बखरी स्थित वार्ड दस में शुक्रवार की देर रात एक वृद्ध की गला रेतकर हत्या कर दी गयी। शनिवार की अहले सुबह घर से चार सौ ग़ज़ दूर कच्ची सड़क किनारे अधेड़ की..."/>
  </head>
  <body>
    <article>
      <h1>अररिया में 60 वर्षीय वृद्ध की गला रेतकर हत्या, घर से कुछ दूर मिला शव</h1>
      <address><time datetime="2019-11-23T09:14:03+00:00">23 Nov 2019, 09:14</time> by <a rel="author">कुर्साकांटा (अररिया)। निज प्रतिनिधि</a></address>
      <p>अररिया के कुर्साकांटा थाना क्षेत्र अंतर्गत हत्ता बखरी स्थित वार्ड दस में शुक्रवार की देर रात एक वृद्ध की गला रेतकर हत्या कर दी गयी। शनिवार की अहले सुबह घर से चार सौ ग़ज़ दूर कच्ची सड़क किनारे अधेड़ की खून से लथपथ शव बरामद होते ही सनसनी फैल गयी।</p>
      <p> मृतक सुगन लाल ततमा (60) हत्ता बखरी के स्व. सगम लाल ततमा के बेटे थे। हत्या के कारणों का पता नही चल पाया है। शुक्रवार देर शाम तक सुगम लाल घर में थे। ऐसी आशंका है कि किसी के बुलावे पर वह घर से बाहर निकले। इसके बाद बदमाशों ने उनकी गला रेतकर हत्या कर सड़क किनारे फेंक दिया। उनके शरीर पर कई जगह जख्म के निशान मिले है। सुगन लाल गांव में झाड़ फूंक का काम करते थे। इधर सूचना पर कुर्साकांटा पुलिस शव को कब्जे में लेकर पोस्टमार्टम के लिए सदर अस्पताल अररिया भेज दिया। पुलिस मामले की छानबीन में जुट गई है।<br/> </p>
    </article>
  </body>
</html>