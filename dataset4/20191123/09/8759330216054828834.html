<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904823/dury-tipt-bestuur-zulte-waregem-moeten-in-januari-oplossingen-zoeken-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-23T09:29:00+00:00"/>
    <meta property="og:title" content="Dury tipt bestuur Zulte Waregem: “Moeten in januari oplossingen zoeken”"/>
    <meta property="og:description" content="Zulte Waregem kan momenteel kijken naar een plaats in de top zes. Coach Francky Dury tipt het bestuur toch dat er wat moet veranderen in januari."/>
  </head>
  <body>
    <article>
      <h1>Dury tipt bestuur Zulte Waregem: “Moeten in januari oplossingen zoeken”</h1>
      <address>
        <time datetime="2019-11-23T09:29:00+00:00">23 Nov 2019, 09:29</time>
      </address>
      <p>
        <b>Zulte Waregem kan momenteel kijken naar een plaats in de top zes. Coach Francky Dury tipt het bestuur toch dat er wat moet veranderen in januari.</b>
      </p>
      <p>Dury verwacht transferactiviteit in januari. "Ik laat het niet op mij afkomen, we zijn op dit moment gericht aan het nadenken. Ik adviseer het bestuur daarin, en ik vind dat we de selectie eerst moeten optimaliseren. We tellen 27 kernspelers en vier spelers die worden verhuurd. Dat is veel, zeker omdat wij geen Europees voetbal spelen, wordt Dury geciteerd door Het Laatste Nieuws.</p>
      <p>“We moeten in januari oplossingen zoeken voor de jongens die minder spelen”, gaat Dury verder. “Op tijdelijke of definitieve basis, dat laat ik in het midden. Mochten we in januari twee spelers bijhalen, dan zien we de bomen door het bos niet meer. We kunnen enkele jongens laten gaan en onze groep aanvullen met één profiel dat we momenteel niet voorhanden hebben.”</p>
      <p>Dury kijkt ook al naar volgend seizoen met Zulte Waregem. “En als het kan, ook met het oog op volgend seizoen. Ik weet wat het team nodig heeft om te verbeteren. Als coach kan ik goed advies geven op dat vlak. Maar ik adviseer. Ik neem de beslissingen niet alleen."</p>
      <aside>Lees meer<br/><a href="https://www.voetbalprimeur.be/nieuws/904815/dury-ambieert-play-off-1-met-zulte-zie-krc-genk-en-anderlecht-nog-terugkomen-.html?itm_source=www.voetbalprimeur.be&amp;itm_medium=highlighted-content">Dury ambieert Play-Off 1 met Zulte: “Zie KRC Genk en Anderlecht nog terugkomen”</a></aside>
    </article>
  </body>
</html>