<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-16/comisie-fara-etica-cum-a-ajuns-universitatea-din-oradea-sa-aiba-o-comisie-de-etica-ilegala-152977.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-23T09:23:00+00:00"/>
    <meta property="og:title" content="Comisie fără etică: Cum a ajuns Universitatea din Oradea să aibă o comisie de etică ilegală"/>
    <meta property="og:description" content="Comisia de Etică a Universităţii din Oradea, forul ce ar trebui să sancţioneze angajaţii care încalcă normele deontologice, funcţionează ilegal de un an şi jumătate! Descoperirea a făcut-o un doctorand, Roland Olah, membru în Senatul academic, care în baza Legii privind accesul la informaţii publice a cerut să i se comunice detaliile procedurii prin care au fost aleşi cei doi studenţi membri în Comisia de Etică."/>
  </head>
  <body>
    <article>
      <h1>Comisie fără etică: Cum a ajuns Universitatea din Oradea să aibă o comisie de etică ilegală</h1>
      <address>
        <time datetime="2019-11-23T09:23:00+00:00">23 Nov 2019, 09:23</time>
      </address>
      <figure>
        <img src="https://cdn.ebihoreanul.ro/static/gallery_big/universitatea-oradea-221119.JPG"/>
      </figure>
      <p>Comisia de Etică a Universităţii din Oradea, forul ce ar trebui să sancţioneze angajaţii care încalcă normele deontologice, funcţionează ilegal de un an şi jumătate! Descoperirea a făcut-o un doctorand, Roland Olah, membru în Senatul academic, care în baza Legii privind accesul la informaţii publice a cerut să i se comunice detaliile procedurii prin care au fost aleşi cei doi studenţi membri în Comisia de Etică.</p>
      <p>Aşa a constatat Olah cu stupoare că unul dintre aceştia, Alin Cîndea, membru din aprilie 2018, nu are niciun act care să-i confirme această calitate! Tânărul a fost ales de colegii săi din Senat, dar ulterior nu a fost confirmat prin vot în plenul Senatului şi nici de rectorul Constantin Bungău, care ar fi trebuit să-l numească printr-o decizie scrisă.</p>
      <p>O problemă care trebuia sesizată de şefii Universităţii şi de membrii Comisiei, dar se vede cât de atenţi sunt toţi aceştia la respectarea procedurilor. Cert este că acum Cîndea, care între timp a fost ales şi preşedintele studenţilor din Senat, a demisionat din Comisia de Etică, iar procedura de completare a acestui for va trebui reluată. Dacă se poate, legal, vă rugăm...</p>
    </article>
  </body>
</html>