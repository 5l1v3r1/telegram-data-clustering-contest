<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/uzhasyavashcho-ot-gabrovo-zhena-e-mrtva-sled-kato-lekar-obrka-masiven-infarkt-s-gastrit_news710879.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-23T09:00:00+00:00"/>
    <meta property="og:title" content="Ужасяващо от Габрово: Жена е мъртва, след като лекар обърка масивен инфаркт с гастрит"/>
    <meta property="og:description" content="След проверка по случая директорът на Центъра за спешна медицинска помощ в Габрово д-р Георги Шандурков е освободил медика, като поясни, че причината е несправя"/>
  </head>
  <body>
    <article>
      <h1>Ужасяващо от Габрово: Жена е мъртва, след като лекар обърка масивен инфаркт с гастрит</h1>
      <h2>След проверка по случая директорът на Центъра за спешна медицинска помощ в Габрово д-р Георги Шандурков е освободил медика, като поясни, че причината е несправяне с работата</h2>
      <address>
        <time datetime="2019-11-23T09:00:00+00:00">23 Nov 2019, 09:00</time>
      </address>
      <p>https://blitz.bg/obshtestvo/uzhasyavashcho-ot-gabrovo-zhena-e-mrtva-sled-kato-lekar-obrka-masiven-infarkt-s-gastrit_news710879.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574451626-11.jpg"/>
      </figure>
      <p>
        <b>Лекар от Центъра за спешна медицинска помощ в Габрово е освободен от работа, след като негова пациентка починала от масивен инфаркт, а часове преди това медикът я прегледал и преценил, че страда от гастрит, съобщи dariknews.bg.</b>
      </p>
      <p>Случаят е от 20 октомври. Тогава починалата по-късно 72-годишна жена от Габрово се почувствала зле и близките ѝ извикали спешна помощ. След прегледа докторът преценил, че пациентката страда от гастрит и поставил обезболяващо лекарство. Жената се влошила и последвало повторно обаждане.</p>
      <p>Била транспортирана до болницата, където починала от масивен инфаркт. Близките ѝ са убедени, че е станала жертва на лекарска небрежност.</p>
      <p>След проверка по случая директорът на Центъра за спешна медицинска помощ в Габрово д-р Георги Шандурков е освободил медика, като поясни, че причината е несправяне с работата.</p>
      <p>Лекарят е бил в спешния център по втори трудов договор. Основният е с Областната болница в Габрово, където е специализант по неврология.</p>
    </article>
  </body>
</html>