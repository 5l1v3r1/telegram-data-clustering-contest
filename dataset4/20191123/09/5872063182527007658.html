<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/politismos/1561062/fotagogisi-tou-hristougenniatikou-dedrou-me-giokarini-kai-papadaki/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-23T09:34:00+00:00"/>
    <meta property="og:title" content="Φωταγώγηση του Χριστουγεννιάτικου δέντρου με Γιοκαρίνη και Παπαδάκη"/>
    <meta property="og:description" content="Χρώμα, μουσική και χαρά στο όμορφο γιορτινό χωριό στην “καρδιά” της πόλης"/>
  </head>
  <body>
    <article>
      <h1>Φωταγώγηση του Χριστουγεννιάτικου δέντρου με Γιοκαρίνη και Παπαδάκη</h1>
      <address>
        <time datetime="2019-11-23T09:34:00+00:00">23 Nov 2019, 09:34</time>
      </address>
      <p>Σάββατο, 30 Νοεμβρίου 2019, 9:30 μμ, Πλατεία Ελευθερίας Ηρακλείου</p>
      <p>
        <b>Χρώμα, μουσική και χαρά στο όμορφο γιορτινό χωριό στην “καρδιά” της πόλης</b>
      </p>
      <p>Με μια όμορφη γιορτή, γεμάτη από μελωδία και φως, ο Δήμος Ηρακλείου και η ΔΗΚΕΗ υποδέχονται και φέτος τις γιορτές των Χριστουγέννων και της Πρωτοχρονιάς στην πλατεία Ελευθερίας και στο “Χριστουγεννιάτικο Κάστρο”. Τη φωταγώγηση του χριστουγεννιάτικου δέντρου θα κάνει, δίνοντας το εναρκτήριο λάκτισμα των φετινών εορταστικών εκδηλώσεων για την πόλη του Ηρακλείου, το ερχόμενο Σάββατο 30 Νοεμβρίου, ο δήμαρχος Βασίλης Λαμπρινός.</p>
      <p>Από νωρίς έχουν προγραμματιστεί εκδηλώσεις που θα κρατήσουν αμείωτο το ενδιαφέρον μικρών και μεγάλων. Η Δημιουργική Ομάδα του “Χριστουγεννιάτικου Κάστρου” φρόντισε προκειμένου να δώσει χρώμα, μουσική και χαρά στο όμορφο γιορτινό χωριό στην “καρδιά” της πόλης του Ηρακλείου. Η Άννα Μαχαιριανάκη στον καλλιτεχνικό σχεδιασμό, η Κατερίνα Μαραγκουδάκη στον φωτισμό, η Μάρα Παναγιωτάκη στην επιμέλεια των καλλιτεχνικών δράσεων, ο Γιώργος Τσαγκαράκης και όλη η δημιουργική ομάδα έδωσαν τον καλύτερο εαυτό τους για μια βραδιά γεμάτη... φως!</p>
      <p>Το πρόγραμμα: <br/>- Στις 5:30 το απόγευμα ραδιοφωνικοί σταθμοί θα σκορπίσουν μουσική, κέφι... παρέα με τα ξωτικά του “Χριστουγεννιάτικου Κάστρου”. <br/>- Στις 6:30 το απόγευμα ένα περίεργο ξωτικό, που παίζει με τα παιδιά και μοιράζει μπαλόνια... κλέβει την παράσταση! <br/>- Στις 8:30 το βράδυ, οι “Τροβαδούροι του Ήλιου” θα έχουν ξεκινήσει από νωρίς τη μουσική τους περιδιάβαση στην πόλη, καλώντας μικρούς και μεγάλους στο “Χριστουγεννιάτικο Κάστρο”. <br/>- Στις 9 το βράδυ, η Φιλαρμονική του Δήμου Ηρακλείου σκορπά χριστουγεννιάτικες μελωδίες. <br/>- Στις 9:30 το βράδυ θα γίνει η φωταγώγηση του χριστουγεννιάτικου δέντρου από τον δήμαρχο Ηρακλείου Βασίλη Λαμπρινό. <br/>- Στις 10 το βράδυ θα πραγματοποιηθεί συναυλία με τους Μάνο Παπαδάκη και Γιάννη Γιοκαρίνη.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/irakleio/1560723/hristougenniatiko-kastro-stis-30-noemvriou-i-fotagogisi-tou/"/>
        <a href="https://www.neakriti.gr/article/parapolitika/1559795/stinoun-to-hristougenniatiko-kastro-alla-o-kairos-pera-vrehei/"/>
      </related>
    </article>
  </body>
</html>