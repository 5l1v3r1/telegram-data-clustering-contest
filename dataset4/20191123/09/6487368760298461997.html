<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/recept/narancs-csokolade-mousse-desszert-recept/"/>
    <meta property="og:site_name" content="FEMINA"/>
    <meta property="article:published_time" content="2019-11-23T09:08:13+00:00"/>
    <meta property="og:title" content="Abbahagyhatatlan narancsos, csokis mousse: a tejszíntől lesz igazán krémes"/>
    <meta property="og:description" content="Az ünnepekre és a hétköznapokra is egyaránt jól jöhet ez a krémes narancsos, csokoládés mousse."/>
  </head>
  <body>
    <article>
      <h1>Abbahagyhatatlan narancsos, csokis mousse: a tejszíntől lesz igazán krémes</h1>
      <h2>Az ünnepekre és a hétköznapokra is egyaránt jól jöhet ez a krémes narancsos, csokoládés mousse.</h2>
      <address><time datetime="2019-11-23T09:08:13+00:00">23 Nov 2019, 09:08</time> by <a rel="author">Papp Cecília</a></address>
      <p>Finom és elegáns: készíts el te is játszi könnyedséggel egy isteni poharas desszertet. Ebéd utáni desszertnek ugyanúgy beválik, mint vendégvárónak. A narancs aromája tökéletesen passzol az étcsokoládé nyers bájához, tejszínnel keverve lesz igazán krémes.</p>
      <h3>Narancsos, csokis mousse</h3>
      <h3>Hozzávalók:</h3>
      <ul>
        <li>12 dkg étcsoki</li>
        <li>5 dkg cukor</li>
        <li>5 dkg darált dió</li>
        <li>3 db tojás</li>
        <li>1.5 dl habtejszín</li>
        <li>1 db narancs és héja</li>
        <li>1 csomag vaníliás cukor</li>
      </ul>
      <hr/>
      <ul>
        <li>Elkészítési idő: <b>20 perc</b></li>
      </ul>
      <hr/>
      <h3>Elkészítés:</h3>
      <p>Óvatosan válaszd szét a tojásokat, és a fehérjét verd fel kemény habbá. Egy-két csepp olajon, vízfürdő felett olvaszd fel a csokoládét. A tojások sárgáját keverd ki a kétféle cukorral, majd add hozzá az olvadt csokoládét, a narancs héját, és alaposan keverd össze. Ezután verd fel, és öntsd bele a tejszínt, majd szép lassan, óvatosan forgasd a csokoládékrémbe a fehérjehabot.</p>
      <p>A masszát töltsd bele poharakba, majd tedd a hűtőbe, míg ki nem hűlnek. A darált diót egy serpenyőben, kis cukorral pirítsd meg, várd meg, míg kihűl, majd tálalás előtt szórd meg vele a mousse-ok tetejét egy kis reszelt narancshéjjal együtt.</p>
      <p>Jeles alkalmakkor pedig feltétlenül próbáld ki ezt az<b> ünnepi, gesztenyés pohárdesszertet </b>is!</p>
    </article>
  </body>
</html>