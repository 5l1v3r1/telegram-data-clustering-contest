<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/vezetunk/2019/11/23/kartonpapirral-tuningolja-idegenek-autojat-a-fotos/"/>
    <meta property="og:site_name" content="Vezess"/>
    <meta property="article:published_time" content="2019-11-23T09:00:57+00:00"/>
    <meta property="og:title" content="Kartonpapírral tuningolja idegenek autóját a fotós"/>
    <meta property="og:description" content="Jobb kedvre akarta deríteni a fotós Amszterdam néhány autósát azzal, hogy reggelre kartonpapírral kidekorálta a kocsijukat."/>
  </head>
  <body>
    <article>
      <h1>Kartonpapírral tuningolja idegenek autóját a fotós</h1>
      <address><time datetime="2019-11-23T09:00:57+00:00">23 Nov 2019, 09:00</time> by <a rel="author" href="https://www.vezess.hu/author/demecsaba/" target="_blank">Deme Csaba</a></address>
      <p>
        <b>Jobb kedvre akarta deríteni a fotós Amszterdam néhány autósát azzal, hogy reggelre kartonpapírral kidekorálta a kocsijukat.</b>
      </p>
      <p>A fotósként ismert Max Siedentopf különleges projektet eszelt ki, amivel azt szeretné megmutatni, hogy az egyediség könnyen kivitelezhető. Ma egyre nagyobb igény van arra, hogy személyre szabhatóak legyenek a használati tárgyaink, sokan mégis gyári állapotában használják az autójukat. Anélkül, hogy megpróbálnák a saját képükre formálni. Ezért kartonpapírral és ragasztószalaggal tuningolja idegenek autóját Amszterdamban.</p>
      <slideshow>
        <figure>
          <img src="https://vezess2.p3k.hu/app/uploads/2019/11/cardboard-upgrade-cars-super-max-siedentopf-66.jpg"/>
        </figure>
        <figure>
          <img src="https://vezess2.p3k.hu/app/uploads/2019/11/cardboard-upgrade-cars-super-max-siedentopf-7.jpg"/>
        </figure>
        <figure>
          <img src="https://vezess2.p3k.hu/app/uploads/2019/11/cardboard-upgrade-cars-super-max-siedentopf-5.jpg"/>
        </figure>
        <figure>
          <img src="https://vezess2.p3k.hu/app/uploads/2019/11/cardboard-upgrade-cars-super-max-siedentopf-4.jpg"/>
        </figure>
        <figure>
          <img src="https://vezess2.p3k.hu/app/uploads/2019/11/cardboard-upgrade-cars-super-max-siedentopf-3.jpg"/>
        </figure>
        <figure>
          <img src="https://vezess2.p3k.hu/app/uploads/2019/11/cardboard-upgrade-cars-super-max-siedentopf-1.jpg"/>
        </figure>
      </slideshow>
      <p>Bár messze áll ez a rongálásról, mégsem teljesen legális, amit a fotós művel. Bízik benne, hogy a legtöbb autó tulajdonosa érti a tréfát és jót mosolyog, amikor reggel meglátja a művet, mely könnyen és gyorsan eltávolítható az autóról.</p>
      <figure>
        <img src="https://vezess2.p3k.hu/app/uploads/2019/11/cardboard-upgrade-cars-super-max-siedentopf-6.jpg"/>
      </figure>
      <footer>Forrás: maxsiedentopf.com</footer>
    </article>
  </body>
</html>