<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/gyasz-elhunyt-a-korabbi-magyar-elvonalbeli-focista"/>
    <meta property="og:site_name" content="csakfoci.hu"/>
    <meta property="article:published_time" content="2019-11-23T09:03:00+00:00"/>
    <meta property="og:title" content="Gyász: Elhunyt a korábbi magyar élvonalbeli focista"/>
    <meta property="og:description" content="Életének 59. évében elhunyt a Békéscsaba 1912 Előre egykori játékosa, Takács József."/>
  </head>
  <body>
    <article>
      <h1>Gyász: Elhunyt a korábbi magyar élvonalbeli focista</h1>
      <address><time datetime="2019-11-23T09:03:00+00:00">23 Nov 2019, 09:03</time> by <a rel="author">csakfoci.hu</a></address>
      <p>
        <b>
          <b>Életének 59. évében elhunyt a Békéscsaba 1912 Előre egykori játékosa, Takács József.</b>
        </b>
      </p>
      <p><b>Takács József</b> 1960. július 26-án született és 1982 nyarán került Bajáról Békéscsabára, ahol 1987. év végéig volt a Békéscsabai Előre Spartacus játékosa. Az Előrében 74 első, és 28 másodosztályú találkozón lépett pályára. Az élvonalban 6, az NB II-ben 2 gólt szerzett – írja az <a href="https://1912elore.hu/site/gyaszolunk-20191122/">1912elore.hu</a>.</p>
      <p>Általában a középpályán szerepelt, de előfordult, hogy védőként számított rá a mindenkori edző. Erőssége volt a Közép-európai Kupában (1984/85) szereplő együttesnek is, így pályára lépett a neves Banik Ostrava, illetve az olasz Atalanta ellen is. Az utóbbi ellen gólt is lőtt.</p>
      <p>Békéscsabáról Szegedre, a másodosztályba szerződött, s a feljutó Szeged SC-ben tovább gyarapította utána élvonalbeli mérkőzéseinek számát. Öccse, Zoltán is futballozott az Előrében, 1985. és 87. között volt a csapat tagja (17 meccsen 1 gól). Ekkortól szerepelt a sajtóban József Takács I.-ként, Zoltán pedig Takács II.-ként.</p>
      <p>
        <b>Nyugodjék békében!</b>
      </p>
    </article>
  </body>
</html>