<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/teve/20191122-kiderult-nehany-reszlet-xantus-barbara-autobaleseterol-tv.html"/>
    <meta property="og:site_name" content="Origo"/>
    <meta property="article:published_time" content="2019-11-23T09:23:00+00:00"/>
    <meta property="og:title" content="Kiderült néhány részlet Xantus Barbara autóbalesetéről"/>
    <meta property="og:description" content="Részletesen beszámolt az egyik érintett sofőr."/>
  </head>
  <body>
    <article>
      <h1>Kiderült néhány részlet Xantus Barbara autóbalesetéről</h1>
      <address><time datetime="2019-11-23T09:23:00+00:00">23 Nov 2019, 09:23</time> by <a rel="author">Origo</a></address>
      <p><b>Az egyik sofőr szerint Xantus Barbara okozta azt a balesetet, melyben három autó ütközött össze a hétvégén Budapest X. kerületében.<br/></b>A színésznő kocsija hátulról csapódott bele két másik járműbe, a balesetben nem sérült meg senki. Xantus Barbara akkor csak szűkszavúan reagált a <a href="https://ripost.hu/sztar/sztardzsusz/kiderult-nem-akart-rendort-hivni-a-balesethez-xantus-barbara-2168845/">Ripost</a>nak.</p>
      <blockquote>Nem szeretnék erről beszélni, így nem fogom kifejteni a baleset körülményeit</blockquote>
      <p>- mondta.</p>
      <p>A lapnak most az egyik sofőr mesélte el, hogy ő hogy emlékszik a történtekre. "Én és a párom a középső autóban ültünk. Az előttünk lévő kocsi hirtelen lefékezett, mert egy busz besorolt elé. Mi megálltunk, ám ekkor belénk rohant a harmadik autó. Nem tartotta be a követési távolságot. Az ütközés után egyből feltűnt, hogy a vétkes sofőr, az ismert színésznő, Xantusz Barbara. Igazából nem is a személyén lepődtünk meg, hanem a reakcióján. Kiszállt az autóból és megkérdezte, működik-e az autónk, mert ő menne is tovább. Nem érdekelte, hogy megsérült-e valaki, de még egy sajnálom sem hagyta el a száját. Egyfolytában azt hajtogatta, hogy neki dolga van, nem ér rá."</p>
      <figure>
        <img src="https://cdn.nwmgroups.hu/s/img/i/1909/20190919xantus-barbara1.jpg?w=644&amp;h=433"/>
        <figcaption>
          <cite>Forrás: Instagram, Xantus Barbara</cite>
        </figcaption>
      </figure>
      <p>"Barbara közölte velünk, hogy mivel nincs erre ideje, jó lenne, ha nem hívnánk rendőrt, viszont nem volt betétlapja sem. Nálunk sem volt, így a párom azonnal kihívta a rendőrséget. Míg a hatóság intézkedett, a művésznő egyfolytában telefonált, egy szót sem szólt hozzánk. A rendőrök kérdésre úgy tűnt, nem is érti, hogy ő okozta a balesetet. Ami viszont még megdöbbentőbb volt számunkra, hogy nem adta meg a telefonszámát" - részletezte a sofőr, akinek az autójában nagyjából egymillió forintos kár keletkezett.</p>
      <related>
        <h4>TOVÁBBI CIKKEK</h4>
        <a href="https://www.origo.hu/teve/20191121-harrison-ford-is-sorozatban-szerepel-tv.html"/>
        <a href="https://www.origo.hu/teve/20191121-mc-hawer-hatalmasat-csalodott-teljesen-kiabrandult-a-parjabol-tv.html"/>
        <a href="https://www.origo.hu/teve/20191121-hatulrol-fotoztak-a-bikinis-horvath-evat-tv.html"/>
      </related>
    </article>
  </body>
</html>