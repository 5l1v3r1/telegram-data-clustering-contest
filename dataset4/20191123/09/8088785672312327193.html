<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/ilanlar/2019-yili-adalet-bakanligi-adli-yargi-sinavi-basvuru-suresi-sona-erdi-h541775.html"/>
    <meta property="og:site_name" content="KamuAjans"/>
    <meta property="article:published_time" content="2019-11-23T09:16:01+00:00"/>
    <meta property="og:title" content="2019 Yılı Adalet Bakanlığı Adli Yargı Sınavı Başvuru Süresi Sona Erdi!"/>
    <meta property="og:description" content="Adalet Bakanlığı tarafından 1300 hakim ve savcı adayı alınacak. Başvurular elektronik ortamda ÖSYM başvuru merkezleri aracılığıyla veya bireysel olarak internet aracılığıyla (ÖSYM'nin https://ais.osym.gov.tr internet adresinden) başvuru yapacaklar ve sınav ücretini yatırarak başvurular tamamlanacak. Başvurular 31 Ekim'de başlayacak ve 7 Kasım'da sona erecek."/>
  </head>
  <body>
    <article>
      <h1>2019 Yılı Adalet Bakanlığı Adli Yargı Sınavı Başvuru Süresi Sona Erdi!</h1>
      <address><time datetime="2019-11-23T09:16:01+00:00">23 Nov 2019, 09:16</time> by <a rel="author">KamuAjans</a></address>
      <p>
        <b>Adalet Bakanlığı tarafından 1300 hakim ve savcı adayı alınacak. Başvurular elektronik ortamda ÖSYM başvuru merkezleri aracılığıyla veya bireysel olarak internet aracılığıyla (ÖSYM'nin https://ais.osym.gov.tr internet adresinden) başvuru yapacaklar ve sınav ücretini yatırarak başvurular tamamlanacak. Başvurular 31 Ekim'de başlayacak ve 7 Kasım'da sona erecek.</b>
      </p>
      <p><a href="http://www.kamuajans.com/haberleri/adalet">Adalet</a> Bakanlığı tarafından 1000 adli yargı <a href="http://www.kamuajans.com/haberleri/hakim">hakim</a> ve <a href="http://www.kamuajans.com/haberleri/savc%C4%B1">savcı</a> adayı, 200 avukatlık mesleğinden hakim ve savcı adayı, 100 idari yargı hakim adayı olmak üzere toplamda 1300 hakim ve savcı alımı yapacağını duyurdu. <a href="http://www.kamuajans.com/haberleri/ilan">İlan</a>a göre; Sınavla alımı gerçekleştirilecek olan hakim, savcı alım sürecinde başvuru tarihleri 31 Ekim ile 7 Kasım tarihleri arası olarak ilan edildi. Geç başvuru günü, 20 Kasım 2019 tarihidir.<br/><br/><br/><u><b>Geç başvuru günü,</b></u> 20 Kasım 2019 tarihinde olup, adaylar başvurularını başvuru merkezinden veya https://ais.osym.gov.tr internet adresinden yapacaklar ve sınav ücretini yatırarak başvurularını tamamlayacaklardır. Geç başvuru gününde başvuru yapan adayların sınav ücreti, 1 sınava katılan adaylar için 324,00 TL, 2 sınava katılan adaylar için 486,00 TL, 3 sınava katılan adaylar için 648,00 TL’dir. Geç başvuru gününde yapılan başvurularda sınav ücreti, aynı gün saat 23.59’a kadar ÖSYM’nin internet sayfasında e-İŞLEMLER’de yer alan "ÖDEMELER" alanından kredi kartı/banka kartı ile yatırılacaktır. Bankalardan sınav ücreti yatırılamaz<br/><br/><b><br/>BAŞVURU TARİHLERİ VE ŞEKLİ</b></p>
      <p>Sınava başvurular, 31 Ekim – 7 Kasım 2019 tarihleri arasında elektronik ortamda ÖSYM başvuru merkezleri aracılığıyla veya bireysel olarak internet aracılığıyla (ÖSYM'nin https://ais.osym.gov.tr internet adresinden) yapacaklar ve sınav ücretini yatırarak başvurularını tamamlayacaklardır. Başvuru merkezleri listesi başvuru süresi içinde ÖSYM'nin internet adresinde sınava başvuru bilgileri içerisinde yer alacaktır. ÖSYM başvuru merkezleri başvuruları, resmi iş gününde ve resmi iş saatleri arasında alacaklardır.</p>
      <p>ÖSYM Aday İşlemleri Sisteminde geçerli fotoğrafı (*) bulunan adaylar, başvuru işlemlerini bireysel olarak internet aracılığıyla (ÖSYM'nin https://ais.osym.gov.tr internet adresinden T.C. Kimlik Numaraları ve aday şifreleri ile) veya diledikleri bir başvuru merkezlerinde yapacaklardır.</p>
      <p>
        <b>BAŞVURU ŞARTLARI</b>
      </p>
      <p>a) Türk vatandaşı olmak,</p>
      <p>b) Adli yargı hâkim ve savcı adaylığı ile idari yargı hâkim adaylığı için giriş sınavının yapıldığı yılın Ocak ayının birinci günü itibarıyla 35 yaşını (doğum tarihi 01.01.1984 ve daha sonra olanlar) doldurmamış olmak,</p>
      <p>Avukatlık mesleğinden alınacak adlî yargı hâkim ve savcı adaylığı için; yazılı yarışma sınav tarihi itibariyle avukatlık mesleğinde fiilen en az üç yıl çalışmış olmak, yazılı giriş sınavının yapıldığı yılın Ocak ayının birinci günü itibarıyla 45 yaşını (doğum tarihi 01.01.1974 ve daha sonra olanlar) doldurmamış olmak,</p>
      <p>c) Adlî yargı – avukatlık adlî yargı adayları için; hukuk fakültesinden mezun olmak veya yabancı bir hukuk fakültesini bitirip de Türkiye‘deki hukuk fakülteleri programlarına göre eksik kalan derslerden sınava girip başarı belgesi almış bulunmak,</p>
      <p>İdarî yargı adayları için; Hukuk Fakültesi veya Hukuk Bilgisine programlarında yeterince yer veren Siyasal Bilgiler, İdari Bilimler, İktisat ve Maliye alanlarından en az dört yıllık yükseköğrenim mezunu olmak, Yabancı bir hukuk fakültesini bitirip de Türkiye’deki hukuk fakülteleri programlarına göre eksik kalan derslerden sınava girip başarılı olanlar ile Hukuk Fakültesi dışında hukuk veya hukuk bilgisine programlarında yeterince yer veren siyasal bilgiler, idarî bilimler, iktisat ve maliye alanlarında en az dört yıllık yükseköğrenim yapmış veya bunlara denkliği kabul edilmiş yabancı öğretim kurumlarından mezun olmak,</p>
      <p>d) Kamu haklarından yasaklı olmamak,</p>
      <p>e) Askerlik durumu itibariyle askerlikle ilgisi bulunmamak veya muvazzaflık hizmetini yapmış yahut ertelenmiş veya yedeğe geçirilmiş olmak,</p>
      <p>f) Hâkimlik ve savcılık görevlerini sürekli olarak yurdun her yerinde yapmasına engel olabilecek vücut ve akıl hastalığı veya engelliliği, alışılmışın dışında çevrenin yadırgayacağı şekilde konuşma ve organlarının hareketini kontrol zorluğu çekmek gibi engeli bulunmamak,</p>
      <p>g) Taksirli suçlar hariç olmak üzere, üç aydan fazla hapis veya affa uğramış olsa bile Devletin şahsiyetine karşı işlenen suçlarla, zimmet, ihtilâs, irtikâp, rüşvet, hırsızlık, dolandırıcılık, sahtecilik, inancı kötüye kullanma, dolanlı iflâs gibi yüz kızartıcı veya şeref ve haysiyet kırıcı bir suçtan veya kaçakçılık, resmî ihale ve alım satımlara fesat karıştırma, Devlet sırlarını açığa vurma suçlarından dolayı hükümlü bulunmamak veya bu suçlardan veya taksirli suçlar hariç olmak üzere üç aydan fazla hürriyeti bağlayıcı cezayı gerektiren bir fiilden dolayı soruşturma veya kovuşturma altında olmamak,</p>
      <p>h) Hâkimlik ve savcılık mesleğine yakışmayacak tutum ve davranışlarda bulunmamış olmak.</p>
      <p>
        <a href="http://kamuilan.dpb.gov.tr/ilanDetay.aspx?0c0076f0-79c5-422c-9bd2-5fe9b5842b20">ADALET BAKANLIĞI HAKİM VE SAVCI ALIMI TÜM İLAN İÇİN TIKLAYINIZ</a>
      </p>
    </article>
  </body>
</html>