<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/insetti-alieni-marte-alcuni-esperti-confermano-la-possibile-esistenza-629159"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T09:20:39+00:00"/>
    <meta property="og:title" content="Insetti alieni su Marte: uno scienziato conferma la possibile esistenza"/>
    <meta property="og:description" content="Uno scienziato afferma di avere trovato su Marte insetti alieni simili ai nostri attraverso l'analisi delle fotografie provenienti dai vari rover inviati. La comunità scientifica è scettica."/>
  </head>
  <body>
    <article>
      <h1>Insetti alieni su Marte: uno scienziato conferma la possibile esistenza</h1>
      <h2>Uno scienziato afferma di avere trovato su Marte insetti alieni simili ai nostri attraverso l'analisi delle fotografie provenienti dai vari rover inviati. La comunità scientifica è scettica.</h2>
      <address><time datetime="2019-11-23T09:20:39+00:00">23 Nov 2019, 09:20</time> by <a rel="author">Flavio Mezzanotte</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/190306-mars1-full.jpg"/>
      </figure>
      <p>In queste settimane <b>Marte continua a far parlare di sé</b>, poiché uno scienziato afferma di avere <b>trovato esseri alieni simili ad insetti</b> attraverso l’analisi di fotografie di comprovata autenticità <a href="https://www.tecnoandroid.it/2019/11/11/marte-una-nuova-missione-nel-2020-e-pronta-allazione-617752">provenienti dai vari rover inviati sul Pianeta Rosso.</a></p>
      <p><b>Il responsabile della sensazionale affermazione è il dottor William Romoser</b>, un entomologo della Ohio University, il quale sostiene di aver trovato diversi esempi di “forme di vita insettiformi” simili alle api e alcuni alieni simili a rettili. <b>Romoser ha detto:</b> “<i>c’è stata e c’è ancora vita su Marte. Esiste un’apparente diversità tra la fauna marziana, che mostra molte somiglianze con gli insetti terrestri, ad esempio la presenza di ali e la particolare conformazione delle zampe”</i>.</p>
      <h3>Insetti alieni su Marte: confermata la possibile esistenza</h3>
      <p>Come sostiene il Romoser, un’indicazione certa circa la presenza di insetti sul suolo marziano è che <b>queste forme di vita siano dotate di ali e di un corpo diviso in tre sezioni come sulla Terra.</b></p>
      <p>“<i>Un esoscheletro e appendici articolate sono sufficienti per identificare questi esseri come artropodi. Il corpo diviso in tre sezioni, una sola coppia di antenne e sei zampe sono poi sufficienti per classificarli come insetti”</i>. <b>Questa la spiegazione del Romoser</b> che ritiene le foto dei rover più che sufficienti a dimostrare la presenza di insetti su Marte.</p>
      <p><b>Tuttavia non tutti sono così convinti della scoperta</b>, poiché è probabile che gli insetti visti dal dottor Romoser siano solo solo rocce. Ad ogni modo, delle teorie su Marte questa sembra la più credibile, ma <b>lo scetticismo della comunità scientifica resta alto</b> soprattutto per la pretesa somiglianza con insetti terrestri.</p>
      <p>Inoltre, le foto mostrano delle <b>forme di vita totalmente immobili:</b> se rocce non sono, allora potrebbero essere dei fossili di insetti?</p>
    </article>
  </body>
</html>