<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/kultura/renginiai/ka-savaitgali-veikti-klaipedoje-ir-aplink-1752079/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-23T09:14:00+00:00"/>
    <meta property="og:title" content="Ką savaitgalį veikti Klaipėdoje ir aplink?"/>
    <meta property="og:description" content="Reklama"/>
  </head>
  <body>
    <article>
      <h1>Ką savaitgalį veikti Klaipėdoje ir aplink?</h1>
      <address><time datetime="2019-11-23T09:14:00+00:00">23 Nov 2019, 09:14</time> by <a rel="author">VE.lt</a></address>
      <p>Reklama</p>
      <p>
        <b>Svarstantiems, ką nuveikti šį savaitgalį, „Vakarų ekspresas“ siūlo išbandyti įvairias pramogas ir veiklas, apsilankyti renginiuose.</b>
      </p>
      <h3>ŠEŠTADIENĮ, LAPKRIČIO 23 D.</h3>
      <h4>Klaipėdoje</h4>
      <p>
        <b>"Sėkmingo verslo startas"</b>
      </p>
      <p>10 val. "Kultūros fabrike" (Bangų g. 5A) verslumo projekto "Sėkmingo verslo startas" finalas: geriausių verslo planų konkursas, 3 laimėtojų apdovanojimai, kontaktų mugė.</p>
      <p>
        <b>Mugė - kūrybinės dirbtuvės</b>
      </p>
      <p>10-16 val. Klaipėdos piliavietės rytinės kurtinos salėje mugė - kūrybinės dirbtuvės "Tai pagamino mano mama". Tai pirmoji tokia Lietuvoje mugė, kurioje dalyvauja tik mamos su savo rankomis sukurtais gaminiais. Ne tik galėsite įsigyti jau pagamintų prekių, bet ir pasigaminti patys mugėje įkurtose kūrybinėse dirbtuvėse. Įėjimas nemokamas.</p>
      <p>Reklama</p>
      <p>
        <b>Pianistų konkursas</b>
      </p>
      <p>10 val. Klaipėdos Jeronimo Kačinsko muzikos mokykloje (Statybininkų pr. 5) II respublikinis pianistų konkursas "Crescendo".</p>
      <p>
        <b>Atvirukų dirbtuvės (grafika)</b>
      </p>
      <p>11 val. Mažosios Lietuvos istorijos muziejus (Didžioji Vandens g. 2) kviečia šeštadienio popietę praleisti kūrybingai ir savo pačių rankomis kurti atvirukus, paveikslėlius ar kitus širdžiai mielus grafikos darbus. Užsiėmimo metu muziejaus darbuotoja visus norinčius mokys pasigaminti linoraižinio klišę bei savo kūrinėlius atsispausti spaudos staklėmis. Būtina išankstinė registracija. Dalyvių skaičius ribotas. Registracija: https://forms.gle/xo9vZsrLGBMTCRmE8. Informacija tel. 8 46 410 527. Užsiėmimo kaina: 1,45 Eur/suaugusiam; 0,72 Eur/moksleiviui.</p>
      <p>Reklama</p>
      <p>
        <b>Vilties mugė</b>
      </p>
      <p>Nuo 15 val. "Akropolyje", ties informacijos centru prie centrinio įėjimo VšĮ "Elgesio sprendimai" bendruomenė miestiečius kviečia dalyvauti Vilties mugėje. Joje rasite įvairių bendruomenės narių su meile pagamintų kepinių, žvakių, vaikų ranko darbo kalėdinių žaisliukų. Visos surinktos lėšos bus skirtos paremti vaikų savaitgalines stovyklėles, kuriose vaikai su autizmo spektro sutrikimais mokosi bendruomeniškumo, draugystės ir bendravimo įgūdžių.</p>
      <p>
        <b>"Canon" akademija</b>
      </p>
      <p>13-17 val. "Kultūros fabrike" (Bangų g. 5A) "Canon" fotoproduktų pristatymas, dirbtuvės, galimybė išbandyti "Canon" EOS R fotoaparatus ir RF objektyvus. Fotografijos entuziastams rekomenduojama atsinešti savo atminties korteles ir gerą nuotaiką! Būtina išankstinė registracija į renginį marketing@fotoaparatas.lt. Renginys nemokamas.</p>
      <p>Reklama</p>
      <p>
        <b>Paskaita apie Klaipėdos raidą</b>
      </p>
      <p>14 val. Klaipėdos miesto savivaldybės I. Kanto viešojoje bibliotekoje (Turgaus g. 8) paskaita „Klaipėda. Apie tai, ko nėra vadovėlyje“. Lektorius – doc. dr. Julius Žukas. Paskaitoje bus aptariamos specifinės Klaipėdos miesto istorinės raidos priežastys; jų įtaka Klaipėdos miesto ir krašto pramonės vystymuisi. Kalbėsime apie atskirų pramonės įmonių atsiradimą bei veiklos bruožus. Renginys nemokamas.</p>
      <p>
        <b>"Ką veikti muziejuje?"</b>
      </p>
      <p>14.00 val. I. Kanto viešosios bibliotekos Meno skyriuje (J. Janonio g. 9) paskaita „Ką veikti muziejuje“. Paveikslų mįslės. Lektorė - menotyrininkė Aistė Paulina Virbickaitė.</p>
      <p>Reklama</p>
      <p>
        <b>Regionų krepšinio lygos rungtynės</b>
      </p>
      <p>16 val. Knašiaus krepšinio mokykloje ("Švyturio" arenoje) Regionų krepšinio lygos rungtynės: LCC - Kauno "Omega". Renginys nemokamas.</p>
      <p>
        <b>"Neptūno-Akvaservis" rungtynės</b>
      </p>
      <p>16 val. Klaipėdos m. sporto bazių valdymo centre (Dariaus ir Girėno g. 10) „Neptūnas-Akvaservis“ susikaus draugiškame NKL ir Baltarusijos turnyre su Minsko „Tsmoki-2“ komanda. Įėjimas nemokamas.</p>
      <p>Reklama</p>
      <p>
        <b>Koncertas „The Beatles Show“</b>
      </p>
      <p>18 val. Klaipėdos koncertų salėje (Šaulių g. 36) =inomi šalies atlikėjai Rafailas Karpis ir Jokūbas Bareikis kartu su gyvo garsu grupe pakvies į unikalų koncertinį turą „The Beatles Show“. Teatralizuotų pasirodymų metu išgirsite visame pasaulyje žinomos grupės „The Beatles“ populiariausias ir gražiausias dainas: „Let it be“, „Yesterday“, „Love me do“, „Hey Jude“, „Strawberry Fields Forever“ ir kt., sužinosite įdomių detalių apie grupės kūrybą bei gyvenimą. Renginys mokamas.</p>
      <p>
        <b>"Meistras"</b>
      </p>
      <p>18.30 val. Klaipėdos lėlių teatre (Turgaus g. 9) jjudesio, objektų spektaklis suaugusiesiems „Meistras“ pagal Michailo Bulgakovo romaną „Meistras ir Margarita“. Renginys mokamas.</p>
      <p>Reklama</p>
      <p>
        <b>Apeirono teatro spektaklis</b>
      </p>
      <p>19 val. Klaipėdos dramos teatre poetinis veiksmas „Ašmenys“, sukurtas remiantis lietuvių poetės, prozininkės, dramaturgės, aktorės Birutės Pūkelevičiūtės eilėraščių rinkiniu „Metūgės“. Ašis sukasi apie jaunų moterų vienatvę – susvetimėjusioj šaly, karo nuojautose. Pagrindinis krūvis čia tenka klausimui: ką reiškia būti moterimi kūrėja Lietuvoje? Artimas santykis su kūryba įveda dar vieną svarbią temą: savitą nuodėmės suvokimą ir poreikį išsivaduoti iš tradicinės moralės primestų gniaužtų. Renginys mokamas.</p>
      <p>
        <b>Gros "Arklio Galia"</b>
      </p>
      <p>21 val. bare "Herkus Kantas" vyks triukšmingas muzikinis pasirodymas pavadinimu “Arklio Galios koncertas”. Ne vieną gerbėją turinti penkiukė trenks ant stalo (savo manymu) geriausias grupes dainas, o šou lankytojai galės pasipraktikuoti pačius keisčiausius šokio judesius. Kaina 4 eurai.</p>
      <p>
        <b>Vakarėlis su grupe "Studija"</b>
      </p>
      <p>22 val. muzikiniame klube "Bluez" legendinės grupės "Studija" koncertas. Po grupės koncerto naktis įgaus pagreitį šokių aikštelėje kartu su DJ. Įėjimas 3 eurai.</p>
      <h4>Palangoje</h4>
      <p>
        <b>Nemokama Zazen praktika</b>
      </p>
      <p>10 val. Pajūrio jogos studijoje nemokamas užsiėmimas. Jo metu bus mokomasi taisyklingai sėdėti ir kvėpuoti skaičiuojant įkvėpimus ir iškvėpimus. "Zazen praktika padeda sutelkti dėmesį, lavina susitelkimą. Ji paprasta ir elementari, skatinanti susitelkti i ši momentą. Mielai prašome jungtis ir išbandyti", - kviečia organizatoriai.</p>
      <p>
        <b>Dovanų meistarnė</b>
      </p>
      <p>10 val. dovanų meistarnė visai šeimai Kurhauzo konferencijų salėje, III a., Grafų Tiškevičių al. 1. Šiaudinukai eglutei. Edukacijos nemokamos. Būtina išankstinė registracija tel. 868883160, el.p. kultura@pkjc.lt.</p>
      <p>
        <b>Lietuvos kariuomenės diena</b>
      </p>
      <p>11.30 val. šventinė eisena nuo Nepriklausomybės aikštės iki Palangos Švč. Mergelės Marijos Ėmimo į dangų bažnyčios, 12 val. šv. Mišios, 13 val. gėlių padėjimas prie gen. Jono Žemaičio paminklo, 13.30 val. Palangos kurhauzo koncertų salėje šventinis koncertas, 14.30 val. Grafų Tiškevičių al. 1 kareiviškos vaišės.</p>
      <p>
        <b>Advento vainiko dirbtuvės</b>
      </p>
      <p>14 val. Palangos gintaro muziejuje advento vainiko dirbtuvės. Registracija tel. (8 460) 30 326, el. p. gintaro.muziejus@ldm.lt.</p>
      <p>
        <b>Koncertuos "Baltos varnos"</b>
      </p>
      <p>21 val. bare "Oldman" (Jūratės g. 2A) koncertuos grupė "Baltos varnos". Unikaliais vokalais išsiskiriančios merginos daugeliui tapo atradimu televizijos projekte „Du balsai – viena širdis", kur pelnė komisijos bei žiūrovų simpatijas. Įėjimas 7 Eur.</p>
      <h4>Klaipėdos rajone</h4>
      <p>
        <b>Koncertuos 2 Donatai</b>
      </p>
      <p>17 val. Gargždų kultūros centre 2 Donatai kartu su gyvo garso grupe atliks pačias geriausias ir naujausias savo dainas. Savo “aukso amžiumi” besidžiaugianti grupė pažada, kad šio gyvo garso koncerto metu sėdėti vietoje tikrai neteks. Renginys mokamas.</p>
      <p>
        <b>Saulėti rudens vakarai Veiviržėnuose</b>
      </p>
      <p>18 val. Veiviržėnų kultūros centras ragina turiningai praleisti vis ilgėjančius rudens vakarus ir kviečia į koncertų ciklą „Saulėti rudens vakarai". Šeštadienį laukia koncertas "Vakščiuo pana", koncertuos Loretos Sungailienės ir Vytauto Pilibavičiaus folk džiazo grupė. Renginys mokamas.</p>
      <h3>SEKMADIENĮ, LAPKRIČIO 24 D.</h3>
      <h4>Klaipėdoje</h4>
      <p>
        <b>Nemokami muziejai</b>
      </p>
      <p>Paskutinį rugsėjo sekmadienį galima nemokamai apsilankyti trijuose Klaipėdos muziejuose: Lietuvos jūrų muziejuje, P. Domšaičio galerijoje ir Laikrodžių muziejuje.</p>
      <p>
        <b>Dakaro komanda Klaipėdoje</b>
      </p>
      <p>10 val. Atgimimo aikštėje "Agrorodeo" komanda pristatys savo svarbiausią naujieną - Dakaro visureigį "MINI John Cooper Works Rally". Susitikimo metu Vaidotas Žala ir Saulius Jurgelėnas papasakos, kuo įdomus naujasis automobilis, pamatysite techninio palaikymo sunkvežimį MAN, taip pat pakalbėsime apie Dakaro ypatumus, galėsite nusifotografuoti ir užduoti klausimus.</p>
      <p>
        <b>Mandalų spalvinimas</b>
      </p>
      <p>11 val. studijoje "Čia" (Tiltų g. 16, II a.) renginys visai šeimai - mandalų spalvinimas. "Atsineškite spalvotų pieštukų ir visi kartu prisiminkime tas laimingas vaikystės akimirkas", - kviečia organizatoriai. Renginys nemokamas.</p>
      <p>
        <b>Spektaklis vaikams</b>
      </p>
      <p>12 val. Žvejų rūmuose jaunimo teatro "Be durų" spektaklis vaikams pagal Klaudijos Fries knygelę „Atsikrausto kiaulė“. Renginys mokamas, vaikai iki 3 metų įleidžiami nemokamai, nesuteikiant papildomos vietos.</p>
      <p>
        <b>"Neptūno-Akvaservis" rungtynės</b>
      </p>
      <p>14 val. Klaipėdos m. sporto bazių valdymo centre (Dariaus ir Girėno g. 10) „Neptūnas-Akvaservis“ susikaus draugiškame NKL ir Baltarusijos turnyre su Minsko „Tsmoki-2“ komanda. Įėjimas nemokamas.</p>
      <p>
        <b>Vilties mugė</b>
      </p>
      <p>Nuo 15 val. "Akropolyje", ties informacijos centru prie centrinio įėjimo VšĮ "Elgesio sprendimai" bendruomenė miestiečius kviečia dalyvauti Vilties mugėje. Joje rasite įvairių bendruomenės narių su meile pagamintų kepinių, žvakių, vaikų ranko darbo kalėdinių žaisliukų. Visos surinktos lėšos bus skirtos paremti vaikų savaitgalines stovyklėles, kuriose vaikai su autizmo spektro sutrikimais mokosi bendruomeniškumo, draugystės ir bendravimo įgūdžių.</p>
      <p>
        <b>"Betsafe-LKL" rungtynės</b>
      </p>
      <p>17 val. "Švyturio" arenoje - "Betsafe-LKL" rungtynės: Klaipėdos „Neptūnas“ – Vilniaus „Rytas“. Renginys mokamas, vaikai iki 6 metų įleidžiami nemokamai prie įėjimo pateikus amžių įrodantį dokumentą.</p>
      <p>
        <b>"Kelionė į Tilžę"</b>
      </p>
      <p>17 val. Žvejų rūmuose opera "Kelionė į Tilžę". Pirmoji ir lig šiol vienintelė Eduardo Balsio operos „Kelionė į Tilžę“ premjera 1980 m. įvyko Vilniuje, Operos ir baleto teatre. Klaipėdos valstybiniame muzikiniame teatre naujam gyvenimui šis scenos veikalas 2019 m. lapkritį prikeliamas iš beveik keturis dešimtmečius trukusio „miego“. Renginys mokamas.</p>
      <p>
        <b>"Urviniai kaimynai"</b>
      </p>
      <p>19 val. Klaipėdos koncertų salėje premjera. Naujausias „Idioteatro” spektaklis tęsia „Urvinio žmogaus” tradiciją scenoje atvirai ir šmaikščiai kalbėti apie tarpusavio santykių vingrybes. „Kaimynai” – komedija apie amžinus kartų skirtumus ir kartais visai nesubtilią kovą tarp senbuvių bei naujakurių. Renginys mokamas.</p>
      <p>
        <b>Salės futbolo rungtynės</b>
      </p>
      <p>21.10 val. Taikos pr. 61A 2019-2020 m. Klaipėdos miesto salės futbolo pirmenybės. "Port Mare" - FK “Granata”.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/kultura/renginiai/ka-savaitgali-veikti-klaipedoje-ir-aplink-1750183/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/renginiai/ka-sekmadieni-veikti-klaipedoje-ir-aplink-1748170/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/renginiai/ka-savaitgali-veikti-klaipedoje-ir-aplink-1748157/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/renginiai/ka-sekmadieni-veikti-klaipedoje-ir-aplink-1744839/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/renginiai/ka-savaitgali-veikti-klaipedoje-ir-aplink-1744537/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/renginiai/ka-savaitgali-veikti-klaipedoje-ir-aplink-1742722/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/renginiai/ka-sekmadieni-veikti-klaipedoje-ir-aplink-1741337/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/renginiai/ka-savaitgali-veikti-klaipedoje-ir-aplink-1741179/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>