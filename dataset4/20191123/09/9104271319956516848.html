<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/maltempo-aperta-la-sala-operativa-della-protezione-civile"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-23T09:09:14+00:00"/>
    <meta property="og:title" content="Maltempo: aperta la sala operativa della Protezione Civile"/>
    <meta property="og:description" content="Le Funivie Oropa resteranno chiuse per tutto il fine settimana."/>
  </head>
  <body>
    <article>
      <h1>Maltempo: aperta la sala operativa della Protezione Civile</h1>
      <h2>Le Funivie Oropa resteranno chiuse per tutto il fine settimana.</h2>
      <address>
        <time datetime="2019-11-23T09:09:14+00:00">23 Nov 2019, 09:09</time>
      </address>
      <h3>Maltempo: aperta la sala operativa della Protezione Civile</h3>
      <p>Come si legge nel bollettino meteorologico-idraulico emesso dal Centro Funzionale di Arpa Piemonte, oggi la formazione di un minimo depressionario sul Golfo Ligure apporterà flussi molto umidi su tutta la regione che determineranno precipitazioni di forte intensità, localmente molto forte, sul settore appenninico fino al basso alessandrino e sulla fascia montana e pedemontana nordoccidentale. La quota neve sulle Alpi, inizialmente sui 1300, metri salirà nel corso della giornata per assestarsi sui 1600 metri in serata. Il bollettino di allertamento prevede <b>allerta arancione</b> per rischio idrogeologico e per rischio valanghe sul settore nordoccidentale del Piemonte dalle Alpi Graie alle Lepontine e sul settore appenninico della Val Tanaro; allerta arancione per solo rischio idrogeologico sui settori meridionali ed orientali. Incrementi sostanziali nei livelli idrometrici sono previsti in particolare nei bacini del Po e del Tanaro con possibili esondazioni dei corsi d’acqua, allagamenti e fenomeni di versante. Nelle zone interessate dalle nevicate possibili interruzioni dei servizi con valanghe che potranno interessare la viabilità.</p>
      <p>In relazione al quadro meteo-idrologico previsto, la Sala operativa di protezione civile della Regione Piemonte è stata attivata dalle ore 00:00 di oggi, 23/11/2019 per monitorare l’evolversi dei fenomeni e gestire eventuali criticità.</p>
      <h3>Chiuse le Funivie Oropa</h3>
      <p>A cusa del maltempo rimarranno chiuse le Funivie Oropa, come riportato sull’apposita pagina Facebook: “Causa allerta meteo e rischio valanghe 4/5 segnalato dall’Ufficio Prefettura della Provincia di Biella gli impianti resteranno chiusi per tutto il fine settimana”.</p>
      <p>
        <i>Foto sito http://www.funivieoropa.it/webcam-e-bollettini-meteo/</i>
      </p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/maltempo-nel-biellese-la-protezione-civile-in-stato-dallerta"/>
        <a href="https://laprovinciadibiella.it/attualita/nel-fine-settimana-e-atteso-un-forte-peggiornamento-del-maltempo"/>
        <a href="https://laprovinciadibiella.it/attualita/maltempo-scatta-lallerta-arancione-si-temono-frane-e-valanghe"/>
      </related>
    </article>
  </body>
</html>