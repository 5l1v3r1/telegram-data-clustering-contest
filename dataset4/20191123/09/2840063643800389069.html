<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/politica/2019/11/23/corso-incontro-grillo-maio_Oi8HN9wdm9BwD0Uc7k0P0N.html"/>
    <meta property="og:site_name" content="Adnkronos"/>
    <meta property="article:published_time" content="2019-11-23T09:56:00+00:00"/>
    <meta property="og:title" content="M5S, Grillo: &quot;Di Maio non va sostituito ma sostenuto&quot;"/>
    <meta property="og:description" content="Il garante del Movimento: &quot;Io ci sarò di più e gli darò una mano&quot;. &quot;A gennaio proposta per nuovo contratto di governo&quot; si legge in una nota al termine dell'incontro a Roma. Di Maio: &quot;Qualcuno vuole trasformarci nel male del Paese&quot;. Zingaretti: &quot;Bene l'impegno M5S per il rilancio, ora confronto&quot;"/>
  </head>
  <body>
    <article>
      <h1>M5S, Grillo: "Di Maio non va sostituito ma sostenuto"</h1>
      <address>
        <time datetime="2019-11-23T09:56:00+00:00">23 Nov 2019, 09:56</time>
      </address>
      <p>Il capo politico del <a href="https://www.adnkronos.com/Search/Link/keyword/M5S">M5S</a> Luigi Di Maio e il garante e fondatore del Movimento, Beppe Grillo, si sono incontrati questa mattina a Roma. I due - si legge in una nota - hanno discusso a lungo del nuovo corso governativo del M5S apertosi a seguito delle politiche del 2018. “<b>Non possiamo essere gli stessi di prima, dobbiamo guardare avanti con grande entusiasmo</b>”, hanno sottolineato.</p>
      <p>
        <a href="https://www.adnkronos.com/fatti/politica/2019/11/23/maio-qualcuno-vuole-trasformarci-nel-male-del-paese_TS4F0MGW2DPNXNbLIqCYRP.html">Di Maio: "Qualcuno vuole trasformarci nel male del Paese"</a>
      </p>
      <p>
        <a href="https://www.adnkronos.com/fatti/politica/2019/11/23/zingaretti-bene-impegno-per-rilancio-pronti-confronto_ohP6YfM1D5l1HPmnQflz6O.html">Zingaretti: "Bene l'impegno M5S per il rilancio, ora confronto"</a>
      </p>
      <p>Nel corso dell'incontro, Di Maio e Grillo hanno convenuto -riferisce la nota - sull’ipotesi di avanzare la proposta di un nuovo contratto di governo “a partire da gennaio”, per finalizzare “progetti ambiziosi e di alto livello, con lo scopo di intervenire su tematiche fondamentali del nostro Paese e non solo come il clima, salario minimo, il reddito universale, l’intelligenza artificiale, l’energia, le infrastrutture”. Secondo il capo politico M5S e il garante, “il mondo è già cambiato”, questo “è un momento di grande entusiasmo” e il futuro bisogna progettarlo insieme.</p>
      <p>Beppe Grillo ritiene che “Luigi Di Maio, lavora 25 ore al giorno e non può essere sostituito per nessuna ragione, anzi va sostenuto, io ci sarò di più e gli darò una mano”. “Una persona - aggiunge Grillo - deve poter decidere e fare scelte importanti. Un referente ci vuole”.</p>
      <p>In un video postato su Facebook, Beppe Grillo, durante l'incontro con Di Maio, dice: "Tu il coraggio ce l'hai, non possiamo continuare a fare dei Facebook con uno contro l'altro, che si dice questo qua va bene e non va bene. Le situazioni devono essere chiare: il referente è lui, il capo politico è lui, io ci sarò un po' più vicino, quindi non rompete i c...ni, fatemi la cortesia, se no ci rimettiamo tutti". "Non siamo più quelli che eravamo dieci anni fa, mettetevelo bene in testa", scandisce.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fmovimentocinquestelle%2Fvideos%2F473232116629400%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>"Non possiamo essere gli stessi, è sbagliato essere gli stessi, pensare come eravamo. Eravamo una meraviglia, con un manager che organizzava, un pazzo sul palco" sottolinea Grillo. Avere nostalgia del passato "è sbagliato. Io sono euforico, dobbiamo essere straordinariamente euforici, c'è da riprogettare. Cosa c'è di meglio che riprogettare l'economia, l'energia, dove vanno i rifiuti". Poi osserva: "Facciamo da tramite tra una destra che arriva un po' pericolosetta e una sinistra che si deve formare. Quando parlo di progetti insieme con la sinistra, parlo di progetti alti su trasporti, su come muovere le cose, cos'è una città. E' un momento magico".</p>
      <p>
        <a href="https://www.adnkronos.com/fatti/politica/2019/11/23/zingaretti-bene-impegno-per-rilancio-pronti-confronto_ohP6YfM1D5l1HPmnQflz6O.html">Zingaretti: "Bene l'impegno M5S per il rilancio, ora confronto"</a>
      </p>
      <p>
        <a href="https://www.adnkronos.com/fatti/politica/2019/11/23/dessi-rompere-cogl-insegnato-grillo-continuero-farlo_bqgEgq6HodH7JLWUWE0nGP.html">Dessì: "Rompere i cogl...? Me lo ha insegnato Grillo, continuerò a farlo"</a>
      </p>
      <p>Con Grillo “siamo d’accordo su tutto, sono smentite le leggende metropolitane di questi giorni”, ha dichiarato Di Maio ai giornalisti al termine dell’incontro all’hotel Forum. E su Facebook, postando la foto dell'incontro di oggi, il capo politico M5S ha scritto: "È sempre così, ogni volta che pensano di averci ucciso, noi ci risolleviamo. Più forti di prima. Più forti di sempre. Dobbiamo cambiare questo Paese e lo cambieremo!".</p>
    </article>
  </body>
</html>