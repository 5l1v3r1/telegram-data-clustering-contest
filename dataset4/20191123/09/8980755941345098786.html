<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/ronaldo-lavora-per-il-recupero-dall-infortunio-la-tabella-di-cr7-29635"/>
    <meta property="og:site_name" content="il BiancoNero"/>
    <meta property="article:published_time" content="2019-11-23T09:15:00+00:00"/>
    <meta property="og:title" content="Ronaldo lavora per il recupero dall'infortunio: la tabella di CR7"/>
    <meta property="og:description" content="Cristiano Ronaldo non ci sarà a Bergamo. Non è partito con i compagni per la trasferta che oggi, ore 15.00, vedrà impegnati i bianconeri alla ricerca dei tre punti dopo la sosta. CR7"/>
  </head>
  <body>
    <article>
      <h1>Ronaldo lavora per il recupero dall'infortunio: la tabella di CR7</h1>
      <address>
        <time datetime="2019-11-23T09:15:00+00:00">23 Nov 2019, 09:15</time>
      </address>
      <p><b>Cristiano Ronaldo non ci sarà a Bergamo. Non è partito con i compagni per la trasferta che oggi, ore 15.00, vedrà impegnati i bianconeri alla ricerca dei tre punti dopo la sosta. CR7 è rimasto a Torino, per lavorare alla Continassa e recuperare a pieno,</b> in modo da esserci già in Champions League, contro l'Atletico. "Concentrato sul mio recupero per tornare il prima possibile", ha detto sui social, facendo capire come il fastidio al ginocchio non sia ancora del tutto passato. <b>Un problema che ne ha limitato il rendimento e che ora verrà trattato con l'ausilio di una tabella di riatletizzazione.</b></p>
      <p><b>LE TAPPE - </b>Out oggi per recuperare contro l'Atletico, poi forse ancora uno stop, in campionato contro il Sassuolo. Ci vuole attenzione e gestione, perché il portoghese servirà lucidissimo da febbraio in poi. Come scrive <i>Tuttosport,</i> quello che sta a cuore a Sarri è ritrovare il miglior Ronaldo, con CR7 che è in perfetta sintonia con lui. E l'ha dimostrato: "Nelle ultime tre settimane non ero al meglio. Ma non era il caso di creare nessuna polemica perché sapete bene che non mi piace essere sostituito. A nessuno piace, però ho capito il cambio perché la verità è che non stavo bene. E, del resto, anche in queste ultime due gare che ho disputato con la Nazionale non ero di certo al cento per cento. Anche da infortunato ho cercato di aiutare la Juventus e il Portogallo. Perché quando si tratta di sacrificarsi per la squadra sono il primo a farlo". Ora starà a lui fare ciò che sa fare meglio: lavorare su stesso per tornare più forte di prima.</p>
    </article>
  </body>
</html>