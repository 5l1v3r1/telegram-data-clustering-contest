<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/bologna/cronaca/nonna-corriere-droga-caramelle-1.4901395"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-23T09:32:02+00:00"/>
    <meta property="og:title" content="Bologna, la nonna-corriere nascondeva la droga nelle caramelle e nelle patatine"/>
    <meta property="og:description" content="Arrestata la signora greca di 73 anni e sequestati 7,5 chilogrammi di eroina"/>
  </head>
  <body>
    <article>
      <h1>Bologna, la nonna-corriere nascondeva la droga nelle caramelle e nelle patatine</h1>
      <h2>Arrestata la signora greca di 73 anni e sequestati 7,5 chilogrammi di eroina</h2>
      <address><time datetime="2019-11-23T09:32:02+00:00">23 Nov 2019, 09:32</time> by <a rel="author">il Resto del Carlino</a></address>
      <p>Bologna, 23 novembre 2019 - <b>La droga viaggiava in comunissime confezioni di patatine e caramelle</b>; è questo ciò che la polizia di Bologna ha scoperto mercoledi scorso quando presso <b>l’aereoporto di Guglielmo Marconi</b> ha bloccato un corriere. La squadra Mobile, con la collaborazione della polizia di Frontiera e il coordinamento della Direzione centrale per i servizi antidroga e del Servizio centrale operativo della polizia, <b>ha arrestato la cittadina greca di 73 anni</b> trovata in possesso di<b> 7,5 chili di eroina.</b></p>
      <p><b>La donna,</b> proveniente dall’Uganda via Dubai, appena giunta presso l’aereoporto Guglielmo Marconi<b> è stata individuata e fermata:</b> un accurato controllo del suo bagaglio ha permesso di trovare il considerevole quantitativo di droga che sul mercato <b>avrebbe fruttato circa 100.000 euro. </b>Particolari le modalità di occultamento dello stupefacente che era nascosto in parte all’interno di comunissimi sacchetti di patatine. Un'altra parte era invece già confezionata e suddivisa all’interno di confezioni di caramelle termosaldate. Sarà ora compito degli investigatori, verificare se lo stupefacente era destinato alla piazza felsinea oppure era destinato ad altre piazze.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>