<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/ajit-pawar-says-govt-formed-to-slovle-issues-of-farmers-in-maharashtra123.html"/>
    <meta property="og:site_name" content="DoolNews"/>
    <meta property="article:published_time" content="2019-11-23T09:21:00+00:00"/>
    <meta property="og:title" content="'മഹാരാഷ്ട്രയില്‍ കര്‍ഷകരുടേതുള്‍പ്പെടെ പ്രശ്‌നങ്ങളേറെ', ഇവ പരിഹിക്കാനാണ് സര്‍ക്കാരുണ്ടാക്കിയതെന്ന് അജിത് പവാര്‍"/>
    <meta property="og:description" content="Maharashtra Govt National News NCP India മുംബൈ: ബി.ജെ.പിയുമായി ചേര്‍ന്ന് സര്‍ക്കാരുണ്ടാക്കിയത് മഹാരാഷ്ട്രയിലെ രാഷ്ട്രീയ അനിശ്ചിതത്വം മൂലം പ്രതിസന്ധിയിലായ കര്‍ഷകരുടേതുള്‍പ"/>
  </head>
  <body>
    <article>
      <h1>'മഹാരാഷ്ട്രയില്‍ കര്‍ഷകരുടേതുള്‍പ്പെടെ പ്രശ്‌നങ്ങളേറെ', ഇവ പരിഹിക്കാനാണ് സര്‍ക്കാരുണ്ടാക്കിയതെന്ന് അജിത് പവാര്‍</h1>
      <address><time datetime="2019-11-23T09:21:00+00:00">23 Nov 2019, 09:21</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: ബി.ജെ.പിയുമായി ചേര്‍ന്ന് സര്‍ക്കാരുണ്ടാക്കിയത് മഹാരാഷ്ട്രയിലെ രാഷ്ട്രീയ അനിശ്ചിതത്വം മൂലം പ്രതിസന്ധിയിലായ കര്‍ഷകരുടേതുള്‍പ്പെടെയുള്ള പ്രശ്‌നങ്ങള്‍ പരിഹരിക്കാനെന്ന് ഉപമുഖ്യമന്ത്രിയായി അധികാരമേറ്റ എന്‍.സി.പിയുടെ അജിത് പവാര്‍.</p>
      <p>‘തെരഞ്ഞെടുപ്പു കഴിഞ്ഞിട്ടും ആര്‍ക്കും സര്‍ക്കാരുണ്ടാക്കാനായില്ല. കര്‍ഷകരുടേതുള്‍പ്പെടെ ഒരുപാട് പ്രശ്‌നങ്ങളാണ് മഹാരാഷ്ട്രയില്‍ ഉള്ളത്. ഒരു സര്‍ക്കാര്‍ രൂപീകരിക്കുകയാണെങ്കില്‍ ഈ പ്രശ്‌നങ്ങള്‍ നേരത്തെ തന്നെ പരിഹരിക്കാനാവും. അതിനാലാണ് സര്‍ക്കാരുണ്ടാക്കാന്‍ തീരുമാനിച്ചത്. ‘, അജിത് പവാര്‍ സത്യപ്രതിജ്ഞ ചെയ്ത ശേഷം എ.എന്‍.ഐയോട് പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>അപ്രതീക്ഷിതമായ രാഷ്ട്രീയ നീക്കത്തിലൂെടയാണ് മഹാരാഷ്ട്ര മുഖ്യമന്ത്രിയായ ഫഡ്‌നാവിസും ഉപമുഖ്യമന്ത്രിയായി അജിത് പവാറും അധികാരമേറ്റത്.</p>
      <p>എന്‍.സി.പി നേതാവ് ശരദ് പവാറിന്റെ സഹോദരി പുത്രനാണ് അജിത് പവാര്‍.</p>
      <related>
        <a href="https://www.doolnews.com/devendra-fadnavis-gives-gratitude-to-ajit-pawar45329.html?utm_source=doolnews&amp;utm_medium=related"/>
      </related>
      <p>മഹാരാഷ്ട്രയില്‍ സര്‍ക്കാര്‍ രൂപീകരിക്കുന്നതുമായി ബന്ധപ്പെട്ട് ശിവസേനയും കോണ്‍ഗ്രസും എന്‍.സി.പിയും തമ്മിലുള്ള ചര്‍ച്ചകളെല്ലാം പൂര്‍ത്തിയായ സാഹചര്യത്തിലാണ് അപ്രതീക്ഷിതമായ ഈ രാഷ്ട്രീയ നീക്കം.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>എന്‍.സി.പി-ശിവസേന ചര്‍ച്ചകള്‍ ഊര്‍ജിതമാവുമ്പോഴും ഒരു ഘട്ടത്തില്‍ പോലും ബി.ജെ.പി സര്‍ക്കാര്‍ രൂപീകരിക്കുമെന്ന അവകാശവാദം ഉന്നയിച്ചിരുന്നില്ല. എന്നാല്‍ അപ്രതീക്ഷത നീക്കത്തിനൊടുവിലാണ് ബി.ജെ.പിയും എന്‍.സി.പിയും കൈകോര്‍ക്കുന്നത്.</p>
      <p>എന്‍.സി.പി നേതാവ് ശരദ് പവാറും നരേന്ദ്രമോദിയും ബുധനാഴ്ച്ച ദല്‍ഹിയില്‍ കൂടികാഴ്ച്ച നടത്തിയിരുന്നു. ഇതേ യോഗത്തില്‍ തന്നെ അമിത്ഷായും നിര്‍മ്മലാ സീതാരാമനും പങ്കെടുത്തിരുന്നുവെന്നും റിപ്പോര്‍ട്ടുകള്‍ പുറത്ത് വന്നിരുന്നു. എന്നാല്‍ മഹാരാഷ്ട്രയിലെ ഏറ്റവും പുതിയ രാഷ്ട്രീയ നാടകത്തിന് ശരദ്പവാറിന്റെ പൂര്‍ണ്ണ പിന്തുണയുണ്ടോയെന്ന് വ്യക്തമല്ല.</p>
      <figure>
        <iframe src="https://www.youtube.com/embed/w7CWMQzJQIA" width="560" height="315" data-service="Youtube" scrolling="no"/>
      </figure>
    </article>
  </body>
</html>