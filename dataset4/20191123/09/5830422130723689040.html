<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140810/%D8%AA%D9%88%D8%B6%DB%8C%D8%AD-%D8%B4%D9%88%D8%B1%D8%A7%DB%8C-%D8%B9%D8%A7%D9%84%DB%8C-%D8%A7%D9%86%D9%82%D9%84%D8%A7%D8%A8-%D9%81%D8%B1%D9%87%D9%86%DA%AF%DB%8C-%D8%AF%D8%B1%D8%A8%D8%A7%D8%B1%D9%87-%D9%85%D8%B4%D8%A7%D8%AC%D8%B1%D9%87-%D9%88-%D8%AA%D8%B1%DA%A9-%D8%AC%D9%84%D8%B3%D9%87-%D8%B1%D9%88%D8%AD%D8%A7%D9%86%DB%8C"/>
    <meta property="og:site_name" content="boursepress.ir"/>
    <meta property="article:published_time" content="2019-11-23T09:30:00+00:00"/>
    <meta property="og:title" content="توضیح شورای عالی انقلاب فرهنگی درباره مشاجره و ترک جلسه روحانی"/>
    <meta property="og:description" content="دبیرخانه شورای عالی انقلاب فرهنگی انتشار خبر مشاجره حسن روحانی با رحیم پورازغدی را فاقد اعتبار اعلام کرد."/>
  </head>
  <body>
    <article>
      <h1>توضیح شورای عالی انقلاب فرهنگی درباره مشاجره و ترک جلسه روحانی</h1>
      <address>
        <time datetime="2019-11-23T09:30:00+00:00">23 Nov 2019, 09:30</time>
      </address>
      <p>
        <i>دبیرخانه شورای عالی انقلاب فرهنگی انتشار خبر مشاجره حسن روحانی با رحیم پورازغدی را فاقد اعتبار اعلام کرد.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، روابط عمومی و امور بین‌الملل دبیرخانه شورای عالی انقلاب فرهنگی ، انتشار خبر مشاجره حسن روحانی با رحیم پورازغدی در جلسه شورای انقلاب فرهنگی را فاقد اعتبار خواند و تاکید کرد جایگاه اطلاع‌رسانی و سخنگویی شورای عالی انقلاب فرهنگی بر عهده دبیر این شورا است .</p>
      <p>در این اطلاعیه آمده است: در جلسات شورا و ارائه مباحث کارشناسی آرا و دیدگاه‌های متفاوت وجود دارد و رسانه‌ها با انتشار اخبار وحدت‌آفرین و امیدبخش، توان فکری کشور را در مسیر رشد و پیشرفت، هدایت کنند.</p>
      <p>براساس این گزارش، علیرضا سلیمی عضو هیات‌‌رئیسه کمیسیون آموزش و تحقیقات مجلس چهارشنبه گذشته خبر داده بود رحیم‌پورازغدی در جلسه شورای‌عالی انقلاب فرهنگی اعتراضاتی را نسبت به گران‌کردن نرخ بنزین و این اقدام دولت داشته و از روحانی خواسته بابت ایجاد التهاب در کشور توضیح دهد و پاسخگو باشد که بعد از آن جدلی تند صورت گرفته و حسن روحانی جلسه این شورا را ترک کرده است.</p>
      <p>از سوی دیگر، رحیم‌پور ازغدی در مراسم رسالت دانشگاهیان در گام دوم انقلاب که در دانشکده فنی شهید منتظری برگزار شد، اعلام کرد احتمالا دیگر در شورای عالی انقلاب فرهنگی حضور پیدا نکند.</p>
      <p>انتهای پیام  </p>
    </article>
  </body>
</html>