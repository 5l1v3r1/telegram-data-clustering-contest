<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/in-primo-piano/gazzetta-adl-chiedera-pene-piu-severe-per-i-5-capi-rivolta-tra-gennaio-e-giugno-andranno-via-tutti-415501"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-23T09:12:00+00:00"/>
    <meta property="og:title" content="Gazzetta - ADL chiederà pene più severe per i 5 capi-rivolta: tra gennaio e giugno andranno via tutti"/>
    <meta property="og:description" content="Callejon, Mertens, Insigne, Allan, e Koulibaly. Sarebbero questi i 5 azzurri che hanno guidato la rivolta post-Salisburgo"/>
  </head>
  <body>
    <article>
      <h1>Gazzetta - ADL chiederà pene più severe per i 5 capi-rivolta: tra gennaio e giugno andranno via tutti</h1>
      <h2>Callejon, Mertens, Insigne, Allan, e Koulibaly. Sarebbero questi i 5 azzurri che hanno guidato la rivolta post-Salisburgo</h2>
      <address><time datetime="2019-11-23T09:12:00+00:00">23 Nov 2019, 09:12</time> by <a rel="author">Redazione Tutto Napoli.net</a></address>
      <p><b>Callejon, Mertens, Insigne, Allan, e Koulibaly.</b> Sarebbero questi i 5 azzurri che hanno guidato la rivolta post-Salisburgo, quando il Napoli s'è rifiutato di andare in ritiro. A riportarlo è l'edizione odierna de La Gazzetta dello Sport, secondo cui adesso l'idea di Aurelio De Laurentiis è quella di venderli tutti nelle prossime due sessioni di calciomercato. Una rivoluzione, dunque, nata dalla disobbedienza della squadra, guidata da questi cinque senatori. Scrive così la <i>Rosea:</i></p>
      <p>
        <i>"Nella ricostruzione della notte dell’ammutinamento, sono stati individuati in Callejon, Mertens, Insigne, Allan, e Koulibaly i principali responsabili della disobbedienza. Ed è per loro che De Laurentiis è orientato a chiedere le pene più severe in attesa poi che si arriverà a giugno, al termine della stagione, per la resa dei conti. Loro cinque verranno messi sul mercato e ceduti al miglior offrente. I primi due sono a scadenza di contratto e potrebbero essere ceduti già sul prossimo mercato di gennaio".</i>
      </p>
    </article>
  </body>
</html>