<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23508930-video-borussia-dortmund-egal-paderborn-dupa-fost-condusa-3-0-pauza.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-23T09:16:00+00:00"/>
    <meta property="og:title" content="VIDEO Borussia Dortmund, egal cu Paderborn după ce a fost condusă cu 3-0 la pauză"/>
    <meta property="og:description" content="Borussia Dortmund și Paderborn au remizat, vineri seara, pe Stadionul &quot;Signal Iduna Park&quot;, scor 3-3, în runda cu numărul 12 din prima ligă germană. Nou-promovata a condus cu 3-0 la"/>
  </head>
  <body>
    <article>
      <h1>VIDEO Borussia Dortmund, egal cu Paderborn după ce a fost condusă cu 3-0 la pauză</h1>
      <address><time datetime="2019-11-23T09:16:00+00:00">23 Nov 2019, 09:16</time> by <a rel="author">Diana Ene</a></address>
      <p><b>Borussia Dortmund și Paderborn au remizat, vineri seara, pe Stadionul "Signal Iduna Park", scor 3-3, în runda cu numărul 12 din prima ligă germană. Nou-promovata a condus cu 3-0 la pauză, însă nu a reușit să obțină a doua victorie din acest sezon, scrie Mediafax.</b><br/><br/>Paderborn, care venea după două înfrângeri consecutive, a avut o primă repriză excelentă. Atacantul Streli Mamba a punctat în minutul 5, respectiv 37, după două demarcări excelente care au surprins defensiva celor de la Borussia Dortmund. Scorul pauzei a fost stabilit de Gerrit Holtmann, în minutul 43, după o cursă în flancul stâng.<br/><br/>Lucien Favre, antrenorul Borussiei, a epuizat toate schimbările încă de la pauză, introducându-i pe Brandt, Hazard și Hakimi. Ultimul și-a făcut simțită prezența imediat, oferind o pasă de gol lui Sancho, în minutul 47. În ultimele 10 minute ale meciului, Borussia Dortmund a obținut o remiză, după golurile lui Witsel și Reus, venite în urma unor lovituri de cap, în minutul 84, respectiv 90+2.<br/><br/>În urma acestei remize, Borussia Dortmund a ajuns pe locul 5 în Bundesliga, cu 20 de puncte acumulate în 12 jocuri. De parea cealaltă, Paderborn rămâne ultima, având doar cinci puncte. Lider este Borussia Monchengladbach, cu 25 de puncte.<br/><a href="https://www.soccerstand.com/match/xOEZW65q/#video"><b><br/></b><b>Vezi aici rezumatul meciului Borussia Dortmund vs Paderborn.<br/></b></a><br/><b><br/></b><b>Programul etapei a 12-a din Bundesliga:<br/></b><b><br/></b><b>Sâmbătă:<br/></b><br/>16:30 Bayer Leverkusen - Freiburg<br/>16:30 Dusseldorf - Bayern Munchen<br/>16:30 Eintracht Frankfurt - Wolfsburg<br/>16:30 Union Berlin - B. Monchengladbach<br/>16:30 Werder Bremen - Schalke<br/>19:30 RB Leipzig - FC Koln<br/><br/><b>Duminică:<br/></b><br/>16:30 Augsburg - Hertha Berlin<br/>19:00 Hoffenheim Mainz<br/><br/><b>Clasament:<br/></b><br/>1. B. Monchengladbach (24:11) 25 puncte <br/>2. RB Leipzig (29:12) 21 <br/>3. Bayern Munchen (29:16) 21 <br/>4. Freiburg (20:12) 21 <br/>5. Dortmund (26:18) 20 (+ un joc)<br/>6. Hoffenheim (16:14) 20 etc.<br/><br/><br/><br/><br/></p>
    </article>
  </body>
</html>