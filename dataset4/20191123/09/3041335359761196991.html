<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/23/world/protofanis-listeia-eklepsan-20-tonous-sokolatas/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-23T09:10:27+00:00"/>
    <meta property="og:title" content="Πρωτοφανής ληστεία – Έκλεψαν 20 τόνους σοκολάτας"/>
    <meta property="og:description" content="Πρωτοφανής ληστεία – Έκλεψαν 20 τόνους σοκολάτας"/>
  </head>
  <body>
    <article>
      <h6 class="kicker">Αυστρία</h6>
      <h1>Πρωτοφανής ληστεία – Έκλεψαν 20 τόνους σοκολάτας</h1>
      <h2>Μία πραγματικά πρωτοφανής ληστεία σημειώθηκε στην Αυστρία όταν ένας… μάλλον «λιχούδης» ληστής κατάφερε να κλέψει 20 τόνους σοκολάτας και να φύγει σαν «κύριος» από το εργοστάσιο με το φορτηγό του.</h2>
      <address><time datetime="2019-11-23T09:10:27+00:00">23 Nov 2019, 09:10</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Μία πραγματικά πρωτοφανής ληστεία σημειώθηκε στην Αυστρία όταν ένας… μάλλον «λιχούδης» ληστής κατάφερε να κλέψει 20 τόνους σοκολάτας και να φύγει σαν «κύριος» από το εργοστάσιο με το φορτηγό του.</p>
      <p>Θυμίζει μία ανάλογη περίπτωση στις αρχές του 2018 στο Φρτάιμπουργκ της Γερμανίας, μόνο που ο τωρινός ληστής χρησιμοποίησε διαφορετική μέθοδο για να αποσπάσει την… «γλυκύτατη λεία» του.</p>
      <p>
        <a href="https://www.in.gr/2019/11/23/greece/amyntaio-thriler-ton-nekro-palaimaxo-podosfairisti-stimeno-skiniko-thanatou-troxaio/">Αμύνταιο : Θρίλερ με τον νεκρό παλαίμαχο ποδοσφαιριστή – Στημένο σκηνικό θανάτου η τροχαίο;</a>
      </p>
      <h3>Πως πήρε την… γλυκύτατη λεία</h3>
      <p>Το εργοστάσιο της πασίγνωστης εταιρείας σοκολάτας Milka, έπεσε θύμα του επίδοξου ληστή, καθώς είχε ζητήσει από μία τοπική εταιρεία να μεταφέρει το φορτίο με τις σοκολάτες από την Αυστρία στο Βέλγιο.</p>
      <p>Η αυστριακή εταιρεία αναθέτοντας την παράδοση σε άλλη ουγγρική εταιρεία, η οποία με την σειρά της συνεργάστηκε με μια υπεργολαβική εταιρεία στην Τσεχία.</p>
      <h3>Το δόλωμα… τσέχικες πινακίδες</h3>
      <p>Ο «γλυκύτατος» λοιπόν ληστής εμφανίστηκε με το φορτηγό του, το οποίο έφερε τσέχικες πινακίδες, στο εργοστάσιο στην πόλη Μπλούντετς, όπου οι εργάτες φόρτωσαν τους 20 τόνους σοκολάτας, αξίας 50.000 ευρώ, εντελώς ανυποψίαστοι.</p>
      <p>Στο μεταξύ, τοπικά δημοσιεύματα αναφέρουν ότι ο επίδοξος ληστής χρησιμοποίησε πλαστά έγγραφα για να παραλάβει το φορτίο.</p>
      <h3>Άφαντος ο ληστής και η λεία του</h3>
      <p>Οι σοκολάτες αξίας 50.000 ευρώ δεν έφθασαν ποτέ στο προορισμό τους ενώ τόσο το φορτηγό όσο και ο ληστής παραμένουν άφαντοι. Η αστυνομία, μέχρι στιγμής, έχει ανακαλύψει ότι οι πινακίδες του φορτηγού είναι κλεμμένες και ότι ο δράστης δεν εργάζεται στην πραγματικότητα σε τσέχικη εταιρεία.</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>