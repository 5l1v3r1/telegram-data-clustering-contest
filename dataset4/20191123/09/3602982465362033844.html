<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/russische-sporters-misschien-welkom-op-olympische-spelen-2020/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T09:33:15+00:00"/>
    <meta property="og:title" content="Russische sporters misschien niet welkom op Olympische Spelen van 2020"/>
    <meta property="og:description" content="Russische sporters moeten er serieus rekening mee houden dat ze volgend jaar niet welkom zijn op de Olympische Spelen van Tokio. Dat is het gevolg van een negatief advies dat een onafhankelijke commissie aan het bestuur van wereldantidopingbureau WADA heeft gegeven. Wegens aangetroffen onregelmatigheden stelt de commissie voor het Russische antidopingbureau Rusada opnieuw te schorsen.â€¦"/>
  </head>
  <body>
    <article>
      <h1>Russische sporters misschien niet welkom op Olympische Spelen van 2020</h1>
      <address>
        <time datetime="2019-11-23T09:33:15+00:00">23 Nov 2019, 09:33</time>
      </address>
      <p>
        <b>Russische sporters moeten er serieus rekening mee houden dat ze volgend jaar niet welkom zijn op de Olympische Spelen van Tokio. Dat is het gevolg van een negatief advies dat een onafhankelijke commissie aan het bestuur van wereldantidopingbureau WADA heeft gegeven.</b>
      </p>
      <p>Wegens aangetroffen onregelmatigheden stelt de commissie voor het Russische antidopingbureau Rusada opnieuw te schorsen. Dat zou flinke consequenties kunnen hebben voor de deelname van Russen aan de Spelen.<br/><br/><b>In december wordt er vergaderd<br/></b>Het bestuur van het WADA buigt zich op 9 december in Parijs over de bevindingen van de commissie. Het onderzoek spitst zich toe op na veel tegenwerking verkregen stalen uit het laboratorium in Moskou. Het Rusada werd in 2015 geschorst nadat een enorm Russisch dopingschandaal aan het licht was gekomen.<br/><br/>Een van de gevolgen was dat slechts een beperkt aantal Rusische sporters aan de Spelen van Rio 2016 en de Winterspelen van Pyeongchang 2018 mocht deelnemen. De schorsing werd in september 2018 onder voorwaarden opgeheven.</p>
    </article>
  </body>
</html>