<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159171_1013.html"/>
    <meta property="og:site_name" content="Novsport"/>
    <meta property="article:published_time" content="2019-11-23T09:45:00+00:00"/>
    <meta property="og:title" content="Надал класира Испания на полуфинал за &quot;Купа Дейвис&quot;"/>
    <meta property="og:description" content="Тимът среща Великобритания за място на финала"/>
  </head>
  <body>
    <article>
      <h1>Надал класира Испания на полуфинал за "Купа Дейвис"</h1>
      <address>
        <time datetime="2019-11-23T09:45:00+00:00">23 Nov 2019, 09:45</time>
      </address>
      <p>Рафаел Надал класира домакина и петкратен победител Испания за полуфиналите за "Купа Дейвис", неофициално отборно световно първенство по тенис.<br/> <br/>Испанците надделяха трудно с 2:1 победи над шампиона от 2016 година Аржентина и ще се изправят срещу Великобритания в следващата фаза.<br/> <br/>Пабло Кареньо-Буста, който замени Роберто Баутиста Агут в испанския тим, загуби след обрат със 7:6 (3), 6:7 (4), 1:6 срещу Гуидо Пея. Баутиста Агут напусна турнира заради смъртта на своя баща.<br/> <br/>Рафаел Надал изравни резултата в двубоя до 1:1 след лесен успех с 6:1, 6:2 над Диего Шварцман. Лидерът в световната ранглиста Надал в тандем с Марсел Гранойерс изведе Испания до крайно победа след 6:4, 4:6, 6:3 срещу аржентинците Леонардо Майер и Максимо Гонсалес.<br/> <br/>Десеткратният шампион Великобритания, без Анди Мъри в състава си, победи с 2:0 Германия и ще се изправи срещу Испания на полуфиналите.<br/>Кайл Едмънд се наложи с 6:3, 7:5 над Филип Колшрайбер в първия мач на сингъл, докато Даниъл Еванс победи драматично със 7:6 (6), 3:6, 7:6 (2) Ян-Ленард Щруф и осигури успеха в полза на британците, които не са печелили "Купа Дейвис" от 2015 година.</p>
      <p> </p>
    </article>
  </body>
</html>