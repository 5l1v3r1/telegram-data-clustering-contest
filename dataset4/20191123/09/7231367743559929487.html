<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/risparmio/offerte-tim-e-vodafone-ecco-quelle-a-partire-da-599-euro-di-novembre/"/>
    <meta property="og:site_name" content="InvestireOggi"/>
    <meta property="article:published_time" content="2019-11-23T09:36:42+00:00"/>
    <meta property="og:title" content="Offerte Tim e Vodafone: ecco quelle a partire da 5,99 euro di novembre"/>
    <meta property="og:description" content="Ecco le migliori offerte di novembre 2019 da 5,99 euro di Tim e Vodafone."/>
  </head>
  <body>
    <article>
      <h1>Offerte Tim e Vodafone: ecco quelle a partire da 5,99 euro di novembre</h1>
      <h2>Ecco le migliori offerte di novembre 2019 da 5,99 euro di Tim e Vodafone.</h2>
      <address><time datetime="2019-11-23T09:36:42+00:00">23 Nov 2019, 09:36</time> by <a rel="author" href="https://www.investireoggi.it/risparmio/author/alessandradibartolomeo/" target="_blank">Alessandra Di Bartolomeo</a></address>
      <p><b>Tim e Vodafone</b> fanno sul serio. Entrambi gli operatori hanno infatti lanciato delle <b>super offerte</b> con tanti minuti e gigabyte a partire dalla cifra di <b>5,99 euro al mese</b>. Le promozioni, però, non saranno attivabili da tutti ma soltanto da chi passa a Vodafone e Tim da determinati operatori telefonici.</p>
      <p>Ecco i dettagli.</p>
      <h3>Tim e le offerte di novembre a partire da 5,99 euro</h3>
      <p><b>Tim </b>nei giorni scorsi ha deciso di cambiare nuovamente la lista delle offerte winback attivabili in alcuni call center abilitati. E così si potrà nuovamente attivare la <b>Tim Supreme al prezzo di 5,99 euro</b> al mese. L’offerta sarà rivolta agli ex clienti Tim che nel passato avevano lasciato il consenso commerciale e che ora fruiscono dei servizi Fastweb, Iliad e di altri operatori virtuali (tranne Lyca Mobile, Ho.Mobile e Kena Mobile). Nel dettaglio la promozione su indicata offrirà minuti illimitati verso numerazioni fisse e mobili nonché 50 Gb di internet per navigare in 4G fino a 150 Mbps. Il costo di attivazione sarà pari a 4 euro.</p>
      <p>Ci sarà poi la possibilità di attivare la <b>Tim Iron X 50 Gb al costo di 6,99 euro</b> se si verrà contattati. L’offerta nel dettaglio sarà rivolta a coloro che provengono da Tre Italia, Ho.Mobile e Lyca Mobile. Il costo di attivazione di tale offerta sarà di 3 euro e la promo offrirà minuti illimitati verso tutti nonché 50 Gb di internet in 4G fino a 150 Mbps.</p>
      <h3>Vodafone e le offerte di novembre 2019 da 5,99 euro</h3>
      <p>Anche <b>Vodafone</b> ha rinnovato i prezzi delle <b>offerte Special</b> che saranno attivabili nei negozi aderenti all’iniziativa del marchio Vodafone fino all’esaurimento dei codici coupon interni. Ovviamente si dovrà acquistare una nuova sim ricaricabile ed effettuare richiesta di portabilità del proprio numero di telefono se si proviene da uno degli specifici operatori annunciati dall’operatore dal logo rosso e bianco.</p>
      <p>Segnaliamo, quindi, per chi passa a Vodafone da British Telecom, Daily Telecom ed altri Mvno  la promozione <b>Special 50 Gb</b> che, come si evince da nome, consentirà di avere 50 Gb di internet in 4G mensili e minuti illimitati verso tutti i numeri al prezzo di <b>5,99 euro al mese</b>.</p>
      <p>Il costo di attivazione di tale offerta sarà di 12,10 euro.</p>
      <p>Chi vorrà tornare in Vodafone da Iliad potrà invece attivare un’offerta a<b> 7 euro </b>al mese se si riceverà il messaggio promozionale. Grazie a tale promozione si avranno minuti e messaggi illimitati ed inoltre 50 Gb di internet in 4G. L’attivazione sarà invece gratuita. In più grazie al Red Friday si potrà ricevere il Huawei P Smart 2019 al prezzo di 3,99 euro per trenta mesi ed anticipo di 19,99 euro. Tale offerta potrà essere attivata nei negozi Vodafone entro il 27 novembre.</p>
      <p>Leggete anche: <a href="https://www.investireoggi.it/risparmio/costi-nascosti-riposate-in-pace-iliad-li-ha-seppelliti-e-tim-vodafone-e-wind/">Costi nascosti riposate in pace, Iliad li ha seppelliti e Tim, Vodafone e Wind?</a></p>
      <p>alessandra.dibartolomeo@investireoggi.it</p>
    </article>
  </body>
</html>