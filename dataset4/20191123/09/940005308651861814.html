<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/divers/momentul-socant-in-care-un-sofer-cade-cu-masina-intr-o-gaura-din-sosea-video.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-23T09:26:00+00:00"/>
    <meta property="og:title" content="Momentul șocant în care un șofer cade cu mașina într-o gaură din șosea. VIDEO"/>
    <meta property="og:description" content="Un șofer a căzut cu mașina într-o gaură din șosea, în orașul Brazilian Rio Grande do Sul, formată de un camion care transporta lut."/>
  </head>
  <body>
    <article>
      <h1>Momentul șocant în care un șofer cade cu mașina într-o gaură din șosea. VIDEO</h1>
      <h2>Un șofer a căzut cu mașina într-o gaură din șosea, în orașul Brazilian Rio Grande do Sul, formată de un camion care transporta lut.</h2>
      <address>
        <time datetime="2019-11-23T09:26:00+00:00">23 Nov 2019, 09:26</time>
      </address>
      <p>Momentul a fost surprins de o cameră de supraveghere din zonă, relatează site-ul vanguardia.com.</p>
      <p>Mașina a căzut complet în gaura formată în șosea, dar din fericire femeia de la volan și fiica acesteia au scăpat cu răni minore.</p>
      <p>Vanessa Cavagnolli, șoferița în vârstă de 34 de ani, a suferit o rană la nas.</p>
      <p><i>„Am căzut din senin. Am deschis apoi ușile mașinii și am încercat să ieșim”,</i> a declarat femeia.</p>
      <p>Un bărbat le-a ajutat pe cele două să iasă din gaură și a avertizat restul mașinilor să ocolească zona.</p>
      <p>Mai mulți localnici au rămas fără apă, deoarece mașina a căzut pe mai multe țevi de apă.</p>
      <p>Autoritățile locale au transmis că șoseaua are o vechime de peste 50 de ani și că cel mai probabil s-a prăbușit din cauza greutății camionului.</p>
      <figure>
        <iframe src="https://www.youtube.com/embed/nHBK7TsZEzA" width="560" height="315" data-service="Youtube" scrolling="no"/>
      </figure>
      <p> </p>
      <p>
        <b>Pe </b>
        <a href="https://www.instagram.com/stirileprotvro/">
          <b>Instagram-ul Știrile ProTV</b>
        </a>
        <b> găsiți imaginile momentului din România, dar și din lume!  </b>
      </p>
      <p>
        <i>
          <b>
            <a href="http://onelink.to/dhrsfr">CLICK AICI pentru a instala GRATUIT aplicația Știrile ProTV pentru telefoane Android și iPhone!</a>
          </b>
        </i>
      </p>
      <p>Sursa: vanguardia.com</p>
    </article>
  </body>
</html>