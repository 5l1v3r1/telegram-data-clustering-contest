<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/samenleving/1277018/erotisch-recreeren-man-neemt-met-sekspaleisje-wraak-op-hypocriete-buren.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-23T09:04:30+00:00"/>
    <meta property="og:title" content="‘Erotisch recreëren’: Man neemt met sekspaleisje wraak op hypocriete buren"/>
    <meta property="og:description" content="In het Twentse dorpje Reutum staat een park met vakantiehuisjes, allemaal eigendom van keurige mensen. Die huisjes worden ook verhuurd. Ook aan keurige ..."/>
  </head>
  <body>
    <article>
      <h1>‘Erotisch recreëren’: Man neemt met sekspaleisje wraak op hypocriete buren</h1>
      <address><time datetime="2019-11-23T09:04:30+00:00">23 Nov 2019, 09:04</time> by <a rel="author" href="https://www.welingelichtekringen.nl/author/gerard-driehuis" target="_blank">Gerard Driehuis</a></address>
      <p>In het Twentse dorpje Reutum staat een park met vakantiehuisjes, allemaal eigendom van <i>keurige </i>mensen. Die huisjes worden ook verhuurd. Ook aan <i>keurige </i>mensen. Dus al die keurige mensen waren zeer ontsteld toen Jos Wolthuis (62) uit Saasveld zijn huisje verhuurde aan Poolse arbeiders. Die waren immers minder keurig. Keurig genoeg om klussen te doen voor minder geld dan Nederlanders, maar niet keurig genoeg als buren. Dus zorgde de Vereniging van Eigenaren er voor dat het Jos verboden werd zijn huisje aan Polen te verhuren.</p>
      <p>Maar Jos naam briljant wraak. Zijn huisje is nu te huur voor seks. Dat staat er ook met grote letters op. ‘Erotisch recreëren’, staat er op. Te huur voor partnerruil of een orgie, bijvoorbeeld. Of voor SM-spelletjes, die thuis vanwege de kinderen (of ouders) niet kunnen. 50 euro bij dag, 100 voor een lang weekeind.</p>
      <p>Die bestemming is niet verboden op het park of bij de gemeente. Dus als Polen niet keurig genoeg zijn, dan maar seks. Geen prostitutie natuurlijk, zegt Jos. Want dat mag niet.  Al geeft hij wel eerlijk toe dat hij niet alles kan controleren. „Ik ga daar niet op de loer liggen, of zo,” zegt hij tegen Tubantia. Tip: <a href="https://www.tubantia.nl/tubbergen/sekshut-in-reutum-want-eigenaar-jos-mag-er-geen-polen-huisvesten~a77ac211/">lees het hele verhaal</a></p>
      <p><b>Bron(nen):   </b><a href="https://www.tubantia.nl/tubbergen/sekshut-in-reutum-want-eigenaar-jos-mag-er-geen-polen-huisvesten~a77ac211/">Tubantia</a>      </p>
    </article>
  </body>
</html>