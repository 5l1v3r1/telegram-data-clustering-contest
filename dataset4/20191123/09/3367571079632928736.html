<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/rassegna-stampa/gazzetta-adl-non-vuole-mostrare-debolezza-andra-allo-scontro-incurante-delle-conseguenze-415503"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-23T09:50:00+00:00"/>
    <meta property="og:title" content="Gazzetta - ADL non vuole mostrare debolezza: andrà allo scontro incurante delle conseguenze"/>
    <meta property="og:description" content="Da un lato la voglia di rialzarsi, dall'altro la consapevolezza di non poterla far passare liscia perché ne va della credibilità della sua gestione"/>
  </head>
  <body>
    <article>
      <h1>Gazzetta - ADL non vuole mostrare debolezza: andrà allo scontro incurante delle conseguenze</h1>
      <h2>Da un lato la voglia di rialzarsi, dall'altro la consapevolezza di non poterla far passare liscia perché ne va della credibilità della sua gestione</h2>
      <address><time datetime="2019-11-23T09:50:00+00:00">23 Nov 2019, 09:50</time> by <a rel="author">Redazione Tutto Napoli.net</a></address>
      <p>Da un lato la voglia di rialzarsi, dall'altro la consapevolezza di non poterla far passare liscia perché ne va della credibilità della sua gestione. <b>Aurelio De Laurentiis</b> s'è trovato di fronte ad un bivio e ha scelto la strada della determinazione, quella che porterà alle multe per i calciatori e allo scontro legale senza precedenti. A riportarlo è l'edizione odierna de <i>La Gazzetta dello Sport:</i></p>
      <p>
        <i>"Dunque, il presidente ha deciso di far prevalere il proprio ruolo anche perché se avesse fatto diversamente avrebbe dimostrato una debolezza che non gli è mai appartenuta. In un primo momento s’era pensato che il club si accontentasse della semplice multa che prevede una sanzione pari al 5 per cento dello stipendio lordo mensile. Ma De Laurentiis non ne ha voluto sapere, s’è consultato per giorni coi suoi legali, assistito dall’amministratore delegato, Andrea Chiavelli, l’uomo a cui spettano le decisioni più importanti e, alla fine, ha optato per lo scontro frontale, incurante delle conseguenze che potrebbe provocare la linea dura adottata".</i>
      </p>
    </article>
  </body>
</html>