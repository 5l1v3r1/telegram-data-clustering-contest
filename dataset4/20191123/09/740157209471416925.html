<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/ochrona-srodowiska/premier-licze-na-podwojenie-liczby-wnioskow-w-programie-quot-czyste-powietrze-quot-w-2020-r,135474.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-23T09:24:00+00:00"/>
    <meta property="og:title" content="Premier: liczę na podwojenie liczby wniosków w programie &quot;Czyste powietrze&quot; w 2020 r."/>
    <meta property="og:description" content="W ramach programu &quot;Czyste powietrze&quot; w przyszłym roku powinno być złożonych około 200 tys. wniosków - powiedział w piątek premier Mateusz Morawiecki odpowiadając na pytania internautów podczas transmisji na Facebooku."/>
  </head>
  <body>
    <article>
      <h1>Premier: liczę na podwojenie liczby wniosków w programie "Czyste powietrze" w 2020 r.</h1>
      <address><time datetime="2019-11-23T09:24:00+00:00">23 Nov 2019, 09:24</time> by <a rel="author">PAP/AKC  </a></address>
      <h4>W ramach programu "Czyste powietrze" w przyszłym roku powinno być złożonych około 200 tys. wniosków - powiedział w piątek premier Mateusz Morawiecki odpowiadając na pytania internautów podczas transmisji na Facebooku.</h4>
      <hr/>
      <p>- Chcemy, żeby liczba wniosków rosła i w 2020 roku było ich co najmniej drugie tyle co w tym roku, a najlepiej, żeby było to około 200 tys. kolejnych wniosków - powiedział premier Morawiecki.</p>
      <p>- Jest jeszcze bardzo dużo do zrobienia w obszarze czystego powietrza, ale wdrożyliśmy nowe normy dla paliw, eliminujemy tak zwane kopciuchy, obniżyliśmy normy smogowe - dodał.</p>
      <p>
        <a href="https://www.portalsamorzadowy.pl/ochrona-srodowiska/lublin-chwali-sie-dzialaniami-w-walce-ze-smogiem-jest-czym,135325.html">Czytaj też: Lublin chwali się działaniami w walce ze smogiem. Jest czym</a>
      </p>
      <p>Antysmogowy program "Czyste powietrze" działa od września 2018 roku. Osoby, które chcą w nim wziąć udział złożyły już blisko 100 tys. wniosków na ponad 2 mld zł na termomodernizację domów jednorodzinnych i wymianę pieców na te bardziej ekologiczne. Pozytywną decyzję wojewódzkich funduszy wydano wobec 61 tys. wniosków (1,2 mld zł).</p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>