<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/11/never-felt-so-cheated-in-life-on.html"/>
    <meta property="og:site_name" content="Kvatha.com"/>
    <meta property="article:published_time" content="2019-11-23T09:51:00+00:00"/>
    <meta property="og:title" content="താന്‍ അജിത്തിനെ സംരക്ഷിക്കുകയും സ്‌നേഹിക്കുകയും ചെയ്തിരുന്നു; അതിന് തനിക്ക് പകരം കിട്ടിയത് ചതിയാണെന്നും സുപ്രിയ സുലെ"/>
    <meta property="og:description" content="താന്‍ അജിത്തിനെ സംരക്ഷിക്കുകയും സ്‌നേഹിക്കുകയും ചെയ്തിരുന്നുMumbai, News, Politics, Trending, Shiv Sena, NCP, Controversy, BJP, National,"/>
  </head>
  <body>
    <article>
      <h1>താന്‍ അജിത്തിനെ സംരക്ഷിക്കുകയും സ്‌നേഹിക്കുകയും ചെയ്തിരുന്നു; അതിന് തനിക്ക് പകരം കിട്ടിയത് ചതിയാണെന്നും സുപ്രിയ സുലെ</h1>
      <address><time datetime="2019-11-23T09:51:00+00:00">23 Nov 2019, 09:51</time> by <a rel="author">kvartha pre</a></address>
      <p><b>മുംബൈ: (www.kvartha.com 23.11.2019) </b>താന്‍ അജിത്തിനെ സംരക്ഷിക്കുകയും സ്‌നേഹിക്കുകയും ചെയ്തിരുന്നു. അതിന് തനിക്ക് പകരം കിട്ടിയത് ചതിയാണെന്നും സുപ്രിയ സുലെ. മഹാരാഷ്ട്രയില്‍ ഭര്‍ത്താവിന്റെ പിന്തുണയോടെ ബി ജെ പി അധികാരത്തിലെത്തിയതിനോട് പ്രതികരിക്കുകയായിരുന്നു ശരദ് പവാറിന്റെ മകള്‍ സുപ്രിയ സുലെ. <br/><br/>വാട്‌സാപ്പ് സ്റ്റാറ്റസിലൂടെയാണ് സുപ്രിയ ഇക്കാര്യം വ്യക്തമാക്കിയത്. പാര്‍ട്ടിയും കുടുംബവും പിളര്‍ന്നെന്നാണ് സുപ്രിയ അറിയിച്ചത്. ഏറെനാളുകളായി പാര്‍ട്ടിയിലും കുടുംബത്തിലും അജിത് പവാറുമായി തര്‍ക്കങ്ങള്‍ നിലനിന്നിരുന്നതായി തുറന്നുപറഞ്ഞുകൊണ്ടാണ് സുപ്രിയ സുലെ രംഗത്തെത്തിയത്.</p>
      <figure>
        <img src="https://1.bp.blogspot.com/-PO05J7dH2_4/XdkAlRU9idI/AAAAAAABt_E/s_kxSl6IilYNr-gHqQJJPXIyPyXueanJACLcBGAsYHQ/s1600/Supriya-Sule-and-Sharad-Paw.jpg"/>
      </figure>
      <p>ജീവിതത്തില്‍ ആരെയാണ് വിശ്വസിക്കാന്‍ കഴിയുക എന്നും സുപ്രിയ സുലെ തന്റെ വാട്‌സാപ്പ് സ്റ്റാറ്റസിലൂടെ ചോദിക്കുന്നു. ഇതിനുമുന്‍പ് ഒരിക്കലും ഇങ്ങനെ ചതിക്കപ്പെട്ട ഒരു അനുഭവം ഉണ്ടായിട്ടില്ല. താന്‍ അജിത്തിനെ സംരക്ഷിക്കുകയും സ്‌നേഹിക്കുകയും ചെയ്തിരുന്നുവെന്നും അതിന് തനിക്ക് ചതിയാണ് പകരം കിട്ടിയതെന്നും സുപ്രിയ സുലെ പറയുന്നു.</p>
      <figure>
        <img src="https://1.bp.blogspot.com/-CqJXyhKLV30/XdkA5RR2ChI/AAAAAAABt_M/RYWIqrkwpBsT3lO88zdU14ToNtt2c0bwACLcBGAsYHQ/s1600/Supriya-Sule.jpg"/>
      </figure>
      <p>അതേസമയം, മഹാരാഷ്ട്രയില്‍ ബി ജെ പിയോടൊപ്പം സഖ്യം ചേരാനുള്ള തീരുമാനം അജിത് പവാറിന്റെ വ്യക്തിപരമായ നീക്കമാണെന്ന് എന്‍ സി പി ദേശീയ അധ്യക്ഷന്‍ ശരദ് പവാര്‍ പറഞ്ഞിരുന്നു. അവസാന നിമിഷത്തില്‍ മറുകണ്ടം ചാടി, ബി ജെ പിയെ പിന്തുണയ്ക്കാന്‍ അജിത് പവാര്‍ പോയത് തലേദിവസം ശിവസേനയും കോണ്‍ഗ്രസുമായുള്ള ചര്‍ച്ചയില്‍ പങ്കെടുത്ത ശേഷമെന്നും റിപ്പോര്‍ട്ടുണ്ട്. <br/><br/>ചര്‍ച്ചയില്‍ നിന്നും ഇടയ്ക്ക് വച്ച് ഇറങ്ങിപ്പോയ അജിത് പിറ്റേദിവസം നേരം പുലര്‍ന്നപ്പോള്‍ ബി ജെ പി പാളയത്തില്‍ ചേര്‍ന്നതാണ് കോണ്‍ഗ്രസും ശിവസേനയും ഞെട്ടലോടെ കണ്ടത്. എന്‍ സി പി ഈ തീരുമാനത്തെ അംഗീകരിക്കുകയോ അതിനെ പിന്താങ്ങുകയോ ഇല്ലെന്നും തങ്ങള്‍ക്ക് ഈ തീരുമാനത്തില്‍ പങ്കില്ലെന്നും ശരദ് പവാര്‍ അറിയിച്ചിട്ടുണ്ട്. ട്വിറ്റര്‍ വഴിയാണ് ഇക്കാര്യം ശരദ് പവാര്‍ അറിയിച്ചത്. <br/><br/>അജിത് പവാറും ശരദ് പവാറിന്റെ മകള്‍ സുപ്രിയ സുലെയും തമ്മില്‍ മുന്‍പേ തന്നെ അധികാര വടംവലി നിലവിലുണ്ടായിരുന്നു. മാത്രമല്ല ശിവസേനയും കോണ്‍ഗ്രസുമായും സഖ്യം ചേരുന്നതിനോടും അജിത് പവാര്‍ എതിര്‍പ്പ് പ്രകടിപ്പിച്ചിരുന്നു. കൂടാതെ ഇരുപാര്‍ട്ടികളുമായുള്ള സഖ്യ ചര്‍ച്ചകളിലും അജിത് പവാര്‍ നിരന്തരം എതിര്‍പ്പ് പ്രകടിപ്പിച്ചിരുന്നു.<br/><br/><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം )</a><br/><br/>Keywords:<b> ‘Never Felt so Cheated in Life’: On WhatsApp, Supriya Sule Opens Up on Dramatic Rift With Cousin Ajit Pawar,Mumbai, News, Politics, Trending, Shiv Sena, NCP, Controversy, BJP, National.</b></p>
    </article>
  </body>
</html>