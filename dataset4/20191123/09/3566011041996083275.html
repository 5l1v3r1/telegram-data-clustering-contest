<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549308.html/%D8%A8%D9%88%D9%84%D8%AA%D9%88%D9%86-%D8%B3%DA%A9%D9%88%D8%AA%D8%B4-%D8%B1%D8%A7-%D8%B4%DA%A9%D8%B3%D8%AA-%D8%AA%D9%87%D8%AF%DB%8C%D8%AF-%D9%85%D8%B4%D8%A7%D9%88%D8%B1-%D8%B3%D8%A7%D8%A8%D9%82-%D8%AA%D8%B1%D8%A7%D9%85%D9%BE-%D8%A8%D9%87-%D8%A7%D9%81%D8%B4%D8%A7%DA%AF%D8%B1%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T09:54:00+00:00"/>
    <meta property="og:title" content="بولتون سکوتش را شکست/تهدید مشاور سابق ترامپ به افشاگری"/>
    <meta property="og:description" content="مشاور سابق امنیت ملی رئیس جمهور آمریکا پس از هفته‎ها سکوت در پی اخراج وی از کاخ سفید، فاش کرد که دسترسی وی در این مدت به حساب شخصی‌اش در توییتر از سوی کاخ سفید مسدود شده بود."/>
  </head>
  <body>
    <article>
      <h1>بولتون سکوتش را شکست/تهدید مشاور سابق ترامپ به افشاگری</h1>
      <address>
        <time datetime="2019-11-23T09:54:00+00:00">23 Nov 2019, 09:54</time>
      </address>
      <p>مشاور سابق امنیت ملی رئیس جمهور آمریکا پس از هفته‎ها سکوت در پی اخراج وی از کاخ سفید، فاش کرد که دسترسی وی در این مدت به حساب شخصی‌اش در توییتر از سوی کاخ سفید مسدود شده بود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ «جان بولتون»، در صفحه توییتر خود اقدام کاخ سفید مبنی بر جلوگیری از دسترسی وی به حساب کاربری‌اش را مورد انتقاد قرار داد.</p>
      <p>بولتون می‌گوید که " کاخ سفید از زمان استعفایش از سمت مشاور امنیت ملی رئیس جمهور آمریکا، دسترسی وی را به حساب کاربری‌اش در توییتر مسدود کرده است."   وی می‎افزاید "از زمان استعفا، کاخ سفید از دسترسی من به حساب شخصی توییتر خودداری کرده است؛ آنها می‌ترسند من درباره چه چیزی حرف بزنم؟ برای آنهایی که مظنون بودند من پنهان شده‌ام، من متاسفم که ناامیدشان کردم."   دونالد ترامپ روز ۱۰ سپتامبر (۱۹ شهریور)، با انتشار پیامی از اخراج جان بولتون از سمت مشاور امنیت ملی کاخ سفید خبر داد.   اما در ماه‌های منتهی به استعفای جان بولتون، گزارش‌های بسیاری درباره اختلاف نظر او با رئیس جمهور منتشر شده و گمانه‌زنی‌هایی درباره استعفای او نیز بالا گرفته بود.   بولتون در پیام‌های توییتری خود این سخنان را «افشاگری» توصیف کرده است.   در ههمین حال پایگاه «نیویورک تایمز» در گزارشی به این موضوع پرداخته و می‌نویسد: جان بولتون، مشاور سابق ترامپ، در توییتر خود سکوتش را شکست، اما منظور وی در دست گرفتن حساب کاربری‌اش در توییتر است و درباره موضوع اوکراین و استیضاح ترامپ همچنان سکوت کرده است.   این در حالی است که پیش از این مجلس نمایندگان آمریکا احضاریه‌ای برای جان بولتون فرستاده و از او خواسته تا اطلاعات و مدارک در خصوص اوکراین گیت را ارائه دهد، اما وی از حضور در جلسه استماع کنگره و ارائه اطلاعات تاکنون خودداری کرده است.   اما موضوعی که در زمان حضور بولتون در کاخ سفید نیز مشهود بود اختلافات زیاد وی با ترامپ بر سر مسائل گوناگون از جمله سیاست خارجی بود که در نهایت این اختلافات به برکناری‎اش منجر شد. منبع: میزان انتهای پیام/  </p>
    </article>
  </body>
</html>