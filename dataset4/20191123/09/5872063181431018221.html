<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/elliniko/g-ethniki/1561055/monodromos-i-niki-gia-irodoto-me-panakrotiriako/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-23T09:35:00+00:00"/>
    <meta property="og:title" content="Μονόδρομος η νίκη για Ηρόδοτο με Πανακρωτηριακό"/>
    <meta property="og:description" content="Μετά από τρεις αγωνιστικές, οι κυανόλευκοι θέλουν να επιστρέψουν αύριο στα νικηφόρα αποτελέσματα"/>
  </head>
  <body>
    <article>
      <h1>Μονόδρομος η νίκη για Ηρόδοτο με Πανακρωτηριακό</h1>
      <address><time datetime="2019-11-23T09:35:00+00:00">23 Nov 2019, 09:35</time> by <a rel="author">Βαρδαλαχάκης Μανώλης</a></address>
      <p>
        <b>Μετά από τρεις αγωνιστικές, οι κυανόλευκοι θέλουν να επιστρέψουν αύριο στα νικηφόρα αποτελέσματα</b>
      </p>
      <p>Μετά το ισόπαλο ντέρμπι με την Επισκοπή, ο Ηρόδοτος αγωνίζεται ξανά στην έδρα του στην πρεμιέρα του β’ γύρου, φιλοξενώντας αύριο στις 15:00 τον Πανακρωτηριακό.</p>
      <p>Το νικηφόρο αποτέλεσμα αποτελεί μονόδρομο μετά από τρεις αγωνιστικές χωρίς νίκη (δύο ήττες-μία ισοπαλία), με τον προπονητή του Ηροδότου Νίκο Σουργιά να επισημαίνει τα εξής σε δηλώσεις του:</p>
      <p>
        <i>«Αντιμετωπίζουμε μία ανταγωνιστική ομάδα που έχει κάνει μία καλή πορεία. Θέλουμε να ξεκινήσουμε τον δεύτερο γύρο με ένα θετικό αποτέλεσμα. Θα χρειαστεί να είμαστε συγκεντρωμένοι και να προσπαθήσουμε πολύ σε όλη την διάρκεια του ματς. Έχουν αντιληφθεί οι παίκτες μας την δυσκολία του αγώνα, αλλά θα κάνουν ό,τι μπορούν ώστε να πάρουν ένα θετικό αποτέλεσμα και θα δώσουν ό,τι καλύτερο έχουν για να τα καταφέρουν. Όπως σε κάθε ματς, εντός και εκτός έδρας, θέλουμε τον κόσμο δίπλα μας. Είναι η δύναμή μας και τον ευχαριστούμε για την στήριξη και τον καλούμε να έρθει την Κυριακή στο γήπεδό μας».</i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/podosfairo/elliniko/g-ethniki/1560916/oi-arithmoi-tou-irodotou-ston-a-guro-tis-g-ethnikis/"/>
        <a href="https://www.neakriti.gr/article/sport/podosfairo/elliniko/g-ethniki/1560377/sourgias-theloume-tin-stirixi-tou-kosmou/"/>
      </related>
    </article>
  </body>
</html>