<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/cum-a-raspuns-gina-pistol-dupa-ce-un-fan-a-vrut-sa-o-combine-pe-instagram-ce-a-zis-blonda-despre-smiley-20097789"/>
    <meta property="og:site_name" content="Cancan.ro"/>
    <meta property="article:published_time" content="2019-11-23T09:18:02+00:00"/>
    <meta property="og:title" content="Cum a răspuns Gina Pistol după ce un fan a vrut să o „combine” pe Instagram. Ce a zis blonda despre Smiley"/>
    <meta property="og:description" content="Gina Pistol se află în Asia, acolo unde filmează noul sezon din reality-show-ul Asia Express şi a arătat tuturor, cu mare bucurie, ce cadou i-a făcut"/>
  </head>
  <body>
    <article>
      <h1>Cum a răspuns Gina Pistol după ce un fan a vrut să o „combine” pe Instagram. Ce a zis blonda despre Smiley</h1>
      <address><time datetime="2019-11-23T09:18:02+00:00">23 Nov 2019, 09:18</time> by <a rel="author">Cristian Lisandru</a></address>
      <p>
        <b>Gina Pistol se află în Asia, acolo unde filmează noul sezon din reality-show-ul <i>Asia Express</i> şi a arătat tuturor, cu mare bucurie, ce cadou i-a făcut Smiley. Vedeta a postat un filmuleţ pe pagina sa de Instagram, iar la gât purta un lănțisor care avea atașat de el un zâmbet, făcând referire la Smiley. „<i>Pe acesta l-am primit de la iubitul meu, sper să fie ultimul, să nu mai aibă și altele</i>”, a transmis Gina pe reţelele de socializare. Frumoasa vedetă nu duce lipsă de admiratori, iar de curând, pe o pagină de socializare, unul dintre aceștia i-a cerut să vorbească ”în privat”.</b>
      </p>
      <p>Relația dintre Gina Pistol și Smiley este de notorietate, chiar dacă amândoi au încercat să fie cât mai discreți în ceea ce privește detaliile poveștii de dragoste. Inițial, au existat doar speculații pe această temă, ulterior fiind confirmate zvonurile. Acum, nimeni nu se mai îndoiește că între Gina și Smiley există acel feeling care duce la o viață în doi, iar partenera lui Smiley își ține și admiratorii… șa distanță.</p>
      <p>De curând, unul dintre vizitatorii paginii sale de Instagram i-a cerut să vorbească ”în privat”. Ce ”combinație” ar fi, și-a spus respectivul, așteptând cu sufletul la gură reacția Ginei. Numai că a avut parte de o surpriză. Aceasta l-a refuzat, invocând un motiv categoric. <i><b>”Nu mă lasă iubitul meu”</b></i>, a scris Gina, punând punctul pe ”i”.</p>
      <h3>Gina Pistol: ”Este o relație normală”</h3>
      <p>Gina Pistol s-a decis să vorbească despre relația cu Smiley și, într-un interviu, a oferit informații așteptate de multă vreme. Recunoaște că au preferat să fie discreți și mărturisește că familiile erau la curent cu tot ceea ce se întâmpla între ei.</p>
      <p>„<i><b>Este o relație normală, este o relație între doi oameni maturi care, în primul rând, se cunosc pe ei. De asta am și ales să nu ieșim cu relația noastră în presă, tocmai pentru că vrem să o trăim într-un fel frumos și curat. Familiile noastre știau de noi, prietenii noștri apropiați știau, doar cei din presă nu știau sigur că e ceva. Nu voiam și nu vrem să ne întrebe nimeni: «Dar voi când vă căsătoriți, când faceți copii, băiatul ăsta e bun pentru tine, fata asta e bună pentru tine?». Eu știu mai bine decât toată lumea care mă privește ce este bine pentru mine, la fel cum el știe ce este bine pentru el”, a mai spus vedeta Anteni 1.</b></i>„, a spus vedeta tv în cadrul interviului pentru <a href="https://www.elle.ro/people/gina-pistol-declaratii-exclusive-despre-relatia-cu-smiley-doi-oameni-care-sunt-ei-sinceri-si-care-se-iubesc-678003/">Elle</a>.</p>
      <p> </p>
    </article>
  </body>
</html>