<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/ncr/story-noida-man-kills-self-by-jumping-ahead-of-moving-train-at-golf-course-metro-station-2864105.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T09:33:27+00:00"/>
    <meta property="og:title" content="नोएडा में मेट्रो ट्रैक पर कूदकर युवक ने की आत्महत्या, कुछ समय के लिए बाधित रही सेवा"/>
    <meta property="og:description" content="दिल्ली निवासी एक व्यक्ति ने शनिवार को नोएडा के गोल्फ कोर्स मेट्रो स्टेशन की पटरी पर एक तेज रफ्तार मेट्रो ट्रेन के आगे कूदकर आत्महत्या कर ली। पुलिस ने यह जानकारी दी। पुलिस ने बताया कि यह दुर्घटना..."/>
  </head>
  <body>
    <article>
      <h1>नोएडा में मेट्रो ट्रैक पर कूदकर युवक ने की आत्महत्या, कुछ समय के लिए बाधित रही सेवा</h1>
      <address><time datetime="2019-11-23T09:33:27+00:00">23 Nov 2019, 09:33</time> by <a rel="author">नोएडा | एजेंसी</a></address>
      <p>दिल्ली निवासी एक व्यक्ति ने शनिवार को नोएडा के गोल्फ कोर्स मेट्रो स्टेशन की पटरी पर एक तेज रफ्तार मेट्रो ट्रेन के आगे कूदकर आत्महत्या कर ली। पुलिस ने यह जानकारी दी।</p>
      <p>पुलिस ने बताया कि यह दुर्घटना सुबह साढ़े नौ बजे हुई, जिसकी वजह से इलेक्ट्रॉनिक सिटी से द्वारका को जोड़ने वाली मेट्रो की ब्लू लाइन कुछ समय के लिए बाधित रही।</p>
      <p>सेक्टर 20 पुलिस थाने के अधिकारी के अनुसार मृतक की पहचान दिल्ली निवासी रूपक्ष पॉल (23) के रूप में हुई। पुलिस मामले की तफ्तीश कर रही है।</p>
      <p>दिल्ली मेट्रो रेल कॉर्पोरेशन (डीएमआरसी) ने साढ़े नौ बजे कहा कि इस घटना के कारण नोएडा और करोल बाग के बीच मेट्रो सेवा कु‍छ समय के लिए बाधित रही। डीएमआरसी ने सुबह 10 बजे ट्वीट कर सेवाएं फिर से बहाल होने की जानकारी दी।</p>
    </article>
  </body>
</html>