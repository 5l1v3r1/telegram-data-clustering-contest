<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.xiaomitoday.it/xiaomi-mi-watch-ha-problemi-di-ricarica-ma-lazienda-risolve-tramite-aggiornamento.html"/>
    <meta property="og:site_name" content="XIAOMI today"/>
    <meta property="article:published_time" content="2019-11-23T09:37:26+00:00"/>
    <meta property="og:title" content="Xiaomi Mi Watch ha problemi di ricarica ma l’azienda risolve tramite aggiornamento"/>
    <meta property="og:description" content="Stanno emergendo i primi bug di gioventù dello Xiaomi Mi Watch. Ma niente paura perchè l'azienda ha già pronta la soluzione con un update."/>
  </head>
  <body>
    <article>
      <h1>Xiaomi Mi Watch ha problemi di ricarica ma l’azienda risolve tramite aggiornamento</h1>
      <address><time datetime="2019-11-23T09:37:26+00:00">23 Nov 2019, 09:37</time> by <a rel="author" href="https://www.xiaomitoday.it/author/emanuele-lafulla" target="_blank">Emanuele Iafulla</a></address>
      <p>Il settore dei dispositivi indossabili ha subito una crescita esponenziale nell’ultimo anno, tanto che la stessa AmazFit solo nell’ultimo semestre ha tirato fuori oltre 4 prodotti ma soprattutto è la stessa Xiaomi a cimentarsi in prima persona in questo mercato con la presentazione del suo Mi Watch, annunciato ad inizio novembre e basato sull’OS di Google. Per quanto però l’azienda abbia avuto a che fare con Huami, le conoscenze tecniche forse non erano ancora pronte ad affrontare questa nuova esperienza, in quanto le problematiche iniziali non sono mancate.</p>
      <p>Infatti gli utenti che hanno per prima potuto mettere mano, anzi polso, allo Xiaomi Mi Watch hanno lamentato qualche difetto, tra cui una lentezza riguardo la ricarica facendo credere che questo fosse un difetto permanente, ma in realtà la soluzione c’è e sembra essere pronta, facendo quindi risalire l’hype per questo prodotto.</p>
      <figure>
        <img src="https://www.xiaomitoday.it/wp-content/uploads/2019/11/mi-watch.png"/>
      </figure>
      <h3>Xiaomi Mi Watch ha problemi di ricarica ma l’azienda risolve tramite aggiornamento</h3>
      <p>Infatti Xiaomi ha da subito chiamata a raccolta i propri ingegneri e sviluppatori, i quali hanno realizzato un aggiornamento software che risolve per l’appunto il problema della ricarica lenta dello smartwatch. Il product director, Cheng Liang, ha confermato che l’update sarà rilasciato ad inizio dicembre e probabilmente potrebbe trattarsi dello stesso aggiornamento di cui abbiamo già parlato qualche giorno fa sul blog.</p>
      <p>Tra le altre cose, il nuovo firmware dovrebbe ottimizzare anche alcuni aspetti legati all’accoppiamento con dispositvi iOS, come la velocità del download delle app, bug di notifica, meteo etc.. Altra problematica rimane legata al supporto dell’eSIM: il Mi Watch di base offre la nuova tecnologia dell’Embedded SIM, ma gli utenti cinesi non riescono ancora a sfruttarla, per il semplice motivo che i carrier cinesi non sono ancora stati configurati. Ma anche su questo Cheng Liang conferma che la fase di configurazione da parte dei carrier arriverà entro metà dicembre, ma per tale fix Xiaomi rilascerà un ulteriore aggiornamento OTA.</p>
    </article>
  </body>
</html>