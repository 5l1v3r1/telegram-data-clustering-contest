<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/galatasaray/galatasaray-basaksehir-macinda-olay-goruntu-arda-turan"/>
    <meta property="og:site_name" content="FotoMaç"/>
    <meta property="article:published_time" content="2019-11-23T09:15:00+00:00"/>
    <meta property="og:title" content="Galatasaray - Başakşehir maçında olay görüntü! Arda Turan..."/>
    <meta property="og:description" content="Galatasaray Başakşehir maçı ile Süper Lig'de 12. hafta heyecanı başladı. Kazananın zirveye oturacağı maçta gülen taraf 1-0'lık skorla Medipol Başakşehir oldu. Galatasaray ligde 41 maç sonra evinde mağlup oldu. Başakşehir 22 puanla maç fazlasıyla artık lider. Aslan'ın ise 19 puanı bulunuyor. Karşılaşma öncesinse Arda Turan eski hocası Fatih Terim'in elini öpmüş ve büyük alkış toplamıştı. Arda, Başakşehir'in 78'inci dakikada bulduğu golden sonra yaptığı hareketle de olay oldu. İşte o kare..."/>
  </head>
  <body>
    <article>
      <h1>Galatasaray - Başakşehir maçında olay görüntü! Arda Turan...</h1>
      <address>
        <time datetime="2019-11-23T09:15:00+00:00">23 Nov 2019, 09:15</time>
      </address>
      <p>
        <b>Galatasaray Başakşehir maçı ile Süper Lig'de 12. hafta heyecanı başladı. Kazananın zirveye oturacağı maçta gülen taraf 1-0'lık skorla Medipol Başakşehir oldu. Galatasaray ligde 41 maç sonra evinde mağlup oldu. Başakşehir 22 puanla maç fazlasıyla artık lider. Aslan'ın ise 19 puanı bulunuyor. Karşılaşma öncesinse Arda Turan eski hocası Fatih Terim'in elini öpmüş ve büyük alkış toplamıştı. Arda, Başakşehir'in 78'inci dakikada bulduğu golden sonra yaptığı hareketle de olay oldu. İşte o kare...</b>
      </p>
      <figure>
        <img src="https://iaftm.tmgrup.com.tr/c1d538/0/0/0/0/0/0?u=https://iftm.tmgrup.com.tr/album/2019/11/23/galatasaray-basaksehir-macinda-olay-goruntu-arda-turan-1574489215590.jpg&amp;mw=1000&amp;l=1"/>
        <figcaption>Süper Lig'in 12. haftasında Medipol Başakşehir'e 1-0 mağlup olan Galatasaray, ligde 41 maç sonra sahasında kaybetti.</figcaption>
      </figure>
      <figure>
        <img src="https://iaftm.tmgrup.com.tr/9f622a/0/0/0/0/0/0?u=https://iftm.tmgrup.com.tr/album/2019/11/23/galatasaray-basaksehir-macinda-olay-goruntu-arda-turan-1574489226236.jpg&amp;mw=1000&amp;l=1"/>
        <figcaption>Sarı-kırmızılı takımın, Türk Telekom Stadı'nda 2016-2017 sezonunun 30. haftasında, 6 Mayıs 2017'de Kasımpaşa'ya 3-1 mağlup olduğu karşılaşmadan sonra elde ettiği 41 maçlık yenilmezlik serisi, Medipol Başakşehir müsabakasında sona erdi.</figcaption>
      </figure>
      <figure>
        <img src="https://iaftm.tmgrup.com.tr/a06511/0/0/0/0/0/0?u=https://iftm.tmgrup.com.tr/album/2019/11/23/galatasaray-basaksehir-macinda-olay-goruntu-arda-turan-1574489228463.jpg&amp;mw=1000&amp;l=1"/>
        <figcaption>Galatasaray, Medipol Başakşehir karşılaşmasından önce sahasında çıktığı 41 lig maçında 34 galibiyet, 7 beraberlik yaşamıştı.</figcaption>
      </figure>
      <figure>
        <img src="https://iaftm.tmgrup.com.tr/706f0c/0/0/0/0/0/0?u=https://iftm.tmgrup.com.tr/album/2019/11/23/galatasaray-basaksehir-macinda-olay-goruntu-arda-turan-1574489228961.jpg&amp;mw=1000&amp;l=1"/>
        <figcaption>Sarı-kırmızılı takım, ligde 930 gün sonra Türk Telekom Stadı'ndan puan elde edemedi.</figcaption>
      </figure>
      <figure>
        <img src="https://iaftm.tmgrup.com.tr/a940f0/0/0/0/0/0/0?u=https://iftm.tmgrup.com.tr/album/2019/11/23/galatasaray-basaksehir-macinda-olay-goruntu-arda-turan-1574489228332.jpg&amp;mw=1000&amp;l=1"/>
        <figcaption><b>GECENİN KARESİ<br/></b>Süper Lig'in 12. haftasında oynanan Galatasaray-Medipol Başakşehir karşılaşması öncesinde ilginç bir an yaşandı!</figcaption>
      </figure>
      <figure>
        <img src="https://iaftm.tmgrup.com.tr/4783ae/0/0/0/0/0/0?u=https://iftm.tmgrup.com.tr/album/2019/11/23/galatasaray-basaksehir-macinda-olay-goruntu-arda-turan-1574489225247.jpg&amp;mw=1000&amp;l=1"/>
        <figcaption>EURO 2016'daki prim kriziyle arası açılan ve tartışan Fatih Terim-Arda Turan arasında gerginlik sona erdi.</figcaption>
      </figure>
      <figure>
        <img src="https://iaftm.tmgrup.com.tr/467172/0/0/0/0/0/0?u=https://iftm.tmgrup.com.tr/album/2019/11/23/galatasaray-basaksehir-macinda-olay-goruntu-arda-turan-1574489233071.jpg&amp;mw=1000&amp;l=1"/>
        <figcaption>Türk Telekom Stadyumu'nda oynanan mücadelede yedekler arasında yer alan Arda Turan, Galatasaray yedek kulübesine giderek Fatih Terim'in elini öperek, eski hocasına sarıldı.</figcaption>
      </figure>
      <figure>
        <img src="https://iaftm.tmgrup.com.tr/32908c/0/0/0/0/0/0?u=https://iftm.tmgrup.com.tr/album/2019/11/23/galatasaray-basaksehir-macinda-olay-goruntu-arda-turan-1574489228525.jpg&amp;mw=1000&amp;l=1"/>
        <figcaption>Terim, maçtan sonra ise Arda'nın yanına gelmesiyle ilgili olarak şu açıklamalarda bulundu:</figcaption>
      </figure>
      <figure>
        <img src="https://iaftm.tmgrup.com.tr/2a7aaf/0/0/0/0/0/0?u=https://iftm.tmgrup.com.tr/album/2019/11/23/galatasaray-basaksehir-macinda-olay-goruntu-arda-turan-1574489228108.jpg&amp;mw=1000&amp;l=1"/>
        <figcaption>"Açıkçası çok şaşırdım, beklemiyordum. Evlatlar bazen kızdırıyor bazen şaşırtıyor, bazen de duygulandırıyor. Benim tanıdığım o eski Arda'yı görür gibi oldum. İnşallah onun da el öpenleri çok olur. Benim bıraktığım Arda bu Arda."</figcaption>
      </figure>
      <figure>
        <img src="https://iaftm.tmgrup.com.tr/20d08c/0/0/0/0/0/0?u=https://iftm.tmgrup.com.tr/album/2019/11/23/galatasaray-basaksehir-macinda-olay-goruntu-arda-turan-1574489234331.jpg&amp;mw=1000&amp;l=1"/>
        <figcaption><b>ARDA GOLE SEVİNMEDİ<br/></b>Başakşehir'in Galatasaray'ı 1-0 mağlup ettiği maçta konuk takımın golünde Arda Turan'ın verdiği reaksiyon olay oldu...</figcaption>
      </figure>
      <figure>
        <img src="https://iaftm.tmgrup.com.tr/a79f73/0/0/0/0/0/0?u=https://iftm.tmgrup.com.tr/album/2019/11/23/galatasaray-basaksehir-macinda-olay-goruntu-arda-turan-1574489232097.jpg&amp;mw=1000&amp;l=1"/>
        <figcaption>Galatasaray ile Başakşehir'i karşı karşıya getiren maç aynı zamanda Fatih Terim ile Arda Turan arasındaki buzları da eritti.</figcaption>
      </figure>
      <figure>
        <img src="https://iaftm.tmgrup.com.tr/8f4284/0/0/0/0/0/0?u=https://iftm.tmgrup.com.tr/album/2019/11/23/galatasaray-basaksehir-macinda-olay-goruntu-arda-turan-1574489232630.jpg&amp;mw=1000&amp;l=1"/>
        <figcaption>İkili maç öncesi bir araya gelirken Arda Turan, eski hocasının elini öperek başarılar diledi.</figcaption>
      </figure>
      <figure>
        <img src="https://iaftm.tmgrup.com.tr/ed7f6d/0/0/0/0/0/0?u=https://iftm.tmgrup.com.tr/album/2019/11/23/galatasaray-basaksehir-macinda-olay-goruntu-arda-turan-1574489241026.jpg&amp;mw=1000&amp;l=1"/>
        <figcaption>Konuk takımın 1-0 kazandığı mücadelede Fredrik Gulbrandsen'in 78. dakikada attığı golün ardından Başakşehirli futbolcular gol sevincini yaşarken gözler Arda Turan'ın üzerindeydi. Gol esnasında tribünden çekilmiş bir fotoğraf sosyal medyada paylaşıldı.</figcaption>
      </figure>
      <figure>
        <img src="https://iaftm.tmgrup.com.tr/dd6535/0/0/0/0/0/0?u=https://iftm.tmgrup.com.tr/album/2019/11/23/galatasaray-basaksehir-macinda-olay-goruntu-arda-turan-1574489242577.jpg&amp;mw=1000&amp;l=1"/>
        <figcaption>Arda Turan'ın gol sırasında açme germe hareketlerine devam ettiği görüldü.</figcaption>
      </figure>
    </article>
  </body>
</html>