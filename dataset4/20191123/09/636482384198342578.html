<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/andreea-raicu-marturisiri-sfasietoare-cand-greseam-tata-ma-umilea-ingrozitor-ce-ii-facea-barbatul-20097825"/>
    <meta property="og:site_name" content="Cancan.ro"/>
    <meta property="article:published_time" content="2019-11-23T09:47:58+00:00"/>
    <meta property="og:title" content="Andreea Raicu, mărturisiri sfâșietoare: „Când greșeam, tata mă umilea îngrozitor”. Ce îi făcea bărbatul"/>
    <meta property="og:description" content="Andreea Raicu ține legătura cu fanii pe blogul personal, acolo unde - de foarte multe ori - demonstrează o sinceritate dezarmantă. Nu se ferește să spună"/>
  </head>
  <body>
    <article>
      <h1>Andreea Raicu, mărturisiri sfâșietoare: „Când greșeam, tata mă umilea îngrozitor”. Ce îi făcea bărbatul</h1>
      <address><time datetime="2019-11-23T09:47:58+00:00">23 Nov 2019, 09:47</time> by <a rel="author">Cristian Lisandru</a></address>
      <p>
        <b>Andreea Raicu ține legătura cu fanii pe blogul personal, acolo unde – de foarte multe ori – demonstrează o sinceritate dezarmantă. Nu se ferește să spună lucrurilor pe nume și, atunci când este vorba despre amintiri, lasă deoparte reținerile și ”așterne” în virtual mărturisiri emoționante.</b>
      </p>
      <p>Andreea Raicu a scris și despre propria familie, una ”liniștită” și în care se vorba ”frumos”. Numai că au existat și perioade în care tatăl său dorea să o ”mobilizeze”, însă se ajungea, așa cum scrie Andreea, și la ”umilințe”. În astfel de situații, Andreea trecea prin stări contradictorii și chiar învățase să se ”autosaboteze”. Este convinsă că tatăl său o iubea foarte mult, însă nu știa – își amintește – cum să ”arate” grija și iubirea paternă.</p>
      <p><i><b>“Din dorința de a mă motiva, tatăl meu folosea o metodă pe care o considera mobilizatoare. Ori de câte ori făceam ceva greșit sau nu mă ridicam la nivelul așteptărilor, mă umilea – lucru destul de des întâlnit la părinții din aceeași generație cu el. Reacția lui mă făcea să mă simt cumplit și să dezvolt moduri prin care să mă autosabotez de fiecare dată când credeam că nu voi reuși să demonstrez că sunt suficient de bună. Orice copil își dorește să se simță în siguranță, cred că este una dintre nevoile primordiale pe care le avem. Din cauza felului în tatăl meu mă trata, nu l-am simțit ca pe un sprijin. Ca fată, îți dorești ca tatăl tău să te vadă, să te asculte, să te susțină și să te iubească necondiționat, indiferent de prostioarele pe care le faci. Știu că deși tata mă iubea enorm, chiar și atunci când făceam lucrurile bine nu știa cum să îmi arate grija și iubirea pe care le avea pentru mine. Asta a dezvoltat în mine masca dominatorului care nu este atins de nimeni și de nimic”,</b></i> a povestit vedeta pe <i>andreearaicu.ro.</i></p>
      <h3>Andreea Raicu nu crede în povești de iubire</h3>
      <p>A fost întrebată, de multe ori, când se va căsători. Recunoaște că a existat un feeling în această privință, însă, după o călătorie în India, și-a reconsiderat atitudinea. ”Am nevoie de timp cu mine”, spune Andreea.</p>
      <p><i><b>„Mi-aş dori un bărbat cu care să mă conectez uman, cu care să am ce să discut. Recunosc că m-a bântuit fiorul măritatului. Toată lumea mă întreba când mă mărit, când fac un copil. Ajunsesem să consider că este o problemă a mea că nu am făcut asta. Călătoria în India m-a făcut să înţeleg că nu despre asta e vorba.  </b></i><i><b>Puteam să mă mărit până acum de o grămadă de ori. Eu am nevoie de timp cu mine, de câteva ore în care să nu văd pe absolut nimeni. Să stau în casă, să merg în parc. Nu avem niciun drept de proprietate a niciunui om. Nu avem niciun certificat care să ateste asta. Cum să-i spun cuiva: «Nu pleci?!». Căsătoria este rezultatul unei relaţii fericite, nu un scop în viaţă. Cel puţin pentru mine”</b></i>, a mărturisit vedeta, într-o emisiune online.</p>
    </article>
  </body>
</html>