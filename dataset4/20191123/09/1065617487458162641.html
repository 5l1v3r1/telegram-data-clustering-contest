<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa-roma/la-repubblica/totti-gela-i-tifosi-non-tornerei-zaniolo-vi-amo/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-23T09:01:44+00:00"/>
    <meta property="og:title" content="Totti gela i tifosi: “Non tornerei”. Zaniolo: “Vi amo”"/>
    <meta property="og:description" content="L'ex capitano allontana la possibilità di un suo rientro in società se dovesse cambiare la proprietà con l'arrivo di Dan Friedkin"/>
  </head>
  <body>
    <article>
      <h1>Totti gela i tifosi: “Non tornerei”. Zaniolo: “Vi amo”</h1>
      <h2>L’ex capitano allontana la possibilità di un suo rientro in società se dovesse cambiare la proprietà con l’arrivo di Dan Friedkin</h2>
      <address><time datetime="2019-11-23T09:01:44+00:00">23 Nov 2019, 09:01</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>“<i>Se qualcuno mi chiedesse di tornare nella Roma mi metterebbe in difficoltà, ma direi di no</i>“. È <b>Francesco Totti</b> a gelare i tifosi giallorossi, scrive Francesca Ferrazza su <i>La Repubblica,</i> <b>allontanando la possibilità di un suo rientro in società</b> se dovesse cambiare la proprietà con l’arrivo di Dan Friedkin. “<i>Ho un carattere abbastanza permaloso e “rosicone” – continua l’ex numero 10 a Radio Radio – ma direi di no per rispetto della mia decisione. Quando prendo una strada arrivo fino alla fine. Spero che quest’altro americano possa arrivare e spero che i tifosi, me compreso che ho sempre messo la Roma prima di tutto giocando anche con una gamba sola, possano tornare ad alti livelli</i>“.</p>
      <p><b>Totti è sincero</b>, ancora <b>molto arrabbiato</b> per come a giugno è terminata la sua storia con Trigoria. E affronta con schiettezza anche l’argomento legato a <b>Zaniolo.</b> “<i>Per il suo bene eviterei paragoni con me. Ha capito la mentalità romana e spero possa restare a lungo, anche se credo che non sarà così. Potrebbero venderlo, anche se. da qui a giugno, può succedere di tutto</i>“.</p>
      <p>Sembra avere un’altra idea, <b>Zaniolo</b>, che, al Daily Mall, giura amore alla Roma. “<i>Vorrei che i tifosi sapessero quanto li amo. Di recente ho baciato la maglia giallorossa e voglio faro dopo ogni gol. Se verrei a giocare in Inghilterra? Non sarebbe da me</i>“.</p>
    </article>
  </body>
</html>