<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/camion-rasturnat-vaslui-de-581-327018.html"/>
    <meta property="og:site_name" content="Observator"/>
    <meta property="article:published_time" content="2019-11-23T09:46:00+00:00"/>
    <meta property="og:title" content="Camion de mare tonaj, răsturnat în Vaslui! Coadă uriașă pe DE 581"/>
    <meta property="og:description" content="Un camion de mare tonaj, plin cu nisip, s-a răsturnat în această dimineață pe DE 581, la aproximativ 5 km de localitatea Crasna, din Vaslui. Șoferul este rănit, iar ambele sensuri de circulație au fost blocate."/>
  </head>
  <body>
    <article>
      <h1>Camion de mare tonaj, răsturnat în Vaslui! Coadă uriașă pe DE 581</h1>
      <address><time datetime="2019-11-23T09:46:00+00:00">23 Nov 2019, 09:46</time> by <a rel="author">Daniel Murărescu</a></address>
      <p>
        <b>
          <b>Un camion de mare tonaj, plin cu nisip, s-a răsturnat în această dimineață pe DE 581, la aproximativ 5 km de localitatea Crasna, din Vaslui. Șoferul este rănit, iar ambele sensuri de circulație au fost blocate.</b>
        </b>
      </p>
      <p><b>Update 10:00 </b>Echipajele de intervenție au reușit să deschidă unul din sensurile de mers.</p>
      <p>ISU Vaslui intervine cu o autospecială pentru descarcerare și o ambulanță tip B2 (EPA), la un accident rutier în în care este implicat un autovehicul de mare tonaj si există o persoană rănită.</p>
      <p>Un autocamion încărcat cu nisip s-a răsturnat pe DE 581, blocând complet șoseaua. Imediat după accident, cozile s-au intins pe 20 de kilometri.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F23%2F327018%2F1574496377611b19bc.jpeg&amp;w=800"/>
        <figcaption>
          <a href="https://observator.tv/galerie/camion-rasturnat-vaslui-de-581-id327018-play384804.html">
            <b>Vezi 3 imagini în Galerie</b>
          </a>
        </figcaption>
      </figure>
      <p>Șoferul a suferit traumatisme cranio-faciale și toraco-abdominale și a fost transportat la Spitalul Județean de Urgență Vaslui, după acordarea primului ajutor.</p>
      <p>În acest moment, ISU Vaslui acționează cu două autospeciale, dintre care una pentru descarcerare grea, pentru a deschide traficul rutier cel puțin pe un sens. Au fost aduse mai multe utilaje (buldoexcavatoare) pentru a îndepărta nisipul de pe DE 581.</p>
      <p>De asemenea, este așteptată o automacara de mare capacitate pentru a putea ridica autovehiculul de mare tonaj de pe șosea.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F23%2F327018%2F1574496692acc56f71.jpeg&amp;w=800"/>
        <figcaption>
          <a href="https://observator.tv/galerie/camion-rasturnat-vaslui-de-581-id327018-play384804.html">
            <b>Vezi 3 imagini în Galerie</b>
          </a>
        </figcaption>
      </figure>
      <p>Intervenția este una dificilă și de durată, fiind coordonată de inspectorul-șef al ISU Vaslui, col. Blagoci Ghiorghe.</p>
      <p>ANM a emis, în dimineața zilei de sâmbătă, un cod galben de polei valabil pentru județul Vaslui. Atenționarea nowcasting expiră la ora 12:00.</p>
    </article>
  </body>
</html>