<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/23/zashtitnata-diga-v-sozopol-shte-struva-6900-leva-na-koncesionera.430569"/>
    <meta property="og:site_name" content="Dnes.bg"/>
    <meta property="article:published_time" content="2019-11-23T09:29:00+00:00"/>
    <meta property="og:title" content="Защитната дига в Созопол ще струва 6900 лева на концесионера"/>
    <meta property="og:description" content="Пясъкът трябва да бъде върнат в предишното си състояние | Dnes.bg"/>
  </head>
  <body>
    <article>
      <h1>Защитната дига в Созопол ще струва 6900 лева на концесионера</h1>
      <h2>Пясъкът трябва да бъде върнат в предишното си състояние</h2>
      <address><time datetime="2019-11-23T09:29:00+00:00">23 Nov 2019, 09:29</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Багери на брега. Изграждането на защитни диги в района на централния плаж в Созопол вече предизвикаха буря в Созопол. Беше разпоредена проверка, предстои и пълна инспекция, за да се види кой какво прави по крайбрежната ивица. Днес и министърът на туризма Николина  Ангелкова е в Созопол. Басейнова дирекция вече забрани да се изземва пясък от Черно море, съобщава NOVA.</p>
      <related>
        <a href="https://www.dnes.bg/stranata/2019/11/22/angelkova-razporedi-proverka-na-plaja-v-sozopol.430474"/>
      </related>
      <p>Вече втора седмица се изгражда дигата, след като вчера Басейнова дирекция разпореди спиране на изграждането на защитното съоръжение и концесионерът в срок от 3 дни да бъде в Басейнова дирекция, за да се установят параметрите на това, което е направил.</p>
      <p>"Това, което установиха експертите е, че категорично има разминаване в уведомлението на концесионера, което сме получили на 28 октомври. След проверката е установено, че има загребване на пясък. Това, което ще разпоредя е да бъде съборена дигата, за да се възстанови брега на морето, тъй като е взиман пясък от заливаемата площа и ще наложим неустойка от 6900 лв.", каза министър Ангелкова.</p>
      <p>Кой и защо копае на брега при Созопол?</p>
      <p>Местните обясниха, че са започнали да протестират, защото не желаят тази дига. "Не желаем тази дига и затова тръгнахме да събираме подписка с цел да докажем позицията си. Доволни сме от решението на министъра, но това, което твърдим е, че не може да има свободия в този архитектурен резерват Созопол, без да се съгласува с община и местните", казаха те.</p>
    </article>
  </body>
</html>