<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/kultura/20191123_1975ben_e_naptol_9_hetig_vezette_a_slagerlistat_a_Bohemian_Rapsody"/>
    <meta property="og:site_name" content="HVG.hu"/>
    <meta property="article:published_time" content="2019-11-23T09:05:00+00:00"/>
    <meta property="og:title" content="Minden idők legelismertebb popdala több mint 40 éve e napon kezdte letarolni a világot"/>
    <meta property="og:description" content="1975-ben e naptól 9 hétig vezette a slágerlistát a Bohemian Rapsody, az egyetlen dal a 70-es évekből, ami bekerült a Youtube-milliárdosok klubjába."/>
  </head>
  <body>
    <article>
      <h1>Minden idők legelismertebb popdala több mint 40 éve e napon kezdte letarolni a világot</h1>
      <address><time datetime="2019-11-23T09:05:00+00:00">23 Nov 2019, 09:05</time> by <a rel="author">hvg.hu</a></address>
      <p>
        <b>1975-ben e naptól 9 hétig vezette a slágerlistát a Bohemian Rapsody, az egyetlen dal a 70-es évekből, ami bekerült a Youtube-milliárdosok klubjába.</b>
      </p>
      <p>A Bohemian Rhapsody a Queen A Night at the Opera albuma a tizenegyedik dala. A felvételei 1975 augusztusa és szeptembere között három hétig tartottak, ennek során 24 sávos felvételi technológiát alkalmaztak, és egy 180 tagú kórus atmoszféráját teremtették meg.</p>
      <p>Mint az azonos című film egyik kulcsjelenetében is szerepelt, a majdnem hat perc hosszú dalt nem Akarták megjelentetni kislemezen, de az együttes ragaszkodott hozzá.</p>
      <p>Jól döntött: az első helyet érte el a brit slágerlistán 1975. november 23-án, és onnantól kilenc hétig vezette azt, ami a maga idejében rekordnak számított.</p>
      <p>Mercury halála után, 1991-ben újra kiadták kislemezen, és újra sikereket ért el, az eredeti kiadással ellentétben immár Amerikában is. Majd a 2019-es film hatására harmadszor is a legnépszerűbb felvételek közé került az egész világon.</p>
      <p>A dalhoz készült klip az egyik legelső kifejezetten promóciós céllal készült kísérőfilm volt. A klip kezdetén az együttes a Queen II album borítóján szerepelő kép szerint pózol, az opera szakasznál pedig pár akkoriban modern vizuális effektust is alkalmaztak.</p>
      <p>A dal a rocktörténelem egyik legelismertebb alkotása, rendszeresen felkerül a kritikusok „minden idők legjobb dalai” listáira, és a zenehallgatók által összeállított listákra. Angliában a harmadik legnagyobb példányban elkelt kislemez.</p>
      <p>A Youtube-on pedig <a href="https://hvg.hu/elet/20191018_Megvan_az_elso_dal_a_80as_evekbol_ami_atlepte_a_milliardos_nezettseget">az egyetlen dal a 70-es évekből, ami bekerült a milliárdosok klubjába</a>, jelenleg 1,061 milliárd megtekintésnél jár.</p>
      <figure>
        <iframe src="https://www.youtube.com/embed/fJ9rUzIMcZQ" width="640" height="360" data-service="Youtube" scrolling="no"/>
      </figure>
    </article>
  </body>
</html>