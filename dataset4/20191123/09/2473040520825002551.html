<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247096/alegeri-prezidentiale-2019-ghidul-alegatorului-pentru-turul-2.html"/>
    <meta property="og:site_name" content="Wall-Street"/>
    <meta property="article:published_time" content="2019-11-23T09:46:23+00:00"/>
    <meta property="og:title" content="Alegeri prezidentiale 2019: ghidul alegatorului pentru turul 2"/>
    <meta property="og:description" content="Pe 24 noiembrie, romanii isi aleg al cincilea presedinte al Republicii, in turul 2 al alegerilor prezidentiale. Cei doi candidati ramasi in cursa pentru Cotroceni sunt Viorica Dancila, presedintele Partidului Social Democrat si Klaus Iohannis, candidatul sustinut de Partidul National Liberal."/>
  </head>
  <body>
    <article>
      <h1>Alegeri prezidentiale 2019: ghidul alegatorului pentru turul 2</h1>
      <address>
        <time datetime="2019-11-23T09:46:23+00:00">23 Nov 2019, 09:46</time>
      </address>
      <p>
        <b>Pe 24 noiembrie, romanii isi aleg al cincilea presedinte al Republicii, in turul 2 al alegerilor prezidentiale. Cei doi candidati ramasi in cursa pentru Cotroceni sunt Viorica Dancila, presedintele Partidului Social Democrat si Klaus Iohannis, candidatul sustinut de Partidul National Liberal.</b>
      </p>
      <p>Turul 2 al alegerilor prezidentiale are loc in acest weekend, pe 24 noiembrie. Romanii vor vota duminica, in timp ce sectiile de votare din strainatate vor fi deschide timp de trei zile, intre 22 si 24 noiembrie. Alegatorii pot vota prin corespondenta sau la sectia de votare. Mai jos gasiti informatii despre locul in care puteti vota si <a href="https://www.wall-street.ro/articol/Politic/246515/ghidul-alegatorului-unde-votam-la-alegerile-prezidentiale-din-10-si-24-noiembrie-2019-programul-sectiilor-de-vot-in-tara-si-in-s.html">programul sectiilor de votare.</a></p>
      <h3>Totul despre alegerile prezidentiale 2019, turul 2</h3>
      <p>
        <b>Votul in tara</b>
      </p>
      <p>Daca va aflati in localitatea in care aveti domiciliul sau resedinta, votati la sectia la care sunteti arondat. Daca nu stiti care este sectia la care sunteti arondat, intrati pe site-ul <a href="https://www.registrulelectoral.ro/">registrulelectoral.ro</a>, completati formularul si aflati care este sectia de votare.</p>
      <p>Daca va aflati in alta localitate decat cea in care aveti domiciliul sau resedinta, puteti vota la orice sectie din localitatea in care va aflati. Daca sunteti delegat sau operator intr-o sectie de votare, votati in sectia unde va desfasurati activitatea. Daca aveti mobilitatea redusa, puteti vota la orice sectie care ii asigura accesul.</p>
      <p>
        <a href="https://www.wall-street.ro/articol/Politic/247126/alegeri-prezidentiale-2019-pana-sambata-la-ora-07-00-96-000-de-romani-din-strainatate-au-votat.html">Citeste si:<br/>Alegeri prezidentiale 2019: Diaspora voteaza - LIVE TEXT</a>
      </p>
      <figure>
        <img src="https://img.wall-street.ro/image_thumbs/thumbs/91b/91ba10cc2d9ce5e9d6e0bca2174ceac6-400x250-00-65.jpg?v=1574495548"/>
      </figure>
      <p>Pentru alegatorii care nu pot ajunge la sectia de votare, din motive de boala sau invaliditate, presedintele biroului electoral al sectiei de votare poate aproba ca o echipa formata din cel putin doi membri ai biroului electoral sa se deplaseze cu o urna speciala si cu materialul necesar votarii. Aprobarea se face la cererea scrisa a persoanelor care au nevoie, depusa cel mai tarziu in preziua votarii, insotita de copii ale unor acte medicale sau alte acte care atesta ca sunt netransportabili.</p>
      <p><b>Votarea incepe duminica, la ora 7:00 si se incheie la ora 21:00</b>. Alegatorii care la ora 21:00 se afla la sectia de votare, precum si cei care se afla la rand in afara sediului sectiei de votare pentru a intra in localul de vot pot sa isi exercite dreptul de vot pana cel mult la ora 23:59.</p>
      <p>
        <b>Votul in strainatate</b>
      </p>
      <p>Alegerile prezidentiale din 2019 din turul 2 vor avea loc in strainatate in zilele de 22, 23 si 24 noiembrie. Alegatorul are dreptul la un singur vot, in fiecare tur de scrutin organizat pentru alegerea Presedintelui Romaniei si poate vota prin corespondenta sau la sectia de votare.</p>
      <p>
        <a href="https://www.wall-street.ro/articol/Politic/247118/vot-diaspora-peste-30-000-de-romani-la-urne-si-prin-corespondenta-pana-la-ora-14.html">Citeste si:<br/>Peste 24.000 romani au votat in diaspora, pana in jurul orei 15:00</a>
      </p>
      <figure>
        <img src="https://img.wall-street.ro/image_thumbs/thumbs/167/1676a8d303a1e74f02befb0a65d43eed-400x250-00-65.jpg?v=1574432229"/>
      </figure>
      <p><a href="https://www.wall-street.ro/articol/Social/247084/alegeri-prezidentiale-2019-turul-doi-romanii-din-strainatate-au-inceput-sa-voteze.html">Votarea in strainatate </a>se desfasoara pe parcursul a trei zile pentru fiecare tur de scrutin: vineri intre ora locala 12:00 si ora locala 21:00, iar sambata si duminica intre ora locala 7:00 si ora locala 21:00. Alegatorii care la ora 21:00 se afla la sediul sectiei de votare, precum si cei care se afla la rand in afara sediului sectiei de votare pentru a intra in localul de vot, pot sa isi exercite dreptul de vot pana la ora locala 23:59.</p>
      <blockquote>Alegatorii romani cu domiciliul sau resedinta in strainatate care au primit plicul pentru votul prin corespondenta trebuie sa se asigure, inainte de a lipi autocolantul pe candidatul preferat, ca acesta a intrat in turul al doilea. In cazul in care autocolantul este aplicat pe un candidat care nu a intrat in turul al doilea, votul este anulat.</blockquote>
      <p><a href="https://www.mae.ro/sites/default/files/file/anul_2019/alegeri_2019/2019.11.18__lista_sectiilor_de_votare_din_strainatate_alegeri_prezidentiale_2019.pdf">Lista sectiilor de votare</a> din strainatatea poate fi consultata pe <a href="https://www.mae.ro/locatiile_sec%C5%A3iilor_de_votare">site-ul Ministerului Afacerilor Externe.</a>In total sunt 835 de sectii de votare in afara granitelor.</p>
      <p>Ministerul de Externe anunta ca a trimis in strainatate, pentru cel de-al doilea tur al alegerilor prezidentiale, 4.608.175 de buletine de vot si 2.866.260 de timbre autocolante cu mentiunea ”VOTAT”. Numarul buletinelor de vot pentru turul al doilea al alegerilor prezidentiale in sectiile din strainatate a fost suplimentat cu peste 107.000 fata de primul tur.</p>
      <p>
        <a href="https://www.wall-street.ro/articol/Politic/247089/opinie-campania-prezidentiala-reflecta-perfect-candidatii-pentru-cotroceni.html">Citeste si:<br/>Campania prezidentiala reflecta perfect candidatii pentru Cotroceni</a>
      </p>
      <figure>
        <img src="https://img.wall-street.ro/image_thumbs/thumbs/425/425ded119ef2cedb5f589dc2e7550fcc-400x250-00-65.jpg?v=1574410711"/>
      </figure>
      <h3>Acte necesare pentru vot in strainatate la prezidentiale</h3>
      <p>Actele pe baza carora se poate vota in strainatate sunt: cartea de identitate; cartea de identitate provizorie; buletinul de identitate; pasaportul diplomatic; pasaportul diplomatic electronic; pasaportul de serviciu; pasaportul de serviciu electronic; pasaportul simplu, pasaportul simplu electronic; pasaportul simplu temporar; carnetul de serviciu militar (in cazul elevilor din scolile militare).</p>
      <h3>Candidatii la presedintia Romaniei</h3>
      <p>In primul tur din 10 noiembrie al alegerilor prezidentiale, potrivit rezultatelor oficiale finale furnizate de Biroul Electoral Central,<b> Klaus Iohannis a obtinut 37,82% din voturile alegatorilor, in timp ce candidatul PSD Viorica Dancila a obtinut 22,26% din voturile alegatorilor.</b></p>
      <p><a href="https://www.wall-street.ro/articol/Politic/247003/alegeri-prezidentiale-2019-romanii-voteaza-al-cincilea-presedinte-al-romaniei-viorica-dancila-versus-klaus-iohannis.html">Klaus Iohannis, al patrulea presedinte al Romaniei </a>ales dupa decembrie 1989, candideaza pentru un nou mandat, sloganul campaniei fiind „Pentru o Romanie normala”. Dupa 4 mandate de primar in Sibiu, Iohannis s-a inscris in PNL, fiind ales prim-vicepresedinte. Un an mai tarziu a fost votat presedinte al PNL si desemnat candidat pentru functia de presedinte al Romaniei. Pe 16 noiembrie 2014, Iohannis a fost ales presedintele Romaniei cu 54,43% din voturi.</p>
      <p>Klaus Iohannis detine, impreuna cu sotia sa, Carmen Iohannis, doua <a href="https://www.wall-street.ro/real-estate/?utm_source=article&amp;utm_medium=wall-street&amp;utm_campaign=real-estate">apartamente</a> si trei case de locuit. In cont are 250.000 de lei, iar venitul sau anual este de 165.100 de lei, circa 13.800 de lei pe luna. Carmen Iohannis are un venit anual de doar 33.276 de lei, aproape 2.800 de lei pe luna. Impreuna cu sotia sa incaseaza din chirii peste 70.000 de lei, potrivit declaratiei de avere.</p>
      <p>Viorica Dancila, liderul Partidului Social Democrat, candideaza pentru functia de presedinte al Romaniei, folosind sloganul „Alaturi de fiecare roman”. In 1996 incepe cariera politica a Vioricai Dancila in cadrul Partidului Social Democrat. Viorica Dancila a fost europarlamentar timp de 9 ani, din 2009 in 2018, timp in care a fost vicepresedinta Comisiei de Agricultura si Dezvoltare Rurala si liderul delegatiei deputatilor europeni romani in Grupul S&amp;D.</p>
      <p>Viorica Dancila detine, impreuna cu sotul sau, doua terenuri intravilane si unul agricol, doua apartamente, o casa de locuit si una de vacanta. Candidata Partidului Social Democrat (PSD) are un autoturism Volkswagen Passat din 2014 si bijuterii de aur (inele, cercei, pandantive, bratari si brose) in valoare de 5.000 de euro. In conturi are 500.000 de lei, peste 57.000 de euro si peste 18.000 de dolari.</p>
      <p>Veniturile anuale ale premierului demis provin de la Guvern, 145.519 lei si de la Parlamentul European, 32.000 de euro, potrivit declaratiei de avere. Sotul sau, Cristinel Dancila, castiga anual 325.949 lei de la OMV Petrom S.A. Pitesti, adica in jur de 27.000 de lei pe luna.</p>
      <footer>Sursa foto: Shutterstock / By roibu</footer>
    </article>
  </body>
</html>