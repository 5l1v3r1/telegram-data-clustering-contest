<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/eva-magyar-csodaszer-ebreszti-fel-az-eber-komas-lanyomat/187221"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-23T09:30:00+00:00"/>
    <meta property="og:title" content="Éva: Magyar csodaszer ébreszti fel az éber kómás lányomat"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Éva: Magyar csodaszer ébreszti fel az éber kómás lányomat</mark>
      </h1>
      <address><time datetime="2019-11-23T09:30:00+00:00">23 Nov 2019, 09:30</time> by <a rel="author">R. K.</a></address>
      <p>
        <b>Hihetetlen! A gyógyulás útjára lépett Katalin, aki hat éve fekszik éber kómában. Magyar kezelésnek köszönheti, hogy már nyújtózkodni is képes. </b>
        <b>Hihetetlen! A gyógyulás útjára lépett Katalin, aki hat éve fekszik éber kómában. Magyar kezelésnek köszönheti, hogy már nyújtózkodni is képes.</b>
      </p>
      <p>Katalin élete több mint hat éve valóságos börtön. A 39 éves kétgyermekes édesanya a testébe bezárva él. A Bors korábban már többször írt a sajnálatos történetéről: a Somogy megyei Barcson élő asszonyt 2014-ben jóindulatú agydaganattal operálták, de a műtét után baktériumfertőzést kapott. Leállt a légzése, újra kellett éleszteni, ekkor esett éber kómába.</p>
      <p>Az elmúlt hat év szétzilálta a családot. Katalint a férje elhagyta, gyermekeiket pedig ellene hangolta. Ha még ez nem lett volna elég, gyerektartást is követelt a kómában fekvő, magatehetetlen édesanyától, akinek a segélyekkel együtt havonta 57 ezer forint jár.</p>
      <figure>
        <img src="http://media.borsonline.hu/cikk/20/192835/gallery-picture/645w/2032625_56749270-2147680308660330-38244673726185472-o-2.jpg"/>
        <figcaption>Már rám tud nézni! – újságolta Éva, az édesanya. Ő ápolja Katalint</figcaption>
      </figure>
      <figure>
        <img src="http://media.borsonline.hu/cikk/20/192835/gallery-picture/645w/2032627_1979636-859600720718899-5267485466795180646-n.jpg"/>
      </figure>
      <p>– Felháborító, hogy a vejem ilyen körülmények között is csak a pénzre gondol, és még engem is beperelt, hogy a lányom mellett én is fizessek neki gyerektartást! – fakadt ki a Borsnak Katalin édesanyja, Éva, aki a nap 24 órájában gondoskodik a lányáról. Eddig bármivel próbálkoztak, legyen szó műtétről, kezelésről vagy gyógyszerről, semmi sem használt. Most azonban felcsillant a remény.</p>
      <p>– Egy speciális terápiának köszönhetően Katalin a gyógyulás útjára lépett. Egy magyar feltaláló nevéhez fűződik a gyógyszer, ami már rengeteg kómás betegen segített a világon – árulta el Éva. – A kislányom bő két hónapja kapja a kezelést. Ez az úgynevezett C-peptid egy speciális spray, amit rendszeresen adagolok neki az orrnyálkahártyáján keresztül. A szer az agyba jutva regenerálja az idegrendszert és az agyi agysejteket – magyarázza az asszony, aki maga is alig hiszi el, hogy lánya gyorsan reagál a kezelésre.</p>
      <figure>
        <img src="http://media.borsonline.hu/cikk/20/192835/gallery-picture/645w/2032623_20622211-1438449869583381-7432443074290953889-n.jpg"/>
        <figcaption>Katalin lányával az operáció előtt</figcaption>
      </figure>
      <p>– Már képes a szemembe nézni, amire korábban sosem volt példa. Láthatóan kezdenek visszatérni a reflexei, aktívabb, még nyújtózkodni is képes. Fel fog ébredni! Tüsszenteni is tud már, ami éber kómás ember esetében elképzelhetetlen. Az orvosok is elképedtek: a legutóbbi CT-vizsgálat kimutatta, hogy az agya annyira regenerálódott, hogy a rehabilitációját is el lehetne kezdeni. Ezután jöhetne a koponyaimplantátum-beültetés, majd egy barcelonai, izomműködést segítő kezelés – teszi hozzá Éva.</p>
      <p>Hogy Katalin mikor épülhet fel teljes mértékben, azt természetesen nem tudni, de a jelek rendkívül biztatóak. A teljes felépüléséhez azonban legalább 6–7 millió forintra lenne szüksége a családnak, így kérik a jószándékú emberek segítségét.</p>
      <blockquote><b>Krisztofer is ettől gyógyult</b> <br/>A várpalotai hintabalesetben megsérült Máthé Krisztofer történetét a Bors folyamatosan figyelemmel követte. A 17 éves fiú egy kalapácshintából zuhant ki, és csak az égieknek köszönhető, hogy életben maradt. Krisztofer is folyamatosan kapta ezt a készítményt. Valószínűleg ez is rengeteget segített neki abban, hogy javult a beszéde, és többek között már egyedül is képes sétálni, lépcsőzni.</blockquote>
    </article>
  </body>
</html>