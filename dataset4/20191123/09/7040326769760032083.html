<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/guney-sudani-sel-vurdu-70-kisi-oldu-1392327"/>
    <meta property="og:site_name" content="Karar.com"/>
    <meta property="article:published_time" content="2019-11-23T09:28:00+00:00"/>
    <meta property="og:title" content="Güney Sudan'ı sel vurdu, 70 kişi öldü"/>
    <meta property="og:description" content="Güney Sudan'ı şiddetli yağış vurdu, meydana gelen seller nedeniyle 70 kişi öldü. Boma eyaleti Vali Yardımcısı John Abola, felaket nedeniyle 500 bin kişinin acil insani yardıma ihtiyaç duyduğunu da duyurdu."/>
  </head>
  <body>
    <article>
      <h1>Güney Sudan'ı sel vurdu, 70 kişi öldü</h1>
      <address>
        <time datetime="2019-11-23T09:28:00+00:00">23 Nov 2019, 09:28</time>
      </address>
      <p>
        <b>Güney Sudan'ı şiddetli yağış vurdu, meydana gelen seller nedeniyle 70 kişi öldü. Boma eyaleti Vali Yardımcısı John Abola, felaket nedeniyle 500 bin kişinin acil insani yardıma ihtiyaç duyduğunu da duyurdu.</b>
      </p>
      <p>Güney Sudan'da şiddetli yağışların neden olduğu sellerde 70 kişi hayatını kaybetti.</p>
      <p>Ülkenin güneydoğusundaki Boma eyaleti Vali Yardımcısı John Abola,  yaptığı açıklamada, sel nedeniyle ekim ayından bu yana çoğu çocuk ve yaşlı 70 kişinin öldüğünü, yarım milyona yakın vatandaşın insani yardıma ihtiyaç duyduğunu belirtti.</p>
      <p>Devlet Başkanı Salva Kiir Mayardit, geçen ay afet bölgelerinde acil durum ilan etmişti.</p>
      <p>Ekim ayından bu yana süren aşırı yağışlar sonucu büyük bölümü sular altında kalan Güney Sudan'da, 800 bin kişi kıtlık ve hastalıklara karşı savunmasız duruma düştü.</p>
      <p>
        <b>HARTUM/AA</b>
      </p>
      <related>
        <a href="https://www.karar.com/dunya-haberleri/guney-sudanda-yillardir-suren-ic-savas-sona-erdi-966613"/>
      </related>
      <related>
        <a href="https://www.karar.com/guncel-haberler/sudan-ve-guney-sudan-tampon-bolgede-anlasti-990443"/>
      </related>
    </article>
  </body>
</html>