<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159172_1.html"/>
    <meta property="og:site_name" content="Novsport"/>
    <meta property="article:published_time" content="2019-11-23T09:19:00+00:00"/>
    <meta property="og:title" content="Два гола за 25 секунди при успеха на Питсбърт над Ню Джърси"/>
    <meta property="og:description" content="Вижте всички резултати в НХЛ от изминалата нощ"/>
  </head>
  <body>
    <article>
      <h1>Два гола за 25 секунди при успеха на Питсбърт над Ню Джърси</h1>
      <address>
        <time datetime="2019-11-23T09:19:00+00:00">23 Nov 2019, 09:19</time>
      </address>
      <p>Джаред Маккан и Джон Марино се разписаха в рамките на само 25 секунди в третия период при победата за Питсбърг с 4:1 у дома над Ню Джърси в среща от редовния сезон от Националната хокейна лига на САЩ и Канада.<br/> <br/>Джейк Генцел отбеляза за 11-ти път през сезона, докато съотборникът му Доминик Кейхън вкара шестото си попадение през кампанията в полза на Пенс.<br/> <br/>Тристан Джари спря 36 удара на голлинията на домакините, които прекъснаха серията си от четири поредни загуби пред собствена публика срещу Девилс. Тейлър Хол се разписа в полза на Ню Джърси. Това е трето попадение за него в шампионата.<br/> <br/><b>Мачове от редовния сезон в Националната хокейна лига на САЩ и Канада (НХЛ):<br/></b> <br/>Питсбърг - Ню Джърси 4:1<br/>Отава - НЙ Рейнджърс 4:1<br/> <br/><u>Източна конференция<br/></u>дивизия Метрополитън: Вашингтон 36, Ню Йорк Айлъндърс 33, Питсбърг 28<br/>Атлантическа дивизия: Бостън 33, Флорида 29, Монреал 27<br/> <br/><u>Западна конференция<br/></u>Централна дивизия: Сейнт Луис 33, Колорадо 28, Далас 28<br/>Тихоокеанска дивизия: Едмънтън 31, Аризона 28, Ванкувър 26</p>
      <p> </p>
    </article>
  </body>
</html>