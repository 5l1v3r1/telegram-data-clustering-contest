<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/entertainment/news/593621/%E0%A6%9C%E0%A7%9F%E0%A6%BE-%E0%A6%86%E0%A6%B9%E0%A6%B8%E0%A6%BE%E0%A6%A8%E0%A7%87%E0%A6%B0-%E0%A6%A8%E0%A6%A4%E0%A7%81%E0%A6%A8-%E0%A6%9B%E0%A6%AC%E0%A6%BF-%E2%80%98%E0%A6%A8%E0%A6%95%E0%A6%B6%E0%A6%BF-%E0%A6%95%E0%A6%BE%E0%A6%81%E0%A6%A5%E0%A6%BE%E0%A6%B0-%E0%A6%9C%E0%A6%AE%E0%A6%BF%E0%A6%A8%E2%80%99"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-23T09:42:00+00:00"/>
    <meta property="og:title" content="জয়া আহসানের নতুন ছবি ‘নকশি কাঁথার জমিন’"/>
    <meta property="og:description" content="কথাসাহিত্যিক হাসান আজিজুল হকের উপন্যাস অবলম্বনে আকরাম খানের &amp;lsquo;খাঁচা&amp;rsquo; চলচ্চিত্রে অভিনয় করেছিলেন জয়া আহসান। ছবিটি সমালোচকদের কাছে ব্যাপক প্রশংসিত হয়। এবার একই নির্মাতার পরবর্তী ছবি &amp;lsquo;নকশি কাঁথার জমিন&amp;rsquo;-এ দেখা যাবে তাকে।শুরুতে ছবিটির নাম ছিল &amp;lsquo;বিধবাদের কথা&amp;rsquo;।..."/>
  </head>
  <body>
    <article>
      <h1>জয়া আহসানের নতুন ছবি ‘নকশি কাঁথার জমিন’</h1>
      <address><time datetime="2019-11-23T09:42:00+00:00">23 Nov 2019, 09:42</time> by <a rel="author">বিনোদন রিপোর্ট</a></address>
      <figure>
        <img src="http://cdn.banglatribune.com/contents/cache/images/1100x0x1/uploads/media/2018/12/28/91a4cc0774b91c5a29c20ef2867dfb61-5c263bf521151.jpg"/>
        <figcaption>জয়া আহসান</figcaption>
      </figure>
      <p><b>কথাসাহিত্যিক হাসান আজিজুল হকের উপন্যাস অবলম্বনে আকরাম খানের ‘খাঁচা’ চলচ্চিত্রে অভিনয় করেছিলেন জয়া আহসান। </b><br/>ছবিটি সমালোচকদের কাছে ব্যাপক প্রশংসিত হয়। এবার একই নির্মাতার পরবর্তী ছবি ‘নকশি কাঁথার জমিন’-এ দেখা যাবে তাকে।<br/>শুরুতে ছবিটির নাম ছিল ‘বিধবাদের কথা’। সম্প্রতি সেটি বদলে হয় ‘নকশি কাঁথার জমিন’।<br/>আকরাম খান বলেন, ‘নতুন ছবির বিষয়ে জয়া আহসানের সঙ্গে কথা হয়েছে। এখনও চুক্তি না হলেও সব গুছিয়ে নিয়েছি আমরা। আগামী এপ্রিলে ছবির কাজ শুরু করব।’<br/>নির্মাতা জানান, সৈয়দপুর আর মেহেরপুরে এর শুটিং হবে। <br/>‘নকশি কাঁথার জমিন’ নির্মিত হচ্ছে জনপ্রিয় কথাসাহিত্যিক হাসান আজিজুল হকের উপন্যাস ‘বিধবাদের কথা’ অবলম্বনে। <br/>এই উপন্যাসের গল্পে উঠে এসেছে দুই বিধবা বোনের জীবনের গল্প। যাদের জীবনযাপনের আড়ালে লুকিয়ে আছে বাংলাদেশেরই ইতিহাসের এক রক্তঝরা অধ্যায়। সেই অধ্যায়গুলোই উঠে আসবে ক্যামেরার ফ্রেমে। <br/>এদিকে, জয়া আহসান বর্তমানে ব্যস্ত কলকাতাতে। তবে বাংলাদেশেও বেশ কিছু ছবিতে কাজ করছেন। এরমধ্যে আছে ‘বিউটি সার্কাস’, ‘পেয়ারার সুবাস’ ও ‘অলাতচক্র’। <br/>কলকাতায় মুক্তিপ্রতিক্ষীত ছবিগুলো হলো- ‘রবিবার’, ‘ভূত পরী’ ও ‘অর্ধাঙ্গিনী’।</p>
      <footer>/এম/এমএম/</footer>
    </article>
  </body>
</html>