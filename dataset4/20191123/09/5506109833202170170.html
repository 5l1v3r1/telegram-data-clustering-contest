<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/02/2145067/%D8%AC%D8%A7%D9%85%D8%B9%D9%87-%D9%85%D8%AF%D8%B1%D8%B3%DB%8C%D9%86-%D8%AF%D8%B1-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%85%D8%AC%D9%84%D8%B3-%DB%8C%D8%A7%D8%B2%D8%AF%D9%87%D9%85-%D9%88%D8%B1%D9%88%D8%AF-%D9%85%D8%B5%D8%AF%D8%A7%D9%82%DB%8C-%D9%86%D8%AF%D8%A7%D8%B1%D8%AF"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-23T09:50:50+00:00"/>
    <meta property="og:title" content="جامعه مدرسین در انتخابات مجلس یازدهم ورود مصداقی ندارد"/>
    <meta property="og:description" content="به گزارش خبرگزاری تسنیم از قم، به نقل از روابط عمومی جامعه مدرسین حوزه علمیه قم، بیست و پنجمین جلسه شورای‌عالی جامعه مدرسین حوزه علمیه قم با دستور بررسی اهم مسائل جاری کشور و به‌ریاست آیت‌الله محمد یزدی، رئیس شورای‌عالی جامعه مدرسین برگزار شد."/>
  </head>
  <body>
    <article>
      <h1>جامعه مدرسین در انتخابات مجلس یازدهم ورود مصداقی ندارد</h1>
      <h2>گروه استان‌ها ــ اعضای جامعه مدرسین بر نبود ورود مصداقی به انتخابات یازدهمین دوره مجلس شورای اسلامی در حوزه انتخابیه قم تأکید کردند.</h2>
      <address>
        <time datetime="2019-11-23T09:50:50+00:00">23 Nov 2019, 09:50</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/13921120095614312084254.jpg"/>
      </figure>
      <p>
        <a href="https://www.tasnimnews.com/fa/service/6/%D8%A7%D8%B3%D8%AA%D8%A7%D9%86%D9%87%D8%A7">- اخبار استانها -</a>
      </p>
      <p>به گزارش <a href="https://www.tasnimnews.com/">خبرگزاری تسنیم</a> از <b>قم</b>، به نقل از <b>روابط عمومی جامعه مدرسین حوزه علمیه قم</b>، بیست و پنجمین جلسه شورای‌عالی جامعه مدرسین حوزه علمیه قم با دستور بررسی اهم مسائل جاری کشور و به‌ریاست آیت‌الله محمد یزدی، رئیس شورای‌عالی جامعه مدرسین برگزار شد.</p>
      <p>در این جلسه مهم‌ترین مسائل جاری کشور ازجمله رویکرد دولت در اجرای طرح اصلاح قیمت بنزین و پیامدهای ناشی از نحوه‌ اجرای طرح و نقش سرویس‌های خارجی در تخریب منابع ملی و عمومی و آسیب به مردم موردبحث و بررسی قرار گرفت.</p>
      <p>در ادامه مباحث دستور جلسه، انتخابات یازدهمین دوره مجلس شورای اسلامی و نخستین میان‌دوره‌ای پنجمین دوره مجلس خبرگان رهبری موردتوجه و تبادل‌نظر واقع شد.</p>
      <p>
        <a href="https://tasnimnews.com/2144873">اصلاح قانون انتخابات مجلس در دستور کار نمایندگان/حضور 2 وزیر در پارلمان</a>
        <a href="https://tasnimnews.com/2142878">برخورد جدی دستگاه قضا و شورای نگهبان با تخلفات انتخاباتی</a>
        <a href="https://tasnimnews.com/2142475">تا انتخابات| طرح «سرا»‌ی اصلاح‌طلبان در پرده ابهام</a>
      </p>
      <p>اعضای جامعه مدرسین در این جلسه کماکان بر لزوم عدم ورود مصداقی جامعه مدرسین در مسئله انتخابات یازدهمین دوره مجلس شورای اسلامی قم تأکید کردند و در پایان مقرر شد، به‌منظور قدردانی از رهبر معظم انقلاب «مدظله‌العالی» و مراجع معظم تقلید «دامت برکاتهم»، مردم رشید کشور و مدافعان امنیت در حوادث اخیر بیانیه‌ای صادر شود و مواضع جامعه مدرسین درباره‌ آن به اطلاع عموم برسد.</p>
      <p>انتهای پیام/450/‌ت+</p>
    </article>
  </body>
</html>