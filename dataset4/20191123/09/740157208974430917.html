<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/wydarzenia-lokalne/imgw-ostrzega-przed-gololedzia-w-czesci-woj-lubelskiego-i-podkarpackiego,135473.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-23T09:29:00+00:00"/>
    <meta property="og:title" content="IMGW ostrzega przed gołoledzią w części woj. lubelskiego i podkarpackiego"/>
    <meta property="og:description" content="IMGW ostrzega przed gołoledzią spowodowaną marznącym deszczem i mżawką w części woj. lubelskiego i podkarpackiego. Instytut ostrzega też przed silnym wiatrem w zachodnich powiatach woj. dolnośląskiego."/>
  </head>
  <body>
    <article>
      <h1>IMGW ostrzega przed gołoledzią w części woj. lubelskiego i podkarpackiego</h1>
      <address><time datetime="2019-11-23T09:29:00+00:00">23 Nov 2019, 09:29</time> by <a rel="author">PAP/AKC  </a></address>
      <h4>IMGW ostrzega przed gołoledzią spowodowaną marznącym deszczem i mżawką w części woj. lubelskiego i podkarpackiego. Instytut ostrzega też przed silnym wiatrem w zachodnich powiatach woj. dolnośląskiego.</h4>
      <hr/>
      <p>Instytut Meteorologii i Gospodarki Wodnej w nocy z piątku na sobotę wydał ostrzeżenia przed gołoledzią dla większości województwa lubelskiego (z wyjątkiem powiatów ryckiego, puławskiego, opolskiego i kraśnickiego).</p>
      <p>Początkowo opady marznącego deszczu będą występować na południu województwa i stopniowo będą rozprzestrzeniać się na północ. Opady marznące mogą być przejściowe i gdzieniegdzie przechodzić w opady śniegu.</p>
      <p>
        <a href="https://www.portalsamorzadowy.pl/wydarzenia-lokalne/prognoza-pogody-na-weekend-nie-zachwyca,135390.html">Czytaj też: Prognoza pogody na weekend nie zachwyca</a>
      </p>
      <p>Słabe opady marznącego deszczu oraz mżawka powodujące gołoledź mogą wystąpić także we wschodniej części województwa podkarpackiego.</p>
      <p>Ponadto IMGW ostrzega przed silnym wiatrem w zachodnich powiatach woj. dolnośląskiego. Wiatr o średniej prędkości od 25 km/h do 45 km/h, w porywach lokalnie do 80 km/h, może wystąpić w powiatach: zgorzeleckim, lubańskim, lwóweckim, jeleniogórskim, kamiennogórskim, wałbrzyskim i kłodzkim.</p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>