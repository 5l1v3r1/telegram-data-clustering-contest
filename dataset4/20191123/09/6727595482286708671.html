<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/ajit-pawar-s-decision-to-support-the-bjp-to-form-the-maharashtra-government-is-his-personal-decision-sharad-pawar-343.html"/>
    <meta property="og:site_name" content="DoolNews"/>
    <meta property="article:published_time" content="2019-11-23T09:42:00+00:00"/>
    <meta property="og:title" content="'ഇത് എന്‍.സി.പിയുടെ തീരുമാനമല്ല, അജിത് പവാറിന്റെ മാത്രം തീരുമാനം; എന്‍.സി.പി ദേശീയ നേതൃത്വം അറിഞ്ഞിട്ടില്ല: ശരദ് പവാര്‍"/>
    <meta property="og:description" content="Maharashtra N.C.P India മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരിക്കാന്‍ ബി.ജെ.പിയെ പിന്തുണയ്ക്കാനുള്ള അജിത് പവറിന്റെ തീരുമാനം വ്യക്തിപരം മാത്രമാണെന്ന് ശരദ് പവാര്‍. എന്‍"/>
  </head>
  <body>
    <article>
      <h1>'ഇത് എന്‍.സി.പിയുടെ തീരുമാനമല്ല, അജിത് പവാറിന്റെ മാത്രം തീരുമാനം; എന്‍.സി.പി ദേശീയ നേതൃത്വം അറിഞ്ഞിട്ടില്ല: ശരദ് പവാര്‍</h1>
      <address><time datetime="2019-11-23T09:42:00+00:00">23 Nov 2019, 09:42</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരിക്കാന്‍ ബി.ജെ.പിയെ പിന്തുണയ്ക്കാനുള്ള അജിത് പവറിന്റെ തീരുമാനം വ്യക്തിപരം മാത്രമാണെന്ന് ശരദ് പവാര്‍. എന്‍.സി.പി നേതൃത്വം ഇത്തരമൊരു തീരുമാനം കൈക്കൊണ്ടിട്ടില്ലെന്നും പവാര്‍ പറഞ്ഞു.</p>
      <p>” അജിത് പവാറിന്റെ തീരുമാനം തികച്ചും വ്യക്തിപരമാണ്. ഇത്തരമൊരു തീരുമാനം എന്‍.സി.പി ദേശീയ നേതൃത്വത്തിന്റെ അറിവോടെയല്ല. അദ്ദേഹത്തിന്റെ ഈ തീരുമാനത്തെ ഞങ്ങള്‍ പിന്തുണയ്ക്കുകയോ അംഗീകരിക്കുകയോ ചെയ്യുന്നില്ലെന്ന് വ്യക്തമാക്കാന്‍ ആഗ്രഹിക്കുകയാണ്”- ശരദ് പവാര്‍ പറഞ്ഞു.</p>
      <p>മഹാരാഷ്ട്രയില്‍ എന്‍.സി.പിയുമായി ചേര്‍ന്ന് ബി.ജെ.പി സര്‍ക്കാരുണ്ടാക്കിയ എന്‍.സി.പിയുടെ നടപടിയില്‍ തങ്ങള്‍ക്ക് ആശ്ചര്യമല്ല തോന്നിയതെന്നും തങ്ങള്‍ ഞെട്ടിപ്പോകുകയാണെന്ന് ചെയ്തതെന്നുമാണ് കോണ്‍ഗ്രസ് വക്താവ് സഞ്ജയ് ഝാ മാധ്യമങ്ങളോട് പറഞ്ഞത്.</p>
      <related>
        <a href="https://www.doolnews.com/we-are-not-just-surprised-we-are-stunned-we-should-get-all-the-answers-from-the-ncp-454.html?utm_source=doolnews&amp;utm_medium=related"/>
      </related>
      <p>തങ്ങള്‍ക്ക് എന്‍.സി.പിയില്‍ നിന്ന് മറുപടി ലഭിച്ചേ തീരുവെന്നും സഞ്ജയ് ഝാ പറഞ്ഞിരുന്നു. തങ്ങളെ പിന്നില്‍ നിന്ന് കുത്തുകയായിരുന്നു എന്‍.സി.പിയെന്നാണ് കോണ്‍ഗ്രസിന്റെ ഔദ്യോഗിക വൃത്തങ്ങളില്‍ നിന്നും വന്ന പ്രതികരണം. ഇതിന് പിന്നാലെയാണ് പവാര്‍ നിലപാട് വ്യക്തമാക്കി രംഗത്തെത്തിയത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ശിവസേന നേതാവ് ഉദ്ദവ് താക്കറെയുമായി പവാര്‍ സംസാരിച്ചിരുന്നതായാണ് റിപ്പോര്‍ട്ടുകള്‍. തനിക്ക് ഇതേ കുറിച്ച് ഒന്നും അറിയില്ലെന്ന് പവാര്‍ ഉദ്ദവ് താക്കറെയെ അറിയിച്ചതായാണ് സൂചന.</p>
      <p>ഉപമുഖ്യമന്ത്രി അജിത് പവാറിന് 22 എന്‍.സി.പി എം.എല്‍.എമാരുടെ പിന്തുണയാണ് ലഭിച്ചതെന്നാണ് അറിയുന്നത്. ശിവസേനയുടെ ചില നേതാക്കളും ഇവര്‍ക്ക് പിന്തുണ നല്‍കിയതായ റിപ്പോര്‍ട്ടുകളും പുറത്തുവന്നിട്ടുണ്ട്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/w7CWMQzJQIA" width="500" height="281" data-service="Youtube" scrolling="no"/>
      </figure>
    </article>
  </body>
</html>