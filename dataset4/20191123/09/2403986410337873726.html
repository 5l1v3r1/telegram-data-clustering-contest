<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/znamenita_bilyavka_v_zakoni_riz_vizerspun_vidmovilasya_povernutisya_v_serial_druzi_podrobitsi_n1236626"/>
    <meta property="og:site_name" content="24 Канал"/>
    <meta property="article:published_time" content="2019-11-23T09:21:00+00:00"/>
    <meta property="og:title" content="Знаменита &quot;білявка в законі&quot; Різ Візерспун відмовилася повернутися в серіал &quot;Друзі&quot;: подробиці"/>
    <meta property="og:description" content="У західних ЗМІ не стихають розмови про свіжий епізод серіалу &quot;Друзі&quot;, який закінчився у 2004 році. З головними акторами постійно ведуть переговори і вони нібито готові повернутися до своїх ролей. Однак проти виявилася 43-річна акторка Різ Візерспун."/>
  </head>
  <body>
    <article>
      <h1>Знаменита "білявка в законі" Різ Візерспун відмовилася повернутися в серіал "Друзі": подробиці</h1>
      <address><time datetime="2019-11-23T09:21:00+00:00">23 Nov 2019, 09:21</time> by <a rel="author" href="https://24tv.ua/marta_veresyuk_tag6433/" target="_blank">Марта Вересюк</a></address>
      <p>
        <b>У західних ЗМІ не стихають розмови про свіжий епізод серіалу "Друзі", який закінчився у 2004 році. З головними акторами постійно ведуть переговори і вони нібито готові повернутися до своїх ролей. Однак проти виявилася 43-річна акторка Різ Візерспун.</b>
      </p>
      <p>Днями стало відомо, що серіал "Друзі" таки <a href="https://24tv.ua/lifestyle/serial_druzi_prodovzhennya_hbo_serial_druzi_znovu_viyde_na_ekrani_n1233377">може отримати новий епізод</a>-продовження, однак в ньому точно не братиме участь 43-річна Різ Візерспун. Про це повідомляється на сторінці видання <a href="https://twitter.com/APEntertainment/status/1195144634638331905">AP Entertainment</a> у твіттері.</p>
      <blockquote>Читайте також: <a href="https://24tv.ua/lifestyle/vidomogo_rezhisera_romana_polanski_hochut_usunuti_z_gildiyi_rezhiseriv_frantsiyi_cherez_seks_skandal_n1236004">Відомого режисера Романа Поланскі хочуть усунути з гільдії режисерів Франції через секс-скандал</a></blockquote>
      <p>Актриса, якій у культовому серіалі "Друзі" дісталася роль сестри Дженніфер Еністон, яка зіграла Рейчел Грін, відмовилася від такої пропозиції. За її словами, їй не сподобалося виступати перед живою аудиторією.</p>
      <p>Проте, схоже, вона не має нічого проти співпраці з акторами, які грали в "Друзях", адже на стрімінговому сервісі Apple+ виходить "Ранкове шоу", у якому вона разом з Дженніфер Еністон знімається у головних ролях.</p>
      <figure>
        <embed-post data-src="https://www.instagram.com/p/B4VIoV0AR82" data-service="Instagram"/>
      </figure>
      <p>А також раніше на своїй сторінці в інстаграмі Різ Візерспун написала, що одним із плюсів роботи з Еністон є те, що вона може згадати улюблені моменти з серіалу "Друзі".</p>
      <figure>
        <embed-post data-src="https://www.instagram.com/p/B3w-rUZgkRG" data-service="Instagram"/>
      </figure>
      <p> </p>
    </article>
  </body>
</html>