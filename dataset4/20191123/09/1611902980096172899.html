<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/23/obrzydliwa-profanacja-we-wloskim-kosciele-sprawca-zbezczescil-oltarz-w-xvi-wiecznej-swiatyni/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-23T09:55:12+00:00"/>
    <meta property="og:title" content="Obrzydliwa profanacja we włoskim kościele. Sprawca zbezcześcił ołtarz w XVI-wiecznej świątyni"/>
    <meta property="og:description" content="W XVI-wiecznym kościele Przemienienia Pańskiego w Scorrano koło Lecce w południowej części Włoch doszło do ohydnej profanacji. Sprawca dopuścił się także kradzieży."/>
  </head>
  <body>
    <article>
      <h1>Obrzydliwa profanacja we włoskim kościele. Sprawca zbezcześcił ołtarz w XVI-wiecznej świątyni</h1>
      <address><time datetime="2019-11-23T09:55:12+00:00">23 Nov 2019, 09:55</time> by <a rel="author" href="https://nczas.com/author/mmc/" target="_blank">MMC</a></address>
      <p>
        <b>W XVI-wiecznym kościele Przemienienia Pańskiego w Scorrano koło Lecce w południowej części Włoch doszło do ohydnej profanacji. Sprawca dopuścił się także kradzieży.</b>
      </p>
      <p>XVI-wieczna włoska świątynia rzadko kiedy jest pusta. Sprawca znalazł jednak taki moment i wykorzystał go w skandaliczny sposób. Do zdarzenia doszło 16 listopada.</p>
      <p>Napastnik ukradł złoty naszyjnik, który zdobił figurę Matki Boskiej. Cenny obiekt był darem od jednego z najzamożniejszych mieszkańców miejscowości i znajdował się w kościele od prawie siedemdziesięciu lat. Zarówno duchowni, jak i wierni z tamtejszej parafii byli przekonani, że naszyjnik był dobrze chroniony.</p>
      <p>Co więcej, sprawca ukradł także pieniądze z puszki, której zawartość – w wysokości około 150 euro – była przeznaczona dla ubogich mieszkańców Scorrano. Mężczyzna zniszczył również kilka świeczników znajdujących się obok ołtarza.</p>
      <p>Na tym jednak nie koniec haniebnych czynów. Przed wyjściem z kościoła złodziej oddał mocz na ołtarzu pod krzyżem. Ohydna profanacja wzbudziła nieprzeciętne oburzenie wiernych tamtejszej parafii.</p>
      <p>Całe zajście zostało zarejestrowane przez kamery przemysłowe. Jak donosi trnews.it, według ustaleń policji sprawcą jest trzydziestolatek z Gagliano del Capo, znany już wcześniej służbom z przestępstw przeciwko mieniu.</p>
      <p>W ubiegły weekend przeprowadzono przeszukania, dzięki którym udało się odzyskać większość mienia. Klejnoty warte 500 euro zostały już zwrócone proboszczowi parafii Przemienienia Pańskiego w Scorrano.</p>
      <p>Źródła: intoleranceagainstchristians.eu/PCh24.pl/trnews.it</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/23/chichot-historii-adl-oskarza-polske-o-antysemityzm-raport-sfinansowal-koncern-volkswagen-promowany-przez-hitlera-internauci-komentuja-video/"/>
        <a href="https://nczas.com/2019/11/23/super-promocje-na-black-friday-mlodzi-maja-inne-zdanie-wiemy-czego-beda-szukac-sondaz/"/>
        <a href="https://alaluna.pl/foto/zenek-martyniuk-bawi-sie-na-florydzie-w-towarzystwie-pieknych-kobiet-polnagi-krol-disco-polo-korzysta-z-zycia-foto/"/>
        <a href="https://nczas.com/2019/11/23/dziennikarz-washington-post-pozwal-iran-sad-zasadzil-mu-180-mln-dolarow-odszkodowania/"/>
        <a href="https://nczas.com/2019/11/23/sylwia-spurek-znow-w-natarciu-tym-razem-jako-ofiara-przemocy-umiem-byc-niezalezna-merytoryczna-video/"/>
        <a href="https://nczas.com/2019/11/23/niemieccy-sledczy-beda-uzywac-spreparowanej-pornografii-dzieciecej-przestepstwa-zwalczane-innymi-przestepstwami/"/>
        <a href="https://nczas.com/2019/11/23/francje-czeka-wielki-paraliz-komunikacyjny-5-grudnia-strajk-generalny/"/>
        <a href="https://nczas.com/2019/11/23/berlusconi-w-szpitalu-byly-premier-wloch-mial-wypadek-na-zjezdzie-epl/"/>
        <a href="https://alaluna.pl/xd/naukowcy-nie-maja-watpliwosci-kiszone-ogorki-moga-zdzialac-wiecej-u-mezczyzn-niz-niebieska-tabletka/"/>
      </related>
    </article>
  </body>
</html>