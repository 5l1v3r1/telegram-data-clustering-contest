<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/snollebollekes-geven-familieshow-in-gelredome/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-23T09:13:33+00:00"/>
    <meta property="og:title" content="Snollebollekes geven familieshow in GelreDome"/>
    <meta property="og:description" content="De Snollebollekes organiseren volgend jaar een familieshow in het GelreDome. De Brabantse feestact, die al drie concerten geeft in het stadion in Arnhem, laat jong en oud van links naar rechts gaan op 1 april. Dat kondigde de groep zaterdag aan."/>
  </head>
  <body>
    <article>
      <h1>Snollebollekes geven familieshow in GelreDome</h1>
      <address><time datetime="2019-11-23T09:13:33+00:00">23 Nov 2019, 09:13</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>De Snollebollekes organiseren volgend jaar een familieshow in het GelreDome. De Brabantse feestact, die al drie concerten geeft in het stadion in Arnhem, laat jong en oud van links naar rechts gaan op 1 april. Dat kondigde de groep zaterdag aan.</p>
      <p>“Nu ik zelf ook onlangs vader ben geworden, kán ik er niet meer omheen, dus hebben we met het team overlegd en kunnen we nu met trots deze familieshow presenteren!”, aldus frontman Rob Kemps.</p>
      <p>Niet alleen de Snollebollekes zelf treden op. Ook acts als Maan, Gebroeders Ko en Monique Smit beklimmen het podium. De kaartjes voor de familieshow zijn vanaf 30 november te koop.</p>
      <p>Het GelreDome is inmiddels bekend terrein voor de Brabanders. De mannen verkochten eerder dit jaar al twee keer het stadion uit en strijken ook op 27 en 28 maart en op 4 april neer in Arnhem. Alleen voor de laatste show zijn nog kaartjes verkrijgbaar.</p>
      <p>BuzzE</p>
    </article>
  </body>
</html>