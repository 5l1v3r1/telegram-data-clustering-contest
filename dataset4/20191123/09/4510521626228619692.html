<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/stiri-ciudate/moarte-groaznica-barbat-germania-fost-lins-propriul-caine-1_5dd8fa4e5163ec4271511195/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-23T09:41:15+00:00"/>
    <meta property="og:title" content="Moarte groaznică pentru un bărbat din Germania, după ce a fost lins de propriul câine"/>
    <meta property="og:description" content="Un bărbat în vârstă de 63 de ani din Germania a murit după o infecţie rară din saliva propriului câine. Înainte de deces, acesta a stat internat în spital mai multe săptămâni cu diverse diagnostice, de la pneumonie la gangrenă. Cazul a fost publicat în European Journal of Case Reports in Internal Medicine."/>
  </head>
  <body>
    <article>
      <h1>Moarte groaznică pentru un bărbat din Germania, după ce a fost lins de propriul câine</h1>
      <address><time datetime="2019-11-23T09:41:15+00:00">23 Nov 2019, 09:41</time> by <a rel="author">Laurenţiu Sirbu</a></address>
      <h4>Un bărbat în vârstă de 63 de ani din Germania a murit după o infecţie rară din saliva propriului câine. Înainte de deces, acesta a stat internat în spital mai multe săptămâni cu diverse diagnostice, de la pneumonie la gangrenă. Cazul a fost publicat în European Journal of Case Reports in Internal Medicine.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/stiri-ciudate/un-american-ramas-maini-picioare-fost-lasat-lins-caine-Inca-isi-iubeste-animalul-1_5b62b5a6df52022f75e7ffa0/index.html"/>
        <a href="https://adevarul.ro/news/stiri-ciudate/unei-femei-i-au-fost-amputate-mainile-picioarele-fost-linsa-cainele-sau-1_5d463ac2892c0bb0c62c1184/index.html"/>
      </related>
      <p>Bărbatul din Bremen, Germania, a fost infectat cu Capnocytophaga canimorsus, o bacterie ce se transmite în mod normal prin muşcăturile câinilor, însă în cazuri mai rare se transmite şi prin salivă, printr-o simplă atingere. Acesta s-a prezentat la spital cu simptome de gripă, precum febră şi tuse.</p>
      <p>Până ca doctorii să ajungă la un diagnostic corect şi să înceapă tratamentul, bărbatul era deja în septicemie şi a ajuns direct la terapie intensivă. Când starea lui s-a deteriorat, o iritaţie severă s-a răspândit pe toată faţa sa, dureri la nivelul sistemului nervos şi răni deschise la nivelul picioarelor. Boala a avansat la nivelul rinichilor, ficatul său a cedat, apoi şi sângele a început să formeze cheaguri la nivelul arterelor. În scurt timp pielea sa a început să putrezească pur şi simplu, ceea ce a condus pacientul la un stop respirator. Medicii l-au resuscitat şi au reuşit să-l ţină în viaţă doar cu ajutorul aparatelor.</p>
      <figure>
        <img src="https://adevarul.ro/assets/adevarul.ro/MRImage/2019/11/23/5dd8fd2d5163ec427151279c/627x0.jpg"/>
      </figure>
      <p>
        <i>În scurt timp de la debutul bolii, pielea a început să putrezească Foto: NZ Herald</i>
      </p>
      <h3>Unul din 1,5 milioane de oameni suferă de infecţia transmisă prin saliva câinilor</h3>
      <p>Infecţia cu C. Canimorsus ce i-a pus capăt vieţii acestuia este cel mai adesea cauzată de muşcături, susţin doctorii. Aceştia au fost surpinşi să vadă că s-a întâmplat doar din simpla atingere, din faptul că animalul şi-a lins stăpânul.</p>
      <p>Această bacterie este rară şi afectează unul din 1.5 milioane de oameni.</p>
      <p>Infecţia este fatală în o treime din cazuri. Doctorii susţin că doar persoanele cu un sistem imunitar slăbit ajung să fie victimele unei astfel de infecţii, însă acest caz ar arăta că uneori orice persoană îi poate cădea victimă.</p>
      <p>Chiar şi ţinut în viaţă prin intermediul aparatelor, starea de sănătate a bărbatului a continuat să se deterioreze rapid. Acesta a dezvoltat o infecţie fungică la plămâni, moment în care doctorii i-au dat un diagnostic de pneumonie. Pielea de pe întreaga suprafaţă a corpului a început să se deterioreze, o cangrenă agresivă a apărut la degetele de la mâini şi picioare şi a dezvoltat o nouă infecţie severă, MRSA. Tomograful arăta că lichidul începuse să se adune în creieul acestuia.</p>
      <p>După doar 16 zile de la internare, ţinut în viaţă doar de aparate şi cu multiple organe comprimise total, medicii şi familia au decis să oprească aparatele şi să declare decesul.</p>
      <p>
        <b>Pe aceeaşi temă:<br/></b>
        <b>
          <a href="https://adevarul.ro/news/stiri-ciudate/unei-femei-i-au-fost-amputate-mainile-picioarele-fost-linsa-cainele-sau-1_5d463ac2892c0bb0c62c1184/index.html">Unei femei i-au fost amputate mâinile şi picioarele după ce a fost linsă de câinele său<br/></a>
        </b>
        <b>
          <a href="https://adevarul.ro/news/stiri-ciudate/un-american-ramas-maini-picioare-fost-lasat-lins-caine-Inca-isi-iubeste-animalul-1_5b62b5a6df52022f75e7ffa0/index.html">Un american a rămas fără mâini şi picioare după ce a fost lins de un câine. „Încă îşi iubeşte animalul“</a>
        </b>
      </p>
      <hr/>
    </article>
  </body>
</html>