<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/gds-contro-il-toro-con-gli-uomini-contati-ma-per-praga-tornano-almeno-due-dei-cinque-assenti-323814"/>
    <meta property="og:site_name" content="FcInterNews.it"/>
    <meta property="article:published_time" content="2019-11-23T09:43:25+00:00"/>
    <meta property="og:title" content="GdS - Contro il Toro con gli uomini contati, ma per Praga tornano almeno due dei cinque assenti"/>
    <meta property="og:description" content="Conte non si smentisce e anche prima di affrontare il Torino rimembra la penuria di risorse che anche questa sera contro i granata avrà un peso non indifferente, specie se si..."/>
  </head>
  <body>
    <article>
      <h1>GdS - Contro il Toro con gli uomini contati, ma per Praga tornano almeno due dei cinque assenti</h1>
      <address><time datetime="2019-11-23T09:43:25+00:00">23 Nov 2019, 09:43</time> by <a rel="author">Egle Patanè</a></address>
      <p>Conte non si smentisce e anche prima di affrontare il Torino rimembra la penuria di risorse che anche questa sera contro i granata avrà un peso non indifferente, specie se si considera l'impegno incombente contro lo Slavia Praga in Champions, chiamata cruciale per l'eventuale prosieguo in Europa. "Oggi a Torino con gli uomini contati", scrive la<i> Gazzetta dello Sport</i> che però parla di almeno due recuperi in vista della trasferta a Praga, dove "Conte dovrebbe ritrovare almeno due dei cinque infortunati ancora assenti, ovvero <b>Gagliardini</b> e <b>Asamoah"</b>.</p>
      <p>Se l'ex Juventus e l'ex Sassuolo forniscono segnali positivi per mercoledì, per l'altro ex Sassuolo, <b>Stefano Sensi,</b> "invece il recupero non è scontato. Possibile che Conte decida di posticiparlo fino a domenica contro la Spal, anche perché in Champions in panchina vanno al massimo sette uomini ed è dunque logico che il tecnico scelga uomini in grado di garantire un buon minutaggio. Buone notizie in prospettiva anche per Politano. L’attaccante sta molto meglio: possibile una sua convocazione già per domenica. Capitolo avversari: lo Slavia gioca in trasferta oggi alle 17, sul campo del Sigma Olomuc". </p>
    </article>
  </body>
</html>