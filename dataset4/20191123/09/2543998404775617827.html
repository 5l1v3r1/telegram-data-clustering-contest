<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/drustvo/170685/zima-kuca-vrata-tacno-ovog-datuma-nam-stize-sneg"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T09:00:00+00:00"/>
    <meta property="og:title" content="Zima kuca na vrata! Tačno ovog datuma nam stiže SNEG"/>
    <meta property="og:description" content="Prvi sneg u nižim predelima Srbije očekuje se 8. decembra, ali će se zbog visokih temperatura odmah otopiti, najavljuju meteorolozi. Prema njihovim rečima, prava zima sa puno snega i temperaturama ispod nule čeka nas tek od januara."/>
  </head>
  <body>
    <article>
      <h1>Zima kuca na vrata! Tačno ovog datuma nam stiže SNEG</h1>
      <h2>Prvi sneg u nižim predelima Srbije očekuje se 8. decembra, ali će se zbog visokih temperatura odmah otopiti, najavljuju meteorolozi. Prema njihovim rečima, prava zima sa puno snega i temperaturama ispod nule čeka nas tek od januara.</h2>
      <address><time datetime="2019-11-23T09:00:00+00:00">23 Nov 2019, 09:00</time> by <a rel="author">informer.rs</a></address>
      <p>Kako pokazuje dugoročna prognoza Republičkog hidrometeorološkog zavoda, u narednih 30 dana smenjivaće se sunce, vetar, kiša i sneg. Jutarnja temperatura će se kretati od minus dva do pet, dok će najviša dnevna biti oko 10 stepeni. Prvi sneg, koji će pasti početkom sledećeg meseca, neče se zadržati u nižim krajevima, a formiranje snežnog pokrivača moguće je samo u planinskim predelima.</p>
      <p>Meteorolog Branko Bjelić iz RHMZ je pojasnio kakvo nas vreme čeka i objasnio smenu vremenskih prilika.</p>
      <p>- Prema sadašnjim pokazateljima, Srbija će se zabeleti početkom decembra, ali će se retko gde sneg zadržati, pošto će temperature biti u plusu. Prognoza pokazuje da nas tako čekaju tri dana sa snegom i susneživom, 16 sa jakim vetrom i 11 kišovitih dana. Zahlađenja i “debeli” minusi se za sada ne prognoziraju do kraja godine. Jutarnja merenja će se kretati od minus dva do pet stepeni, dok će se najviša dnevna kretati od petog do desetog podeoka – kaže Bjelić.</p>
      <p>Slično vreme, samo bez snega, očekuje nas i u sledećih pet dana, kada će preko dana temperature biti 14 stepeni.</p>
      <p>- Međutim, zbog jakog jugoistočnog vetra imaćemo utisak da su temperature dosta niže. Vetar će biti najjači na jugu Banata i u Podunavlju, gde se očekuju olujni udari – objašnjava Bjelić.</p>
      <related>
        <h4>Pročitajte još:</h4>
        <a href="http://republika.rs/vesti/drustvo/170510/RHMZ-izdao-novo-upozorenje-Spremite-KATASTROFU"/>
        <a href="http://republika.rs/vesti/drustvo/170677/Hladniji-dani-najavljuju-zimu-Meteorolozi-upozoravaju-OLUJNI-VETAR-koji-dostizati-veliku-brzinu"/>
        <a href="http://republika.rs/vesti/drustvo/170251/VUCJI-DANI-ZASAD-NAJAVLJUJU-OSTRU-ZIMU-naredna-dana-pod-lupom-hoce-biti-preokreta"/>
        <a href="http://republika.rs/vesti/drustvo/169533/metara-sekundi-Srbija-udaru-OPASNE-oluje-ako-imate-OVE-zdravstvene-probleme-izlazite-kuce"/>
      </related>
    </article>
  </body>
</html>