<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/greece/598694/i-fifa-aksiologei-tin-epistoli-tou-olympiakou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-23T09:18:00+00:00"/>
    <meta property="og:title" content="Η FIFA αξιολογεί την επιστολή του Ολυμπιακού"/>
    <meta property="og:description" content="Η πλευρά της Παγκόσμιας Ομοσπονδίας τοποθετήθηκε για την επιστολή που της έστειλαν οι «ερυθρόλευκοι».    H FIFA απάντησε σε ερώτημα του ΑΠΕ-ΜΠΕ, μέσω..."/>
  </head>
  <body>
    <article>
      <h1>Η FIFA αξιολογεί την επιστολή του Ολυμπιακού</h1>
      <address><time datetime="2019-11-23T09:18:00+00:00">23 Nov 2019, 09:18</time> by <a rel="author">SigmaliveSports</a></address>
      <p>Η πλευρά της Παγκόσμιας Ομοσπονδίας τοποθετήθηκε για την επιστολή που της έστειλαν οι «ερυθρόλευκοι».   <br/><br/>H FIFA απάντησε σε ερώτημα του ΑΠΕ-ΜΠΕ, μέσω του οποίου ζήτησε από την παγκόσμια ομοσπονδία να τοποθετηθεί για την πρόσφατη επιστολή που έστειλε ο Ολυμπιακός,τόσο σε εκείνη όσο και την UEFA.  «Μπορούμε να επιβεβαιώσουμε ότι έχουμε λάβει μια επιστολή από τον Ολυμπιακό, την οποία αξιολογούμε επί του παρόντος. Παρομοίως, μπορούμε να επιβεβαιώσουμε ότι οι εκπρόσωποι της FIFA και της UEFA συναντήθηκαν χθες (σ.σ: 21.11) με την Εκτελεστική Επιτροπή της Ελληνικής Ποδοσφαιρικής Ομοσπονδίας στην Αθήνα. Για λεπτομέρειες, παρακαλούμε επικοινωνήστε με την HFF (σ.σ: ελληνική ποδοσφαιρική ομοσπονδία)», ανέφερε σχετικά.</p>
    </article>
  </body>
</html>