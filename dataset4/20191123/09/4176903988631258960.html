<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/vojni-savez-japana-i-sad-prepreka-za-mirovni-ugovor-sa-rus/"/>
    <meta property="og:site_name" content="Krstarica"/>
    <meta property="article:published_time" content="2019-11-23T09:09:00+00:00"/>
    <meta property="og:title" content="Vojni savez Japana i SAD prepreka za mirovni ugovor sa RUS"/>
    <meta property="og:description" content="NAGOJA - Američko-japanski vojno-politički savez stvara prepreke za potpisivanje mirovnog ugovora sa Moskvom, reako je ruski ministar spoljnih poslova"/>
  </head>
  <body>
    <article>
      <h1>Vojni savez Japana i SAD prepreka za mirovni ugovor sa RUS</h1>
      <address><time datetime="2019-11-23T09:09:00+00:00">23 Nov 2019, 09:09</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521106-750x430.png"/>
        <figcaption>Foto: Tanjug/Pixabay</figcaption>
      </figure>
      <p>NAGOJA – Američko-japanski vojno-politički savez stvara prepreke za potpisivanje mirovnog ugovora sa Moskvom, reako je ruski ministar spoljnih poslova Sergej Lavrov.</p>
      <p>„Vojni savez sa SAD, naravno, predstavlja problem kada je u pitanju podizanje rusko-japanskih odnosa na drugi nivo“ rekao je Lavrov novinarima u petak u Nagoji, na G20 sastanku ministara spoljnih poslova.</p>
      <p>Podsetio je da je prilikom koordinacije deklaracije iz 1956. godine, ŠSR utvrdio da se ona može u potpunosti sprovesti samo u kontekstu ukidanja američkog vojnog prisustva na teritoriji Japana.</p>
      <p>Ruski ministar spoljnih poslova rekao je da bi Japan trebalo da prizna ruski suverenitet nad Južnim Kurilskim ostrvima da bi mirovni ugovor bio potpisan.</p>
      <p>„Uz dužno poštovanje prema glavnom sekretaru kabineta Japana, mi smo vođeni sporazumima koji su postignuti na najvišem nivou između ruskog predsednika i japanskog premijera“, kazao je on.</p>
      <p>Lavrov je naveo da su se oni dogovorili da se pregovori vode na osnovu deklaracije iz 1956. godine u kojoj se jasno kaže da je teritorijalni integritet Rusije i suverenitet nad tim zemljama priznat, tako da su i rezultati Drugog svetskog rata priznati, pa se dalje o svemu može razgovarati.</p>
      <p>(Tanjug)</p>
    </article>
  </body>
</html>