<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/743216"/>
    <meta property="og:site_name" content="เดลินิวส์"/>
    <meta property="article:published_time" content="2019-11-23T09:58:00+00:00"/>
    <meta property="og:title" content="ป.ป.ช.โชว์หุ้นรมต.ประเดิม&quot;เสี่ยหนู&quot;คนแรก 25 พ.ย.นี้่"/>
    <meta property="og:description" content="ป.ป.ช.' จ่อเปิดสำเนาสัญญาการจัดการหุ้นรมต. ประเดิม 'เสี่ยหนู'คนแรก 25 พ.ย.นี้"/>
  </head>
  <body>
    <article>
      <h1>ป.ป.ช.โชว์หุ้นรมต.ประเดิม"เสี่ยหนู"คนแรก 25 พ.ย.นี้่</h1>
      <address>
        <time datetime="2019-11-23T09:58:00+00:00">23 Nov 2019, 09:58</time>
      </address>
      <p>
        <b>ป.ป.ช." จ่อเปิดสำเนาสัญญาการจัดการหุ้นรมต. ประเดิม "เสี่ยหนู"คนแรก 25 พ.ย.นี้</b>
      </p>
      <p>เมื่อวันที่ 23 พ.ย. สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) ​เตรียมเปิดเผยสำเนาของสัญญาการจัดการหุ้นส่วนหรือหุ้นของรัฐมนตรีของนายอนุทิน ชาญวีรกูล รองนายกรัฐมนตรีและรมว.สาธารณสุขให้สาธารณชนทราบ ตั้งแต่วันที่ 25 พ.ย.- 24 ธ.ค.2562 <br/><br/>ทั้งนี้กรณีดังกล่าวเกิดขึ้นจาก พ.ร.บ.การจัดการหุ้นส่วนและหุ้นของรัฐมนตรี พ.ศ. 2543 ที่ห้ามมิให้รัฐมนตรีถือหุ้นในบริษัทจำกัด หรือมหาชน เกินกว่าร้อยละ 5 ของจำนวนหุ้นที่จำหน่ายได้ในบริษัท<br/>หากต้องการได้ประโยชน์จากหุ้นในส่วนที่เกินร้อยละ 5 จะต้องโอนหุ้นในส่วนที่เกินให้นิติบุคคล เช่น กองทุน เป็นผู้จัดการแทน ซึ่งนายอนุทิน ได้ประสงค์จะได้รับประโยชน์จากการถือหุ้นในบริษัทเกินกว่าที่กฎหมายกำหนด จึงได้ดำเนินการโอนหุ้นให้กับนิติบุคคล จากนั้นนิติบุคคลได้รายงานการรับโอนหุ้นของนายอนุทิน ให้กับ ป.ป.ช. ทราบ ในดังนั้นป.ป.ช. จะต้องเปิดเผยสำเนาของสัญญาดังกล่าวให้ประชาชนทราบ ซึ่งเป็นไปตาม พ.ร.บ.การจัดการหุ้นส่วนหรือหุ้นของรัฐมนตรี พ.ศ.2543 มาตรา 10 ส่วนรัฐมนตรีคนอื่นที่ถือหุ้นเกินร้อยละ 5 ซึ่งประสงค์จะได้ประโยชน์จากหุ้นนั้น ได้ส่งสัญญาให้คณะกรรมการ ป.ป.ช. พิจารณาแล้วเช่นกัน แต่ในรายนายอนุทินนั้นเสนอเรื่องมาก่อน และคณะกรรมการ ป.ป.ช. ได้พิจารณาสัญญาแล้ว จึงเปิดเผยสัญญาเป็นรายแรกของคณะรัฐมนตรีชุดนี้ <br/> </p>
    </article>
  </body>
</html>