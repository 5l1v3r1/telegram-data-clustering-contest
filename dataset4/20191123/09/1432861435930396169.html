<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/national-team/balykov-prizova-za-obedinenie-futbolyt-mozhe-da-ni-obedini-kato-prez-94-ta-1408968.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-23T09:15:00+00:00"/>
    <meta property="og:title" content="Балъков призова за обединение: Футболът може да ни обедини като през 94-та"/>
    <meta property="og:description" content="Бившият селекционер на България Красимир Балъков призова за обединение преди баражите, в които отборът ни ще търси класиране на Евро 2020 Както е известно, жребият отреди лъвовете да посрещнат Унгария на 26 март, а при успех - да играят срещу победителя между Исландия и Румъния, отново у дома"/>
  </head>
  <body>
    <article>
      <h1>Балъков призова за обединение: Футболът може да ни обедини като през 94-та</h1>
      <address><time datetime="2019-11-23T09:15:00+00:00">23 Nov 2019, 09:15</time> by <a rel="author">Sportlive.bg</a></address>
      <p>Бившият селекционер на България Красимир Балъков призова за обединение преди баражите, в които отборът ни ще търси класиране на Евро 2020. Както е известно, <b><i><a href="https://www.sportlive.bg/bgfootball/national-team/Vyzmozhno-naj-dobriqt-zhrebij-za-Bylgariq-mechtite-za-Evro-2020-sa-zhivi!-1408716.html">жребият отреди "лъвовете" да посрещнат Унгария на 26 март, а при успех - да играят срещу победителя между Исландия и Румъния, отново у дома</a></i></b>. Балъков направи паралел между случващото се сега и през 1993 година, когато България се класира на Мондиал 1994.</p>
      <p><i>"Сега е времето да се обединим! Днес съдбата отново ни даде знак, както преди повече от 25 години. Пред нашия национален отбор се открива чудесна възможност за класиране на голям форум и не могат да я видят само тези, които не обичат футбола. Съперниците ни са сериозни, но преодолими отбори, а първият двубой е на стадион "Васил Левски" пред българска публика – какво по-хубаво от това! Сега е времето да се обединим и на 26 март да изпълним трибуните и да подкрепим мощно момчетата от националния тим, който има всички шансове да се пребори за място и да участва в първенството на Стария континент. В САЩ през 94-та футболът обедини нацията, може да го направи и сега!",</i> написа треньорът в социалните мрежи.</p>
      <p>Междувременно, настоящият национален селекционер Георги Дерменджиев не се развълнува от благоприятния за нас жребий. <b><i><a href="https://www.sportlive.bg/bgfootball/national-team/Dermendzhiev-ne-se-razvylnuva-eto-kak-komentira-zhrebiq-za-Bylgariq-1408774.html">Вижте как го коментира в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/national-team/Trenxoryt-na-Ungariq-za-macha-s-Bylgariq-Trqbva-da-svyrshim-tazi-dopylnitelna-rabota-1408830.html"/>
        <a href="https://www.sportlive.bg/bgfootball/national-team/Lechkov-Blagopriqten-zhrebij-momchetata-si-svyrshiha-rabotata-v-kvalifikaciite-1408824.html"/>
        <a href="https://www.sportlive.bg/bgfootball/national-team/Vizhte-dvete-vyzmozhni-grupi-ako-Bylgariq-se-klasira-na-Evro-2020-1408817.html"/>
        <a href="https://www.sportlive.bg/bgfootball/national-team/Balykov-Iskah-da-vodq-otbora-v-tezi-plejofi-uspeh-na-gospodin-Dermendzhiev-1408805.html"/>
        <a href="https://www.sportlive.bg/bgfootball/national-team/Ivelin-Popov-Shansovete-ni-sa-golemi-no-da-ne-izpadame-v-euforiq-1408800.html"/>
      </related>
    </article>
  </body>
</html>