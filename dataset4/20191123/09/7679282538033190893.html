<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/astrology/story-mahabharat-draupadi-told-these-seven-things-about-woman-to-lord-krishna-wife-2864099.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T09:33:52+00:00"/>
    <meta property="og:title" content="महाभारत : द्रौपदी ने श्रीकृष्ण की पत्नी को बताई थी स्त्रियों से जुड़ी ये 7 बातें"/>
    <meta property="og:description" content="द्रौपदी को श्रीकृष्ण की सखी के रूप में भी जाना जाता है। वहीं, बहुत कम लोग जानते हैं कि द्रौपदी धर्म-कर्म के सार को जानने वाली योद्धा के रूप में भी जानी जाती है। महाभारत में वर्णित है, कि द्रौपदी ने..."/>
  </head>
  <body>
    <article>
      <h1>महाभारत : द्रौपदी ने श्रीकृष्ण की पत्नी को बताई थी स्त्रियों से जुड़ी ये 7 बातें</h1>
      <address><time datetime="2019-11-23T09:33:52+00:00">23 Nov 2019, 09:33</time> by <a rel="author">लाइव हिन्दुस्तान टीम ,नई दिल्ली</a></address>
      <p>द्रौपदी को श्रीकृष्ण की सखी के रूप में भी जाना जाता है। वहीं, बहुत कम लोग जानते हैं कि द्रौपदी धर्म-कर्म के सार को जानने वाली योद्धा के रूप में भी जानी जाती है। महाभारत में वर्णित है, कि द्रौपदी ने श्रीकृष्ण की पत्नी सत्यभामा को स्त्रियों के बारे में ऐसी बातें बताई थी, जिनसे स्त्रियां स्वयं और अपने साथ जुड़े दूसरे लोगों को खुश रख सकती हैं। साथ ही विवाहित स्त्रियों के लिए कुछ कामों को वर्जित भी बताया है-</p>
      <p>1.  पति को वश में करने की कोशिश नहीं करनी चाहिए। कुछ स्त्रियां पति को वश में करने के लिए तंत्र-मंत्र, औषधि आदि का उपयोग करती हैं, जो कि नहीं करना चाहिए क्योंकि ऐसा प्रेम कभी स्थायी नहीं रहता।</p>
      <p>2.  जो समझदार स्त्री होती है, वह अपने परिवार के सभी रिश्तों की पूरी जानकारी रखती हैं, क्योंकि एक भी रिश्ता भूल गए तो वह रिश्ता पारिवारिक सम्बन्ध बिगाड़ सकता है।</p>
      <p>3.  सुखी वैवाहिक जीवन के लिए स्त्री को बुरे चरित्र वाली स्त्रियों से दूर ही रहना चाहिए। गलत आचरण वाली स्त्रियों से मित्रता नहीं करनी चाहिए।</p>
      <p>4.  स्त्री को कभी भी ऐसी कोई बात नहीं कहनी चाहिए, जिससे किसी का अपमान होता है।<br/>5.  किसी भी काम के लिए आलस नहीं करना चाहिए।  जो भी काम हो, उसे बिना समय व्यर्थ किए पूरा कर लेना चाहिए। ऐसा करने पर पति और पत्नी के बीच प्रेम बना रहता है।</p>
      <p>6. द्रोपदी सत्यभामा से कहती हैं कि स्त्री को बार-बार दरवाजे पर या खिड़की पर खड़े नहीं रहना चाहिए। ऐसा करने वाली स्त्रियों की छवि समाज में खराब होती है।</p>
      <p>7.  स्त्री को क्रोध पर नियंत्रण रखना चाहिए। क्रोध के कारण बड़ी-बड़ी परेशानियां उत्पन्न हो जाती है। साथ ही पराए लोगों से व्यर्थ बात नहीं करनी चाहिए</p>
    </article>
  </body>
</html>