<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/svitovij-bank-zadovolenij-tempami-ekonomichnogo-zrostannja-ukrajini-641898.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-23T09:20:00+00:00"/>
    <meta property="og:title" content="Світовий банк задоволений темпами економічного зростання України"/>
    <meta property="og:description" content="Аби зростати швидше, потрібно прискорювати темпи економічного росту – Кахконен"/>
  </head>
  <body>
    <article>
      <h1>Світовий банк задоволений темпами економічного зростання України</h1>
      <address>
        <time datetime="2019-11-23T09:20:00+00:00">23 Nov 2019, 09:20</time>
      </address>
      <h4>Аби зростати швидше, потрібно прискорювати темпи економічного росту – Кахконен</h4>
      <p>У Світовому банку задоволені темпами економічного зростання в Україні і очікують на результати розпочатих перетворень уже в найближчі місяці.</p>
      <p>Про це розповіла директор Світового банку у справах України, Білорусі та Молдови Сату Кахконен в інтерв’ю виданню <a href="https://dt.ua/interview/satu-kahkonen-derzhava-povinna-garantuvati-biznesu-nevtruchannya-u-yogo-robotu-329019_.html">«Дзеркало тижня»</a>.</p>
      <p>«Ми дуже задоволені, що темпи економічного зростання України почали прискорюватися і прогнозуємо, що вони збільшаться до 3,4%», – сказала Кахконен.</p>
      <p>За її словами, Україна рухається в правильному напрямі.</p>
      <p>Водночас, підкреслила вона, якщо Україна зможе утримати економічне зростання на рівні 3–4% на рік, їй знадобиться близько п’ятдесяти років для того, аби наздогнати нинішній рівень розвитку Польщі. Якщо темпи знову знизяться, то й цього часу не вистачить.</p>
      <p>Кахконен вважає, що для того, аби зростати швидше, потрібно прискорювати темпи економічного росту.</p>
      <p>«Але для цього знадобиться багато кропіткої роботи і реформ. Якщо з цієї точки зору дивитися на це питання, то ми також задоволені, – темп реформ прискорюється, нова влада має амбітні цілі та хороші ініціативи», – наголосила вона.</p>
      <p>За її словами, насправді саме нинішній турборежим потрібен для того, щоб прискорити економічне зростання.</p>
      <p>«Тому ми уважно слідкуємо за процесами і з нетерпінням чекаємо результатів розпочатих перетворень уже в найближчі місяці», – резюмувала директор Світового банку у справах України, Білорусі та Молдови.</p>
      <blockquote>
        <b>Читайте також: <a href="https://glavcom.ua/news/kolomoyskiy-zayaviv-shcho-poverne-privatbank-nayblizhchim-chasom-641841.html">Коломойський заявив, що поверне «Приватбанк» найближчим часом.</a></b>
      </blockquote>
      <p>Як повідомлялося, <a href="https://glavcom.ua/news/jebrr-pidpisav-s-goncharukom-dvi-ugodi-na-900-mln-jevro-dlya-ukrajinskih-dorig-641829.html">ЄБРР підписав с Гончаруком дві угоди на 900 млн євро для українських доріг.</a></p>
      <related>
        <a href="https://glavcom.ua/world/observe/rosija-namagalasja-pidstaviti-ukrajinu-v-pitanni-vtruchannja-u-vibori-ssha-the-new-york-times-641879.html"/>
        <a href="https://glavcom.ua/world/observe/jovanovich-vidmovljalas-vishati-portret-prezidenta-v-posolstvi-v-kijevi-tramp-641877.html"/>
        <a href="https://glavcom.ua/country/society/cina-pravdi-areta-dzhonsa-premjera-filmu-pro-golodomor-vse-shcho-varto-znati-641739.html"/>
      </related>
    </article>
  </body>
</html>