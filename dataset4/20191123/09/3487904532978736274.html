<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/dievrini-anagkastika-to-roteison-logo-sountgkren"/>
    <meta property="og:site_name" content="Metrosport.gr"/>
    <meta property="article:published_time" content="2019-11-23T09:45:00+00:00"/>
    <meta property="og:title" content="Διευρύνει αναγκαστικά το ροτέισον λόγω Σούντγκρεν"/>
    <meta property="og:description" content="Η απουσία του Σουηδού προκαλεί διάφορες σκέψεις στον Ενινγκ και ανακατατάξεις στην 11άδα ενόψει ΑΕΚ."/>
  </head>
  <body>
    <article>
      <h1>Διευρύνει αναγκαστικά το ροτέισον λόγω Σούντγκρεν</h1>
      <h2>Η απουσία του Σουηδού προκαλεί διάφορες σκέψεις στον Ενινγκ και ανακατατάξεις στην 11άδα ενόψει ΑΕΚ.</h2>
      <address><time datetime="2019-11-23T09:45:00+00:00">23 Nov 2019, 09:45</time> by <a rel="author">Μάνος Χατζάκης</a></address>
      <p>Αισθητά διαφοροποιημένο θα είναι, τελικά, το πρόσωπο του Αρη στον αγώνα απέναντι στην ΑΕΚ στο ΟΑΚΑ. Η απουσία του Ντάνιελ Σούντγκρεν δημιουργεί διαφορετικά δεδομένα και ο Μίκαελ Ενινγκ πρέπει να καλύψει το κενό του Σουηδού.</p>
      <p>Μέχρι σήμερα, ο Σουηδός ήταν η βασική επιλογή στο δεξί άκρο της άμυνας, ωστόσο  ξαφνικό πρόβλημα υγείας τον θέτει νοκ-άουτ από την αυριανή αναμέτρηση. Ο ξανθομάλλης οπισθοφύλακας διακομίστηκε στο νοσοκομείο με συμπτώματα δηλητηρίασης, ωστόσο μπορεί να προσβλήθηκε από γαστρεντερίτιδα. Χθες, διανυκτέρευσε σε νοσοκομείο και σήμερα θα φανεί η νεότερη κατάστασή του. Ο Μίκαελ Ενινγκ είναι εκείνος, που καλείται να αντιμετωπίσει την απουσία του.</p>
      <p>
        <b>Ο αντι-Σούντγκρεν</b>
      </p>
      <p>Θεωρητικά, υπάρχει η επιλογή του Δημήτρη Κωνσταντινίδη, αλλά πιθανό μοιάζει το σενάριο να καλύψει ο Σόουζα το κενό του Σουηδού. Μία ακόμη επιλογή θα ήταν να παίξει εκεί ο Ροζ και να βρεθεί, και πάλι, στην αρχική ενδεκάδα ο Δεληζήσης μαζί με τον Βέλεθ, ο οποίος αναμένεται να επιστρέφει στην ενδεκάδα.</p>
      <p>Παρόλα αυτά, ο Γερμανός προτιμά, σύμφωνα με τα δείγματα που έχει δώσει, να διατηρεί τη χημεία στην ενδεκάδα. Στο πλαίσιο αυτό, ο Σάσα (στη Λουντογκόρετς έπαιξε ως δεξί μπακ), θα παραμείνει δίπλα στον Ματίγια, γιατί, αν ο Βραζιλιάνος μετατοπιστεί στη θέση του Σούντγκρεν, τότε πρέπει να παίξει ο Μπα. Ο Ενινγκ, όμως, δεν αρέσκεται σε ριζικές αλλαγές, γι’ αυτό, εκτός απροόπτου, Βέλεθ και Ροζ θα παίξουν στο κέντρο της άμυνας και ο Σόουζα θα βρεθεί στην ενδεκάδα, καλύπτοντας το δεξί άκρο της άμυνας.</p>
      <p>*** Από την έντυπη έκδοση της «Metrosport» (23/11)</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/eningk-an-chriasti-tha-pexi-delizisis-termatofilakas"/>
        <a href="http://www.metrosport.gr/article/katsiaros-kani-ta-panta-intege-aris-echi-ellipsis"/>
        <a href="http://www.metrosport.gr/article/monemvasiotis-kamia-schesi-me-ari-axiepenos-pektis-karipidis"/>
        <a href="http://www.metrosport.gr/article/proforiki-simfonia-karipidi-stin-ameriki"/>
        <a href="http://www.metrosport.gr/article/sinantisi-charistea-me-thodoro-theodoridi"/>
        <a href="http://www.metrosport.gr/article/agkalia-me-to-tropeo-tou-euro-charisteas-pic"/>
      </related>
    </article>
  </body>
</html>