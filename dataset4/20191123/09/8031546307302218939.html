<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109403-Srabskiyat-voenen-ministar-napadna-Balgariya"/>
    <meta property="og:site_name" content="Канал 3"/>
    <meta property="article:published_time" content="2019-11-23T09:42:00+00:00"/>
    <meta property="og:title" content="Сръбският военен министър нападна България"/>
    <meta property="og:description" content="Вулин се изказа пренебрежително пред държавната агенция Танюг"/>
  </head>
  <body>
    <article>
      <h1>Сръбският военен министър нападна България</h1>
      <h2>Вулин се изказа пренебрежително пред държавната агенция Танюг</h2>
      <address>
        <time datetime="2019-11-23T09:42:00+00:00">23 Nov 2019, 09:42</time>
      </address>
      <p><b>С поредно изказване срещу България, този път от страна на военния министър Вулин, в Сърбия официални лица опитват да отклонят вниманието от шпионския скандал с руснаци в най-верния съюзник на Кремъл на Балканите. След приближения до президента Вучич депутат Милован Дрецун, който алармира за българско участие в хибридни войни срещу Сърбия, срещу страната ни сега взе думата и министърът на отбраната Александър Вулин.<br/></b> </p>
      <p>Пред държавната информационна агенция Танюг той заяви, че, за разлика от Сърбия, България допуска друг да избира приятелите и враговете ѝ, предаде БНТ. "България има своите проблеми и нека се грижи за тях", съветва Вулин.</p>
      <p>
        <i>
          <b>
            <a href="http://kanal3.bg/news/world/europe/109356-Zaharieva-privikva-srabskiya-poslanik-za-shpionskite-napadki-sreshtu-Balgariya-v-Belgrad">Захариева привиква сръбския посланик за шпионските нападки срещу България в Белград</a>
          </b>
        </i>
      </p>
      <p>След като Дрецун намеси името на България в скандала с "братското" шпиониране на Сърбия от военното разузнаване на Русия, Министерството на външните работи на страната ни поиска обяснение от сръбското посолство в София.</p>
      <p> </p>
      <p>Дрецун обаче отправи ново скандално обвинение срещу България само 24 ч. след като заяви, че на територията на Сърбия действала голяма мрежа от български разузнавачи. "Българският министър на външните работи не може да дава уроци на един депутат от сръбския парламент. Тя (Екатерина Захариева) няма да определя и какво ще говори един депутат."</p>
      <p> </p>
      <p>За новите обвинения срещу страната ни въпросният Дрецун използва <u><i><b>сръбската редакция на руската агенция "Спутник".</b></i></u> Изявлението му дойде само няколко часа след атаката срещу България на военния министър Александър Вулин.</p>
      <p> </p>
      <p> </p>
      <related>
        <h4>Още по темата</h4>
        <a href="http://kanal3.bg/news/world/europe/109356-Zaharieva-privikva-srabskiya-poslanik-za-shpionskite-napadki-sreshtu-Balgariya-v-Belgrad"/>
        <a href="http://kanal3.bg/news/world/europe/109281-Skandal-s-ruski-shpionin-gramna-i-v-Sarbiya"/>
        <a href="http://kanal3.bg/news/comments/100689-Lyubo-Ognyanov%253A-Belgradskiyat-%20diplomat%20-Ivica-Dachich---srabska-shutka-%2528VIDEO%2529"/>
        <a href="http://kanal3.bg/news/world/europe/100252-Peeshtiyat-na-ushe-srabski-vanshen-ministar-Dachich-se-sopna-na-Borisov-za-Kosovo"/>
      </related>
    </article>
  </body>
</html>