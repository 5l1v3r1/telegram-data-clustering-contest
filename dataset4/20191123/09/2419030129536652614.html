<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/sport/20191123/zilver-voor-judoka-polling-op-grand-slam-osaka/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-23T09:45:07+00:00"/>
    <meta property="og:title" content="Zilver voor judoka Polling op Grand Slam Osaka"/>
    <meta property="og:description" content="OSAKA (ANP) - Kim Polling heeft aan de Grand Slam van Osaka een zilveren medaille overgehouden. In de finale in de categorie onder 70 kilogram was de Japanse Yoko Ono op ippon te sterk voor de judoka uit Zevenhuizen, die een maand geleden nog goud pakte in Abu Dhabi. Daar versloeg ze in de finale Sanne van Dijke met wie ze strijdt om één beschikbaar ticket voor de Olympische Spelen. Van Dijke strandde in Osaka al in de tweede ronde."/>
  </head>
  <body>
    <article>
      <h1>Zilver voor judoka Polling op Grand Slam Osaka</h1>
      <address><time datetime="2019-11-23T09:45:07+00:00">23 Nov 2019, 09:45</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Kim Polling heeft aan de Grand Slam van Osaka een zilveren medaille overgehouden. In de finale in de categorie onder 70 kilogram was de Japanse Yoko Ono op ippon te sterk voor de judoka uit Zevenhuizen, die een maand geleden nog goud pakte in Abu Dhabi. Daar versloeg ze in de finale Sanne van Dijke met wie ze strijdt om één beschikbaar ticket voor de Olympische Spelen. Van Dijke strandde in Osaka al in de tweede ronde.</b>
      </p>
      <p>Polling was sterk begonnen in de Japanse stad, waar al haar partijen vroegtijdig op ippon werden beslist. Ze won achtereenvolgens van de Portugese Barbara Timo, de Japanse judoka’s Saki Niizoe en Chizuru Arai en de Duitse Giovanna Scoccimarro, die ze in de halve finale in de laatste minuut via een houdgreep uitschakelde.</p>
      <p>Van Dijke verloor na een bye in de eerste ronde van de Duitse Miriam Butkereit. In de golden score ontving ze haar derde straf. Juul Franssen, als tweede gerangschikt in de klasse tot 63 kilogram, was na een bye in de eerste ronde ook al na één optreden klaar. De Limburgse verloor van de Japanse Nana Kota op ippon.</p>
    </article>
  </body>
</html>