<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/11/23/meghan-hercegne-haragszik-erzsebet-kiralyno-fiara/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-23T09:11:00+00:00"/>
    <meta property="og:title" content="Meghan hercegné haragszik Erzsébet királynő fiára?"/>
    <meta property="og:description" content="Egyre durvább a botrány András herceg körül…"/>
  </head>
  <body>
    <article>
      <h1>Meghan hercegné haragszik Erzsébet királynő fiára?</h1>
      <h2>Egyre durvább a botrány András herceg körül…</h2>
      <address><time datetime="2019-11-23T09:11:00+00:00">23 Nov 2019, 09:11</time> by <a rel="author">Barna Bori</a></address>
      <p>Van pár dolog, ami <b>köztudottan nagyon fontos Meghan hercegnének</b>: ilyen például a nemek közötti egyenjogúságért folytatott harc, vagy a nők társadalmi szerepének megerősítése. Képzeld, Meg <b>már 12 éves korában tiltakozott egy reklám ellen, mert túl szexistának találta!</b></p>
      <p>Ezek után valószínűleg nem fog meglepni, ha azt mondjuk, <b>a hercegné nagyon kiborult, amikor meghallotta, mivel vádolják Erzsébet királynő fiát, Andrást</b> – aki <a href="https://cosmopolitan.hu/te_te_te/2019/11/19/hatalmas-a-botrany-ii-erzsebet-kiralyno-fia-korul/">belekeveredett Jeffrey Epstein botrányába</a>. Idén nyáron ugyanis újra előszedték az amerikai üzletember ügyét, mivel Virginia Roberts-Giuffre feljelentette őt a floridai bíróságán. Mégpedig azért, a férfi állítólag többször is szexuális kapcsolatra kényszerítette őt Andrással együtt, amikor még csak 17 éves volt.<b> A herceg pedig mindent tagad</b>, sőt még egy interjút is adott a BBC-nek, amiben megpróbálta tisztázni magát.</p>
      <p>Nos, <b>ez a nyilatkozat az, ami nagyon kiakasztotta Meghant.</b> A The Telegraph értesülése szerint ugyanis teljesen elszörnyedt amiatt, milyen stílusban tagadta le, hogy egy tinivel szexelt volna… Lehet, hogy <a href="https://cosmopolitan.hu/te_te_te/2019/11/15/harry-herceg-meghan-hercegne-archie-karacsony-botrany/">ezért sem akar a királyi családdal karácsonyozni?</a></p>
      <p>András herceg egyébként a napokban kiadott egy közleményt arról, hogy <b>a Jeffrey Epstein ügy miatt visszalép a royal kötelezettségeitől, és a királynő támogatta is </b>ebben a döntésében.</p>
    </article>
  </body>
</html>