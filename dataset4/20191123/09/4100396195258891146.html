<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%90%d7%a9%d7%93%d7%95%d7%93-%d7%91%d7%a7%d7%94%d7%99%d7%9c%d7%94/%d7%9e%d7%a4%d7%a7%d7%93-%d7%97%d7%98%d7%99%d7%91%d7%aa-%d7%9e%d7%a0%d7%a9%d7%94-%d7%90%d7%9c%d7%95%d7%a3-%d7%9e%d7%a9%d7%a0%d7%94-%d7%a9%d7%a8%d7%95%d7%9f-%d7%90%d7%9c%d7%98%d7%99%d7%98-%d7%9e%d7%90%d7%a9%d7%93%d7%95%d7%93-%d7%a1%d7%99%d7%99%d7%9d-%d7%90%d7%aa-%d7%aa%d7%a4%d7%a7%d7%99%d7%93%d7%95-419374/3"/>
    <meta property="og:site_name" content="אשדוד נט"/>
    <meta property="article:published_time" content="2019-11-23T09:01:00+00:00"/>
    <meta property="og:title" content="מפקד חטיבת מנשה אלוף משנה שרון אלטיט מאשדוד סיים את תפקידו"/>
    <meta property="og:description" content="ביום רביעי האחרון, עזב את תפקידו כמפקד חטיבת &quot;מנשה&quot;, אלוף-משנה שרון אלטיט, מי שהחליף אותו הוא אלוף משנה יאיר פלאי. טקס החילופים נערך במפקדת החטיבה המרחבית מנשה, במעמד מפקד פיקוד המרכז, אלוף נדב פדן, מפקד אוגדת יהודה ושומרון, תת-אלוף יניב אלאלוף, מפקדים, לוחמים, בני משפחה ומוזמנים נוספים"/>
  </head>
  <body>
    <article>
      <h1>מפקד חטיבת מנשה אלוף משנה שרון אלטיט מאשדוד סיים את תפקידו</h1>
      <address><time datetime="2019-11-23T09:01:00+00:00">23 Nov 2019, 09:01</time> by <a rel="author">שחר כחלון</a></address>
      <h3>ביום רביעי האחרון, עזב את תפקידו כמפקד חטיבת "מנשה", אלוף-משנה שרון אלטיט, מי שהחליף אותו הוא אלוף משנה יאיר פלאי. טקס החילופים נערך במפקדת החטיבה המרחבית מנשה, במעמד מפקד פיקוד המרכז, אלוף נדב פדן, מפקד אוגדת יהודה ושומרון, תת-אלוף יניב אלאלוף, מפקדים, לוחמים, בני משפחה ומוזמנים נוספים</h3>
      <p>אלוף-משנה שרון אלטיט מאשדוד נולד ב 12 בנובמבר 1978, והתגייס בשנת 1997<br/>לגדוד "דוכיפת" בחטיבת "כפיר". בין היתר שיחק כסגן מפקד "דוכיפת", שירת כסגן מפרד החטיבה המרחבית, שירת כמפקד גדוד "דוכיפת" ולאחר מכן כאמור כמפקד החטיבה המרחבית מנשה בה סיים כאמור את תפקידו.<br/><br/>אלוף-משנה שרון אלטיט בעל תואר ראשון בביטחון וממשל ותואר שני בפוליטיקה ומדיניות ציבורית.<br/>הוא נשוי ואב לשלושה.<br/> <br/>אלוף-משנה יאיר פלאי מחליף בתפקידו את אלוף-משנה שרון אלטיט, אשר כיהן בתפקיד זה במהלך השנתיים וחצי האחרונות ויכנס לתפקידו החדש כראש תחום חיל ר<a href="https://www.ashdodnet.com/%d7%97%d7%93%d7%a9%d7%95%d7%aa-%d7%90%d7%a9%d7%93%d7%95%d7%93/59733/588">גלים</a> וצנחנים ראשי.<br/> <br/>מפקד אוגדת יהודה ושומרון, תת-אלוף יניב אלאלוף אמר על אלטיט: "שרון אלטיט, דרכך עד ליום החגיגי הזה הינה דוגמא ומופת לכולנו. הצטיינת בהובלת חטיבת מנשה, במימוש משימתה, בכישרון רב, בתבונת המעשה, במשימה יצירתית וערכית תוך הפגנת יכולות מבצעיות ומקצועיות גבוהות מאוד.</p>
      <figure>
        <img src="https://www.ashdodnet.com/dyncontent/2019/11/23/3b49f8eb-b216-4803-8671-a2b49fbda7ae.jpeg"/>
        <figcaption>צילום: דו"צ</figcaption>
      </figure>
      <p>הקדמת את האויב ואפשרת בטחון להתיישבות בבתיהם ובדרכים הארוכות המובילות אליהם. ברוח מפקד בהירה וחדה וברתימת פקודיך בדגש על המג״דים, המטה ונגדי החטיבה, השלמת את משימתך בהצלחה מלאה.<br/>תודה על שנתיים מרובות עשיה חשובות לביטחונה ועוצמתה של מדינת ישראל. פלאי, הצטרפותך לחבורת המח״טים באיו״ש חשובה ומעצבת. <br/>ניסיונך הפיקודי והקרבי הרב בכלל הזירות, דמותך החזקה, הרצינית וקרת הרוח, הצלחותיך הרבות בחטיבת גולני ובבה״ד 1 הן ערובה להמשכיות נכונה ונדרשת מתמיד למול האתגרים הרבים במרחב מנשה. אני בטוח בהצלחתך בכל ואהיה כאן לצידך ככל שידרש".<br/> <br/>שרון אלטיט עצמו אמר: "חטיבת מנשה סיכלה חוליות טרור, מנעה פיגועים בגזרתה ובעורפה של מדינת ישראל, שיפרה את הביטחון במרחב, חיזקה ואימנה את גדודי המילואים ושיפרה את מוכנותם לחירום. <br/>אני מבקש להודות לחיילי ומפקדי חטיבת מנשה, למפקדים ולוחמי היחידות שפעלו בגזרת החטיבה בשנתיים האחרונות. הגיבורים האמיתיים, אלה שנמצאים כאן בטקס ועל שפעלו ופועלים במשימות המבצעיות בגזרה החטיבתית.</p>
      <figure>
        <img src="https://www.ashdodnet.com/dyncontent/2019/11/23/1680829b-aa3d-4eba-b15f-1018e70e9201.jpeg"/>
        <figcaption>צילום: דו"צ</figcaption>
      </figure>
      <p>פלאי, הפיקוד על חטיבה מרחבית משול למירוץ שליחים בלתי נגמר. אני סומך עליך שתדע לקחת את החטיבה למקומות מצוינים.<br/>אני בטוח שתדע להמשיך ולהוביל את החטיבה לעמידה במשימותיה, להגנה בגזרה ולסיכול טרור, הצלחתך הינה הצלחת כולנו. אין ראוי ממך למשימה. <br/>אנשי מנשה, מעל לשנתיים חלפו מאז שקיבלתי את הפיקוד על החטיבה, מעל שנתיים בהן ביצענו מבצעים מורכבים, רדפנו אחר מחבלים, סיכלנו טרור, הגנו על הגזרה ועל כל מה שנמצא מעברה. <br/>מעל לשנתיים שאני חי, נושם, מרגיש ומתרגש מכל מה שנמצא בין טול כרם לג'נין. הייתה לי הזכות לפקד עליכם, אני השתדלתי להיות ראוי לכם. אתם הייתם מצוינים".</p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A4%D7%A8%D7%95%D7%99%D7%A7%D7%98%D7%99%D7%9D-%D7%97%D7%93%D7%A9%D7%99%D7%9D-%D7%9C%D7%91%D7%A0%D7%99%D7%99%D7%94?utm_content=LinksUnderArticles">דירות חדשות באשדוד- לחצו כאן</a>
      </p>
    </article>
  </body>
</html>