<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277876/overvallers-krijgen-te-maken-met-deegroller-en-pizzaschep.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-23T09:47:44+00:00"/>
    <meta property="og:title" content="Overvallers krijgen te maken met deegroller en pizzaschep"/>
    <meta property="og:description" content="Twee mannen die vrijdagavond in Tilburg een pizzeria probeerden te overvallen kregen een koekje van eigen deeg. Medewerkers van de het restaurant werkten het tweetal met een deegroller en een pizzaschep de deur uit. De politie kon het duo kort daarna aanhouden."/>
  </head>
  <body>
    <article>
      <h1>Overvallers krijgen te maken met deegroller en pizzaschep</h1>
      <address>
        <time datetime="2019-11-23T09:47:44+00:00">23 Nov 2019, 09:47</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/pizza-bord-mes-vork-eten.jpg?itok=QjvI4TIE"/>
        <figcaption>Foto: Archief EHF</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/pizza-bord-mes-vork-eten.jpg?itok=QjvI4TIE"/>
        <figcaption>Foto: Archief EHF</figcaption>
      </figure>
      <p><b>Tilburg - </b>Twee mannen die vrijdagavond in Tilburg een pizzeria probeerden te overvallen kregen een koekje van eigen deeg. Medewerkers van de het restaurant werkten het tweetal met een deegroller en een pizzaschep de deur uit. De politie kon het duo kort daarna aanhouden.</p>
      <p><b>Tilburg - </b>Twee mannen die vrijdagavond in Tilburg een pizzeria probeerden te overvallen kregen een koekje van eigen deeg. Medewerkers van de het restaurant werkten het tweetal met een deegroller en een pizzaschep de deur uit. De politie kon het duo kort daarna aanhouden.</p>
      <h3>Melding</h3>
      <p>De politie kreeg vrijdagavond 23.30 uur de melding dat een horecagelegenheid aan de Heuvel was overvallen. Meerdere politie-eenheden spoedden zich naar het centrum van Tilburg op zoek naar de overvallers.</p>
      <h3>Overval</h3>
      <p>De aangever verklaarde dat een grote en kleine man de zaak binnen kwamen. Ze bestelden niets. Op een gegeven moment liep een van hen naar de balie en gaf een medewerker een klap en riep dat hij geld wilde. Dat liep anders af want de aangever pakte een deegroller en de medewerker pakte een pizzaschep. Zo wisten ze de jongens de zaak uit te werken. Ze konden aan de centralist van de politie een duidelijk signalement doorgeven.</p>
      <h3>Broodmes</h3>
      <p>De medewerker van cameratoezicht kon de twee verdachten volgen op zijn systeem. Politieagenten van het horecatoezicht wisten op basis van zijn aanwijzingen twee verdachten aan te houden in de stad. Het tweetal zat bij een ander restaurant te eten. Het zijn een 34-jarige man en een 20-jarige man zonder bekende vast woonplaats in Nederland maar al langer verblijvend in Tilburg. Een van de mannen had een broodmes bij zich. Beide mannen zijn ingesloten aan het bureau.</p>
    </article>
  </body>
</html>