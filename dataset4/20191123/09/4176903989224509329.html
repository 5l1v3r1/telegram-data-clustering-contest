<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/rekonstrukcija-prevodnice-na-djerdapu-1-od-februara/"/>
    <meta property="og:site_name" content="Krstarica"/>
    <meta property="article:published_time" content="2019-11-23T09:34:00+00:00"/>
    <meta property="og:title" content="Rekonstrukcija prevodnice na Đerdapu 1 od februara"/>
    <meta property="og:description" content="BEOGRAD - Radovi na rekonstrukciji brodske prevodnice na Đerdapu 1 počeće krajem februara i biće završeni do marta 2021. godine, najavio je danas pomoćnik"/>
  </head>
  <body>
    <article>
      <h1>Rekonstrukcija prevodnice na Đerdapu 1 od februara</h1>
      <address><time datetime="2019-11-23T09:34:00+00:00">23 Nov 2019, 09:34</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521113-750x430.jpg"/>
        <figcaption>Foto: Tanjug</figcaption>
      </figure>
      <p>BEOGRAD – Radovi na rekonstrukciji brodske prevodnice na Đerdapu 1 počeće krajem februara i biće završeni do marta 2021. godine, najavio je danas pomoćnik ministra za vodni saobraćaj Veljko Kovačević.</p>
      <p>Predlog budžeta za 2020. godinu predviđa 2,23 milijarde dinara za adaptaciju brodske prevodnice u sastavu Hidroelektrane Đerdap 1.</p>
      <p>To će biti prva veća rekonstrukcija prevodnice na Đerdap 1, koja je puštena u rad 1970. godine. Kroz nju je do sada prošlo više od od 400.000 plovila.</p>
      <p>Kovačević je istakao da će vreme prevođenja brodova biti skraćeno sa sadašnjih sat i 10 minuta na oko pola sata, što će značajno ubrzati plovidbu.</p>
      <p>„Mi smo u 2019. ugovorili izvođača radova i nadzor. Izvođač nam je dostavio na odborenje dinamiku radova i u skladu sa njom mi zavrsavamo ovu godinu, što podrazumeva završetak preostale tehničke dokumetacije“,rekao je Kovačević dodajući da se upravo radi na završetku preostale tehičke dokumentacije.</p>
      <p>Kako kaže, krajem februara će početi prvi radovi na Đerdapu 1, ali se neće fizički videti pošto počinju u mašinskom prostoru.</p>
      <p>„U maju će se videti spolja, pošto će se zavoriti brodska komora kako bi počeli radovi na brodskoj komori i komandnom tornju. Sredstva su planirana upravo za izvođenje fizičkih radova i to su kreditna sredstva“, naveo je Kovačević.</p>
      <p>Prevodnica suštinski utiče na efikasnost i brzinu odvijanja vodnog saobaćaja, objašnjava Kovačević i dodaje da brži rad prevodnice skraćuje vreme koje brod mora da izgubi čekajući da pređe sa jednog na drugi nivo Dunava.</p>
      <p>„Vraćanjem na projektovani nivo brzine rada prevodnice ubrzavamo proces prevođenje sa sadašnjih sat i deset minuta na blizu 40 minuta. S tim, da smo sa izvođačem radove ugovorili da korišćenjem nove tehnologije dodatno smanjimo vreme prevođenja za još 10 minuta“.</p>
      <p>Napominje, takođe, da je jedan od najvećih problema plovidbe njena sporost, ali da je vodni saobraćaj i dalje najefikanijie vid prevoza veće kolicicne robe na većim udaljenostima, gde vreme ne igra značajan faktor.</p>
      <p>Kovačević kaže da su planirane još dve prevodnice, kao i da je i to iskazano u predlogu budžeta za 2020. godinu.</p>
      <p>„Planiramo rekonstrukciju prevodnice Đerdapa 2 i u finansijskom smislu to bi trebalo da se realizuje na isti način kao i Đerdap 1, kroz kreditna sredstva Evropske investicione banke, u kombinaciji sa besprovratnim sredstivma EU. Takođe, radimo i izgradnji poputno nove prevodnice na Tisi, na brani kod Novog Bečeja, gde treba da se uradi potpuno nova brodska komora sa leve strane plovnog puta“.</p>
      <p>Dodaje da će se tako raditi tri prevodnice u naredih pet godina, kao i da su predviđene 2,2 milijarde dinara u budžetu za 2020. namenjen sao za prevodnicu na Đerdapu 1.</p>
      <p>„Naša ocena je da je ovo revolucionarni budžet u vodnom transportu, mi nikada ovolika ulaganja nismo imali. Ako pogledamo budžet za 2019, mi smo ove godine već zaključili kreditno zaduženje sa EIB od 100 miliona evra. Naredne godine imamo zaduženje za novih 90 miliona evra za razvoj lučke infrastrukture u Srbiji. Plus, kada pogledate strukturu po projektima vidite još 60 miliona evra iz budžetskih sredstava koji idu za potrebe vodnog saobraćaja“, naveo je on.</p>
      <p>Kovačević kaže i da se u predlogu budžeta za 2020. vide i planirani iznosi za 2021. i 2022. godime odnosno dodatnih po 70 miliona evra.</p>
      <p>To znači, ističe, da će ukupno u periodu od četiri godine biti investirano blizu pola milijarde evra u vodni saobaćaj, što se nikada nije desilo, čak ni u periodu bivše Jugoslavije.</p>
      <p>Ugovor o rekonstrukciji brodske prevodnice EPS-ovog hidroenergetskog i plovidbenog sistema Derdap 1 potpisan je početkom 2019. sa konzorcijumom izvođača radova koji predvodi nemačka kompanija DSD Noel.</p>
      <p>Ugovor vredan 27 miliona evra potpisali su u Vladi Srbije resorna ministarka Zorana Mihajlović i izvršni direktor kompanije DSD Noel Manfred Singer.</p>
      <p>Sadašnji kapacitet prevodnice je oko 6.300 plovila godišnje.</p>
      <p>Rekonstrukcija, koju će u okviru konzorcijuma raditi i dve srpske firme Feromont i Elektromontaža, omogućiće povećanje kapaciteta prevođenja na 10.000 plovila godišnje.</p>
      <p>Prevodnica je važna ne samo za Srbiju već i za sve zemlje kroz koje Dunav prolazi i za EU u celini, jer je u pitanju važan evropski saobraćajni koridor.</p>
      <p>(Tanjug)</p>
    </article>
  </body>
</html>