<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/world/2019/11/23/university-of-edinburgh-returns-nine-skulls-to-sri-lankan-tribe.html"/>
    <meta property="og:site_name" content="Manoramanews"/>
    <meta property="article:published_time" content="2019-11-23T09:24:49+00:00"/>
    <meta property="og:title" content="200 വർഷം പഴക്കം; പൂർവികരുടെ തലയോട്ടി ഏറ്റുവാങ്ങി ശ്രീലങ്കൻ ഗോത്രവർഗം"/>
    <meta property="og:description" content="വേറിട്ട ഒരു ചടങ്ങിനാണ് ഇംഗ്ലണ്ടിലെ എഡിൻബർഗ് സർവകലാശാല സാക്ഷിയായത്. യഥാർഥ ഉടമകളെ വിളിച്ചു വരുത്തി അധികൃതർ കൈമാറിയത് തലയോട്ടികളാണ്. പുരാതന വസ്തുക്കള്‍ പലതും യൂറോപ്യന്‍ രാജ്യങ്ങള്‍ അവതിന്റെ യഥാര്‍ഥ ഉടമകള്‍ക്ക് തിരിച്ചുനൽകുന്നതിന്റെ ഭാഗമായിട്ടാണ് ഒൻപതു തലയോട്ടികൾ ൈകമാറിയത്. ഇംഗ്ലണ്ടിന്‍റെ പഴയ. SriLanka. Skelton. Social Media."/>
  </head>
  <body>
    <article>
      <h1>200 വർഷം പഴക്കം; പൂർവികരുടെ തലയോട്ടി ഏറ്റുവാങ്ങി ശ്രീലങ്കൻ ഗോത്രവർഗം</h1>
      <address><time datetime="2019-11-23T09:24:49+00:00">23 Nov 2019, 09:24</time> by <a rel="author">സ്വന്തം ലേഖകൻ</a></address>
      <p>വേറിട്ട ഒരു ചടങ്ങിനാണ് ഇംഗ്ലണ്ടിലെ എഡിൻബർഗ് സർവകലാശാല സാക്ഷിയായത്. യഥാർഥ ഉടമകളെ വിളിച്ചു വരുത്തി അധികൃതർ കൈമാറിയത് തലയോട്ടികളാണ്. പുരാതന വസ്തുക്കള്‍ പലതും യൂറോപ്യന്‍ രാജ്യങ്ങള്‍ അവതിന്റെ യഥാര്‍ഥ ഉടമകള്‍ക്ക് തിരിച്ചുനൽകുന്നതിന്റെ ഭാഗമായിട്ടാണ് ഒൻപതു തലയോട്ടികൾ ൈകമാറിയത്. ഇംഗ്ലണ്ടിന്‍റെ പഴയ കോളനിയായിരുന്ന ശ്രീലങ്കയില്‍ നിന്ന് നൂറ്റാണ്ടുകൾക്ക് മുൻപ് കടത്തിയ വേദര്‍ ജനതയുടെ പൂര്‍വികരുടെ തലയോട്ടികളാണ് അതേ ജനതയുടെ ഇപ്പോഴത്തെ തലമുറയ്ക്ക് കൈമാറിയത്.</p>
      <p>ശ്രീലങ്കയിലെ ഒരു ന്യൂനപക്ഷ തദ്ദേശീയ ജനവിഭാഗമാണ് വേദർ.  പ്രധാനമായും അഞ്ച് ഉപവിഭാഗങ്ങളായി ജീവിക്കുന്ന ഇവര്‍ ഇപ്പോൾ വംശനാശ ഭീഷണി നേരിടുന്നു. തദ്ദേശീയ ഭാഷകൾ പോലും മറന്നു പോയ ഇവര്‍ ഇന്ന് സിംഹള ഭാഷയാണ് സംസാരിക്കുന്നത്. തലയോട്ടികൾ വേദ ജനതയുടെ പൂർവ്വിക അവശിഷ്ടമാണെന്നും 200 വർഷത്തിലേറെ പഴക്കമുണ്ടാകാമെന്നും വിദഗ്ദ്ധർ അവകാശപ്പെടുന്നു. സർവകലാശാലയുടെ പ്ലേഫെയർ ലൈബ്രറിയിൽ നടന്ന ചടങ്ങിൽ വേദര്‍ ഗോത്രമുഖ്യന്‍ വണ്ണിയ ഉറുവാരിഗിന് സര്‍വ്വകലാശാല തലയോട്ടികള്‍ സമ്മാനിച്ചു.</p>
    </article>
  </body>
</html>