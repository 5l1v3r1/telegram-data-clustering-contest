<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904818/vercauteren-over-cobbaut-bij-rode-duivels-bij-anderlecht-andere-statuut-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-23T09:44:00+00:00"/>
    <meta property="og:title" content="Vercauteren over Cobbaut bij Rode Duivels: “Dat moet hij van zich afzetten”"/>
    <meta property="og:description" content="Elias Cobbaut is officieel een Rode Duivel. De verdediger van RSC Anderlecht maakte minuten tegen Cyprus, maar coach Frank Vercauteren zet Cobbaut meteen met zijn voetjes op grond."/>
  </head>
  <body>
    <article>
      <h1>Vercauteren over Cobbaut bij Rode Duivels: “Dat moet hij van zich afzetten”</h1>
      <address>
        <time datetime="2019-11-23T09:44:00+00:00">23 Nov 2019, 09:44</time>
      </address>
      <p>
        <b>Elias Cobbaut is officieel een Rode Duivel. De verdediger van RSC Anderlecht maakte minuten tegen Cyprus, maar coach Frank Vercauteren zet Cobbaut meteen met zijn voetjes op grond.</b>
      </p>
      <p>“Ik wil geen andere Cobbaut zien”, wordt Vercauteren geciteerd door De Standaard. “Zo'n selectie doet het geloof in eigen kunnen stijgen, maar Elias moet de nationale ploeg van zich afzetten. Hier heeft hij een ander statuut. Hier wacht Kortrijk.”</p>
      <p>Cobbaut zelf heeft daar geen moeite mee. “Het is niet moeilijk om de knop om te draaien. ‘Ik moet gewoon wakker worden uit de droom die een week duurde. Woensdag kon ik nog nagenieten van mijn interland tegen Cyprus. Het was onbeschrijfelijk.”</p>
      <p>“De meeste Duivels kende ik alleen vanop tv en plots liep ik tussen hen in een vol stadion. Dat vergeet ik nooit meer. Mijn familie en al mijn vrienden zaten in de tribune: twintig à dertig man. Maar vanaf donderdag lag mijn focus op Anderlecht-Kortrijk.”</p>
      <p>“Ik hoop nog veel goeie matchen te spelen, maar ik zal ook nog slechte prestaties leveren, hoor”, gaat Cobbaut verder. “Ik heb wel mijn ogen uitgekeken bij de nationale ploeg. Op training stond ik soms tegenover Eden Hazard. Hij maakte het meest indruk op mij. Je hebt als verdediger amper de tijd om te reageren, want op dat moment is Eden al lang weer vertrokken. Zijn explosiviteit, zijn schoten, zijn bewegingen… Fantastisch.”</p>
      <aside>Lees meer<br/><a href="https://www.voetbalprimeur.be/nieuws/904560/degryse-zag-een-weifelend-debuut-cobbaut-was-onder-de-indruk-van-omstandigheden-.html?itm_source=www.voetbalprimeur.be&amp;itm_medium=highlighted-content">Verdediging baart zorgen: "Denayer zag er niet goed uit, Cobbaut overtuigde niet"</a></aside>
    </article>
  </body>
</html>