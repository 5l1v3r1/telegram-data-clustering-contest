<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119678-harcenko-nista-ne-moze-da-nanese-stetu-odnosima-srbije-i-rusije?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-23T09:50:14+00:00"/>
    <meta property="og:title" content="Harčenko: Ništa ne može da nanese štetu odnosima Srbije i Rusije"/>
    <meta property="og:description" content="Ruski ambasador Aleksandar Bocan Harčenko izjavio je, povodom špijunske afere, da nikave &quot;skandalozne priče&quot; ne mogu da nanesu štetu odnosima Srbije i Rusije, kao i da nisu svi u svetu  zadovoljni njihovom saradnjom i da ima poziva Beogradu da od nje odustane. &quot;Ono što je najvažnije u čitavoj ovoj priči (...) je da su sada naši bilateralni odnosi i prijateljstvo Srbije i Rusije stabilni. To je čvrsto, sadržajno, sa takvom perspektivom i dubinom da nikakve skandalozne priče, odnosno tobožnje vrbovanje od strane ruskog vojnika srpskog vojnika ne mogu naneti nikavku štetu našem odnosu&quot;, rekao je Harčenko za Radio televiziju Srbije.On je izjavio da se često dešavalo, uoči značajnih sastanaka na visokom nivou, da se pojavljuju &quot;neke provokacije, nešto skandalozno, pa posle toga je moguće da se demantuje&quot;.Kako je dodao, naviklo se na to. &quot;Bez obzira na to, na takve provokacije idemo dalje&quot;, kazao je ambasador.On je rekao i da je uveren da je za gradjane najvažnije pitanje da li će biti neke štete po odnose dve zemlje…"/>
  </head>
  <body>
    <article>
      <h1>Harčenko: Ništa ne može da nanese štetu odnosima Srbije i Rusije</h1>
      <address>
        <time datetime="2019-11-23T09:50:14+00:00">23 Nov 2019, 09:50</time>
      </address>
      <p><b>Ruski ambasador Aleksandar Bocan Harčenko izjavio je, povodom špijunske afere, da nikave "skandalozne priče" ne mogu da nanesu štetu odnosima Srbije i Rusije, kao i da nisu svi u svetu  zadovoljni njihovom saradnjom i da ima poziva Beogradu da od nje odustane.</b> <br/><br/>"Ono što je najvažnije u čitavoj ovoj priči (...) je da su sada naši bilateralni odnosi i prijateljstvo Srbije i Rusije stabilni. To je čvrsto, sadržajno, sa takvom perspektivom i dubinom da nikakve skandalozne priče, odnosno tobožnje vrbovanje od strane ruskog vojnika srpskog vojnika ne mogu naneti nikavku štetu našem odnosu", rekao je Harčenko za Radio televiziju Srbije.<br/><br/>On je izjavio da se često dešavalo, uoči značajnih sastanaka na visokom nivou, da se pojavljuju "neke provokacije, nešto skandalozno, pa posle toga je moguće da se demantuje".<br/><br/>Kako je dodao, naviklo se na to. "Bez obzira na to, na takve provokacije idemo dalje", kazao je ambasador.<br/><br/>On je rekao i da je uveren da je za gradjane najvažnije pitanje da li će biti neke štete po odnose dve zemlje i poručio da neće biti.<br/><br/>Kako je naveo, nisu svi u svetu zadovoljni saradnjom Srbije i Rusije, nivoom, obimom, sadržajem, što se možda najviše vidi u vojno tehničkoj sveri. "Ima poziva za Beograd da odutane od svake vrste saradnje sa Rusijom" rekao je Harčenko. <br/><br/>On je rekao i da ne razume zašto vojno tehnička saradnja snažno iritira druge patnere Srbije, u regionu ili još dalje.<br/><br/>Prema njegovim rečima, Rusija pruža najbolju ponudu u smislu cene naoružanja, kvaliteta, modrenosti i "zato je u tržišnom smislu naš ruski proizvod odgovara Srbiji".<br/><br/>Kako je rekao, Rusiji "ne pada na pamet" da kaže da joj smeta da neka suverena zemlja trguje sa drugom zemljom<br/><br/>Govoreći o kosovskom problemu, ukazao je da čuje ponekad optužbe da Rusiji želi da spreči razgovore, da ne želi da se pregovara i zauvek reši taj problem, navodeći da se to moglo čuti iz Prištine. "To uopšte nije istina, Rusija je uvek podržavala i govorila u prilog pregovora, više nego drugi partneri, iz zapadnih zemalja", naglasio je Harčeno.<br/><br/>On je rekao i da iz Prištine "nije bilo nijednog pomaka, nijednog koraka u susret obrazloženim zahtevima Beograda", misleći pri tome na ukidanje taksi 0d 100 odsto na srpsku robu.</p>
    </article>
  </body>
</html>