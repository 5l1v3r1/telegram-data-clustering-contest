<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426406/katadikasthke-rodiths-epeidh-xakare-to-email-40xronhs"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-23T09:00:02+00:00"/>
    <meta property="og:title" content="Καταδικάστηκε Ροδίτης επειδή “χάκαρε” το email 40χρονης"/>
    <meta property="og:description" content="«Μπήκε» στο ηλεκτρονικό ταχυδρομείο 40χρονης και «χάκαρε» τον λογαριασμό της! Ο λόγος για 38χρονο κάτοικο Ρόδου, ο οποίος χθες δικάστηκε και καταδικάστηκε για τη πράξη του αυτή, από το Μονομελές Πλημμελειοδικείο Ρόδου σε φυλάκιση 8 μηνών με τριετή αναστολή!"/>
  </head>
  <body>
    <article>
      <h1>Καταδικάστηκε Ροδίτης επειδή “χάκαρε” το email 40χρονης</h1>
      <address>
        <time datetime="2019-11-23T09:00:02+00:00">23 Nov 2019, 09:00</time>
      </address>
      <p>
        <b>«Μπήκε» στο ηλεκτρονικό ταχυδρομείο 40χρονης και «χάκαρε» τον λογαριασμό της! Ο λόγος για 38χρονο κάτοικο Ρόδου, ο οποίος χθες δικάστηκε και καταδικάστηκε για τη πράξη του αυτή, από το Μονομελές Πλημμελειοδικείο Ρόδου σε φυλάκιση 8 μηνών με τριετή αναστολή!</b>
      </p>
      <p>Η υπόθεση πήρε το δρόμο της δικαιοσύνης μετά από μήνυση που υπέβαλλε η 40χρονη, και σύμφωνα με το κατηγορητήριο, ο 38χρονος «στις 27 Νοεμβρίου 2016 χωρίς δικαίωμα απέκτησε πρόσβαση σε πληροφοριακό σύστημα καθώς και σε στοιχεία που μεταδίδονται με συστήματα τηλεπικοινωνιών, παραβιάζοντας τα μέτρα ασφαλείας που είχε λάβει ο νόμιμος κάτοχος τους.</p>
      <p>Ειδικότερα, ο 38χρονος φέρεται ότι εν αγνοία της 40χρονης υπέκλεψε τους κωδικούς πρόσβασης στο ηλεκτρονικό ταχυδρομείο της και απέκτησε πρόσβαση στα διακινούμενα μέσω του ηλεκτρονικού της ταχυδρομείου (εισερχόμενα- εξερχόμενα μηνύματα) και στα αποθηκευμένα σε αυτό (πρόχειρα, προσωρινά διαγραφέντα, spam μηνύματα) προσωπικά στοιχεία της παθούσας».</p>
      <p>Την υπεράσπιση του κατηγορούμενου είχε ο κ. Γεώργιος Βήτας ενώ ως πολιτική αγωγή για λογαριασμό της μηνύτριας παραστάθηκε ο κ. Δήμος Μουτάφης.</p>
    </article>
  </body>
</html>