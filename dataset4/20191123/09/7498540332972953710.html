<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/video-hard-discoteca-bagni-voltolini-rompe-silenzio-chiede-solidarieta-la-sua-ragazza-fidanzata-reggiana/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-23T09:05:59+00:00"/>
    <meta property="og:title" content="Voltolini rompe il silenzio e chiede solidarietà per la sua ragazza"/>
    <meta property="og:description" content="REGGIO EMILIA – Un invito a esprimere messaggi di solidarietà. E’ il proposito di una storia su Instagram pubblicata da Matteo Voltolini dopo giorni di silenzio sui propri profili social. E’ stata una settimana turbolenta per il secondo portiere della Reggiana, sospeso a causa della diffusione in rete di un video girato di nascosto che […]"/>
  </head>
  <body>
    <article>
      <h1>Voltolini rompe il silenzio e chiede solidarietà per la sua ragazza</h1>
      <address>
        <time datetime="2019-11-23T09:05:59+00:00">23 Nov 2019, 09:05</time>
      </address>
      <p>
        <b>Il portiere della Reggiana affida a Instagram un messaggio a quattro giorni dalla sospensione ricevuta dopo la diffusione non autorizzata del video che lo mostra in atteggiamenti intimi con la fidanzata</b>
      </p>
      <figure>
        <img src="https://reggionline-obce2ympjgvjli4n.netdna-ssl.com/wp-content/uploads/2019/11/voltolini.jpg"/>
      </figure>
      <p><b>REGGIO EMILIA –</b> Un invito a esprimere messaggi di solidarietà. E’ il proposito di una storia su Instagram pubblicata da Matteo Voltolini dopo giorni di silenzio sui propri profili social. E’ stata una settimana turbolenta per il secondo portiere della Reggiana, sospeso a causa della diffusione in rete di un video girato di nascosto che lo ritrae mentre si trova appartato con una ragazza in un locale. Quella ragazza è la sua fidanzata. Si conoscono da mesi. E’ il giocatore stesso a spiegarlo via Instagram ringraziando tutti coloro che si sono preoccupati per la sua situazione. La persona con maggiore necessità di conforto, tuttavia, sottolinea Voltolini, è la sua compagna, che ingiustamente si è trovata inondata di insulti immotivati.</p>
      <related>
        <h4>
          <b>Leggi e guarda anche:</b>
        </h4>
        <a href="https://www.reggionline.com/reggiana-video-proibito-sui-social-voltolini-rapporto-dal-direttore-sportivo-tosi-video/"/>
        <a href="https://www.reggionline.com/video-proibito-aperta-indagine-la-denuncia-del-portiere-della-reggiana-voltolini/"/>
        <a href="https://www.reggionline.com/giallo-video-whatsapp-la-reggiana-sospende-calciatore-voltolini/"/>
      </related>
    </article>
  </body>
</html>