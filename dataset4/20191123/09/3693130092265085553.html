<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/2020-tokyo-olimpiyat-elemeleri-kura-cekiminde-torbalar-belli-oldu-1210877.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-23T09:55:00+00:00"/>
    <meta property="og:title" content="2020 Tokyo Olimpiyat Elemeleri kura çekiminde torbalar belli oldu!"/>
    <meta property="og:description" content="Basketbolda 2020 Tokyo Olimpiyat Elemeleri kura çekimi öncesinde takımların yer alacağı torbalar belli oldu."/>
  </head>
  <body>
    <article>
      <h1>2020 Tokyo Olimpiyat Elemeleri kura çekiminde torbalar belli oldu!</h1>
      <h2>Basketbolda 2020 Tokyo Olimpiyat Elemeleri kura çekimi öncesinde takımların yer alacağı torbalar belli oldu.</h2>
      <address>
        <time datetime="2019-11-23T09:55:00+00:00">23 Nov 2019, 09:55</time>
      </address>
      <p><b>FIBA'dan yapılan açıklamaya göre, </b>A Milli Erkek Basketbol Takımı'nın da yer aldığı 16 ekibin katılacağı kura çekimi öncesinde torbalar, dünya sıralaması doğrultusunda belirlendi.</p>
      <p>Milli takım, kura çekimine Hırvatistan, Slovenya ve Porto Riko ile 3. torbadan katılacak.</p>
      <p>
        <b>Kura çekimi, 27 Kasım Çarşamba günü İsviçre'nin Nyon kentindeki Patrick Baumann Basketbol Evi'nde yapılacak.</b>
      </p>
      <p>Eleme müsabakaları, 23-28 Haziran 2020'de Kanada, Hırvatistan, Litvanya ve Sırbistan'ın ev sahipliğinde gerçekleştirilecek. Eleme maçları sonunda gruplarını lider tamamlayan 4 takım, 2020 Tokyo Olimpiyatları'na katılma hakkı kazanacak.</p>
      <p>
        <b>Kura çekimi öncesi takımların yer alacağı torbalar şu şekilde:</b>
      </p>
      <p>1. torba: Sırbistan, Yunanistan, Litvanya, Rusya<br/>2. torba: Çekya, Brezilya, İtalya, Polonya<br/>3. torba: Hırvatistan, Türkiye, Slovenya, Porto Riko<br/>4. torba: Almanya, Dominik Cumhuriyeti, Venezuela, Kanada<br/>5. torba: Yeni Zelanda, Meksika, Çin, Güney Kore<br/>6. torba: Angola, Tunus, Senegal, Uruguay </p>
    </article>
  </body>
</html>