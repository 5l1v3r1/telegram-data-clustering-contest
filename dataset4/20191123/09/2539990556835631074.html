<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/42/273/Artykul/2408627,3%E2%80%A62%E2%80%A61%E2%80%A6-startuje-nowe-Pekao24"/>
    <meta property="og:site_name" content="Polskie Radio"/>
    <meta property="article:published_time" content="2019-11-23T09:43:00+00:00"/>
    <meta property="og:title" content="3…2…1… startuje nowe Pekao24!"/>
    <meta property="og:description" content="Bank Pekao S.A. udostępnia stopniowo swoim klientom nowy serwis transakcyjny Pekao24 do testowania. Wprowadzone funkcjonalności pozwolą użytkownikom szybciej i łatwiej zlecić przelew, a dzięki analizie finansowej lepiej kontrolować swoje wydatki. Odświeżony wygląd bankowości elektronicznej Pekao stał się bardziej intuicyjny i przejrzysty. "/>
  </head>
  <body>
    <article>
      <h1>3…2…1… startuje nowe Pekao24!</h1>
      <address>
        <time datetime="2019-11-23T09:43:00+00:00">23 Nov 2019, 09:43</time>
      </address>
      <p>
        <b>Bank Pekao S.A. udostępnia stopniowo swoim klientom nowy serwis transakcyjny Pekao24 do testowania. Wprowadzone funkcjonalności pozwolą użytkownikom szybciej i łatwiej zlecić przelew, a dzięki analizie finansowej lepiej kontrolować swoje wydatki. Odświeżony wygląd bankowości elektronicznej Pekao stał się bardziej intuicyjny i przejrzysty. </b>
      </p>
      <p>Jedną z najważniejszych cech nowego serwisu Pekao24 jest wygodny dostęp do wszystkich posiadanych w banku produktów i usług już z poziomu strony głównej. W ten sposób klienci z łatwością uzyskają wszystkie niezbędne informacje o saldach czy historii operacji zarówno na rachunkach oszczędnościowo-rozliczeniowych, kredytach, lokatach, jak i kartach.</p>
      <p>
        <b>"Pracujemy nad kolejnymi usprawnieniami" </b>
      </p>
      <p>– Nowe Pekao24 to nowoczesny i zaawansowany system bankowości elektronicznej, którego projektowanie było zorientowane na użytkownika. Właśnie udostępniamy naszym klientom pierwszy etap wdrożenia. Stale pracujemy nad kolejnymi usprawnieniami, które będą pojawiać się w kolejnych tygodniach po uruchomieniu nowego serwisu – mówi Bartosz Zborowski, Dyrektor Departamentu Innowacji i Płatności w Banku Pekao S.A.</p>
      <p>Dodatkowo, dla wszystkich klientów Bank Pekao przygotował specjalną ofertę „Lokata na start”. Wszyscy nowi użytkownicy nowego serwisu mogą skorzystać z 3-miesięcznej lokaty z oprocentowaniem 2 proc. w skali roku, którą można otworzyć tylko w nowym Pekao24 - do 13 grudnia 2019 r. Na promocyjnych zasadach można założyć jedną lokatę, wpłacając na nią nie mniej niż 1 tys. zł i nie więcej niż 5 tys. zł.</p>
      <p>Nowe Pekao24 dostępne jest dla klientów równolegle z poprzednią wersją systemu, aby mogli zaznajomić się ze wszystkimi proponowanymi zmianami. Bank zachęca również do dzielenia się opiniami i sugestiami na temat nowego serwisu, aby jeszcze lepiej odpowiadać na potrzeby swoich klientów, wprowadzając kolejne udogodnienia.</p>
      <figure>
        <img src="https://static.prsa.pl/images/6ce2365b-d083-4845-b328-b825e3c6362d.jpg"/>
        <figcaption>.</figcaption>
      </figure>
      <p>Bank Pekao, jako jeden z najnowocześniejszych banków w Polsce, stale udoskonala swoje usługi i wprowadza nowe, innowacyjne rozwiązania. Jako pierwszy w Polsce wprowadził możliwość zakładania konta na selfie, a aplikacja mobilna PeoPay cieszy się niesłabnącą popularnością i doceniana jest przez specjalistów na całym świecie. Dzięki nowemu serwisowi transakcyjnemu Pekao chce sprawić, aby codzienne bankowanie było jeszcze prostsze.</p>
      <p>
        <b>Ponad 5,5 mln klientów detalicznych</b>
      </p>
      <p>Bank Pekao S.A., założony w 1929 r., jest jedną z największych instytucji finansowych w regionie Europy Środkowo-Wschodniej i jednym z trzech największych banków uniwersalnych w Polsce z ok. 190 mld zł aktywów i kapitalizacją rynkową ok. 30 mld zł. Posiadając drugą co do wielkości sieć oddziałów ,Bank Pekao obsługuje ponad 5,5 mln klientów detalicznych. Jako wiodący bank korporacyjny w Polsce, obsługuje co drugą korporację w Polsce.</p>
      <p>Status banku uniwersalnego opiera się na wiodącej na rynku pozycji w private banking, zarządzaniu aktywami i działalności maklerskiej. Zróżnicowany profil działalności Banku Pekao jest wspierany przez wiodący na rynku bilans i profil ryzyka odzwierciedlony w najniższych kosztach ryzyka, silnych wskaźnikach kapitałowych i odporności na warunki makroekonomiczne (jest w gronie trzech najbardziej odpornych wśród 48 banków w Europie w testach warunków skrajnych, przeprowadzonych przez EBA).</p>
      <p>Od 1998 r. Bank Pekao jest notowany na Giełdzie Papierów Wartościowych w Warszawie i uczestniczy w kilku lokalnych (w tym WIG 20 i WIG) oraz międzynarodowych indeksach (w tym MSCI EM, Stoxx Europe 600 i FTSE Developed).</p>
      <p>Pekao jest jedną z najbardziej dywidendowych spółek giełdowych w Polsce na przestrzeni ostatnich 10 lat wypłacając łącznie 20 mld zł w ciągu dekady.</p>
      <p>mat.prasowe</p>
    </article>
  </body>
</html>