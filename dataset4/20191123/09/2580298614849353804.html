<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://filmserver.cz/clanek/15431/vznikne-zivotopisny-film-o-krali-popu/"/>
    <meta property="og:site_name" content="filmserver.cz"/>
    <meta property="article:published_time" content="2019-11-23T09:27:00+00:00"/>
    <meta property="og:title" content="Vznikne životopisný film o králi popu"/>
    <meta property="og:description" content="Na plátna kin se dostane životopisný film o tragicky zesnulém králi popu Michaelu Jacksonovi."/>
  </head>
  <body>
    <article>
      <h1>Vznikne životopisný film o králi popu</h1>
      <h2>Na plátna kin se dostane životopisný film o tragicky zesnulém králi popu Michaelu Jacksonovi.</h2>
      <address><time datetime="2019-11-23T09:27:00+00:00">23 Nov 2019, 09:27</time> by <a rel="author">Václav Limberk</a></address>
      <figure>
        <img src="https://filmserver.cz/img/61767.jpg"/>
      </figure>
      <p>Po kontroverzním dokumentu HBO <a href="https://filmserver.cz/leaving-neverland-film-175215/">Leaving Neverland</a> se popový král <a href="https://filmserver.cz/michael-jackson-osoba-40744/">Michael Jackson</a> dočká regulérního životopisného filmu, který bude mapovat jeho život od dětství po tragickou předčasnou smrt v roce 2009 ve věku padesáti let. Kompletní přístup ke zpěvákově hudbě získal od správců Jacksonovy pozůstalosti producent <a href="https://filmserver.cz/graham-king-osoba-5780/">Graham King</a>, který produkoval loňský životopisný film o zpěvákovi Queen Freddiem Mercurym <a href="https://filmserver.cz/bohemian-rhapsody-film-174071/">Bohemian Rhapsody</a>. <br/><br/>Ten vydělal přes 900 milionů a získal Oscara pro herce Ramiho Maleka. Scénář pro Jacksonův film napíše <a href="https://filmserver.cz/john-logan-osoba-15586/">John Logan</a>, třikrát nominovaný na Oscara za filmy <a href="https://filmserver.cz/gladiator-film-47847/">Gladiátor</a>, <a href="https://filmserver.cz/letec-film-45135/">Letec</a> a <a href="https://filmserver.cz/hugo-a-jeho-velky-objev-film-103810/">Hugo a jeho velký objev</a>.</p>
    </article>
  </body>
</html>