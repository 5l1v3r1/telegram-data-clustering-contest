<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cronache/2019/11/23/news/uccisa-a-coltellate-ana-maria-lacramioara-di-piazza-amante-palermitano-antonino-borgia-statale-113-balestrate-partinico-1244823/"/>
    <meta property="og:site_name" content="Il Tempo"/>
    <meta property="article:published_time" content="2019-11-23T09:42:00+00:00"/>
    <meta property="og:title" content="Uccisa a coltellate, fermato l'amante"/>
    <meta property="og:description" content="Una donna di 30 anni è stata uccisa a coltellate: il cadavere gettato nelle campagne tra Balestrate e Partinico, lungo la statale 113"/>
  </head>
  <body>
    <article>
      <h6 class="kicker">DELITTO NEL PALERMITANO</h6>
      <h1>Uccisa a coltellate, fermato l'amante</h1>
      <h2>Una donna di 30 anni è stata uccisa a coltellate: il cadavere gettato nelle campagne tra Balestrate e Partinico, lungo la statale 113</h2>
      <address>
        <time datetime="2019-11-23T09:42:00+00:00">23 Nov 2019, 09:42</time>
      </address>
      <p>Ha <b>ucciso a coltellate</b> <b>l'amante</b> nel Palermitano e poi ha confessato il delitto finendo in carcere. <b>Antonino Borgia</b> imprenditore di <b>Partinico</b> è accusato di avere ucciso a coltellate e colpi di bastone <b>Ana Maria Lacramioara Di Piazza</b>, di origini romene, residente a Giardinello, 30 anni. Ana Di Piazza gli aveva comunicato che aspettava un figlio da lui. I due si erano incontrati nella zona di Balestrate perché la vittima gli aveva chiesto dei soldi e avrebbero iniziato a litigare. A quel punto Borgia avrebbe estratto un coltello colpendo la donna alla pancia. Lei avrebbe tentato di fuggire ma l'imprenditore le avrebbe promesso di portarla in ospedale, poi lungo la strada dopo averla colpita in testa con un bastone le avrebbe tagliato la gola gettando il corpo nelle campagne.</p>
      <p>Nel corso delle indagini i militari sono riusciti a ritrovare prima il corpo legato e nascosto in campagna con un telo e sotto le frasche e poi il furgone dell'imprenditore che aveva avuto il tempo di fare colazione in un bar, ripulire il mezzo e iniziare gli incontri di lavoro. Nel pomeriggio dopo il pranzo, l'uomo è andato anche dal barbiere. L'indagine è coordinata dall'aggiunto Annamaria Picozzi e dal pm Chiara Capoluongo. </p>
    </article>
  </body>
</html>