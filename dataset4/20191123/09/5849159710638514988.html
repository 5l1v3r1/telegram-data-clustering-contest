<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/cinema-news-telugu/kamal-haasan-leg-surgery-successfully-completed-1-1-10610407.html"/>
    <meta property="og:site_name" content="ntnews.com"/>
    <meta property="article:published_time" content="2019-11-23T09:04:00+00:00"/>
    <meta property="og:title" content="ముగిసిన శ‌స్త్ర చికిత్స‌.. ఆరోగ్యంగా ఉన్న క‌మ‌ల్"/>
    <meta property="og:description" content="సినీ నటుడు, మక్కళ్‌ నీది మయ్యం పార్టీ అధ్యక్షుడు కమల్‌హాసన్ 2016లో జ‌రిగిన ప్ర‌మాదంకి గాను రెండు లెగ్ స‌ర్జ‌రీలు చేయించుకున్న సంగ‌తి తెలిసిందే. నవంబ‌ర్ 22న మ‌రో"/>
  </head>
  <body>
    <article>
      <h1>ముగిసిన శ‌స్త్ర చికిత్స‌.. ఆరోగ్యంగా ఉన్న క‌మ‌ల్</h1>
      <address>
        <time datetime="2019-11-23T09:04:00+00:00">23 Nov 2019, 09:04</time>
      </address>
      <p>సినీ నటుడు, మక్కళ్‌ నీది మయ్యం పార్టీ అధ్యక్షుడు కమల్‌హాసన్ 2016లో జ‌రిగిన ప్ర‌మాదంకి గాను రెండు లెగ్ స‌ర్జ‌రీలు చేయించుకున్న సంగ‌తి తెలిసిందే. నవంబ‌ర్ 22న మ‌రో స‌ర్జ‌రీ చేయించుకొని కాలిలో ఉన్న స్టీల్ ప్లేట్స్ తీయించుకోనున్న‌ట్టు క‌మ‌ల్ పార్టీ వ‌ర్గాలు మీడియాకి తెలిపాయి. శుక్ర‌వారం ఓ ప్రైవేట్ ఆసుప‌త్రిలో శ‌స్త్ర చికిత్స విజ‌యవంతంగా ముగిసింది. ప‌లువురు సినీ, రాజ‌కీయ ప్ర‌ముఖులు ఆయ‌న‌ని ప‌రామ‌ర్శించేందుకు ఆసుప‌త్రికి క్యూ క‌డుతున్నారు. నెల రోజుల పాటు విశ్రాంతి తీసుకోనున్న క‌మ‌ల్ ఆ త‌ర్వాత ఇండియ‌న్ 2 చిత్ర షూటింగ్‌లో పాల్గొన‌నున్నారు. నిజానికి ఈ స‌ర్జరీ ఎప్పుడో చేయించుకోవల‌సి ఉన్నప్ప‌టికి, సినిమాలు, రాజ‌కీయాల‌తో ఉన్న బిజీ వ‌ల‌న వాయిదా ప‌డింది. ఉల‌గ‌నాయ‌న్ క‌మ‌ల్ హాస‌న్ ఇటీవ‌ల భార‌తీయ సినిమాలో 60 సంవ‌త్స‌రాలు పూర్తి చేసుకున్న విష‌యం తెలిసిందే.</p>
    </article>
  </body>
</html>