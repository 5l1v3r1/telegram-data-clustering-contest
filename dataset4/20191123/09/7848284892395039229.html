<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/gds-sorpasso-inter-o-fuga-juve-un-sabato-ad-alta-tensione-in-cui-e-vietato-sbagliare-323811"/>
    <meta property="og:site_name" content="FcInterNews.it"/>
    <meta property="article:published_time" content="2019-11-23T09:01:40+00:00"/>
    <meta property="og:title" content="GdS - Sorpasso Inter o fuga Juve? Un sabato ad alta tensione in cui è vietato sbagliare"/>
    <meta property="og:description" content="Ritorno al campionato e impegni europei dietro l'angolo pronti a sbucare fuori immediatamente dopo una pausa Nazionali, dalle conseguenze meno drammatiche di quelle passate. Per..."/>
  </head>
  <body>
    <article>
      <h1>GdS - Sorpasso Inter o fuga Juve? Un sabato ad alta tensione in cui è vietato sbagliare</h1>
      <address><time datetime="2019-11-23T09:01:40+00:00">23 Nov 2019, 09:01</time> by <a rel="author">Egle Patanè</a></address>
      <p>Ritorno al campionato e impegni europei dietro l'angolo pronti a sbucare fuori immediatamente dopo una pausa Nazionali, dalle conseguenze meno drammatiche di quelle passate. Per l'<b>Inter </b>e per la <b>Serie A</b> in generale che in questo '<i>come back</i>' si ritrova già catapultata in sfide che potrebbero certamente sciogliere una matassa e smuovere equilibri. "Niente sarà più lo stesso"; a dirlo pure la Gazzetta dello Sport che paragona la cosa ad una serie tv in conclusione in un 'sabato bestiale', definendo quello di oggi come "quella fase in cui di solito succedono i colpi di scena. Classifica, motivazioni e, chissà, ribaltoni di panchina: tutto è possibile oggi dalle 15 alle 22.30 più recuperi, tra Atalanta, Juve, Milan, Napoli, Torino e Inter". </p>
      <p>"Sono in gioco sorpassi (Inter) o fughe (Juve), crisi o rinascite (Napoli e Milan), agganci alla Champions (Atalanta) e all’Europa League (Torino). Alcuni protagonisti resteranno fuori scena per i capricci dello sceneggiatore: <b>Ronaldo</b> e <b>Lukaku</b>, tornato in Russia dopo il Mondiale, ha segnato il 12° gol con il Belgio nelle ultime 9 partite. Criticatelo pure..." aggiunge la Gazzetta che perdona Ronaldo, esalta Lukaku ma impone il divieto di sbagliare. "Oggi, niente in Italia vale la sfida Gasperini-Sarri. Perché, in caso di passo falso dei bianconeri, l’indecifrabile<b> Torino-Inter </b>(45) in serata potrebbe eleggere una nuova capolista: i n<b>erazzurri hanno il ritmo della Juve, anzi senza scontro diretto sarebbero in testa</b>, ma il Toro viene da un 4-0 al Brescia, impressionante oltre lo stato confusionale dei rivali. Mettevi comodi, se potete, a casa o allo stadio: questa è una giornata ad alta tensione. E niente sarà più lo stesso". </p>
    </article>
  </body>
</html>