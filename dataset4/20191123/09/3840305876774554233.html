<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/hunedoara-martinesti-crima-cearta-bar-politica-306890.html"/>
    <meta property="og:site_name" content="B1 TV"/>
    <meta property="article:published_time" content="2019-11-23T09:04:46+00:00"/>
    <meta property="og:title" content="Hunedoara: O ceartă pe teme politice s-a terminat cu o crimă"/>
    <meta property="og:description" content="Un bărbat din comuna Mărtinești, județul Hunedoara, a murit, iar un altul a ajuns pe mâna Poliției după ce s-ar fi certat într-un bar, pe teme politice. Autoritățile au fost anunțate vineri noapte că în s..."/>
  </head>
  <body>
    <article>
      <h1>Hunedoara: O ceartă pe teme politice s-a terminat cu o crimă</h1>
      <address><time datetime="2019-11-23T09:04:46+00:00">23 Nov 2019, 09:04</time> by <a rel="author">Redacția B1.ro</a></address>
      <p>Un bărbat din comuna Mărtinești, județul Hunedoara, a murit, iar un altul a ajuns pe mâna Poliției după ce s-ar fi certat într-un bar, pe teme politice.</p>
      <p>Autoritățile au fost anunțate vineri noapte că în satul Dâncu Mare un bărbat zace căzut la pământ, în stare de inconștiență și prezentând o lovitură la cap. </p>
      <p>Bărbatul avea 62 de ani și era din orașul Calan, notează <a href="http://hunedoaralibera.ro/breaking-news-un-barbat-a-murit-iar-altul-este-la-audieri-dupa-ce-s-au-certat-pe-teme-politice/">hunedoaralibera.ro</a>. El ar fi avut un conflict cu un alt bărbat, în vârstă de 54 de ani, la barul din sat.</p>
      <p>Surse neoficiale susțin că ei ar fi avut un conflict pe teme politice. </p>
      <p>Polițiștii au deschis un dosar penal pentru infracțiunile de lovire si alte violente și ucidere din culpă.</p>
      <p>Bărbatul de 54 de ani a fost dus la audieri. El ar fi reprezentantul unei formațiuni politice în Biroul Secției de votare din Dâncu Mare.<br/> </p>
    </article>
  </body>
</html>