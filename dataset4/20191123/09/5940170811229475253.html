<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/nea-salamina/nea-salamina-dynata-kai-me-myalo-gia-ti-niki"/>
    <meta property="og:site_name" content="24sports.com.cy"/>
    <meta property="article:published_time" content="2019-11-23T09:00:00+00:00"/>
    <meta property="og:title" content="Νέα Σαλαμίνα: Δυνατά και με μυαλό για τη νίκη"/>
    <meta property="og:description" content="Δύσκολη η σημερινή αναμέτρηση για τη Νέα Σαλαμίνα απέναντι στην ΑΕΚ στο «N.Papas Group Αμμόχωστος Επιστροφή». Αναμέτρηση που θα αρχίσει στις 5 το απόγευμα."/>
  </head>
  <body>
    <article>
      <h1>Νέα Σαλαμίνα: Δυνατά και με μυαλό για τη νίκη</h1>
      <h2>Συναντά την ΑΕΚ στο «N.Papas Group Αμμόχωστος Επιστροφή» στις 5 μμ</h2>
      <address><time datetime="2019-11-23T09:00:00+00:00">23 Nov 2019, 09:00</time> by <a rel="author">Πέτρος Παπαγιώργης</a></address>
      <p>Δύσκολη η σημερινή αναμέτρηση για τη Νέα Σαλαμίνα απέναντι στην ΑΕΚ στο «N.Papas Group Αμμόχωστος Επιστροφή». Αναμέτρηση που θα αρχίσει στις 5 το απόγευμα.</p>
      <p>Η ομάδα της Αμμοχώστου είναι σαφώς ανεβασμένη στα τελευταία ματς (ανεξαρτήτως του 0-3 με το ΑΠΟΕΛ, σκορ που ήταν πλασματικό για όσους είδαν το ματς ) ενώ έχει και την παράδοση υπέρ της. Αυτά βέβαια δεν την αναγορεύουν σε νικήτρια του αγώνα. Η νίκη θα έλθει μέσα από άλλες… διαδικασίες. Όπως την προσπάθεια, την αυτοσυγκέντρωση και τη στοχοπροσήλωση των ποδοσφαιριστών.</p>
      <aside>Στην αποστολή συμπεριλαμβάνεται και ο Ιβάν Φουστάρ</aside>
      <p>Η ΑΕΚ δεν έχει την ισχύ των προηγούμενων ετών αλλά είναι φιλόδοξη, είναι σε τροχιά στόχων και ασφαλώς θέλει να κερδίσει το σημερινό ματς. Παντως μεχρι στιγμής δεν έχει κερδίσει δυο συνεχόμενα ματς</p>
      <p>Στην αποστολή συμπεριλαμβάνεται και ο Ιβάν Φουστάρ. Ο Μαουρίσιο Κορντέιρο αντιμετωπίζει πρόβλημα τραυματισμού και αναμένεται να ενσωματωθεί στις προπονήσεις την επόμενη εβδομάδα.</p>
      <p>Ως πιθανότερη αρχική ενδεκάδα που θα παρατάξει ο Σάββας Πουρσαιτίδης στο σημερινό εντός έδρας ματς, φέρεται να είναι η εξής: Κάτω από τα δοκάρια αναμένεται να βρεθεί ο <b>Κίσσας,</b> στα δεξιά ο <b>Σαν Ρομάν,</b> στα αριστερά ο Κ<b>ορέια,</b> στο κέντρο της άμυνας οι <b>Τσαμπούρης ,</b> <b>Χριστοφόρου, Λαμπόν,</b> στα χαφ οι <b>Κωστή, Νουρ</b> μπροστά, αριστερά ο <b>Ντιστέλ,</b> δεξιά ο <b>Ελουντού</b> και στην κορυφή ο <b>Κίνγκσλι.</b></p>
      <p> </p>
    </article>
  </body>
</html>