<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.moviezine.se/nyheter/vad-gick-fel-med-terminator-dark-fate"/>
    <meta property="og:site_name" content="MovieZine"/>
    <meta property="article:published_time" content="2019-11-23T09:10:11+00:00"/>
    <meta property="og:title" content="Vad gick fel med &quot;Terminator: Dark Fate&quot;?"/>
    <meta property="og:description" content="Regissören Tim Miller vill aldrig mer jobba med James Cameron."/>
  </head>
  <body>
    <article>
      <h1>Vad gick fel med "Terminator: Dark Fate"?</h1>
      <address><time datetime="2019-11-23T09:10:11+00:00">23 Nov 2019, 09:10</time> by <a rel="author">Alexander Dunerfors</a></address>
      <p>
        <b>Regissören Tim Miller vill aldrig mer jobba med James Cameron.</b>
      </p>
      <p>Actionfilmen <a href="https://www.moviezine.se/movies/terminator-dark-fate">"Terminator: Dark Fate"</a> går ett mörkt öde till mötes. Filmen har hittills bara spelat in 235 miljoner dollar, och faller som en sten på <a href="https://www.moviezine.se/biotoppen">biotoppen</a>. I Sverige sålde barnfilmen "Arne Alligator" fler biljetter än "Dark Fate" under förra helgen.</p>
      <p>Hur gick det så här? Antagligen är publiken trötta på Terminator-franchisen efter flera mediokra filmer. Kanske var de också besvikna på vad de fick se. Trots att "Dark Fate" fick mestadels positiva recensioner av kritikerna, fanns det en del bråk bakom kulisserna som säkert påverkade den färdiga filmen.</p>
      <p>Regissören Tim Miller medger floppen i en ny intervju med <a href="https://www.hollywoodreporter.com/heat-vision/why-terminator-dark-fate-director-wont-work-james-cameron-again-1257322">Hollywood Reporter</a>, och han skyller mycket på sin producent James Cameron.</p>
      <p>- Vi skulle kunna skriva en hel bok om varför den inte fungerade. Jag är fortfarande inte helt säker, och jag bearbetar det, men jag är väldigt stolt över filmen.</p>
      <figure>
        <img src="https://mz-prod.s3.amazonaws.com/uploads/photo/file/361595/large_14ffd55bd17c4ec44103576f24963a6d-timmiller.jpg"/>
      </figure>
      <p>- Det som folk verkade hata mest med filmen, är saker jag inte kan kontrollera. Jag kan inte hjälpa att du inte gillade "Genisys" eller "Terminator 4", säger Miller.</p>
      <p>Striderna mellan de två kreatörerna, "Deadpool"-regissöre Tim Miller och franchisens upphovsman James Cameron, har blivit omskrivna de senaste veckorna. Miller förklarar sin frustration:</p>
      <p>- Även om Jim (Cameron) och David Ellison är producenter och har "final cut" och sista ordet, så står mitt namn där som regissör. Även om jag förlorar en fight... så måste jag ta fighten för det är vad en regissör gör. Man slåss för sin film.</p>
      <p>Tim Miller säger också att han antagligen inte kommer jobba med James Cameron igen.</p>
      <p>- Det har inget med traumat från mina upplevelser att göra. Det är bara att jag inte vill hamna i en situation igen där jag inte har kontrollen att göra vad jag tycker är rätt.</p>
      <p>
        <i>Vad tror ni är den största anledningen till filmens flopp? Tyck till nedan.</i>
      </p>
      <related>
        <h4>Relaterade artiklar</h4>
        <a href="https://www.moviezine.se/nyheter/terminator-dark-fate-floppar-pa-bio"/>
        <a href="https://www.moviezine.se/nyheter/forsta-reaktionerna-pa-terminator-dark-fate-ar-har"/>
        <a href="https://www.moviezine.se/nyheter/terminator-regissoren-tim-miller-forklarar-john-connor-twisten"/>
        <a href="https://www.moviezine.se/nyheter/quiz-hur-val-minns-du-the-terminator-fran-1984"/>
      </related>
    </article>
  </body>
</html>