<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/himachal/news/pledge-not-to-intoxicate-and-not-to-take-263064"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-23T09:52:44+00:00"/>
    <meta property="og:title" content="नशा न करने व न करने देने की ली शपथ"/>
    <meta property="og:description" content="हमीरपुर: जिला हमीरपुर में चलाए जा रहे मादक द्रव्य एवं मदिरा निषेध अभियान में स्कूली छात्र-छात्राओं के साथ-साथ जागरूकता फैलाने में महिलाएं भी आगे आ रही हैं। ग्राम स्तर पर महिलाओं ने ‘नशा न करने व न करने देने’ के इस अभियान को मूर्त रूप प्रदान करने की शपथ ली। नशा निवारण अभियान के अतंर्गत स्कूलों में चल रही विभिन्न गतिविधियों के अतंर्गत शुक्रवार को रा.व.मा.पा. दरभियाड़ तथा रा.व.मा.पा. ऊटपुर के छात्रों ने नुक्कड़ नाटक के माध्यम से स्कूल के सभी छात्रों को नशा से पड़ने वाले दुष्प्रभावों से अवगत करवाया। जिला बाल विकास परियोजना अधिकारी बलबीर सिंह बिरला की अध्यक्षता में ग्राम पंचायत सासन में नशे की रोकथाम के लिए एक विशेष अभियान शुरू किया गया। "/>
  </head>
  <body>
    <article>
      <h1>नशा न करने व न करने देने की ली शपथ</h1>
      <address><time datetime="2019-11-23T09:52:44+00:00">23 Nov 2019, 09:52</time> by <a rel="author">bhavnajoshi</a></address>
      <p>हमीरपुर: जिला हमीरपुर में चलाए जा रहे मादक द्रव्य एवं मदिरा निषेध अभियान में स्कूली छात्र-छात्राओं के साथ-साथ जागरूकता फैलाने में महिलाएं भी आगे आ रही हैं। ग्राम स्तर पर महिलाओं ने ‘नशा न करने व न करने देने’ के इस अभियान को मूर्त रूप प्रदान करने की शपथ ली। नशा निवारण अभियान के अतंर्गत स्कूलों में चल रही विभिन्न गतिविधियों के अतंर्गत शुक्रवार को रा.व.मा.पा. दरभियाड़ तथा रा.व.मा.पा. ऊटपुर के छात्रों ने नुक्कड़ नाटक के माध्यम से स्कूल के सभी छात्रों को नशा से पड़ने वाले दुष्प्रभावों से अवगत करवाया। जिला बाल विकास परियोजना अधिकारी बलबीर सिंह बिरला की अध्यक्षता में ग्राम पंचायत सासन में नशे की रोकथाम के लिए एक विशेष अभियान शुरू किया गया। </p>
      <p>इसमें महिलाओं को नशे के दुष्प्रभावों के बारे में जागरूक किया गया। उपस्थित महिलाओं ने आश्वस्त किया कि वे इस अभियान में अपना पूर्ण सहयोग देंगी। विकास खण्ड सुजानपुर की ग्राम पंचायत धमरियाणा में सभी ग्रामवासियों को कभी भी नशा न करने की शपथ दिलाई गई आर्युवेदिक विभाग हमीरपुर के सौजन्य से जिला में चिन्हित 36 स्वास्थ्य केन्द्रों में नशा निवारण पर जागरूकता शिविरों का आयोजन किया गया, जिसमें चर्चा के माध्यम से लगभग 377 लोगों को नशा निवारण पर जागरूक किया गया। शिविर में लोगों को योग व मेडिटेशन भी करवाया गया।  राजकीय माध्यमिक उच्च पाठशाला प्लाह ब्राहमणा में चर्चा के माध्यम से नशीले पदार्थों के सेवन से हमारे स्वास्थ्य पर पड़ने वाले नकारात्मक प्रभावों पर प्रकाश डाला। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Pledge not to intoxicate and not to take</p>
    </article>
  </body>
</html>