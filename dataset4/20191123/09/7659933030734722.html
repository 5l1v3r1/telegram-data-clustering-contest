<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2004881/t%C3%BCrkiye-muhammed-dahlan%C4%B1-k%C4%B1rm%C4%B1z%C4%B1-kategoriye-alacak"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-23T09:15:00+00:00"/>
    <meta property="og:title" content="Türkiye, Muhammed Dahlan'ı kırmızı kategoriye alacak"/>
    <meta property="og:description" content="Türkiye tarafından dün yapılan açıklamada, Filistinli Muhammed Dahlan’ın başına 700 bin dolar para ödülü konulacağı bildirildi. Türkiye Dahlan’ı 2016 yılında Türkiye Cumhurbaşkanı Recep Tayyip Erdoğan’a karşı gerçekleştirilen darbe girişimine katılma"/>
  </head>
  <body>
    <article>
      <h1>Türkiye, Muhammed Dahlan'ı kırmızı kategoriye alacak</h1>
      <address>
        <time datetime="2019-11-23T09:15:00+00:00">23 Nov 2019, 09:15</time>
      </address>
      <p>Türkiye tarafından dün yapılan açıklamada, Filistinli Muhammed Dahlan’ın başına 700 bin dolar para ödülü konulacağı bildirildi. Türkiye Dahlan’ı 2016 yılında Türkiye Cumhurbaşkanı Recep Tayyip Erdoğan’a karşı gerçekleştirilen darbe girişimine katılmakla suçluyor.<br/><br/>İçişleri Bakanı Süleyman Soylu Hürriyet gazetesine yaptığı açıklamada, Dahlan’ın terörden arananlar listesine alınacağını söyledi. 58 yaşındaki Dahlan, Fetih Hareketi liderliği konusunda Filistin Devlet Başkanı Mahmud Abbas’ın eski rakiplerinden biriydi.<br/><br/>Türk basını Dahlan’ı 2016 yılında gerçekleştirilen darbe girişimi ile ilgisi bulunmakla suçluyor. AFP’nin haberine göre Dahlan bu suçlamalara sert bir şekilde cevap vermekte gecikmedi. Cumhurbaşkanı Erdoğan’ı Suriye’deki terörist grupları desteklemekle suçlayan Dahlan, Libya Merkez Bankası’ndan altın çalmak ve Emiru’l Mü'minin (Mü’minlerin Emiri) olarak davranmakla itham etti.<br/><br/>2016 yılında bir Filistin mahkemesi, Dahlan'ı gıyabında yolsuzluktan üç yıl hapis cezasına çarptırdı. Avukatanın verdiği bilgiye göre, 16 milyon dolar da para cezasına çarptırıldı. Dahlan, Gazze Şeridi'ndeki güvenlik biriminin başındaydı. Ancak 2007 yılında Hamas’ın bölgenin kontrolünü ele geçirmesinden sonra siyasi gücünü yitirdi. Bu da Gazze Şeridi’nden çıkarak Fetih Hareketi’nin saflarına katılmasına yol açtı.</p>
    </article>
  </body>
</html>