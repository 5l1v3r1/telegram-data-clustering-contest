<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837346-do-sudu-skerovano-obvinuvalniy-akt-schodo-eksglavi-tsvk-dnr"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T01:43:00+00:00"/>
    <meta property="og:title" content="До суду скеровано обвинувальний акт щодо ексглави &quot;ЦВК ДНР&quot;"/>
    <meta property="og:description" content="КИЇВ. 23 листопада. УНН. До суду скеровано обвинувальний акт щодо колишнього керівника так званої центральної виборчої комісії терористичної організації …"/>
  </head>
  <body>
    <article>
      <h1>До суду скеровано обвинувальний акт щодо ексглави "ЦВК ДНР"</h1>
      <address><time datetime="2019-11-23T01:43:00+00:00">23 Nov 2019, 01:43</time> by <a rel="author">Анна Мурашко</a></address>
      <p><b>КИЇВ. 23 листопада. УНН.</b> До суду скеровано обвинувальний акт щодо колишнього керівника так званої центральної виборчої комісії терористичної організації "ДНР". Про це<b> УНН</b> повідомляє з посиланням на пресслужбу ГПУ.</p>
      <p>Так, завершено досудове розслідування та 19 листопада 2019 скеровано до суду обвинувальний акт стосовно громадянина України за ч. 1 ст. 111 Кримінального кодексу України.</p>
      <p>Він підозрюється у вчиненні державної зради, а саме у наданні Російській Федерації та її представнику допомоги в провадженні підривної діяльності на шкоду суверенітетові та територіальній цілісності України.</p>
      <p>Як повідомлялося, рішенням Шевченківського суду колишнього керівника так званої “ЦВК ДНР” <a href="https://www.unn.com.ua/uk/news/1807145-glavu-tsvk-dnr-vzyali-pid-vartu-bez-prava-vnesennya-zastavi">взято під варту без права внесення застави.</a></p>
      <p>Нагадаємо, Генеральна прокуратура та Служба безпеки України затримали керівника “Центральної виборчої комісії ДНР” Романа Лягіна за організацію та проведення так званого референдуму “ДНР” у травні 2014 року, йому<a href="https://www.unn.com.ua/uk/news/1807145-glavu-tsvk-dnr-vzyali-pid-vartu-bez-prava-vnesennya-zastavi"> інкримінується державна зрада.</a></p>
    </article>
  </body>
</html>