<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/economia/article/18-economia/1700502-acord-a-general-cable-per-recol-locar-138-treballadors.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-23T01:00:00+00:00"/>
    <meta property="og:title" content="Acord a General Cable per recol·locar 138 treballadors"/>
    <meta property="og:description" content="La direcció de Prysmian Group i els comitès d'empresa de General Cable de Manlleu i de Montcada i Reixac han arribat a un principi d'acord per al tancament de les dues plantes, que es farà efectiu..."/>
  </head>
  <body>
    <article>
      <h1>Acord a General Cable per recol·locar 138 treballadors</h1>
      <address><time datetime="2019-11-23T01:00:00+00:00">23 Nov 2019, 01:00</time> by <a rel="author">agències</a></address>
      <p>La direcció de Prysmian Group i els comitès d’empresa de General Cable de Manlleu i de Montcada i Reixac han arribat a un principi d’acord per al tancament de les dues plantes, que es farà efectiu el 31 de desembre de 2021, en el primer dels casos, i un any abans en el cas de Montcada. Pel que fa a les indemnitzacions, s’ha acordat que els empleats percebin 50 dies per any treballat, amb un màxim de 42 mensualitats, més una quantitat lineal de 13.500 euros per a tota la plantilla. A més, l’acord preveu la recol·locació de 138 persones –l’ERO n’afecta unes 500– a les plantes que Prysmian té a Abrera, Santa Perpètua de Mogoda i Vilanova i la Geltrú, i la prejubilació de 50 treballadors de més de 57 anys, de manera que la xifra d’acomiadaments serà finalment d’uns 300. Així mateix, s’ha decidit obrir una mesa de reindustrialització amb la participació de l’empresa, els sindicats i les administracions públiques, amb l’objectiu de buscar inversors per garantir la continuïtat industrial de les plantes de Manlleu i de Montcada i Reixac.</p>
    </article>
  </body>
</html>