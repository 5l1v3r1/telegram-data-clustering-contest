<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3385608/rahmi-turandan-yeni-chpli-muharrem-ince-aciklamasi"/>
    <meta property="og:site_name" content="Milli Gazete"/>
    <meta property="article:published_time" content="2019-11-23T01:47:00+00:00"/>
    <meta property="og:title" content="Rahmi Turan'dan yeni CHP'li Muharrem İnce açıklaması"/>
    <meta property="og:description" content="Son dakika haberi... Türkiye üç gündür Sözcü Gazetesi yazarı Rahmi Turan’ın &quot;Külliye'de Erdoğan ile görüşen CHP’li&quot; iddiasını tartışıyor. Kılıçdaroğlu ile Cumhurbaşkanı Erdoğan arasında da polemik konusu olan iddiayla ilgili Turan, kaynağının kendisine o ismin Muharrem İnce olduğunu söylediğini açıkladı."/>
  </head>
  <body>
    <article>
      <h1>Rahmi Turan'dan yeni CHP'li Muharrem İnce açıklaması</h1>
      <h2>Son dakika... Sözcü yazarı Rahmi Turan, CHP'li Muharrem İnce ile ilgili yeni bir açıklamada bulunarak "Bu saatten sonrasına ben karışmıyorum" dedi.</h2>
      <address>
        <time datetime="2019-11-23T01:47:00+00:00">23 Nov 2019, 01:47</time>
      </address>
      <p><b>Son dakika</b> haberi... Türkiye üç gündür Sözcü Gazetesi yazarı <b>Rahmi Turan</b>’ın "Külliye'de Erdoğan ile görüşen CHP’li" iddiasını tartışıyor. Kılıçdaroğlu ile Cumhurbaşkanı Erdoğan arasında da polemik konusu olan iddiayla ilgili Turan, kaynağının kendisine o ismin Muharrem İnce olduğunu söylediğini açıkladı.</p>
      <p>Rahmi Turan'ın yaptığı açıklama sonrası <b>Muharrem İnce</b>, Twitter hesabından cevap verdi. "Daha ilk günden Rahmi Turan’ın dile getirdiği iddiaların merkezine benim adımın oturtulacağını bana gelen bilgiler doğrultusunda tahmin etmiştim." açıklamasında bulunan İnce, "Bunun benim üzerimden parti içi muhalefete yönelik bir operasyon olduğunu ve bunun Genel Merkezin mutfağında bir çete tarafından pişirildiğini biliyordum. Tahminlerimde yanılmadım.</p>
      <p>İddiaların benimle uzaktan yakından bir ilgisi yoktur, olamaz. Bu bana, benim üzerimden parti içi muhalefete yönelik şerefsizce bir saldırıdır. Bu şerefsiz, onurdan insanlıktan nasip alamamış kalemşörle ve kaynağım dediği saray soytarısıyla mutlaka yargı önünde hesaplaşacağız." dedi.</p>
      <p>İnce'nin yaptığı açıklama sonrası CNN Türk yayınına bağlanan Rahmi Turan, yeni bir açıklama daha yaptı.</p>
      <p>Rahmi Turan, "Bir gazeteci kaynağını açıklar mı? Kaynağımı açıklamak zorunda değilim. Ben açıklamam gerekeni açıkladım. Araştırılsın, bulunsun. Bu saatten sonrasına ben karışmıyorum" şeklinde konuştu.</p>
    </article>
  </body>
</html>