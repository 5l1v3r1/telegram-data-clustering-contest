<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=961960"/>
    <meta property="og:site_name" content="Andhrajyothy"/>
    <meta property="article:published_time" content="2019-11-23T01:45:09+00:00"/>
    <meta property="og:title" content="వాట్సాప్‌ను డిలీట్‌ చేయండి"/>
    <meta property="og:description" content="ADVT"/>
  </head>
  <body>
    <article>
      <h1>వాట్సాప్‌ను డిలీట్‌ చేయండి</h1>
      <address>
        <time datetime="2019-11-23T01:45:09+00:00">23 Nov 2019, 01:45</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>మీ ఫోన్‌పై నిఘా.. ఫొటోలు, మెసేజ్‌ల సేకరణ</b>
        </li>
        <li>
          <b>‘టెలిగ్రామ్‌’ మెసెంజర్‌ యాప్‌ వ్యవస్థాపకుడు పావెల్‌ డురోవ్‌</b>
        </li>
      </ul>
      <p><b>న్యూయార్క్:</b> వాట్సాప్‌, ఫేస్‌బుక్‌ యాప్‌లు వినియోగదారుల డేటాపై నిఘాకు ఉపయోగపడుతున్నాయని ‘టెలిగ్రామ్‌’ మెసెంజర్‌ యాప్‌ వ్యవస్థాపకుడు పావెల్‌ డురోవ్‌ హెచ్చరించారు. ఆ రెండు యాప్‌లను వెంటనే డిలీట్‌ చేయాలని పిలుపునిచ్చారు. తమ ఫొటోలు, మెసేజ్‌లు ఏదో ఒకరోజు బహిరంగమైనా ఇబ్బంది లేదనుకునేవారు వాటిని అలాగే ఉంచుకోవచ్చన్నారు. ఇజ్రాయెల్‌కు చెందిన ఎన్‌ఎ్‌సవో అనే సంస్థ ఇటీవల భారత్‌ సహా పలు దేశాలకు చెందిన 1400 మంది హక్కుల కార్యకర్తలు, రాజకీయ నాయకులు, న్యాయవాదుల ఫోన్లపై వాట్సా్‌పలోని లొసుగు ద్వారా నిఘా వేసిన సంగతి తెలిసిందే. దాని గురించి పావెల్‌ తన టెలిగ్రామ్‌ పోస్టులో ప్రస్తావించారు. ‘‘వాట్సాప్‌ సంస్థ మీ వాట్సాప్‌ సందేశాలను భద్రంగా ఉంచడంలో విఫలం కావడమే కాదు.. ట్రోజన్‌ హార్స్‌లా మీ ఫోన్‌పై నిఘాకు, మీ ఫొటోలు, ఇతర మెసేజ్‌లపై గూఢచర్యానికి ఉపయోగపడుతోంది’’ అని ఆందోళన వ్యక్తం చేశారు. వాట్సాప్‌ పేరెంట్‌ కంపెనీ అయిన ఫేస్‌బుక్‌కు ఈ తరహా నిఘాలో సుదీర్ఘ చరిత్ర ఉందన్నారు.</p>
    </article>
  </body>
</html>