<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Tenis/Davis-Cup/a315351-Nadal-odveo-Spance-u-polufinale-Dejvis-kupa.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T01:14:00+00:00"/>
    <meta property="og:title" content="Nadal odveo Špance u polufinale Dejvis kupa"/>
    <meta property="og:description" content="Reprezentacije Španije i Velike Britanije sastaće se u polufinalu završnog turnira Dejvis kupa u Madridu."/>
  </head>
  <body>
    <article>
      <h1>Nadal odveo Špance u polufinale Dejvis kupa</h1>
      <h2>Reprezentacije Španije i Velike Britanije sastaće se u polufinalu završnog turnira Dejvis kupa u Madridu.</h2>
      <address><time datetime="2019-11-23T01:14:00+00:00">23 Nov 2019, 01:14</time> by <a rel="author">Ivana Salapura</a></address>
      <figure>
        <img src="https://sportklub.rs/Picture/170300/jpeg/Rafael-Nadal"/>
        <figcaption>
          <cite>Clive Brunskill Getty Images</cite>
        </figcaption>
      </figure>
      <p>Domaći tim je posle velike borbe, tek iza ponoći ostvario pobedu nad Argentinom.</p>
      <p>Pošto je Roberto Bautista Agut napustio tim zbog smrti oca, na megdan Gvidu Pelji izašao je Pablo Karenjo-Busta. Posle skoro tri sata igre i preokreta, Argentinac je slavio sa 6:7 (3), 7:6 (4), 6:1.</p>
      <p>Usledio je duel Rafaela Nadala i Dijega Švarcmana. Prvi teniser sveta slavio je rutinski sa 6:1, 6:2.</p>
      <p>Nadal je potom u paru sa Marselom Granoljersom doneo odlučujući bod Furiji. Posle dva i po sata borbe Španci su savladali Maksima Gonsalesa i Leonarda Majera sa 6:4, 4:6, 6:3.</p>
      <p>Španski teniseri će tako drugu godinu zaredom igrati polufinale reprezentativnog takmičenja.</p>
      <figure>
        <iframe data-src="https://twitter.com/doublefault28/status/1198027521901678592?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Rival će im biti Velika Britanija, koja se plasirala u polufinale Dejvis kupa treći put u poslednjih pet godina.</p>
      <p>Izabranici Leona Smita savladali su u četvrtfinalu selekciju Nemačke sa 2:0.</p>
      <p>Kajl Edmund je doneo prvi poen Britaniji pošto je pobedio Filipa Kolšrajbera sa 6:3, 7:5. Danijel Evans je posle velike borbe savladao Jana Lenarda Štrufa sa 7:6 (6), 3:6, 7:6 (2). Meč dublova nije odigran.</p>
      <p>Kako je otkrio selektor Smit, Endi Mari nije igrao iz predostrožnost.</p>
      <p>Drugi polufinalni tim čine Kanada i Rusija.</p>
      <figure>
        <iframe data-src="https://twitter.com/DavisCupFinals/status/1198032861082902529?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>