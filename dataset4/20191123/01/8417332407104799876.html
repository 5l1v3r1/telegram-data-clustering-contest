<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/23/En-person-knivstukket-i-H%C3%B8nefoss-%E2%80%93-mann-p%C3%A5grepet-20459534.ece"/>
    <meta property="og:site_name" content="adressa.no"/>
    <meta property="article:published_time" content="2019-11-23T01:56:29+00:00"/>
    <meta property="og:title" content="En person knivstukket i Hønefoss – mann pågrepet"/>
    <meta property="og:description" content="En mann er kjørt til legevakt, og en annen mann er pågrepet etter en knivstikking i Hønefoss natt til lørdag."/>
  </head>
  <body>
    <article>
      <h1>En person knivstukket i Hønefoss – mann pågrepet</h1>
      <address><time datetime="2019-11-23T01:56:29+00:00">23 Nov 2019, 01:56</time> by <a rel="author">(NTB) NTB</a></address>
      <p>En mann er kjørt til legevakt, og en annen mann er pågrepet etter en knivstikking i Hønefoss natt til lørdag.</p>
      <aside><a href="https://www.adressa.no/nyheter/innenriks/2019/11/23/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/23/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/23/javascript:void(0);">Del denne artikkelen på e-post</a></aside>
      <p>Politiet ble varslet om knivstikkingen klokka 1.11 natt til lørdag. En krangel mellom to menn i 30- og 40-årene utartet da den ene tok fram en kniv.</p>
      <p>– Det kom fram en kniv, og da ble offeret påført skader i overkroppen. De skal ikke være alvorlige, men han ble fraktet til legevakt for behandling, sier operasjonsleder Truls Fjeld i Sørøst politidistrikt til NTB.</p>
      <p>Det var den fornærmede mannen i 30-årene som selv varslet nødetatene om hendelsen. Da politiet kom til leiligheten der slåsskampen hadde utspilt seg, var den andre mannen i 40-årene stukket av fra stedet.</p>
      <p>– Han ble akkurat pågrepet da han kom hjem til sin egen bolig, sier Fjeld klokka 2.44.</p>
      <p>(©NTB)</p>
    </article>
  </body>
</html>