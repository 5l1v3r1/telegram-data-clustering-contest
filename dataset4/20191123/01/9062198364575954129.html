<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3385604/meteoroloji-6-ile-saganak-yagis-uyarisi-yapti"/>
    <meta property="og:site_name" content="Milli Gazete"/>
    <meta property="article:published_time" content="2019-11-23T01:14:00+00:00"/>
    <meta property="og:title" content="Meteoroloji 6 ile sağanak yağış uyarısı yaptı"/>
    <meta property="og:description" content="Meteoroloji Genel Müdürlüğü yaptığı açıklamada 6 ilin sağanak yağışlı geçeceğini açıkladı."/>
  </head>
  <body>
    <article>
      <h1>Meteoroloji 6 ile sağanak yağış uyarısı yaptı</h1>
      <h2>Meteoroloji Genel Müdürlüğü yaptığı açıklamada 6 ilin sağanak yağışlı geçeceğini açıkladı.</h2>
      <address>
        <time datetime="2019-11-23T01:14:00+00:00">23 Nov 2019, 01:14</time>
      </address>
      <p>Meteoroloji Genel Müdürlüğü'nün son değerlendirmelerine göre yurdun kuzey, iç ve batı kesimlerinin parçalı ve yer yer çok bulutlu olacağı açıklandı.</p>
      <p>Marmara'nın batısı, Kıyı Ege, Batı Akdeniz ile İstanbul, Yalova, Bursa, Manisa, Uşak, Denizli ve Kütahya çevrelerinin sağanak ve yer yer gök gürültülü sağanak yağışlı şeklinde geçeceğini öngören Meteoroloji, diğer yerlerin az bulutlu ve açık geçeceği tahmininde bulundu.</p>
      <p>Yağışların özellikle Antalya'nın doğu kesimlerinde kuvvetli olması beklenirken gece ve sabah saatlerinde Karadeniz’in iç kesimleri ve İç Anadolu'da ise yer yer puslu olacağı belirtildi.</p>
      <p>Ayrıca sıcaklıkların Batı bölgelerde 2 ila 4 derece azalacağı bildirilmesinin ardından diğer yerlerde ise önemli bir değişiklik olmayacağı ve yurt genelinde mevsim normalleri civarında seyredeceği tahmin ediliyor.</p>
    </article>
  </body>
</html>