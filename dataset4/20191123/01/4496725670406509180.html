<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/opinio/article/23-lectorescriu/1700220-la-in-humanitat-de-vueling.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-23T01:00:00+00:00"/>
    <meta property="og:title" content="La in-humanitat de Vueling"/>
    <meta property="og:description" content="Dilluns 11 de novembre del 2019. Surt a les 7h del matí el vol VY1812 de Barcelona, cap al seu destí Munich. Poc abans d'arribar es desvia a Milà , per &quot;emergència mèdica&quot;. Després d'aterrar..."/>
  </head>
  <body>
    <article>
      <h1>La in-humanitat de Vueling</h1>
      <address><time datetime="2019-11-23T01:00:00+00:00">23 Nov 2019, 01:00</time> by <a rel="author">DOLORS TARRÉS</a></address>
      <p>Dilluns 11 de novembre del 2019. Surt a les 7 h del matí el vol VY1812 de Barcelona cap al seu destí: Munic. Poc abans d’arribar es desvia a Milà, per “emergència mèdica”. Després d’aterrar, els equips mèdics pugen a bord per atendre la senyora que es trobava malament. La senyora surt pel seu propi peu. No poso en dubte el protocol que s’estableix en aquests casos, ni la urgència mèdica de la persona en qüestió. Però la resta de viatgers de l’avió dues hores després continuàvem a Milà, dins de l’avió, sense gairebé informació i ni tan sols se’ns va oferir aigua ni res per menjar, ni volent comprar-lo. Ens van dir que no podien vendre. Dues hores i deu minuts més tard aterràvem a Munic, 12.10 h. Un vol molt llarg i amb molta “in-humanitat” per part del personal de cabina de Vueling.</p>
      <p>Girona</p>
    </article>
  </body>
</html>