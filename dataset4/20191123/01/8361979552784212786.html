<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/impichment-trampa-u-senati-ssha-zaklikali-pompeo-samousunutisya-vid-sprav-ukrajini-novini-svitu-50055260.html"/>
    <meta property="og:site_name" content="НВ"/>
    <meta property="article:published_time" content="2019-11-23T01:31:00+00:00"/>
    <meta property="og:title" content="У Сенаті США закликали Помпео самоусунутися від справ України"/>
    <meta property="og:description" content="Демократи з комітету із закордонних справ Сенату США закликали держсекретаря Майка Помпео самоусунутися від справ, пов’язаних з Україною, після того як кілька свідків згадали його ім'я на слуханнях щодо імпічменту Дональда Трампа."/>
  </head>
  <body>
    <article>
      <h1>У Сенаті США закликали Помпео самоусунутися від справ України</h1>
      <h2>Демократи з комітету із закордонних справ Сенату США закликали держсекретаря Майка Помпео самоусунутися від справ, пов’язаних з Україною, після того як кілька свідків згадали його ім'я на слуханнях щодо імпічменту Дональда Трампа.</h2>
      <address>
        <time datetime="2019-11-23T01:31:00+00:00">23 Nov 2019, 01:31</time>
      </address>
      <p>Про це повідомляє <a href="https://thehill.com/homenews/senate/471674-foreign-relations-democrats-ask-pompeo-to-recuse-himself-from-ukraine-matters">The Hill</a>.</p>
      <p>«З огляду на вашу безпосередню причетність до скандалу, ви маєте глибокий конфлікт інтересів, тому повинні самоусунутися», — йдеться в листі сенаторів до Помпео.</p>
      <p>Десять сенаторів, які стали авторами листа, спираються на свідчення посла США в ЄС Гордона Сондленда, який заявив, що Майк Помпео входив до групи посадових осіб, які знали про тиск Дональда Трампа на Україну.</p>
      <p>Помпео також заявляв, що був присутній під час телефонної розмови Трампа із Зеленським 25 липня, яка, власне, і лежить в основі розслідування щодо імпічменту.</p>
      <p>Сенатори-демократи в листі звинуватили главу зовнішньополітичного відомства США в тому, що він «продовжує перешкоджати розслідуванню, зокрема, відмовляючи в наданні будь-яких матеріалів Держдепу, пов’язаних зі «скандалом Трамп-Україна».</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/760/original/f5acba8a37cc3b17e676ed67e2912301.png&amp;stamp=1&amp;q=85&amp;w=115"/>
      </figure>
      <p>Томас Фрідман<br/>Ганьба Помпео, честь — Марі Йованович</p>
      <p>«Ці дії залишають мало сумнівів у тому, що ви заважаєте Конгресу і американському народу отримати повну інформацію про скандал виключно через те, що факти завдають шкоди вам, і особистим і політичним інтересам президента», — звертаються сенатори до Помпео.</p>
      <p>Читайте також:<br/><a href="https://nv.ua/ukr/world/countries/pompeo-proti-yovanovich-novini-ssha-50050023.html">&amp;nbspПомпео заважав підтримувати експосла США в Україні Йованович − ЗМІ</a></p>
      <p>Раніше стало відомо, що <a href="https://nv.ua/ukr/world/geopolitics/pompeo-pro-obamu-yovanovich-ta-teylora-novini-svitu-50054283.html">Майк Помпео повідомив кільком представникам Республіканської партії, що планує залишити посаду.</a></p>
      <p>Пізніше <a href="https://nv.ua/ukr/ukraine/events/tramp-pidtverdiv-namiri-pompeo-yti-u-vidstavku-novini-ssha-50055237.html">Трамп підтвердив, що Помпео може піти у відставку</a> в зв’язку з балотуванням в Сенат від штату Канзас в 2020 році.</p>
    </article>
  </body>
</html>