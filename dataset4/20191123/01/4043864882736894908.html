<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/23/7232785/"/>
    <meta property="og:site_name" content="Українська правда"/>
    <meta property="article:published_time" content="2019-11-23T01:57:21+00:00"/>
    <meta property="og:title" content="До справи &quot;втручання України у вибори США&quot; причетна РФ – NYT"/>
    <meta property="og:description" content="Москва провела спецоперацію, щоб перекласти вину за втручання у вибори президента США 2016 року на Київ."/>
  </head>
  <body>
    <article>
      <h1>До справи "втручання України у вибори США" причетна РФ – NYT</h1>
      <address>
        <time datetime="2019-11-23T01:57:21+00:00">23 Nov 2019, 01:57</time>
      </address>
      <p>Москва провела спецоперацію, щоб перекласти вину за втручання у вибори президента США 2016 року на Київ.</p>
      <p><b>Джерело:</b> <a href="https://www.nytimes.com/2019/11/22/us/politics/ukraine-russia-interference.html?action=click&amp;module=Top%20Stories&amp;pgtype=Homepage">The New York Times</a></p>
      <p><b>Деталі:</b> Як зазначається у публікації The Times, американська розвідка вважає, що спецслужби РФ просували конспіративні теорії та реальні факти, щоб створити враження, що саме Україна причетна до злому електронної пошти демократів.</p>
      <p>У секретному звіті для сенаторів-демократів розвідка Штатів повідомляє, що росіянам вдалось зробити винним Київ у цій справі.</p>
      <p>Окрім цього, американські спецслужби вважають, що зусилля Москви можуть збільшитись до президентської кампанії 2020 року.</p>
      <p>Як пише газета, Росія через посередників намагалась нав’язувати окремим американським політикам та журналістам, що саме Україна втручалась у вибори Сполучених Штатів.</p>
      <p><b>Що було раніше:</b> Президент США <a href="https://www.pravda.com.ua/news/2019/09/29/7227610/">Дональд Трамп</a> та його адвокат Рудольф Джуліані намагались шукати докази втручання України у президентські вибори США 2016 року.</p>
      <p>
        <b>Нагадаємо:</b>
      </p>
      <ul>
        <li>Американські спецслужби прийшли до висновку, що Росія втрутилася в президентську гонку 2016 року, намагаючись обернути результати виборів на користь Дональда Трампа. Росія заперечує втручання у вибори.</li>
        <li>The New York Times, посилаючись на інформацію з документів, представлених в Конгрес США і дані суду і звинувачення, пов'язані з розслідуванням можливого втручання іноземців у вибори, порахувала, що під час президентської кампанії 2016 року і після виборів Дональд Трамп і його оточення контактували з представниками РФ і WikiLeaks або їх посередниками <a href="https://www.pravda.com.ua/rus/news/2019/01/26/7204940/">не менше 100 разів</a>.</li>
        <li>Протягом 22 місяців спецпрокурор Роберт Мюллер розслідував питання про те, чи мала місце змова між передвиборчим штабом Трампа і Росією.</li>
        <li>Відповідно до підсумків розслідування, ані Трамп, ані будь-хто з його помічників <a href="https://www.pravda.com.ua/rus/news/2019/03/24/7210089/">не вступали у змову</a> і не координували втручання Росії у вибори 2016 року.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/23/7232783/"/>
        <a href="https://www.pravda.com.ua/news/2019/11/22/7232695/"/>
        <a href="https://www.pravda.com.ua/news/2019/11/22/7232694/"/>
      </related>
    </article>
  </body>
</html>