<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/ekonomi/664391.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-23T01:45:00+00:00"/>
    <meta property="og:title" content="Açıkta baharat kavgası büyüdü"/>
    <meta property="og:description" content="Tarım ve Orman Bakanlığının yayımladığı baharat tebliğ taslağı üzerinde tartışmalar sürüyor."/>
  </head>
  <body>
    <article>
      <h1>Açıkta baharat kavgası büyüdü</h1>
      <h2>Tarım ve Orman Bakanlığının yayımladığı baharat tebliğ taslağı üzerinde tartışmalar sürüyor.</h2>
      <address>
        <time datetime="2019-11-23T01:45:00+00:00">23 Nov 2019, 01:45</time>
      </address>
      <p>
        <b>Sefa Bilgitekin ANKARA</b>
      </p>
      <p>Taslağa göre, ambalajsız baharat ürünlerinin pazar, kasap ve manavlarda satılmasının önü açılıyor. Taslağı değerlendiren Ambalajlı Baharat Üreticileri Derneği (ABÜDER) Başkanı Aydın Acun “Karar gıda güvenliği açısından riskli.  Merdiven altında üretilen baharatların kontrolsüzce tüketiciye arz edilmesine yol açacak” dedi.  Türkiye Aktarlar ve Baharatçılar Federasyonu Başkanı Halit Aksu manavda, kasapta baharata karşı olduklarını söylerken, Türkiye Kasaplar Federasyonu Başkanı Fazlı Yalçındağ ise “Vatandaş kapalı baharattan 1 tane alacağına, açıktan 3 katı alır. Zaten bizden kekik istiyor veriyoruz. Taslak vatandaşı koruyor” dedi.</p>
    </article>
  </body>
</html>