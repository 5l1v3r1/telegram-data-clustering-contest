<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/23/novyna/svit/tramp-poyasnyv-doruchennya-dzhuliani-zajmatysya-ukrayinoyu"/>
    <meta property="og:site_name" content="Слово і Діло"/>
    <meta property="article:published_time" content="2019-11-23T01:46:01+00:00"/>
    <meta property="og:title" content="Трамп пояснив доручення Джуліані займатися Україною"/>
    <meta property="og:description" content="Президент США Дональд Трамп розповів, чому доручив своєму особистому адвокату Руді Джуліані працювати над політикою щодо України."/>
  </head>
  <body>
    <article>
      <h1>Трамп пояснив доручення Джуліані займатися Україною</h1>
      <address>
        <time datetime="2019-11-23T01:46:01+00:00">23 Nov 2019, 01:46</time>
      </address>
      <p>
        <b>Президент США Дональд Трамп розповів, чому доручив своєму особистому адвокату Руді Джуліані <a href="https://www.slovoidilo.ua/2019/10/08/novyna/svit/dzhuliani-vyklykaly-senat-ssha-cherez-ukrayinu">працювати над політикою щодо України</a>.</b>
      </p>
      <p>Про це повідомляє Fox News.</p>
      <p>«<i>Він знакова фігура в цій країні з двох причин. Він був великим мером в історії Нью-Йорка, і він був найбільшим борцем зі злочинністю, ймовірно, за останні 50 років</i>», - заявив Трамп.</p>
      <p>Джуліані раніше обіймав посаду мера найбільшого міста США і федерального прокурора.</p>
      <p>«<i>Він також мій друг. Він чудова людина ... Коли ви маєте справу з корумпованою країною - якщо Руді Джуліані - він отримав повноваження через свою репутацію. ... Коли Руді Джуліані їде туди і чуєш, що це корумпована країна, для мене це дуже багато означає</i>», - додав Трамп.</p>
      <p>Джуліані не має офіційної посади в адміністрації Білого дому, а тому його надмірна роль у формуванні політики США щодо України є одним з ключових питань у розслідуванні про імпічмент президента.</p>
      <p>20 листопада на відкритих слуханнях посол США в ЄС Гордон Сондленд заявив про пряму вказівку Трампа працювати з Джуліані, щоб <a href="https://www.slovoidilo.ua/2019/10/06/novyna/svit/tramp-zayavyv-pro-obovyazok-vyvchyty-spravu-syna-bajdena">змусити українське керівництво почати справу проти Джо Байдена</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/08/novyna/svit/dzhuliani-vyklykaly-senat-ssha-cherez-ukrayinu"/>
        <a href="https://www.slovoidilo.ua/2019/10/06/novyna/svit/tramp-zayavyv-pro-obovyazok-vyvchyty-spravu-syna-bajdena"/>
      </related>
    </article>
  </body>
</html>