<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/punt-divers/article/4-divers/1700514-requereixen-a-lluis-lloret-que-detalli-el-seu-patrimoni.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-23T01:00:00+00:00"/>
    <meta property="og:title" content="Requereixen a Lluís Lloret que detalli el seu patrimoni"/>
    <meta property="og:description" content="L'exalcalde de Bàscara ha d'afrontar la sentència que el condemna a pagar 6,2 milions d'euros a un promotor a qui va enganyar Encara no és ferma"/>
  </head>
  <body>
    <article>
      <h1>Requereixen a Lluís Lloret que detalli el seu patrimoni</h1>
      <address><time datetime="2019-11-23T01:00:00+00:00">23 Nov 2019, 01:00</time> by <a rel="author">Redacció</a></address>
      <ul>
        <li>
          <b>L’exalcalde de Bàscara ha d’afrontar la sentència que el condemna a pagar 6,2 milions d’euros a un promotor a qui va enganyar</b>
        </li>
        <li>
          <b>Encara no és ferma</b>
        </li>
      </ul>
      <p>L’Audiència de Girona ha requerit a l’exalcalde de Bàscara Lluís Lloret que detalli la relació de béns del seu patrimoni per fer front a la condemna de 6,2 milions d’euros per haver estafat un promotor.</p>
      <p>El requeriment forma part de la tramitació de d’execució provisional de la sentència i, segons fonts judicials consultades per l’agència ACN, és el pas previ a l’embargament per sufragar la indemnització.</p>
      <p>El tribunal el va condemnar al mes de juny a tres anys i nou mesos de presó per haver fet creure al promotor que podria edificar al polígon industrial d’Orriols quan, en realitat, no es podia.</p>
      <p>La sentència també va imposar a Lloret una multa de 2.484 euros, a banda de la indemnització al promotor. La sentència encara no és ferma perquè l’exalcalde i l’Ajuntament, com a responsable civil subsidiari, hi van interposar un recurs.</p>
      <p>La sentència establia que, en cas que Lloret no pogués pagar, l’Ajuntament de Bàscara seria responsable civil subsidiari. La situació va posar en alerta l’actual equip de govern, amb Narcís Saurina al capdavant, que ja va anunciar que hi presentarien un recurs i que les arques municipals no podien assumir, en cap cas, aquest import. Fonts judicials han concretat que la defensa de Lloret també va recórrer contra la sentència.</p>
    </article>
  </body>
</html>