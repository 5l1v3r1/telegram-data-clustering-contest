<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/tenis/britantsite-polufinalisti-i-bez-mri-eliminirakha-germaniya_443731.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-23T01:14:00+00:00"/>
    <meta property="og:title" content="Британците полуфиналисти и без Мъри, елиминираха Германия "/>
    <meta property="og:description" content="Кайл Едмънд и Даниел Еванс постигнаха победи"/>
  </head>
  <body>
    <article>
      <h1>Британците полуфиналисти и без Мъри, елиминираха Германия </h1>
      <h2>Кайл Едмънд и Даниел Еванс постигнаха победи</h2>
      <address>
        <time datetime="2019-11-23T01:14:00+00:00">23 Nov 2019, 01:14</time>
      </address>
      <figure>
        <img src="https://static.blitz.bg/documents/thumbnails/sport/780/201911/15744644502.jpg"/>
        <figcaption>Еванс и Лиън Смит /Снимка: Getty Images/Guliver</figcaption>
      </figure>
      <p>Oтборът на Великобритания успя да се класира и без Анди Мъри на полуфиналите в Купа "Дейвис" в дебютния нов формат на турнира в Мадрид. Първата ракета в състава на Лиън Смит - Даниел Еванс, донесе триумфа, след като надделя над Ян-Ленард Щруф със 7:6(6), 3:6, 7:6(2).</p>
      <p>Така той надгради над успеха на Кайл Едмънд срещу Филип Колшрайбер (6:3, 7:5) и изпрати отбора си във финалната четворка, където съперник ще е Испания или Аржентина. Припомняме, че другият полуфинал е Русия - Канада.</p>
      <p>По-рано в петък Едмънд отново свърши перфектно работата си за Великобритания, замествайки Анди Мъри. Световният №69 даде аванс от 1-0 победи на страната си срещу Германия в серията от четвъртфиналите, след като се справи с Колшрайбер. Мъри пък отново остана извън сметките на капитана Лиън Смит, който във втората среща се довери на Еванс, като и той успя да постигне победа.</p>
      <p>Още преди дни бившият №1 загатна, че няма да може да играе всеки ден за Великобритания на турнира в Мадрид. "Ще бъде трудно да излизам на корта пет дни поред, нужна е и почивка. Всеки в отбора може да поеме товара", коментира Анди Мъри.</p>
    </article>
  </body>
</html>