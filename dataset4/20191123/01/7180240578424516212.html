<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.matichon.co.th/sport/boxing/news_1765108"/>
    <meta property="og:site_name" content="มติชนออนไลน์"/>
    <meta property="article:published_time" content="2019-11-23T01:13:52+00:00"/>
    <meta property="og:title" content="‘หาญพล’หวดก้านคอ ‘เผด็จศึก’ ก่อนชนะคะแนน ‘ศึกดร.น๊อตมวยไทย’"/>
    <meta property="og:description" content="หาญพล ว.วังพรม หวดก้านคอ เผด็จศึก ก.กัมปนาท ในยก 3 ก่อนจะเอาชนะคะแนนในศึกดร.น๊อตมวยไทย+IKC K-9 ที่เวทีมวยลุมพินี เมื่อวันที่ 22 พฤศจิกายน"/>
  </head>
  <body>
    <article>
      <h1>‘หาญพล’หวดก้านคอ ‘เผด็จศึก’ ก่อนชนะคะแนน ‘ศึกดร.น๊อตมวยไทย’</h1>
      <address><time datetime="2019-11-23T01:13:52+00:00">23 Nov 2019, 01:13</time> by <a rel="author">matichon</a></address>
      <p>หาญพล ว.วังพรม หวดก้านคอ เผด็จศึก ก.กัมปนาท ในยก 3 ก่อนจะเอาชนะคะแนนในศึกดร.น๊อตมวยไทย+IKC K-9 ที่เวทีมวยลุมพินี เมื่อวันที่ 22 พฤศจิกายน</p>
      <p>“ศึกดร.น๊อตมวยไทย+IKC K-9” ที่เวทีมวยลุมพินี ประจำวันที่ 22 พฤศจิกายน คู่เอกในพิกัด 127 ปอนด์ เป็นการพบกันระหว่าง เผด็จศึก ก.กัมปนาท ในมุมแดง พบกับ หาญพล ว.วังพรม มุมน้ำเงิน (น้ำเงิน)</p>
      <p>การชกเป็นอย่างสูสีจนในยก 3 หาญพล ได้จังหวะช่วงกลางยกหวดก้านคอเต็มเปา จนเผด็จศึกร่วงไป แต่กรรมการไม่นับ ก่อนที่ช่วงที่เหลือหาญพลจะคุมเกมได้เหนือกว่า ครบ 5 ยก กรรมการชูมือให้เป็นผู้ชนะคะแนนไป</p>
      <p>ผลการแข่งขันคู่อื่นๆ<br/>ยอดขุนพล เกียรติฉัตรชัย แพ้คะแนน เอ็กซ์ เบอร์เก่น <br/>มานะชัย ศิษย์เจ๊เหมียว ชนะคะแนน ไซจ๊าด เอฟ.เอ.กรุ๊ป <br/>คฑาวุธ ส.วชิระยิมส์ แพ้คะแนน จอห์นนี่ เอฟ.เอ.กรุ๊ป <br/>เพชรทักษิณ ป.สำราญชัย ชนะคะแนน ฟ้าประจักษ์ เสถียรมวยไทยยิม <br/>เพชรพีระ CMR อะคาเดมี่ ชนะคะแนน สมมาตร ป.สำราญชัย <br/>พฤหัสเล็ก เมืองสีมา ชนะคะแนน ฉลามขาว 13 เหรียญรีสอร์ท <br/>ยอดสุริยา นิติสมุย ชนะคะแนน เพชรสี่คิ้ว ก.กัมปนาท</p>
    </article>
  </body>
</html>