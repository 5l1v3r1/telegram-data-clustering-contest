<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/zuzel/855773/zuzel-wojna-o-mlody-talent-gdzie-wyladuje-dawid-piestrzynski"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-23T07:34:17+00:00"/>
    <meta property="og:title" content="Żużel. Wojna o młody talent. Gdzie wyląduje Dawid Piestrzyński?"/>
    <meta property="og:description" content="Dawid Piestrzyński uważany jest za ogromny talent. Choć pochodzi spod Częstochowy, to w miniżużlu reprezentował Rybki Rybnik. Po przesiadce na duży motocykl nie będzie już trenować w Rybniku, ani pod Jasną Górą. Do gry miał wkroczyć kolejny klub."/>
  </head>
  <body>
    <article>
      <h1>Żużel. Wojna o młody talent. Gdzie wyląduje Dawid Piestrzyński?</h1>
      <address><time datetime="2019-11-23T07:34:17+00:00">23 Nov 2019, 07:34</time> by <a rel="author" href="https://sportowefakty.wp.pl/autor/lukasz-kuczera" target="_blank">Łukasz Kuczera</a></address>
      <h4>Dawid Piestrzyński uważany jest za ogromny talent. Choć pochodzi spod Częstochowy, to w miniżużlu reprezentował Rybki Rybnik. Po przesiadce na duży motocykl nie będzie już trenować w Rybniku, ani pod Jasną Górą. Do gry miał wkroczyć kolejny klub.</h4>
      <related>
        <a href="https://sportowefakty.wp.pl/zuzel/855711/zuzel-wolfe-wittstock-okazja-na-pojawienie-sie-nowej-nacji-w-lidze-polskiej-dwaj"/>
      </related>
      <p>Wystarczy rzut oka na tegoroczne turnieje miniżużlowe w Polsce, aby dostrzec talent . Młody zawodnik w barwach  wygrał 8 z 10 rozegranych imprez. Szybko okrzyknięto go ogromnym talentem, a niektórzy widzieli go w niedalekiej przyszłości w składzie . Zwłaszcza że "Rekiny" mają problem z juniorami.</p>
      <p>Tyle że pojawiło się drobne "ale". Po tym jak Piestrzyński zaczął trenować na dużym torze w Rybniku, miały się do niego zgłosić z ofertą dwa inne kluby. Już w tym momencie jest jasne, że 12-latek nie będzie kontynuować swojej przygody w rybnickim środowisku.</p>
      <p>
        <b>
          <a href="https://sportowefakty.wp.pl/zuzel/855600/zuzel-wielka-kasa-za-braci-curzytkow-warto-ja-wydac-ale-row-u-nie-zbawia">Czytaj także: Wielka kasa za braci Curzytków</a>
        </b>
      </p>
      <p>- Mamy podpisaną umowę o współpracy z Rybkami Rybnik i jest w niej zapis o tym, że wychowankowie tego klubu trafiają do nas. Tylko po stronie Rybek pojawiło się pewne niedociągnięcie i w ich kontraktach zabrakło takiej adnotacji. Teraz to zostało naprawione - tłumaczył ostatnio na spotkaniu z kibicami <a href="https://sportowefakty.wp.pl/zuzel/maciej-kolodziejczyk">Maciej Kołodziejczyk</a>, wiceprezes PGG ROW-u.</p>
      <p>Gdzie zatem wyląduje Piestrzyński? Wiadomo, że młodego zawodnika widziałby u siebie <a href="https://sportowefakty.wp.pl/zuzel/wlokniarz-czestochowa">forBET Włókniarz Częstochowa</a>, który chce odzyskać utracony talent. W końcu młody zawodnik pochodzi z Rędzin niedaleko Jasnej Góry. W Rybkach Rybnik wylądował wskutek zawirowań wokół tamtejszego klubu miniżużlowego.</p>
      <p>- Z tego co wiem, to rodzice Dawida podjęli już decyzję i nie wybrali klubu z Częstochowy - dodawał wiceprezes PGG ROW-u.</p>
      <p>Kto zatem może zgarnąć ogromny talent? W Częstochowie mówi się, że będzie to <a href="https://sportowefakty.wp.pl/zuzel/wts-wroclaw">Betard Sparta Wrocław</a>, która byłaby dla Piestrzyńskego równie dobrym wyborem ze względu na logistykę. Pokonanie trasy Wrocław-Częstochowa zajmuje bowiem nieco ponad dwie i pół godziny. Pozyskanie 12-latka wpisywałoby się też w strategię wrocławskiego klubu względem juniorów. </p>
      <p>
        <b>
          <a href="https://sportowefakty.wp.pl/zuzel/855668/zuzel-transfery-mrozek-wiedzial-o-kreciej-robocie-w-sprawie-bewleya-teraz-mowi-o">Czytaj także: Krecia robota ws. Daniela Bewleya</a>
        </b>
      </p>
      <p>Czy plotki ws. młodego zawodnika się potwierdzą? To pokażą najbliższe tygodnie. Jeszcze we wrześniu Tomasz Piestrzyński, ojciec Dawida, zapowiadał, że wybierze taki klub, który zapewni jego synowi najlepszy rozwój i zagwarantuje regularny serwis sprzętu z najwyższej półki.</p>
      <p><a href="https://twitter.com/Kuczer13">Follow @Kuczer13</a> <br/><br/><b>Aktualne składy drużyn żużlowych:</b></p>
      <p>
        <b>
          <a href="https://sportowefakty.wp.pl/zuzel/851715/zuzel-transfery-sklady-druzyn-pge-ekstraliga-2020">PGE Ekstraliga --&gt;&gt;</a>
        </b>
      </p>
      <p>
        <b>
          <a href="https://sportowefakty.wp.pl/zuzel/851814/zuzel-transfery-sklady-druzyn-nice-1-liga-zuzlowa-2020">Nice 1. Liga Żużlowa --&gt;&gt;</a>
        </b>
      </p>
      <p>
        <b>
          <a href="https://sportowefakty.wp.pl/zuzel/851910/zuzel-transfery-sklady-druzyn-2-liga-zuzlowa-2020">2. Liga Żużlowa --&gt;&gt;</a>
        </b>
      </p>
      <p>WP SportoweFakty</p>
    </article>
  </body>
</html>