<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.matichon.co.th/sport/thai-sport/news_1765136"/>
    <meta property="og:site_name" content="มติชนออนไลน์"/>
    <meta property="article:published_time" content="2019-11-23T07:20:22+00:00"/>
    <meta property="og:title" content="ขนไก่ไทยตบแหลกพาเหรดเข้าตัดเชือก 4 ประเภทที่อินเดีย"/>
    <meta property="og:description" content="การแข่งขันแบดมินตันระดับอินเตอร์เนชั่นแนล ชาลเลนจ์ “อินโฟซิส ฟาวเดชั่น – อินเดีย อินเตอร์เนชั่นแนล ชาลเลนจ์ 2019” ที่นครมุมไบ ประเทศอินเดีย ที่จบลงเมื่อช่วงดึกวันที่ 22 พฤศจิกายน เป็นการแข่งขันรอบสองและรอบก่อนรองชนะเลิศ "/>
  </head>
  <body>
    <article>
      <h1>ขนไก่ไทยตบแหลกพาเหรดเข้าตัดเชือก 4 ประเภทที่อินเดีย</h1>
      <address><time datetime="2019-11-23T07:20:22+00:00">23 Nov 2019, 07:20</time> by <a rel="author">matichon</a></address>
      <p>การแข่งขันแบดมินตันระดับอินเตอร์เนชั่นแนล ชาลเลนจ์ “อินโฟซิส ฟาวเดชั่น – อินเดีย อินเตอร์เนชั่นแนล ชาลเลนจ์ 2019” ที่นครมุมไบ ประเทศอินเดีย ที่จบลงเมื่อช่วงดึกวันที่ 22 พฤศจิกายน เป็นการแข่งขันรอบสองและรอบก่อนรองชนะเลิศ </p>
      <p>หญิงเดี่ยว “พีช” พรทิพย์ บูรณะประเสริฐสุข มือวาง 1 ของรายการ รอบสอง ชนะ ชิขา เกาทาม จากอินเดีย 21-13, 21-17 รอบก่อนรองชนะเลิศ ชนะ มัลวิกา บันสด จากอินเดีย 21-16, 22-20 เข้ารอบรองชนะเลิศ พบกับอาการ์ชี คาชยัพ จากอินเดีย</p>
      <p>เบญญาภา เอี่ยมสอาด รอบสอง ชนะ มุกห์ดา อาเกรย์ จากอินเดีย 21-19, 21-14 รอบก่อนรองชนะเลิศ ชนะอัชมิตา ชาลิฮา จากอินเดีย 21-16, 21-15 เข้ารอบรองชนะเลิศไปพบกับ เธท ฮทาร์ ธูซาร์ มือวาง 3 ของรายการจากเมียนมา ขณะที่นันทกานต์ เอี่ยมสอาด รอบสอง ชนะ ทริชา เฮกเด จากอินเดีย 21-12, 21-12 รอบก่อนรองชนะเลิศ แพ้ เธท ฮทาร์ ธูซาร์ 21-11, 18-21, 17-21</p>
      <p>ชายเดี่ยว อดุลย์รัชต์ นามกูล รอบสอง ชนะ บอดิธ โจชี จากอินเดีย 21-15, 22-20 รอบก่อนรองชนะเลิศ ชนะอาเจย์ จายารัม มือวาง 2 ของรายการจากอินเดีย 21-19, 21-19 เข้ารอบรองชนะเลิศ พบกับเกาชาน ธามาเมอร์ จากอินเดีย</p>
      <p>ส่วนกันตวัฒน์ ลีลาเวชบุตร รอบสอง ชนะ โมฮาเหม็ด ซิยาด จากมาเลเซีย 21-19, 21-16 เข้ารอบก่อนรองชนะเลิศ ชนะ การ์ติกีย์ กุมาร จากอินเดีย 21-17, 15-21, 21-10 ผ่านเข้ารอบรองชนะเลิศ พบกับเซิง เสี่ยวตง มือวาง 5 ของรายการจากแคนาดา</p>
      <p>ชายคู่ รอบก่อนรองชนะเลิศ “เอ็ม” สุภัค จอมเกาะ – “มาร์ค” ภาคิน คุณาอนุวิทย์ ชนะ หล่อ หัง ยี – อึ่ง เอ็ง ชอง จากมาเลเซีย 19-21, 22-20, 21-11 เข้ารอบรองชนะเลิศ พบกับอัตตรี มานู – เรดดี้ สุมีธ คู่มือวาง 1 ของรายการจากอินเดีย ด้านเฉลิมพล เจริญกิจอมร – กิตติศักดิ์ นามเดช ชนะ รุษฐนภัค อูปทอง – นันทกานต์ ยอดไพสง 21-18, 21-17 เข้ารอบรองชนะเลิศ พบกับเฉิน ถัง เจี๋ย – ชุง ฮอน เจียน จากมาเลเซีย</p>
      <p>หญิงคู่ รอบก่อนรองชนะเลิศ ชาสินี โกรีภาพ – ขวัญชนก สุดใจประภารัตน์ ชนะ สรัลชนา ชัยกิตติวัฒน์ – ศุภิสรา เพียวสามพราน 22-20, 22-20 เข้ารอบรองชนะเลิศ พบกับตัน เพิร์ลลีย์ คุง เล – ธิน่า มูราลิธาราน จากมาเลเซีย ส่วนเบญญาภา เอี่ยมสอาด – นันทกานต์ เอี่ยมสอาด แพ้ เยคาเทริน่า โบโลโตว่า – อาลิน่า ดาฟเลโตว่า คู่มือวาง 1 ของรายการจากรัสเซีย 21-16, 17-21, 16-21</p>
      <p>คู่ผสม รอบสอง เฉลิมพล เจริญกิจอมร – ชาสินี โกรีภาพ แพ้ เชียะ เว่ยเจี๋ย – ตัน เพิร์ลลีย์ คุง เล จากมาเลเซีย 21-14, 21-23, 18-21</p>
    </article>
  </body>
</html>