<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191123-chorna-pyatnytsya-2019-yak-ne-buty-oshukanym/"/>
    <meta property="og:site_name" content="ФАКТИ"/>
    <meta property="article:published_time" content="2019-11-23T07:40:27+00:00"/>
    <meta property="og:title" content="Чорна п’ятниця 2019: як не бути ошуканим"/>
    <meta property="og:description" content="Цього року Чорна п’ятниця випадає на 29 листопада. Історія найбільшого дня знижок і як не натрапити на обман – у матеріалі Фактів ICTV."/>
  </head>
  <body>
    <article>
      <h1>Чорна п’ятниця 2019: як не бути ошуканим</h1>
      <address>
        <time datetime="2019-11-23T07:40:27+00:00">23 Nov 2019, 07:40</time>
      </address>
      <p>Цього року Чорна п’ятниця випадає на 29 листопада. Історія найбільшого дня знижок і як не натрапити на обман – у матеріалі Фактів ICTV.</p>
      <p>Чорна п’ятниця – це п’ятниця після Дня подяки у США. З неї починається традиційний різдвяний сезон розпродажів.</p>
      <p>Звичай влаштовувати великі знижки цього дня встановлено ще у XIX столітті, а термін <b>Чорна п’ятниця</b> з’явився у 1966 році і спочатку використовувався на Східному узбережжі США.</p>
      <p>Через те, що День подяки відзначають четвертого четверга листопада, Чорна п’ятниця випадає у проміжок часу з 23 по 30 листопада.</p>
      <blockquote>Цього року це буде 29 листопада</blockquote>
      <p>Чорна п’ятниця – не є офіційним святом, але багато людей беруть собі відгул, щоб зайняти чергу ще вночі, адже першим покупцям деякі магазини пропонують знижку від 50 до 80%.</p>
      <figure>
        <video src="https://fakty.com.ua/wp-content/uploads/2017/11/09/s-6369973788e3bd94e111581b0337e98f2e7d3f5f-1.gif?1510235720" autoplay="" loop=""/>
      </figure>
      <h3>Як не бути ошуканим</h3>
      <p>Відзначимо, що українська традиція Чорної п’ятниці значно відрізняється від американської. Найчастіше магазини підвищують ціни напередодні дня розпродажів, а потім встановлюють знижку.</p>
      <p><b>Читайте:</b> <a href="https://fakty.com.ua/ua/lifestyle/20191118-chorna-p-yatnytsya-2019-shho-kupyty-v-podarunok-na-novyj-rik/">Чорна п’ятниця 2019: що купити в подарунок на Новий рік</a></p>
      <p>Таким чином, здаватиметься, що ви купили річ з 50% знижкою, а насправді – за ті ж гроші, або навіть переплатили її вартість.</p>
      <ol>
        <li>Купуйте ті речі, які вам дійсно потрібні.</li>
        <li>Не поспішайте, будьте розсудливими і не купуйтеся на ажіотаж.</li>
        <li>Заздалегідь визначтеся, що вам необхідно придбати.</li>
        <li>Перед Чорною п’ятницею порівняйте ціни на потрібну річ, щоб розуміти, в якому магазині на неї справжня знижка.</li>
        <li>Визначтеся з бюджетом.</li>
        <li>Заздалегідь додайте в корзину те, що хочете, якщо замовляєте в інтернеті.</li>
        <li>Візьміть з собою когось, хто не такий шопоголік, як ви.</li>
      </ol>
      <figure>
        <iframe src="https://giphy.com/embed/xzvD4Bnlbp8GI" width="480" height="270" data-service="Giphy" scrolling="no"/>
      </figure>
      <p>Раніше Факти ICTV склали список магазинів, <a href="https://fakty.com.ua/ua/ukraine/20191118-chorna-p-yatnytsya-2019-de-i-koly-budut-znyzhky/">де шукати знижки на Чорну п’ятницю</a>. До речі, статистика останніх років показує, що в Україні найчастіше купують одяг, взуття, побутову техніку, електроніку та косметику.</p>
    </article>
  </body>
</html>