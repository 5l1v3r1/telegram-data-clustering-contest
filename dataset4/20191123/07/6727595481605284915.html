<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/congress-rajasthan-sachin-pilot-ram-mandir-temple-ayodhya456.html"/>
    <meta property="og:site_name" content="DoolNews"/>
    <meta property="article:published_time" content="2019-11-23T07:59:00+00:00"/>
    <meta property="og:title" content="'അയോധ്യയില്‍ വലിയ ക്ഷേത്രം നിര്‍മ്മിക്കണമെന്നാണ് കോണ്‍ഗ്രസിന്റെ ആഗ്രഹം'; വിഷയം രാഷ്ട്രീയവല്‍ക്കരിക്കരുതെന്നും സച്ചിന്‍ പൈലറ്റ്"/>
    <meta property="og:description" content="Ayodhya Verdict National News Sachin Pilot India അയോധ്യ: അയോധ്യയില്‍ ഒരു വലിയ ക്ഷേത്രം നിര്‍മ്മിക്കണമെന്നാണ് കോണ്‍ഗ്രസിന്റെ ആഗ്രഹമെന്ന് രാജസ്ഥാന്‍ ഉപമുഖ്യമന്ത്രി സച്ചിന്‍"/>
  </head>
  <body>
    <article>
      <h1>'അയോധ്യയില്‍ വലിയ ക്ഷേത്രം നിര്‍മ്മിക്കണമെന്നാണ് കോണ്‍ഗ്രസിന്റെ ആഗ്രഹം'; വിഷയം രാഷ്ട്രീയവല്‍ക്കരിക്കരുതെന്നും സച്ചിന്‍ പൈലറ്റ്</h1>
      <address><time datetime="2019-11-23T07:59:00+00:00">23 Nov 2019, 07:59</time> by <a rel="author">ന്യൂസ് ഡെസ്‌ക്</a></address>
      <p>അയോധ്യ: അയോധ്യയില്‍ ഒരു വലിയ ക്ഷേത്രം നിര്‍മ്മിക്കണമെന്നാണ് കോണ്‍ഗ്രസിന്റെ ആഗ്രഹമെന്ന് രാജസ്ഥാന്‍ ഉപമുഖ്യമന്ത്രി സച്ചിന്‍ പൈലറ്റ്. അയോധ്യവിഷയത്തില്‍ സുപ്രീംകോടതി വിധി വന്ന പശ്ചാത്തലത്തിലാണ് സച്ചിന്‍ പൈലറ്റിന്റെ പ്രതികരണം.</p>
      <p>വിധി സ്വാഗതാര്‍ഹമാണെന്നും ഇനിയെങ്കിലും വിഷയം രാഷ്ടീയവല്‍ക്കരിക്കുന്നത് അവസാനിപ്പിക്കണമെന്നും സച്ചിന്‍ പൈലറ്റ് പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>നവംബര്‍ 9 നായിരുന്നു അയോധ്യാകേസില്‍ സുപ്രീംകോടതി വിധി വന്നത്. പ്രസ്തുത ഭൂമിയില്‍ ക്ഷേത്രം നിര്‍മ്മിക്കാമെന്നും പള്ളി നിര്‍മ്മിക്കുന്നതിനായി അഞ്ച് ഏക്കര്‍ അനുവദിക്കണമെന്നുമായിരുന്നു വിധി.</p>
      <related>
        <a href="https://www.doolnews.com/netanyahu-has-been-indicted-what-next-123.html?utm_source=doolnews&amp;utm_medium=related"/>
      </related>
      <p>‘വിധിയെ സ്വാഗതം ചെയ്യുന്നു. അവിടെ വലിയൊരു ക്ഷേത്രം നിര്‍മ്മിക്കണമെന്നാണ് കോണ്‍ഗ്രസ് പാര്‍ട്ടിയുടേയും ആഗ്രഹം. ഇതില്‍ രാഷ്ട്രീയം കലര്‍ത്തുന്നത് അവസാനിപ്പിക്കണം. ലോകം മുന്നോട്ടേക്ക് പോവുകയാണ്.’ സച്ചിന്‍ പൈലറ്റ് പറഞ്ഞു.</p>
      <p>രാജസ്ഥാന്‍ തദ്ദേശസ്വയം ഭരണ തെരഞ്ഞെടുപ്പിലെ കോണ്‍ഗ്രസ് പ്രകടനത്തെയും അദ്ദേഹം വിലയിരുത്തി. രാജ്യത്തെ അന്തരീക്ഷം മാറിവരികയാണെന്നും മികച്ച തെരഞ്ഞെടുപ്പ് വിജയത്തിന് പിന്നില്‍ കോണ്‍ഗ്രസിന്റെ കഠിന പ്രയത്‌നമാണെന്നും സച്ചില്‍ പൈലറ്റ് വ്യക്തമാക്കി.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/w7CWMQzJQIA" width="500" height="281" data-service="Youtube" scrolling="no"/>
      </figure>
    </article>
  </body>
</html>