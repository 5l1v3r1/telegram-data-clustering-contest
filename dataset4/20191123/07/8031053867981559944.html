<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b9%ce%b4%ce%bf%cf%8d-%ce%bf-%cf%80%ce%b9%ce%bf-%cf%83%cf%8d%ce%b3%cf%87%cf%81%ce%bf%ce%bd%ce%bf%cf%82-%ce%ba%ce%bf%cf%81%ce%b5%cf%83%ce%bc%ce%ad%ce%bd%ce%bf%cf%82-%ce%ba%ce%b1%ce%b9-%cf%80%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T07:11:14+00:00"/>
    <meta property="og:title" content="Ιδού ο πιο σύγχρονος, κορεσμένος και πανάκριβος αυτοκινητόδρομος στην Ελλάδα"/>
    <meta property="og:description" content="Όταν το 2001 ξεκίνησε η σταδιακή παράδοση της Αττικής Οδού, υπό του κλίματος έντονης αμφισβήτησης – αφού ήταν η πρώτη φορά στην Ελλάδα που αυτοκινητόδρομος θα διαχειριζόταν από ιδιώτες- φάνταζε σαν μία όαση για τη μονίμως μποτιλιαρισμένη Αττική."/>
  </head>
  <body>
    <article>
      <h1>Ιδού ο πιο σύγχρονος, κορεσμένος και πανάκριβος αυτοκινητόδρομος στην Ελλάδα</h1>
      <address>
        <time datetime="2019-11-23T07:11:14+00:00">23 Nov 2019, 07:11</time>
      </address>
      <p>
        <b>Όταν το 2001 ξεκίνησε η σταδιακή παράδοση της Αττικής Οδού, υπό του κλίματος έντονης αμφισβήτησης – αφού ήταν η πρώτη φορά στην Ελλάδα που αυτοκινητόδρομος θα διαχειριζόταν από ιδιώτες- φάνταζε σαν μία όαση για τη μονίμως μποτιλιαρισμένη Αττική.</b>
      </p>
      <p>Και έτσι ήταν! Αν και κλήθηκαν οι Αθηναίοι να πληρώσουν διόδια μέσα στην Αθήνα, δίπλα στο σπίτι τους, κάτι που ακόμα και σήμερα αποτελεί ευρωπαϊκή (ίσως και παγκόσμια) πρωτοτυπία, το έργο έδωσε ανάσα στην Αττική! Τα πρώτα χρόνια, την εποχή της ευμάρειας και των πιο καλών μισθών στη χώρα μας, όλα έδειχναν υπέροχα. Σήμερα όμως σε τι κατάσταση είναι αυτός ο αυτοκινητόδρομος και πόσο βοηθάει πλέον την καθημερινότητα των οδηγών. Έναν δρόμο που πληρώνουν πολύ ακριβότερα από τις «καλές εποχές» και με τους μισθούς σχεδόν 30% κάτω;</p>
      <p>του Τάκη Τρακουσέλλη</p>
      <p>Καθημερινά, λοιπόν, όπως αναφέρει το newsauto.gr, οι επισκέπτες του αυτοκινητοδρόμου βιώνουν τεράστια μποτιλιαρίσματα τις ώρες αιχμής. Η εικόνα μάλιστα είναι -αν μη τι άλλο αποκαρδιωτική- το να είσαι ακίνητος μποτιλιαρισμένος ακόμα και μέσα στα διόδια ενώ έχει ήδη έχει πληρώσεις τα 2,8€. Το βιώνουμε πλέον καθημερινά: η Αττική Οδός είναι πλέον ένας κορεσμένος αυτοκινητόδρομος τον οποίο πληρώνουμε αδρά για να κινούμαστε όπως στους υπολοίπους μποτιλιαρισμένους δημόσιους δρόμους. Στην Κηφισιάς και στην Μεσογείων τουλάχιστον δεν υπάρχουν διόδια…</p>
      <figure>
        <img src="https://www.pentapostagma.gr/wp-content/uploads/2019/11/191122094943_attiki43.jpg"/>
      </figure>
      <p>
        <b>Τι μπορεί να γίνει; Οι λύσεις αυτή τη στιγμή είναι συγκεκριμένες:</b>
      </p>
      <p>1. <b>Να μειωθεί άμεσα η κίνηση στον αυτοκινητόδρομο</b>. Και πως μπορεί να γίνει αυτό (…);<br/>Μήπως η αύξηση της τιμής των διοδίων που είχε ανακοινωθεί από τη διαχειρίστρια εταιρεία το Καλοκαίρι, σ’ αυτό αποσκοπούσε, βλέποντας το προϊόν της ήδη κορεσμένο; Όμως είναι λύση αυτή; ΟΧΙ</p>
      <p>2. Τ<b>ην ενίσχυση του αυτοκινητοδρόμου με άμεσα έργα στα σημεία που έχουν εντοπιστεί τα προβλήματα</b>. Για παράδειγμα τη διάνοιξη ή τη δημιουργία γέφυρας στην έξοδο προς Εθνική Αθηνών Λαμίας κλπ. Παράλληλα την ανανέωση της παραχώρησης και την επέκταση του αυτοκινητοδρόμου.</p>
      <p>3. <b>Την παράδοση του έργου στο Κράτος το οποίο θα προχωρήσει στα έργα ενίσχυσης, με παράλληλη κατάργηση των διοδίων…</b></p>
      <p>Όπως και να έχει, πρέπει κάτι να γίνει άμεσα και δραστικά, ώστε ένας από τους πιο σύγχρονους αυτοκινητοδρόμους της χώρας, να γίνει και πάλι χρηστικός για τον κόσμο, ανακουφίζοντας παράλληλα το λεκανοπέδιο από την κυκλοφοριακή φόρτιση…</p>
    </article>
  </body>
</html>