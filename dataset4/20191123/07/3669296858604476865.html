<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/ankaragucu-trabzonspor-maci-ne-zaman-saat-kacta-hangi-kanalda-izlenecek"/>
    <meta property="og:site_name" content="CNN Türk"/>
    <meta property="article:published_time" content="2019-11-23T07:24:08+00:00"/>
    <meta property="og:title" content="Ankaragücü Trabzonspor maçı ne zaman, saat kaçta, hangi kanalda izlenecek?"/>
    <meta property="og:description" content="Trabzonspor Ankaragücü deplasmanında 3 puan elde..."/>
  </head>
  <body>
    <article>
      <h1>Ankaragücü Trabzonspor maçı ne zaman, saat kaçta, hangi kanalda izlenecek?</h1>
      <h2>Trabzonspor Ankaragücü deplasmanında 3 puan elde ederek zirve yarışındaki iddiasını sürdürmek istiyor. Alt sıralardan uzaklaşmak için 3 puana ihtiyacı olan Ankaragücü de galibiyet için sahada yerini alacak. Peki, Ankaragücü Trabzonspor maçı ne zaman, saat kaçta ve hangi kanalda izlenecek?</h2>
      <address>
        <time datetime="2019-11-23T07:24:08+00:00">23 Nov 2019, 07:24</time>
      </address>
      <p><a href="https://www.cnnturk.com/haberleri/ankaragucu">Ankaragücü</a> <a href="https://www.cnnturk.com/haberleri/trabzonspor">Trabzonspor</a> maçı canlı yayını bugün futbolseverleri ekran başına kilitleyecek. <a href="https://www.cnnturk.com/haberleri/super-lig">Süper Lig</a>’de zirve yarışının iyice kızıştığı haftalarda takımların puan kaybına tahammülü yok. Peki, karşılaşma öncesi iki takımda son durum ne? İşte Ankaragücü Trabzonspor mücadelesi ile ilgili tüm detaylar…</p>
      <p>
        <b>ANKARAGÜCÜ TRABZONSPOR REKABETİ NE DURUMDA?</b>
      </p>
      <p>İki ekibin kozlarını paylaşacakları müsabakada hakem Cüneyt Çakır düdük çalacak. Bu zorlu maç öncesi 74 kez karşı karşıya gelen takımların maçlarında 38 kez Trabzonspor galip gelirken 18 müsabaka da Ankaragücü’nün üstünlüğü ile tamamlandı. İki takım arasındaki 18 mücadelede de eşitlik bozulmadı.</p>
      <p>
        <b>ANKARAGÜCÜ’NDE EKSİK OYUNCULAR</b>
      </p>
      <p>Ev sahibi ekipte ülkesinin milli takımında olan Zaur Sadaev ile sakatlıkları süren Ante Kulusic ve Hector Canteros sahada yer alamayacak.</p>
      <p>
        <b>TRABZONSPOR’DA EKSİKLER</b>
      </p>
      <p>Deplasman ekibinde sakatlıkları süren Abdülkadir Ömür, Onazi, Ekuban, Novak, Abdurrahim Dursun ve Daniel Sturridge’nin yanı sıra sarı kart cezalısı olan Uğurcan Çakır ve kırmızı kart cezası bulunan Abdulkadir Parmak sahada olamayacak.</p>
      <p>
        <b>ANKARAGÜCÜ TRABZONSPOR MAÇI HANGİ KANALDA CANLI İZLENECEK?</b>
      </p>
      <p>İki ekibin karşı karşıya gelecekleri maç 23 Kasım 2019 Cumartesi günü saat 17:30’da oynanacak. Eryaman Stadyumu’ndaki maç Bein Sports ekranlarından da canlı izlenebilecek.</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/galatasarayi-izlemeye-geldi"/>
        <a href="https://www.cnnturk.com/spor/futbol/goksel-gumusdag-her-seyi-yapacagiz"/>
        <a href="https://www.cnnturk.com/spor/futbol/galatasarayin-41-maclik-yenilmezlik-serisi-bitti"/>
      </related>
    </article>
  </body>
</html>