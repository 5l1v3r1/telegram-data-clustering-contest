<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904814/kv-oostende-coach-wilde-rood-voor-dennis-hij-brak-bijna-een-been-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-23T07:16:00+00:00"/>
    <meta property="og:title" content="KV Oostende-coach wilde rood voor Dennis: “Laatste fout was de ergste”"/>
    <meta property="og:description" content="KV Oostende ging met 2-0 ten onder op het veld van Club Brugge. Na afloop reageerde KVO-coach Kåre Ingebrigtsen tegenover"/>
  </head>
  <body>
    <article>
      <h1>KV Oostende-coach wilde rood voor Dennis: “Laatste fout was de ergste”</h1>
      <address>
        <time datetime="2019-11-23T07:16:00+00:00">23 Nov 2019, 07:16</time>
      </address>
      <p>
        <b>KV Oostende ging met 2-0 ten onder op het veld van Club Brugge. Na afloop reageerde KVO-coach Kåre Ingebrigtsen tegenover <a href="https://sporza.be/nl/matches/voetbal/jupiler-pro-league/2019-2020/regulier/16/club-brugge-kv-oostende/">Sporza</a>.</b>
      </p>
      <p>“Ik vond dat we in de eerste helft zeer goed speelden”, begint Ingebrigtsen “We verdedigden goed en we hadden ook kansen op de counter. In deze wedstrijd moet je je kansen omzetten en dat hebben we niet gedaan. Club had het geluk dat wij niet hadden. Hun doelpunten verdienden geen schoonheidsprijs, maar dat was het verschil tussen de twee teams vandaag.”</p>
      <p>“Tot aan de rode kaart deden we het heel goed. Met 11 is het al moeilijk, met 10 wordt het nog moeilijker. Wat ik van de rode kaart vond? Als de VAR Dennis voor een gelijkaardige fout niet van het veld stuurt, dan moeten ze alles toch nog eens nakijken. Die laatste overtreding was de ergste. Hij brak bijna het been van Andrew (Hjulsager, red.). Hij heeft een serieuze schram van 15 centimeter. De beelden spreken voor zich.”</p>
      <aside>Lees meer<br/><a href="https://www.voetbalprimeur.be/nieuws/904807/club-brugge-stelt-teleur-in-tweede-helft-het-was-vooral-uitspelen-.html?itm_source=www.voetbalprimeur.be&amp;itm_medium=highlighted-content">Schrijvers scoort opnieuw voor Club Brugge: "Het kan altijd beter"</a></aside>
    </article>
  </body>
</html>