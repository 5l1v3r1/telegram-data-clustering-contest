<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/jd-sports-filiaal-bijna-weer-geplunderd-politie-greep-op-tijd-in/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-23T07:00:06+00:00"/>
    <meta property="og:title" content="JD Sports-filiaal bijna weer geplunderd, politie greep op tijd in"/>
    <meta property="og:description" content="Gisteravond zijn zeven jongeren aangehouden met leeftijden tussen de 11 en 22 jaar. Ze droegen bivakmutsen en messen bij zich terwijl ze in de buurt van een JD Sports-filiaal rondhingen op de Lijnbaan in Rotterdam. Met 70 man sterk waren agenten en handhavers gisteravond de straten van Rotterdam veilig aan het houden. Er scheen een behoorlijk risico op plunderingen te zijn en dat vermoeden bleek niet ongegrond! Eerder op de dag werd er al een 15-jarige jongen opgepakt die bezig zou zijn geweest met opruiing om mensen aan te sporen de Bijenkorf en JD Sports te plunderen. Een agent in burger sprak één van de zeven jongeren aan die bij JD Sports rondhing, de jongen gooide namelijk een fles kapot op straat. Het knaapje trok vrijwel direct een mes toen de agent hem aansprak en ook kwamen er bivakmutsen tevoorschijn. Ja dan is het snel klaar natuurlijk. De jongen werd naar de grond gewerkt met hulp van een collega en de rest van de groep werd ook binnen de kortste keren aangehouden. Het gaat flink de verkeerde kant…"/>
  </head>
  <body>
    <article>
      <h1>JD Sports-filiaal bijna weer geplunderd, politie greep op tijd in</h1>
      <address><time datetime="2019-11-23T07:00:06+00:00">23 Nov 2019, 07:00</time> by <a rel="author">Wout Willemsen</a></address>
      <p>
        <b>Gisteravond zijn zeven jongeren aangehouden met leeftijden tussen de 11 en 22 jaar. Ze droegen <a href="https://www.ad.nl/binnenland/jongeren-met-bivakmutsen-en-messen-opgepakt-bij-jd-sports-filiaal-in-rotterdam~aa62709d/">bivakmutsen en messen</a> bij zich terwijl ze in de buurt van een JD Sports-filiaal rondhingen op de Lijnbaan in Rotterdam.</b>
      </p>
      <p>Met 70 man sterk waren agenten en handhavers gisteravond de straten van Rotterdam veilig aan het houden. Er scheen een behoorlijk risico op plunderingen te zijn en dat vermoeden bleek niet ongegrond! Eerder op de dag werd er al een 15-jarige jongen opgepakt die bezig zou zijn geweest met opruiing om mensen aan te sporen de Bijenkorf en JD Sports te plunderen.</p>
      <p>Een agent in burger sprak één van de zeven jongeren aan die bij JD Sports rondhing, de jongen gooide namelijk een fles kapot op straat. Het knaapje trok vrijwel direct een mes toen de agent hem aansprak en ook kwamen er bivakmutsen tevoorschijn. Ja dan is het snel klaar natuurlijk. De jongen werd naar de grond gewerkt met hulp van een collega en de rest van de groep werd ook binnen de kortste keren aangehouden.</p>
      <p>Het gaat flink de verkeerde kant op in die kant van het land. Minderjarige knaapjes die met messen rondlopen en het cool vinden om een winkel te plunderen ‘want dat stond op Instagram’. Het wordt ook alleen maar gekker volgens mij. En niemand komt ook echt met een oplossing, want die knaapjes gaan hun gedrag niet veranderen en blijven het stoer vinden.</p>
    </article>
  </body>
</html>