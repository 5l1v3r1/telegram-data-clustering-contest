<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/google-balonlari-ile-dusuk-maliyetli-internet"/>
    <meta property="og:site_name" content="CNN Türk"/>
    <meta property="article:published_time" content="2019-11-23T07:51:06+00:00"/>
    <meta property="og:title" content="Google balonları ile düşük maliyetli internet"/>
    <meta property="og:description" content="Loon ismiyle bilinen Google balonları, Güney..."/>
  </head>
  <body>
    <article>
      <h1>Google balonları ile düşük maliyetli internet</h1>
      <h2>Loon ismiyle bilinen Google balonları, Güney Amerika’da Amazon ormanları üzerinde uçarak bölgeye 3G geniş bant internet bağlantısı sağlamaya hazırlanıyor.</h2>
      <address><time datetime="2019-11-23T07:51:06+00:00">23 Nov 2019, 07:51</time> by <a rel="author">Ecevit Bıktım</a></address>
      <p>Amazon bölgesinde yaşayan insanların neredeyse üçte ikisi, bölgenin zor ulaşım şartları nedeniyle geniş bant internet erişimine sahip değil.</p>
      <p><a href="https://www.cnnturk.com/haberleri/google">Google</a> balonları 2019 başında, dünya yörüngesinde toplam 1 milyon saatlik tur tamamlamıştı. Bu da uzaycılık tarihinde önemli bir kilometre taşı olarak kabul ediliyor.</p>
      <p>Loon şimdi Peru hükumeti ile yaptığı anlaşmayla, bölgede yaşayan insanlara geniş bant internet servisi ulaştıracağını açıkladı. Bölgede 200 bin kişinin, bu balonlardan sağlanacak internet bağlantısını kullanması bekleniyor.</p>
      <p>Loon balonları daha önce ed Peru’da yaşanan büyük <a href="https://www.cnnturk.com/haberleri/deprem">deprem</a> sonrası bölgede kurtarma çalışmalarına destek olmak için internet bağlantısı sağlamıştı. Dolayısıyla bölgedeki kamu yöneticileri Loon sistemini tanıyor.</p>
      <p>Google’ın balon ile internet sistemi, denizden 20 km yükseklikte uçan balonlarla çalışıyor. Bu balonlar bir tür GSM kulesi gibi görev yapıyor ancak çok geniş bir bölgeye bağlantı sağlıyor. Aslında teknik olarak balonlar, yerdeki GSM operatörlerinin sinyallerini alıp, operatörlerin ulaşamadığı dağlık/ormanlık alanlara iletiyorlar. Bu nedenle de bağlantı sağlayacakları ülkenin iletişim protokollerine dahil olmak zorundalar.</p>
      <p>Google’ın balon ile internet sağlama projesine rakip olarak Facebook’un dev kanatlı planörler, Amazon’un ise drone’lar ile benzer projeleri bulunuyor. Ancak efektif olarak kullanılmaya başlanan tek proje Google’ın projesi.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/ios-14-ile-sorunsuz-bir-deneyim-sunulacak"/>
        <a href="https://www.cnnturk.com/teknoloji/apple-musterileri-artik-satin-aldiklari-urune-yorum-yazamiyor"/>
        <a href="https://www.cnnturk.com/teknoloji/oppo-simdi-de-yonga-seti-uretecek"/>
      </related>
    </article>
  </body>
</html>