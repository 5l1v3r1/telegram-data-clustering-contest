<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/23/lifearts/music/anakalyptontas-ton-skalkota-sto-megaro-mousikis-athinon/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-23T07:31:00+00:00"/>
    <meta property="og:title" content="«Ανακαλύπτοντας τον Σκαλκώτα» στο Μέγαρο Μουσικής Αθηνών"/>
    <meta property="og:description" content="«Ανακαλύπτοντας τον Σκαλκώτα» στο Μέγαρο Μουσικής Αθηνών"/>
  </head>
  <body>
    <article>
      <h6 class="kicker">Έκθεση</h6>
      <h1>«Ανακαλύπτοντας τον Σκαλκώτα» στο Μέγαρο Μουσικής Αθηνών</h1>
      <h2>Η έκθεση για τον Σκαλκώτα θα διαρκέσει έως τις 31 Ιανουαρίου</h2>
      <address><time datetime="2019-11-23T07:31:00+00:00">23 Nov 2019, 07:31</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Η Έκθεση Σκαλκώτα αποτελεί την κορωνίδα των εκδηλώσεων του Έτους Σκαλκώτα,  που γιορτάζεται με αφορμή τη συμπλήρωση 70 χρόνων από τον θάνατο του συνθέτη. Διοργανώνεται από τον Σύλλογο Οι Φίλοι της Μουσικής και τη Μουσική του Βιβλιοθήκη «Λίλιαν Βουδούρη», η οποία από φέτος έχει την ευθύνη φύλαξης αλλά και αξιοποίησης του σπάνιου αυτού Αρχείου, το οποίο παρουσιάζει στο κοινό, δίνοντάς του την ευκαιρία να ανακαλύψει για πρώτη φορά τα επί χρόνια κρυμμένα τεκμήρια που αφορούν τη ζωή και το έργο του συνθέτη.</p>
      <p>Οι επισκέπτες της Έκθεσης θα μπορούν να «βυθιστούν» στον ήχο και στη μουσική του Σκαλκώτα και να ανακαλύψουν τη ζωή, την προσωπικότητα και το έργο του, μέσα από χειρόγραφες παρτιτούρες, προγράμματα συναυλιών έργων του σε όλον τον κόσμο, φωτογραφίες, προσωπικές επιστολές, δίσκους και άλλα πολλά ντοκουμέντα από το Αρχείο του. Το υλικό αυτό θα είναι διαθέσιμο και στους ερευνητές, στους χώρους της Μουσικής Βιβλιοθήκης.</p>
      <p>
        <a href="https://www.in.gr/2019/11/22/plus/perierga/lygizei-gramma-7xronis-agie-vasili-thelo-spiti-kai-fai/">«Ράγισε» καρδιές το γράμμα 7χρονης στον Άη Βασίλη</a>
      </p>
      <p>Ο Νίκος Σκαλκώτας (1904-1949) υπήρξε ένας από τους πιο σημαντικούς Έλληνες συνθέτες του πρώτου μισού του 20ού αιώνα με διεθνή εμβέλεια. Η ιδιοφυής συνθετική τεχνική του αναγνωρίστηκε μετά θάνατον με χαρακτηρισμούς όπως «μια πρωτότυπη μεγαλοφυΐα» ή «επιτέλους ένας συνθέτης!». Δεν είναι τυχαίο ότι θεωρείται ισάξιος των Σένμπεργκ, Στραβίνσκι και Σοστακόβιτς. Η ιδιομορφία του μουσικού ύφους του έγκειται στο ότι ασχολήθηκε παράλληλα με δύο εντελώς διαφορετικά ιδιώματα – την τονική και την ατονική μουσική – χωρίς να χάνει την επαφή με τη νεοκλασική τεχνοτροπία και την εθνική ταυτότητα.</p>
      <p>
        <b>Εγκαίνια  Έκθεσης:  Τρίτη 26 Νοεμβρίου 19:00 – 21:00</b>
      </p>
      <p>Ωράριο Λειτουργίας Έκθεσης</p>
      <p>Τετάρτη, Πέμπτη, Παρασκευή: 16:30-19:30</p>
      <p>(και 19:30-20:30 για τους κατόχους εισιτηρίων των παραστάσεων του Μεγάρου)</p>
      <p>Σάββατο: 12:30-19:30</p>
      <p>(και 19:30–20:30 για τους κατόχους εισιτηρίων των παραστάσεων του Μεγάρου)</p>
      <p>Σάββατο 18 &amp; 25 Ιανουαρίου: 12:30-16:30</p>
      <p>Κυριακή, Δευτέρα, Τρίτη: Κλειστά.</p>
      <p>25 Δεκεμβρίου, 1 &amp; 2 Ιανουαρίου: Κλειστά.</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>