<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2578885/originalni-snidanki-za-10-hvilin-prosti-recepti-vid-lvivskoi-specialistki"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-23T07:03:00+00:00"/>
    <meta property="og:title" content="Оригінальні сніданки за 10 хвилин: прості рецепти від львівської спеціалістки"/>
    <meta property="og:description" content="Сніданок - це важливий прийом їжі. Оригінальні сніданки за 10 хвилин."/>
  </head>
  <body>
    <article>
      <h1>Оригінальні сніданки за 10 хвилин: прості рецепти від львівської спеціалістки</h1>
      <address><time datetime="2019-11-23T07:03:00+00:00">23 Nov 2019, 07:03</time> by <a rel="author">Катерина Тополюк</a></address>
      <p>
        <i>Традиційно сніданок вважають одним із основних прийомів їжі. Багато хто з нас немає часу на його приготування. Однак, існують рецепти, які не тільки зручно та швидко зробити, але вони принесуть максимальну користь для вашого здоров'я. </i>
      </p>
      <p>Кореспондент 032.ua дізнався у консультантки зі здорового харчування Ольги Дорош швидкі та цікаві рецепти, які допоможуть урізноманітнити сніданок.  </p>
      <figure>
        <img src="https://s.032.ua/section/newsInText/upload/images/news/intext/000/051/462/2050772412291481405642656567027207396814412o_5dd508c3a3813.jpg"/>
      </figure>
      <p>Як зазначила Ольга Дорош, доведено, що ті, хто пропускають сніданок зазвичай їдять більш шкідливу їжу протягом дня. Пропуск прийому їжі вранці може сприяти розвитку різноманітнітних захворювань, серед них: серцево-судинних, атеросклерозу, діабету, проблем з жовчним та іншими органами травної системи, а також набору зайвої ваги та ожиріння. Отож, сніданок є важливим прийомом їжі, відтак, пропонуємо п'ять смачних та корисних рецептів, які можна приготувати за 10 хвилин:</p>
      <p>
        <b>Ягідний смузі з зеленою гречкою</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/462/navigator01_5dd4f82fc01a1.jpg"/>
      </figure>
      <p>
        <b>Інгредієнти:</b>
      </p>
      <ul>
        <li>60г. сухої зеленої гречки;</li>
        <li>0,5-1 стиглий банан;</li>
        <li>¼ авокадо або 3 ст.л. насіння гарбуза  або 2 ст.л. кокосових вершків;</li>
        <li>120г. будь-яких ягід, також можна використати заморожені;</li>
        <li>150-200мл. води чи натурального рослинного молока. Варто обирати без додаткового цукру та олій.</li>
      </ul>
      <p><b>Спосіб приготування: </b>гречку звечора замочити в холодній воді, зранку помити. Всі інгредієнти потрібно покласти в блендер і збивати орієнтовно 3-5 хв. Також при бажанні можна прикрасити смузі ягодами, насінням чіа, кунжуту чи маку, які додадуть неймовірний смак. </p>
      <p>
        <b>Яйця в печерицях</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/462/perepelynijajcyavshampinjonah_5dd4fa503a825.jpg"/>
      </figure>
      <p><b>Інгредієнти</b>:</p>
      <ul>
        <li>2 шт. великих печериць чи шампіньйонів;</li>
        <li>4 шт. перепелині яйця;</li>
        <li>спеції за смаком.</li>
      </ul>
      <p><b>Спосіб приготування: </b>серединку гриба обережно вирізати, потім туди вибити по два яйця та посипати спеціями за смаком. Запікати можна 2-3 хвилини в мірохвильовці або ж на розігрітій сковороді 5-7 хв. До такого сніданку варто додати сезонні овочі, а також цільнозерновий хліб або ж хлібці.</p>
      <p>
        <b>Вівсяна каша з ягодами </b>
      </p>
      <figure>
        <img src="https://s.032.ua/section/newsInText/upload/images/news/intext/000/051/462/15586287126766_5dd4fea095d37.jpg"/>
      </figure>
      <p>
        <b>Інгредієнти: </b>
      </p>
      <ul>
        <li>70г. сирої крупи;</li>
        <li>5г. вершкового масла жирністю 82,5%, а також можна використати 1 ч.л. лляної чи гарбузової олії;</li>
        <li>100г. сезонних чи заморожених ягід; </li>
        <li>1 ч.л. меленого насіння льону чи кунжуту.</li>
      </ul>
      <p><b>Спосіб приготування: щ</b>об вівсяна каша була корисною, її потрібно приготувати із плющеної круп. Відтак, потрібно замочити її звечора у холодній воді. Зранку варто промийти та варити на воді до 15 хвилин. За бажанням можна додати молоко у вже готову вівсяну кашу, а також прикрасити ягодами та насінням кунжуту чи льону. </p>
      <p>
        <b>Корисні бутерброди</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/462/3816101_5dd505bb5657b.jpg"/>
      </figure>
      <p>
        <b>Інгредієнти:</b>
      </p>
      <ul>
        <li>60г. цільнозернового хліба;</li>
        <li>0,5 шт. авокадо;</li>
        <li>30г. сиру фета;</li>
        <li>1 помідор;</li>
        <li>зелень по бажанню; </li>
        <li>1 ч. л. лимонного соку  - збризнути авокадо</li>
      </ul>
      <p><b>Спосіб приготування: потрібно розпочати з намазки на хліб, відтак, </b>авокадо розімніть виделкою, додайте фету, зелень та спеції. Потрібно всі інгредієнти перемішати та намастити на хліб. Потім розрізати помідор та зверху викласти кружельцями. Також як намазку можна використати кисло-молочний сир жирністю 5-9%. Додайте до нього ложку сметани, багато зелені, свіжий огірок. Це все перемішайте та намажте на хліб. </p>
      <p>
        <b> Лляна каша</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/462/semechki-lna-poxudeniya-poleznye-svojstva-kak-primenyat-recepty-blyud-semenami-lna-10_5dd502bf319d7.jpg"/>
      </figure>
      <p><b>Інгредієнти</b>:</p>
      <ul>
        <li>70 г. меленого лляного насіння;</li>
        <li>100-150 мл. води чи рослинного молока;</li>
        <li>1 банан;</li>
        <li>1 ч.л. меду за бажанням;</li>
        <li>кориця та ваніль - на ваш смак;</li>
      </ul>
      <p><b>Спосіб приготування:</b> перемелений льон залити водою та добре перепішати. Вартири не потрібно, можна використати як холодну воду, так і теплу. Порізати банан на штаки та додати до лляного насіння, а також, за бажанням, можна використати і мед. Відтак, швидка в приготуванні та поживна каша готова за 3-5 хвилин. </p>
      <p>Додамо, раніше кореспондент 032.ua <a href="https://www.032.ua/news/2553806/solodosi-bez-cukru-5-korisnih-receptiv">розповів</a> про 5 корисних рецептів солодощів без цукру, які можна швидко приготувати. А також дієві способи, які допоможуть зменшити вагу без дієт можна дізнатися <a href="https://www.032.ua/news/2569963/ak-shudnuti-bez-diet-9-dievih-sposobiv-vid-lvivskoi-specialistki">ТУТ</a>. </p>
    </article>
  </body>
</html>