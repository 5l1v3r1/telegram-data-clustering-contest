<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/watch-virat-kohli-draws-applause-from-bangladesh-bowler-after-glorious-cover-drive-143494"/>
    <meta property="og:site_name" content="Wah Cricket"/>
    <meta property="article:published_time" content="2019-11-23T07:21:20+00:00"/>
    <meta property="og:title" content="IND vs BAN गुलाबी गेंद टेस्ट: विराट ने मारा ऐसा कवर ड्राइव, बांग्लादेश का गेंदबाज खड़े खड़े बजाने लगा ताली"/>
    <meta property="og:description" content="भारत और बांग्लादेश के बीच कल से शुरू हुए एतिहासिक डे- नाइट टेस्ट मैच का पहला दिन भारतीय खिलाड़ियों के नाम रहा. इस दौरान एक तरफ पहले इनिंग्स में जहां गेंदबाजों ने गुलाबी गेंद से कमाल किया तो वहीं भारत की बल्लेबाजी में कप्तान कोहली और पुजारा ने टीम इंडिया को 174 रनों तक पहुंचाया. इस दौरान विराट कोहली 5000 टेस्ट रन बनाने वाले सबसे तेज और छठवें कप्तान बन गए हैं."/>
  </head>
  <body>
    <article>
      <h1>IND vs BAN गुलाबी गेंद टेस्ट: विराट ने मारा ऐसा कवर ड्राइव, बांग्लादेश का गेंदबाज खड़े खड़े बजाने लगा ताली</h1>
      <h2>बांग्लादेश के गेंदबाज इबादत हुसैन ने रोहित शर्मा को आउट करने के बाद चेतेश्वर पुजारा को आउट किया. लेकिन ये गेंदबाज कोहली पर ज्यादा असर नहीं दिखा पाया.</h2>
      <address>
        <time datetime="2019-11-23T07:21:20+00:00">23 Nov 2019, 07:21</time>
      </address>
      <p>भारत और बांग्लादेश के बीच कल से शुरू हुए एतिहासिक डे- नाइट टेस्ट मैच का पहला दिन भारतीय खिलाड़ियों के नाम रहा. इस दौरान एक तरफ पहले इनिंग्स में जहां गेंदबाजों ने गुलाबी गेंद से कमाल किया तो वहीं भारत की बल्लेबाजी में कप्तान कोहली और पुजारा ने टीम इंडिया को 174 रनों तक पहुंचाया. इस दौरान विराट कोहली 5000 टेस्ट रन बनाने वाले सबसे तेज और छठवें कप्तान बन गए हैं.</p>
      <p>कोहली जब बल्लेबाजी करने आए तो पहली ही गेंद पर आउटसाइड एड्ज लग कर गेंद बाउंड्री रेखा के पार चली गई. लेकिन इसके बाद कोहली ने कई क्लासिक शॉट्स खेले और बांग्लादेशी गेंदबाजों की खबर ली.</p>
      <figure>
        <iframe data-src="https://twitter.com/halloflameyt/status/1197949396840636416?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>बांग्लादेश के गेंदबाज इबादत हुसैन ने रोहित शर्मा को आउट करने के बाद चेतेश्वर पुजारा को आउट किया. लेकिन ये गेंदबाज कोहली पर ज्यादा असर नहीं दिखा पाया. इस दौरान विराट ने हुसैन की गेंद पर एक ऐसा बेहतरीन कवर ड्राइव मारा जिसे देखकर हुसैन अपने जगह पर खड़े हो गए और ताली बजाने लगे.</p>
      <p>ये गेंद 17वें ओवर की चौथी गेंद थी. विराट ने पहले दिन का खेल खत्म होने तक 59 रन बना लिए हैं और उनके साथ रहाने 23 रनों पर बल्लेबाजी कर रहे हैं. भारत ने पहले दिन 68 रनों की बढ़त हासिल कर ली है. आज दूसरे दिन का खेल दोपहर 1 बजे से शुरू होगा.</p>
    </article>
  </body>
</html>