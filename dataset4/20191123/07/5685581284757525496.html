<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/asgari-ucret-2020-zammi-ne-kadar-olacak-asgari-ucretle-ilgili-so-1286575-ekonomi/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-23T07:13:00+00:00"/>
    <meta property="og:title" content="Asgari ücret 2020 zammı ne kadar olacak? Asgari ücretle ilgili son haber!"/>
    <meta property="og:description" content="2020 yılında geçerli olacak asgari ücreti belirlemek için Asgari Ücret Tespit Komisyonu, 2 Aralık'ta ilk toplantısını yapacak. Peki 2020 yılında asgari ücrette ne kadar artış bekleniyor? Asgari ücret 2020 ne kadar olacak ve kaç lira zam yapılacak? İşte geçmiş yıllardaki asgari ücret zamları ve öngörüler..."/>
  </head>
  <body>
    <article>
      <h1>Asgari ücret 2020 zammı ne kadar olacak? Asgari ücretle ilgili son haber!</h1>
      <h2>2020 yılında geçerli olacak asgari ücreti belirlemek için Asgari Ücret Tespit Komisyonu, 2 Aralık'ta ilk toplantısını yapacak. Peki 2020 yılında asgari ücrette ne kadar artış bekleniyor? Asgari ücret 2020 ne kadar olacak ve kaç lira zam yapılacak? İşte geçmiş yıllardaki asgari ücret zamları ve öngörüler...</h2>
      <address>
        <time datetime="2019-11-23T07:13:00+00:00">23 Nov 2019, 07:13</time>
      </address>
      <p>Milyonlarca çalışanı ilgilendiren asgari ücret pazarlığında geri sayım başladı. Aile, Çalışma ve Sosyal Hizmetler Bakanı Zehra Zümrüt Selçuk, Asgari Ücret Tespit Komisyonu'nun 2 Aralık Pazartesi günü ilk toplantısını gerçekleştireceğini duyurdu. İşçi (Türk-İş), işveren (TİSK) sendikası ve hükümet temsilcilerinden oluşan 15 kişilik asgari ücret tespit komisyonu, 1 Ocak 2020'den tibaren 1 yıl geçerli olacak asgari ücreti belirlemek üzere ilk toplantısını Aile, Çalışma ve Sosyal Hizmetler Bakanlığı'nda gerçekleştirecek.</p>
      <p>
        <b>ASGARİ ÜCRET 2020'DE NE KADAR ARTACAK?</b>
      </p>
      <p>Peki, 8.5 milyon vatandaşı doğrudan ilgilendiren ve birçok ödemeyi etkileyen asgari ücrette ne kadarlık bir artış olması bekleniyor? Zamda özellike son 5 yılda enflasyonun üzerine çıkıldı. Geçen yıl asgari ücrete yüzde 26.05, yani 417 lira zam yapılmıştı. Bu yıl sonuna kadar geçerli olan asgari ücret, net 2 bin 20 lira. Brüt asgari ücret ise 2 bin 558 lira olarak uygulanıyor. Son 10 yıllık artışlara bakıldığında en yüksek artış 2016'daki yüzde 30'la gerçekleşti. Enflasyon ise o yıl yüzde 8.53 seviyesindeydi.</p>
      <p>
        <b>ASGARİ ÜCRETE KAÇ LİRA ZAM YAPILACAK?</b>
      </p>
      <p>Yine son 10 yıllık asgari ücrete bakıldığında ortalama yüzde 11-15 aralığında zam yapıldığı görülüyor. Bu yıl da asgari ücrete enflasyonun üzerinde zam yapılması bekleniyor. Yeni Ekonomi Programı'nda ve <a href="http://www.gazetevatan.com/arama/?Keyword=Merkez%20Bankas%C4%B1">Merkez Bankası</a>'nın tahminlerine göre, 2019 enflasyonu yüzde 12 civarında olacak. Önceki uygulamalardan yola çıkarak yüzde 12-17 arasında zam olasılığı yüzerinde duruluyor. Fakat net rakamlar komisyon çalışmalarının sonucunda görülecek. Yüzde 12'lik enflasyon tahminine göre artış olması halinde asgari ücretin brütü 2 bin 865, neti ise 2 bin 263 liraya çıkacak. Yüzde 15'lik artışın gündeme gelmesi halinde ise brüt ücret 2 bin 942 lira, net ise 2 bin 235 civarında olacak.</p>
      <p>
        <b>ÇOK ŞEY DEĞİŞECEK</b>
      </p>
      <p>Asgari ücretin yeniden belirlenmesiyle birlikte birçok ödemenin miktarı değişecek: İşsizlik maaşı artacak, AGİ yükselecek, doğum ve <a href="http://www.gazetevatan.com/arama/?Keyword=askerlik">askerlik</a> borçlanması tutarları artacak, 65 yaş aylığı, evde bakım aylığı da 1 Ocak itibarıyla zamlanacak. Yine <a href="http://www.gazetevatan.com/arama/?Keyword=Ba%C4%9FKur">Bağkur</a> primleri, Sosyal Güvenlik Destek primi, ihbar tazminatı, isteğe bağlı <a href="http://www.gazetevatan.com/arama/?Keyword=sigorta">sigorta</a> primleri de yeni asgari ücretle artacak kalemlerden bazılrı.</p>
      <p>
        <b>2003 YILINDAN BU YANA ASGARİ ÜCRET</b>
      </p>
      <p><b>2003</b>225 lira</p>
      <p><b>2004</b><br/>318 lira</p>
      <p><b>2005</b><br/>350 lira</p>
      <p><b>2006</b><br/>380 lira</p>
      <p><b>2007</b><br/>419 lira</p>
      <p><b>2008</b><br/>503 lira</p>
      <p><b>2009</b><br/>546 lira</p>
      <p><b>2010</b><br/>599 lira<br/><br/><b>2011</b><br/>658 lira</p>
      <p><b>2012</b><br/>739 lira</p>
      <p><b>2013</b><br/>803 lira</p>
      <p><b>2014</b><br/>891 lira</p>
      <p><b>2015</b><br/>1000 lira</p>
      <p><b>2016</b><br/>1.300 lira</p>
      <p><b>2017</b><br/>1.404 lira</p>
      <p><b>2018</b><br/>1.603 lira</p>
      <p><b>2019</b><br/>2.020 lira</p>
      <p>
        <b>ASGARİ ÜCRET NE DEMEK?</b>
      </p>
      <p>Asgari ücret, işçinin yaşamı için gerekli temel ihtiyaçlarını (barınma, yeme, içme, <a href="http://www.gazetevatan.com/arama/?Keyword=sa%C4%9Fl%C4%B1k">sağlık</a>, giyinme, ulaşım vs.) karşılayabilmesi için, işvereni tarafından çalışmasına karşılık verilen en düşük ücret anlamına geliyor. (Posta)</p>
    </article>
  </body>
</html>