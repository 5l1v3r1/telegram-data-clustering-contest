<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/florina/syllalitiria-stis-lignitikes-perioches-apergia-apo-ti-genopdei/"/>
    <meta property="og:site_name" content="ert.gr"/>
    <meta property="article:published_time" content="2019-11-23T07:16:52+00:00"/>
    <meta property="og:title" content="ΔΕΗ: Συλλαλητήρια στις λιγνιτικές περιοχές – 48ωρες απεργίες από τη ΓΕΝΟΠ/ΔΕΗ"/>
    <meta property="og:description" content="Συλλαλητήρια ενάντια στο κλείσιμο λιγνιτικών μονάδων θα γίνουν την Δευτέρα στις 12 το μεσημέρι στη Μεγαλόπολη Αρκαδίας και στις 5 το απόγευμα στην Κεντρική πλατεία Πτολεμαΐδας και την Τετάρτη 27 Νοεμβρίου, στις 5 το απόγευμα, στην Πλατεία Συντάγματος στην Αθήνα."/>
  </head>
  <body>
    <article>
      <h1>ΔΕΗ: Συλλαλητήρια στις λιγνιτικές περιοχές – 48ωρες απεργίες από τη ΓΕΝΟΠ/ΔΕΗ</h1>
      <address><time datetime="2019-11-23T07:16:52+00:00">23 Nov 2019, 07:16</time> by <a rel="author">ΣΟΦΙΑ ΖΟΥΖΕΛΗ</a></address>
      <p>Συλλαλητήρια ενάντια στο κλείσιμο λιγνιτικών μονάδων θα γίνουν την Δευτέρα στις 12 το μεσημέρι στη Μεγαλόπολη Αρκαδίας και <a href="https://www.ert.gr/perifereiakoi-stathmoi/florina/syllalitirio-gia-ti-dei-sti-dytiki-makedonia/">στις 5 το απόγευμα στην Κεντρική πλατεία Πτολεμαΐδας</a> και την Τετάρτη 27 Νοεμβρίου, στις 5 το απόγευμα, στην Πλατεία Συντάγματος στην Αθήνα.</p>
      <figure>
        <img src="https://www.ert.gr/wp-content/uploads/2019/11/20191122_121424.jpg"/>
      </figure>
      <p>Σε μαζική συμμετοχή στο συλλαλητήριο της Πτολεμαΐδας κάλεσαν τους πολίτες της Δυτικής Μακεδονίας οι εκπρόσωποι των φορέων της περιοχής, στη διάρκεια συνέντευξης τύπου που παραχώρησαν την Παρασκευή 22 Νοεμβρίου στο Δημαρχείο Εορδαίας.<br/>Οι συμμετέχοντες σε σύσκεψη που πραγματοποιήθηκε με πρωτοβουλία της ΓΕΝΟΠ/ΔΕΗ και των Σωματείων της ΔΕΗ, έκαναν λόγο για «εθνικό έγκλημα» που συντελείται σε βάρος του λιγνιτικού λεκανοπεδίου της Δυτικής Μακεδονίας και για βίαιη μετάβαση στη μεταλιγνιτική εποχή, που θα οδηγήσει την περιοχή σε «ξαφνικό θάνατο», καθώς, όπως είπαν, δεν υπάρχει κανένας σχεδιασμός για την επόμενη ημέρα.<br/>Υπογράμμισαν πως, θα πρέπει να δημιουργηθεί ένα πλατύ, αρραγές, μέτωπο αντίστασης απέναντι στο «τσουνάμι που έρχεται μετατρέποντας την περιοχή σε κρανίου τόπο».</p>
      <figure>
        <img src="https://www.ert.gr/wp-content/uploads/2016/07/KOZA-%CE%93%CE%95%CE%9D%CE%9F%CE%A0-%CE%94%CE%95%CE%97.jpg"/>
      </figure>
      <p>Σε ότι αφορά τις 48ωρες επαναλαμβανόμενες απεργιακές κινητοποιήσεις που έχει εξαγγείλει η ΓΕΝΟΠ/ΔΕΗ, με αφορμή τη συζήτηση στη Βουλή για τις εργασιακές σχέσεις στη ΔΕΗ, έγινε σαφές ότι θα ξεκινήσουν την Δευτέρα, στις 11 το βράδυ στα Ορυχεία και στις 12 τα μεσάνυχτα στους Σταθμούς παραγωγής. Οι εργαζόμενοι άφησαν ανοιχτό το ενδεχόμενο να βγούν εκτός λειτουργίας μονάδες, κατά τη διάρκεια των απεργιακών κινητοποιήσεων.</p>
      <p>Ρεπορτάζ: Μαίρη Κεσκιλίδου – ΕΡΤ ΚΟΖΑΝΗΣ</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/florina/i-peti-perka-sti-diarki-epitropi-paragogis-kai-emporioy-video/"/>
        <a href="https://www.ert.gr/perifereiakoi-stathmoi/florina/ergatiko-kentro-ptolema%ce%90das-kalesma-se-kinitopoiiseis/"/>
        <a href="https://www.ert.gr/perifereiakoi-stathmoi/florina/syllalitirio-gia-ti-dei-sti-dytiki-makedonia/"/>
        <a href="https://www.ert.gr/perifereiakoi-stathmoi/florina/florina-voyleytis-n-d-de-tha-chathoyn-ta-erga-ton-tilethermanseon-florinas-kai-melitis/"/>
        <a href="https://www.ert.gr/perifereiakoi-stathmoi/florina/neo-d-s-stin-perifereiaki-enosi-dimon-dytikis-makedonias/"/>
        <a href="https://www.ert.gr/perifereiakoi-stathmoi/tripoli/megalopoli-sygkentrosi-gia-to-thema-tis-dei/"/>
      </related>
    </article>
  </body>
</html>