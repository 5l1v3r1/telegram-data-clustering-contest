<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/23/verissimo-ospiti-anticipazioni-23-novembre/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-23T07:45:05+00:00"/>
    <meta property="og:title" content="Oggi in tv, Verissimo: ospiti e anticipazioni del 23 novembre"/>
    <meta property="og:description" content="Questo sabato 23 novembre 2019, su canale 5 torna di pomeriggio l'appuntamento il programma condotto da Silvia Toffanin, Verissimo: ospiti e anticipazioni."/>
  </head>
  <body>
    <article>
      <h1>Oggi in tv, Verissimo: ospiti e anticipazioni del 23 novembre</h1>
      <address><time datetime="2019-11-23T07:45:05+00:00">23 Nov 2019, 07:45</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Anticipazioni-Verissimo.jpg"/>
        <figcaption>(Screenshot Video)</figcaption>
      </figure>
      <p>
        <b>Questo sabato 23 novembre 2019, su canale 5 torna di pomeriggio l’appuntamento il programma condotto da Silvia Toffanin, Verissimo: ospiti e anticipazioni.</b>
      </p>
      <p>Il sabato pomeriggio è divenuto ormai il regno di Verissimo. Il programma <b>Mediaset</b> condotto da <b>Silvia Toffanin</b> riesce a calamitare davanti allo schermo una media di 3 milioni di spettatori a puntata (3.013.000 la scorsa settimana, con il 23% di Share), un risultato ragguardevole se si pensa che stiamo parlando di una fascia pomeridiana. Il successo del programma è legato alla scelta degli ospiti ed alle storie che sono soliti raccontare. Artisti e personaggi famosi parlano della loro carriera, ma spesso di aspetti personali dei quali si conosce poco o niente. Settimana scorsa abbiamo avuto il piacere di sentire parlare <b>Gerry Scotti</b>, <b>Emma Marrone</b>, <b>Marco Bocci</b> e <b>Francesco Monte</b>. Ma anche questa settimana il parterre di ospiti sarà da urlo.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Verissimo: ospiti e anticipazioni del 23 novembre</h3>
      <figure>
        <img src="https://www.viagginews.com/wp-content/uploads/2019/11/Verissimo-Giusy-Ferreri.jpg"/>
      </figure>
      <p>Quest’oggi si comincia con un racconto lieto sulla maternità. Protagonista la cantante specializzata in hit estive <b><a href="https://www.viagginews.com/2019/09/21/giusy-ferreri-chi-e-eta-carriera-vita-privata/">Giusy Ferreri</a></b>, che per la prima volta parlerà di questo aspetto della sua vita in pubblico. Dopo di lei sarà la volta di <b>Dario Ballantini</b>, il comico reso noto dalla trasmissione ‘Striscia la Notizia’ racconterà tutta la sua carriera partendo dagli inizi per poi descrivere dove ha trovato l’ispirazione per delle imitazioni così brillanti.</p>
      <p>In un momento successivo lo studio di Verissimo ospiterà <b><a href="https://www.viagginews.com/2019/11/17/antonio-albanese-chi-e-eta-vita-privata-carriera/">Antonio Albanese </a></b>e <b><a href="https://www.viagginews.com/2019/03/24/vittoria-puccini-chi-e-eta-carriera/">Vittoria Puccini</a></b>. Il primo ci illustrerà il film ‘<b>Cetto c’è senzadubbiamente</b>‘, opera di satira sulla politica di paese, mentre la bravissima attrice parlerà del suo ruolo in ‘Il Processo’ in cui interpreterà la pm Elena Guerra. Infine ci sarà spazio per <b>Cristiano Malgioglio</b> e <a href="https://www.viagginews.com/2019/03/24/vittorio-grigolo-chi-e-eta-carriera/"><b>Vittorio Grigolo</b></a>. Quest’ultimo racconterà la sua versione dei fatti su quanto successo a Tokyo, dopo le accuse di presunte molestie sessuali.</p>
      <figure>
        <img src="https://www.viagginews.com/wp-content/uploads/2019/09/Vittorio-Grigolo.jpg"/>
        <figcaption>Per Vittorio Grigolo accuse di molestie e sospensione cautelativa dalla Royal Opera House – FOTO: instagram</figcaption>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/23/omicidio-luca-sacchi-auto-anastasiya/"/>
        <a href="https://www.viagginews.com/2019/11/23/antonio-albanese-chi-e-moglie-maria-maddalena-gnudi/"/>
        <a href="https://www.viagginews.com/2019/11/22/bibbiano-messe-nere-cannibalismo-pedofilia/"/>
      </related>
    </article>
  </body>
</html>