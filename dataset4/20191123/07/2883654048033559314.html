<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/voice-of-holland-weet-bijna-2-miljoen-kijkers-te-winnen/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-23T07:30:44+00:00"/>
    <meta property="og:title" content="Voice of Holland weet bijna 2 miljoen kijkers te winnen"/>
    <meta property="og:description" content="The Voice of Holland blijft bezig aan zijn succesreeks en trekt net zoals vorige week bijna 2 miljoen kijkers. De Blind Auditions, waarin juryleden Ali B, Waylon, Anouk en Lil' Kleine hun teams bij elkaar sprokkelen, wist de eerste plek in de lijst van best bekeken programma's van de vrijdagavond te bereiken. Dat blijkt uit cijfers van Stichting Kijkonderzoek."/>
  </head>
  <body>
    <article>
      <h1>Voice of Holland weet bijna 2 miljoen kijkers te winnen</h1>
      <address><time datetime="2019-11-23T07:30:44+00:00">23 Nov 2019, 07:30</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>The Voice of Holland blijft bezig aan zijn succesreeks en trekt net zoals vorige week bijna 2 miljoen kijkers. De Blind Auditions, waarin juryleden Ali B, Waylon, Anouk en Lil’ Kleine hun teams bij elkaar sprokkelen, wist de eerste plek in de lijst van best bekeken programma’s van de vrijdagavond te bereiken. Dat blijkt uit cijfers van Stichting Kijkonderzoek.</p>
      <p>De wereld draait door scoorde meer dan 1,2 miljoen kijkers en eindigde daarmee op plek vier, net achter het journaal van 18.00 en 20.00 uur. De talkshow van Beau van Erven Dorens, ook op RTL 4, kon meeliften op het succes van The Voice en hield meer dan een miljoen mensen geïnteresseerd. Dat zorgde voor een zevende plek in de dag-top 25. Concurrent Pauw deed het iets minder goed en eindigde op plaats elf met ruim 800.000 kijkers.</p>
      <p>SBS6 wist de kijkers niet te boeien op de vrijdagavond. Alleen Lingo (plek 19) met 549.000 kijkers en Hart van Nederland (plek 23) met 462.000 eindigden in de dag-top 25.</p>
      <p>BuzzE</p>
    </article>
  </body>
</html>