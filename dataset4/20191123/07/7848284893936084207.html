<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/focus/cds-conte-deve-stringere-i-denti-a-torino-senza-5-giocatori-fondamentali-323805"/>
    <meta property="og:site_name" content="FcInterNews.it"/>
    <meta property="article:published_time" content="2019-11-23T07:46:13+00:00"/>
    <meta property="og:title" content="CdS - Conte deve stringere i denti: a Torino senza 5 giocatori fondamentali"/>
    <meta property="og:description" content="&quot;Stasera a Torino Antonio Conte non avrà gli infortunati Sanchez, Politano, Asamoah, Sensi e Gagliardini (un paio degli ultimi tre a Praga ci saranno), ma intende dare battaglia e..."/>
  </head>
  <body>
    <article>
      <h1>CdS - Conte deve stringere i denti: a Torino senza 5 giocatori fondamentali</h1>
      <address><time datetime="2019-11-23T07:46:13+00:00">23 Nov 2019, 07:46</time> by <a rel="author">Egle Patanè</a></address>
      <p>"Stasera a Torino <b>Antonio Conte</b> non avrà gli infortunati <b>Sanchez</b>, <b>Politano</b>, <b>Asamoah</b>, <b>Sensi</b> e <b>Gagliardini </b>(un paio degli ultimi tre a Praga ci saranno), ma intende dare battaglia e magari riprendersi il primo posto in classifica". Così il <i>Corriere dello Sport </i>suona la carica prima della trasferta dell'Inter di questa sera contro i granata, partita orfana dei vari Politano, Asamoah, Sensi e Gagliardini, oltre che del solito Alexis Sanchez. "Bisogna continuare a stringere i denti perché siamo ancora in emergenza e questo deve essere uno stimolo ulteriore per tirar fuori più del massimo. Vorrei avere la possibilità di scegliere e di far riposare dei calciatori anche perché da qui a Natale avremo sette incontri e in Champions vorremmo passare il turno" - scrive il Corriere, riprendendo le parole di Conte in conferenza stampa durante le quali tesse le lodi dell'avversario: "mentre su <b>Mazzarri</b> ha spiegato: 'Lo stimo e al Torino sta facendo bene. Sarà una partita difficile e dovremo pensare solo a questa, non alla Champions, perché ora è la più importante'".<br/> </p>
    </article>
  </body>
</html>