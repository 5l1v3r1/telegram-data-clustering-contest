<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904812/jeugdspelers-van-feyenoord-hebben-genoeg-gezien-zijn-volledig-voorbijgestreefd-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T07:13:00+00:00"/>
    <meta property="og:title" content="Kuyt 'schrapte trainingen' bij Feyenoord O19: 'We zijn volledig voorbijgestreefd'"/>
    <meta property="og:description" content="De Feyenoord-jeugd wordt voorbijgestreefd door verschillende Eredivisie-clubs, zo zien ook de jeugdspelers van de Rotterdamse club. De spelers doen hun verhaal en geven aan dat trainer van Feyenoord O19 Dirk Kuyt trainingen schrapte om zelf te kunnen voetballen en dat de trainingsmethodes bij de club achterhaald zijn. Het Algemeen Dagblad sprak met meerdere jeugdspelers van Feyenoord, die allemaal anoniem hun verhaal wilden doen. &quot;Gezien mijn persoonlijke toekomst in de voetballerij en bij Feyenoord&quot;, laat een hoog aangeschreven jeugdspeler weten. &quot;Ik stoor mij, en met mij heel veel anderen, aan de dagelijkse gang van zaken op Varkenoord. Ik vertel dit, zodat de buitenwereld het weet en de jeugdspelers en de welwillende medewerkers bij de jeugdopleiding eindelijk vooruit kunnen.&quot; Felle reactie Feyenoord op te verschijnen artikel in AD: 'Is kwalijk te noemen'"/>
  </head>
  <body>
    <article>
      <h1>Kuyt 'schrapte trainingen' bij Feyenoord O19: 'We zijn volledig voorbijgestreefd'</h1>
      <address>
        <time datetime="2019-11-23T07:13:00+00:00">23 Nov 2019, 07:13</time>
      </address>
      <p>
        <b>De Feyenoord-jeugd wordt voorbijgestreefd door verschillende Eredivisie-clubs, zo zien ook de jeugdspelers van de Rotterdamse club. De spelers doen hun verhaal en geven aan dat trainer van Feyenoord O19 Dirk Kuyt trainingen schrapte om zelf te kunnen voetballen en dat de trainingsmethodes bij de club achterhaald zijn.</b>
      </p>
      <p>Het <i>Algemeen Dagblad</i> sprak met meerdere jeugdspelers van Feyenoord, die allemaal anoniem hun verhaal wilden doen. "Gezien mijn persoonlijke toekomst in de voetballerij en bij Feyenoord", laat een hoog aangeschreven jeugdspeler weten. "Ik stoor mij, en met mij heel veel anderen, aan de dagelijkse gang van zaken op Varkenoord. Ik vertel dit, zodat de buitenwereld het weet en de jeugdspelers en de welwillende medewerkers bij de jeugdopleiding eindelijk vooruit kunnen."</p>
      <p>Zo was er kritiek op Kuyt, die trainingen schrapte om zelf te kunnen voetballen. Of op Cor Adriaanse, die constact aan het schreeuwen en schelden zou zijn. "Adriaanse roept nu voortdurend 'zal mijn schuld wel weer zijn', als er iets misgaat", laat een andere jeugdspeler weten. Willem van Hanegem haalde in zijn column hard uit richting Kuyt en sindsdien zijn er volgens de jeugdspelers geen trainingen meer geschrapt. Vooral van de professionaliteit van rivaliserende clubs als Ajax en PSV schrikken de spelers van Feyenoord. "Die clubs speelden wij vroeger van de mat, daar is niets meer van over. Wij zijn volledig voorbijgestreefd."</p>
      <p><b>Doen om het doen</b><br/>"Eigenlijk is elke training onder Kuyt en Adriaanse precies hetzelfde. Als spelers voelen we dat we alleen beter worden van de warming-up. Daar zit de uitdaging en de vernieuwing, we merken daar dat we fysiek stappen maken. Soms komt er ook een bal bij, dat is de enige technische vorm die wij op de training doen. AchterÂ­liggende gedachtes zitten er niet bij. Het is doen om het doen."</p>
      <p>Feyenoord kwam vrijdag al met een reactie op het artikel. "Het is jammer dat de journalist het voor dit artikel niet nodig achtte naar de Academy te komen om van ervaren mensen als Stanley Brard, Dirk Kuyt of manager Raymond van Meenen te vernemen wat de filosofie van Feyenoords jeugdopleiding is. Zeker ook omdat de schrijver er ook niet bij kon zijn, toen we twee maanden geleden sportjournalisten hebben uitgenodigd voor een rondleiding op Varkenoord." De krant zegt destijds wel aanwezig te zijn geweest, maar niet in de persoon van de schrijver van het artikel.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904787/felle-reactie-feyenoord-op-te-verschijnen-artikel-in-ad-is-kwalijk-te-noemen-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>