<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/trabzonspor/2019/11/23/ankaragucu-trabzonspor-canli"/>
    <meta property="og:site_name" content="FotoMaç"/>
    <meta property="article:published_time" content="2019-11-23T07:35:51+00:00"/>
    <meta property="og:title" content="Ankaragücü - Trabzonspor | CANLI"/>
    <meta property="og:description" content="Süper Lig'in 12'inci haftasında Trabzonspor deplasmanda zor günler geçiren Ankaragücü'ne konuk oluyor. Mücadelenin canlı anlatımını haberimizden takip edebilirsiniz..."/>
  </head>
  <body>
    <article>
      <h1>Ankaragücü - <u><a href="https://www.fotomac.com.tr/haberleri/trabzonspor?id=0d51f0e9-2d56-4698-b159-cbdb1b2bf0ea">Trabzonspor</a></u> | CANLI</h1>
      <h2><u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in 12'inci haftasında <u><a href="https://www.fotomac.com.tr/haberleri/trabzonspor?id=0d51f0e9-2d56-4698-b159-cbdb1b2bf0ea">Trabzonspor</a></u> deplasmanda zor günler geçiren Ankaragücü'ne konuk oluyor. Mücadelenin canlı anlatımını haberimizden takip edebilirsiniz...</h2>
      <address>
        <time datetime="2019-11-23T07:35:51+00:00">23 Nov 2019, 07:35</time>
      </address>
      <p>Milli aranın ardından <u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'de heyecan kaldığı yerden devam ediyor. Son haftalardaki çıkışıyla zirve hesapları yapan <u><a href="https://www.fotomac.com.tr/haberleri/trabzonspor?id=0d51f0e9-2d56-4698-b159-cbdb1b2bf0ea">Trabzonspor</a></u>, deplasmanda ligin alt sılarından kurtulmak isteyen Ankragücü'ne konuk oluyor. Ankara Eryaman Stadyumu'nda oynanan karşılaşmanın canlı anlatımını haberimizden takip edebilirsiniz...</p>
      <figure>
        <video src="https://iaftm.tmgrup.com.tr/fe528e/0/0/0/0/800/160?u=https://iftm.tmgrup.com.tr/2019/11/23/ankaragucu-trabzonspor-canli-1574519240962.gif" autoplay="" loop=""/>
      </figure>
      <p>
        <b>TRABZON'DAKİ MAÇLAR</b>
      </p>
      <p>İki takım arasında Trabzon'da oynanan maçlarda Trabzonspor, üstünlük kurdu.</p>
      <p>Bordo-mavililer, oynanan 34 maçın 23'ünden galibiyetle ayrılırken 9 maç beraberlikle sona erdi ve 2 karşılaşmayı da Ankaragücü kazandı.</p>
      <p>Trabzonspor, Ankaragücü karşısında en farklı galibiyetini, 1991-1992 ve 1994-1995 sezonlarında 4-0'lık sonuçla elde etmişti. Ankaragücü ise 1992-1993 sezonunda, bordo-mavili takımı sahasında 5-2 yenmişti.</p>
      <p>
        <b>KUZEYİN KRALI MORALLİ</b>
      </p>
      <p>Trabzonspor'un Norveçli oyuncusu Alexander Sörloth, <u><a href="https://www.fotomac.com.tr/haberleri/mke-ankaragucu?id=f32f263d-8a6a-4cfb-a117-a8ecc8a96662">MKE Ankaragücü</a></u> maçında Teknik Direktör <u><a href="https://www.fotomac.com.tr/haberleri/unal-karaman?id=c7c1307a-891e-457c-b7d0-67bc2e8e6e48">Ünal Karaman</a></u>'ın gol yollarındaki en büyük silahlarından biri olacak. Norveç Milli Takımı'nda çıktığı 2 maçta 3 gol atan golcü oyuncu oldukça formda ve moralli döndü.</p>
      <p>
        <b>ANKARAGÜCÜ 9 YILDIZ KAZANAMIYOR</b>
      </p>
      <p>Trabzonspor, ligde Ankaragücü ile 73. kez karşı karşıya gelecek. İki takım arasında oynanan 72 maçta bordo-mavililer 37, sarı-lacivertliler ise 16 kez galip ayrıldı. 19 maç da beraberlikle sonuçlandı.</p>
      <p>Ankaragücü, evinde oynadığı 36 lig maçının 14'ünü kazanırken, bordo-mavili ekip ise 13 maçtan galip ayrıldı. Taraflar 9 maçta berabere kaldı. Başkent ekibi, Trabzonspor'a karşı Ankara'da son galibiyetini 1 Mayıs 2010'da 1-0'lık skor ile alırken, sarı-lacivertli ekibin golü Robert Vittek'ten gelmişti. Söz konusu tarihten beri Ankaragücü rakibini Ankara'da yenme başarası gösteremedi.</p>
    </article>
  </body>
</html>