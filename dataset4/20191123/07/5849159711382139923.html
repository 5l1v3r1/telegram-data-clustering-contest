<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/hyderabad-news/theft-in-bandlaguda-1-1-10610395.html"/>
    <meta property="og:site_name" content="ntnews.com"/>
    <meta property="article:published_time" content="2019-11-23T07:03:00+00:00"/>
    <meta property="og:title" content="దైవ దర్శనానికి వెళ్లొచ్చే సరికి ఇంట్లో చోరీ"/>
    <meta property="og:description" content="15 తులాల బంగారం, 13వేల నగదు అపహరణ హైదరాబాద్ : దైవ దర్శనానికి వెళ్లొచ్చేసరికి ఇంట్లో చోరీ జరిగింది. ఈ ఘటన రాజేంద్రనగర్ పోలీస్‌స్టేషన్ పరిధిలో చోటుచేసుకుంది. రాజ"/>
  </head>
  <body>
    <article>
      <h1>దైవ దర్శనానికి వెళ్లొచ్చే సరికి ఇంట్లో చోరీ</h1>
      <address>
        <time datetime="2019-11-23T07:03:00+00:00">23 Nov 2019, 07:03</time>
      </address>
      <p><b>15 తులాల బంగారం, 13వేల నగదు అపహరణ</b><br/>హైదరాబాద్ : దైవ దర్శనానికి వెళ్లొచ్చేసరికి ఇంట్లో చోరీ జరిగింది. ఈ ఘటన రాజేంద్రనగర్ పోలీస్‌స్టేషన్ పరిధిలో చోటుచేసుకుంది. రాజేంద్రనగర్ డిటెక్టివ్ ఇన్‌స్పెక్టర్ రాజు తెలిపిన వివరాల ప్రకారం... బండ్లగూడ జాగీర్ సన్‌సిటీ ప్రాంతంలోని నేచర్‌గిఫ్ట్ అపార్టమెంట్‌లో నివాసం ఉండే క్రాంతి కుమార్ అనే వ్యక్తి కుటుంబసభ్యులతో కలిసి నివాసం ఉంటున్నాడు. కాగా, ఈనెల 16న మంగుళూరులోని సుబ్రహ్మణ్యస్వామి దేవాలయానికి కుటుంబ సభ్యులతో కలిసి దైవ దర్శనానికి వెళ్లారు. తిరిగి గురువారం అర్ధరాత్రి ఇంటికి చేరుకునే సరికి ఇంటి తాళాలు పగులగొట్టి ఉన్నాయి. ఇంట్లోకి వెళ్లి చూడగా బీరువా పగులగొట్టి అందులోని 15 తులాల బంగారం, రూ.13వేల నగదు మాయమై ఉన్నది. దీంతో పోలీసులకు సమాచారం ఇచ్చారు. ఘటనా స్థలానికి చురుకున్న పోలీసులు క్లూస్‌టీంతో ఆధారాలను సేకరించారు. పోలీసులు కేసు నమోదు చేసుకొని దర్యాప్తు చేపట్టారు. దొంగతనం జరిగిన ఇంటిని డీసీపీ ప్రకాశ్‌రెడ్డి, ఏసీపీ అశోక చక్రవర్తి, ఇన్‌స్పెక్టర్‌సురేశ్ సందర్శించారు.</p>
    </article>
  </body>
</html>