<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/sokandet-fortsatter-efter-forsvunna-flickan/"/>
    <meta property="og:site_name" content="DN.SE"/>
    <meta property="article:published_time" content="2019-11-23T07:26:49+00:00"/>
    <meta property="og:title" content="Sökandet fortsätter efter försvunna flickan"/>
    <meta property="og:description" content="Den försvunna 17-åriga flickan i Uddevalla har ännu inte hittats. Sökarbetet har återupptagits under lördagsmorgonen med oförminskad styrka."/>
  </head>
  <body>
    <article>
      <h1>Sökandet fortsätter efter försvunna flickan</h1>
      <address><time datetime="2019-11-23T07:26:49+00:00">23 Nov 2019, 07:26</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Den försvunna 17-åriga flickan i Uddevalla har ännu inte hittats.<br/>Sökarbetet har återupptagits under lördagsmorgonen med oförminskad styrka.</b>
      </p>
      <p>– Det är flera enheter som är på plats och som börjat söka nu när det började bli ljust, säger Anna Göransson, presstalesperson vid polisregion Väst.</p>
      <p>– Det är en stor sökinsats som pågår här i helgen.</p>
      <p>Polisen har utökat sökområdet ytterligare, men rör sig fortfarande i Uddevalla och området där omkring. Polisen säger sig vara i fortsatt behov av tips och iakttagelser från allmänheten.</p>
      <p>– Vi var i de centrala delarna av Uddevalla igår och i dag kommer vi befinna oss mer i utkanter och dess omgivning, men det är fortsatt Uddevalla.</p>
      <p><b>I sökarbetet deltar sjöpolis</b>, drönare, dykare och flera hundpatruller.</p>
      <p>– Det är en stor hundenhet, det är en viktig del i sökandet.</p>
      <p>Frivilligorganisationer hjälper också till. En av dem är Fikk, Frivilliga insatser vid kris och katastrof.</p>
      <p>– Under helgen har fler personer möjlighet att delta och jag räknar med att vi kommer bli väldigt många då, engagemanget är redan väldigt starkt, säger Peder Schillerström, grundare av Fikk, till <a href="https://www.bohuslaningen.se/nyheter/uddevalla/stor-anslutning-f%C3%B6rv%C3%A4ntas-under-l%C3%B6rdagens-s%C3%B6kinsats-1.20694098">Bohusläningen</a>.</p>
      <p>Flickan sågs senast i Uddevalla i mitten av förra veckan och anmäldes försvunnen under helgen.</p>
      <p>En <a href="https://www.dn.se/nyheter/sverige/tung-stamning-i-rattssalen-efter-17-arings-forsvinnande/">man i 20-årsåldern häktades på fredagen</a> på sannolika skäl misstänkt för mord på 17-åringen.</p>
      <p><a href="https://www.dn.se/nyheter/sverige/17-aring-forsvunnen-i-uddevalla-detta-har-hant/">Läs också: 17-åring försvunnen – detta har hänt</a> </p>
    </article>
  </body>
</html>