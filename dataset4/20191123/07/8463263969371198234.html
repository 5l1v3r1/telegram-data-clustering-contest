<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/koszykowka/855768/ebl-defensywa-dala-zwyciestwo-polski-cukier-torun-zatrzymal-lidera-pge-spojni-st"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-23T07:31:01+00:00"/>
    <meta property="og:title" content="EBL. Defensywa dała zwycięstwo. Polski Cukier Toruń zatrzymał lidera PGE Spójni Stargard"/>
    <meta property="og:description" content="Polski Cukier Toruń wygrał z PGE Spójnią Stargard 82:73. To był trudny mecz dla strzelców, ale zdecydowanie większe kłopoty mieli gospodarze."/>
  </head>
  <body>
    <article>
      <h1>EBL. Defensywa dała zwycięstwo. Polski Cukier Toruń zatrzymał lidera PGE Spójni Stargard</h1>
      <address><time datetime="2019-11-23T07:31:01+00:00">23 Nov 2019, 07:31</time> by <a rel="author" href="https://sportowefakty.wp.pl/autor/patryk-neumann" target="_blank">Patryk Neumann</a></address>
      <h4>Polski Cukier Toruń wygrał z PGE Spójnią Stargard 82:73. To był trudny mecz dla strzelców, ale zdecydowanie większe kłopoty mieli gospodarze.</h4>
      <related>
        <a href="https://sportowefakty.wp.pl/koszykowka/855734/ebl-polski-cukier-w-lidze-robi-swoje-pge-spojnia-obeszla-sie-smakiem-niespodzian"/>
      </related>
      <p>W poprzednim spotkaniu świetne zawody rozgrywał Raymond Cowels III, który zdobył 30 punktów (<b><a href="https://sportowefakty.wp.pl/koszykowka/855042/raymond-cowels-iii-zrobil-roznice-wielka-kwarta-strzelca-pge-spojni-stargard-wid">czytaj więcej tutaj</a></b>). W piątkowym pojedynku strzelec PGE Spójni Stargard uzbierał 18 "oczek". Pierwszy rzut trafił w końcówce drugiej kwarty. Ostatecznie wykorzystał 6/18 prób, z czego większość w momencie, gdy losy spotkania były rozstrzygnięte. - Przez trzy kwarty w miarę dobrze go kryliśmy. W czwartej rzucił trochę punktów, ale wtedy, kiedy był potrzebny w miarę dobrze go pilnowaliśmy - ocenił .</p>
      <p>Koszykarz <a href="https://sportowefakty.wp.pl/koszykowka/polski-cukier-torun">Polskiego Cukru Toruń</a> to jeden z zaledwie czterech graczy, którzy trafiali tego dnia z dystansu. Wykorzystał trzy z czterech prób uciszając kilka razy gorącą publiczność. Wśród przyjezdnych bezbłędny był Keith Hornsby (4/4), a po drugiej stronie oprócz Cowelsa jedno trafienie dołożył Tony Bishop. - Doping był kapitalny kibiców Spójni, ale też naszych fanów, którzy przyjechali. Udało mi się trafić. Zrobiłem swoją robotę - przyznał Bartosz Diduszko.</p>
      <p>- Był to dla nas bardzo ważny mecz. Praktycznie gramy teraz co trzy dni. PGE Spójnia dokonała zmiany trenera. Wygrali ostatnie spotkanie. Oczekiwaliśmy trudnego pojedynku i taki był przez trzy kwarty. W czwartej udało nam się odjechać i wygrać - analizował nasz rozmówca.</p>
      <p>Wydawało się, że przy wyrównanym i intensywnym pojedynku kondycyjnie mogą nie wytrzymać torunianie. Oni jednak zaskoczyli rywali w czwartej kwarcie. Uzyskali 17 punktów przewagi (80:63), ale w końcówce stracili część z tego dorobku. - Wiadomo, że mamy teraz napięty grafik. Przez 30 minut graliśmy dobrze. Zostało tylko 10. Po prostu spięliśmy się i daliśmy z siebie Maksa. W ostatnich dwóch minutach może zabrakło koncentracji, ale trzeba oddać gospodarzom, że zagrali do końca i walczyli o każdy kolejny punkt - powiedział Bartosz Diduszko.</p>
      <p>- To był bardzo dobry mecz. Gorąca atmosfera. Kibice też wykonali świetną pracę. Myślę, że to było ważne zwycięstwo dla nas. Przegraliśmy ostatnio mecz w Lidze Mistrzów. Teraz nasza gra była bardzo dobrą odpowiedzią na to. Nie było łatwo. Mamy krótką rotację w tym momencie. Jestem bardzo dumny z tego, co zrobiliśmy - chwalił swoją drużynę na konferencji prasowej trener <a href="https://sportowefakty.wp.pl/koszykowka/sebastian-machowski">Sebastian Machowski</a>. - Bardzo nam zależy by wygrywać i lepiej wyglądać w polskiej lidze. Cieszy zwycięstwo na trudnym terenie. Dużo sił nas to kosztuje - dodał skrzydłowy <a href="https://sportowefakty.wp.pl/koszykowka/aaron-cel">Aaron Cel</a>.</p>
      <related>
        <h4>Zobacz także:</h4>
        <a href="https://sportowefakty.wp.pl/koszykowka/855662/ebl-kluczowy-gracz-z-zagotowana-glowa-duke-mondy-jest-liderem-i-problemem-jednoc"/>
      </related>
      <p>WP SportoweFakty</p>
    </article>
  </body>
</html>