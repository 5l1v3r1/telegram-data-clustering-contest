<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/lifestyle/1562913/agries-melisses-h-bioleta-rezileytai-sto-chwrio-kai-pairnei-mia-paratolmi-apofasi-gia-ti-zwi-tis"/>
    <meta property="og:site_name" content="NOOZ."/>
    <meta property="article:published_time" content="2019-11-23T07:04:00+00:00"/>
    <meta property="og:title" content="&quot;Άγριες Μέλισσες&quot;: H Βιολέτα ρεζιλεύται στο χωριό και παίρνει μια παράτολμη απόφαση για τη ζωή της"/>
    <meta property="og:description" content="Η νέα δραματική σειρά εποχής &quot;Άγριες Μέλισσες&quot; του ΑΝΤ1 συνεχίζει να καθηλώνει τους τηλεθεατές, με τις απρόσμενες ανατροπές και εξελίξεις."/>
  </head>
  <body>
    <article>
      <h1>"Άγριες Μέλισσες": H Βιολέτα ρεζιλεύται στο χωριό και παίρνει μια παράτολμη απόφαση για τη ζωή της</h1>
      <address>
        <time datetime="2019-11-23T07:04:00+00:00">23 Nov 2019, 07:04</time>
      </address>
      <p>
        <b>Η νέα δραματική σειρά εποχής "Άγριες Μέλισσες" του ΑΝΤ1 συνεχίζει να καθηλώνει τους τηλεθεατές, με τις απρόσμενες ανατροπές και εξελίξεις.</b>
      </p>
      <p>Δευτέρα 25 Νοεμβρίου - Επεισόδιο 34</p>
      <p>Η Θεοδοσία προσεγγίζει φιλικά την Ελένη, γεμίζοντας περισσότερες ενοχές τον Λάμπρο και την Ελένη. Παράλληλα, ο Νέστορας κάνει την πρώτη επίσημη γνωριμία με τον εγγονό του. Θα μπορέσει αυτή τη φορά να έρθει πιο κοντά με την οικογένεια του γιου του; Το σχέδιο του Κωνσταντή στέφεται με επιτυχία όταν κλέβει τα ρούχα της Βιολέτας και εκείνη ρεζιλεύεται καθώς τριγυρνά στο χωριό με τα εσώρουχα. Οι γυναίκες του χωριού απαγορεύουν στους άντρες τους να ξαναπάνε στο καφενείο. Την ίδια ώρα, ο Κυπραίος συγκρούεται με την Μυρσίνη και διαλύει τον παράνομο δεσμό τους. Το ίδιο βράδυ, η Βιολέτα καταρρακωμένη παίρνει μια παράτολμη απόφαση για τη ζωή της, ενώ στο σπίτι των Σεβαστών γίνεται η επίσημη δεξίωση προς τιμήν του Νικηφόρου και της Ασημίνας. Η Ανέτ βρίσκει την ευκαιρία να τρυπώσει στο γραφείο του Δούκα και να βρει αποδείξεις για την απάτη που έκανε ο αδερφός της με τη διαθήκη του πατέρα τους, ενώ ένας χορός της Δρόσως και του Νικηφόρου θα ξυπνήσει στη μικρή αδερφή Σταμίρη απαγορευμένα πάθη.</p>
      <figure>
        <iframe src="https://www.youtube.com/embed/NHzaBFW2lO4" width="640" height="360" data-service="Youtube" scrolling="no"/>
      </figure>
    </article>
  </body>
</html>