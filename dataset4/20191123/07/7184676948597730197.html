<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/23/doba-na-donbasi-ukrayina-znovu-zaznala-vtrat/"/>
    <meta property="og:site_name" content="Народна Правда"/>
    <meta property="article:published_time" content="2019-11-23T07:31:25+00:00"/>
    <meta property="og:title" content="Доба на Донбасі: Україна знову зазнала втрат"/>
    <meta property="og:description" content="22 листопада в зоні проведення ООС російські бойовики здійснили 14 обстрілів, в результаті яких отримав поранення український військовослужбовець. Ще один захисник України зі складу Об'єднаних сил загинув під час ДТП."/>
  </head>
  <body>
    <article>
      <h1>Доба на Донбасі: Україна знову зазнала втрат</h1>
      <h2>Військовослужбовець зі складу Об'єднаних сил загинув під час ДТП</h2>
      <address>
        <time datetime="2019-11-23T07:31:25+00:00">23 Nov 2019, 07:31</time>
      </address>
      <p>В п’ятницю, 22 листопада, терористи “ЛДНР” 14 разів порушили режим припинення вогню <a href="https://narodna-pravda.ua/2019/11/22/na-donbasi-zaginuv-molodij-ofitser-zsu-bogdan-shatskij/">на Донбасі</a>, незважаючи на процес розведення сил, що триває на окремих ділянках  в зоні ООС. Внаслідок обстрілів бойовиків поранення  отримав поранення один  український захисник. Ще один військовослужбовець зі складу Об’єднаних сил загинув під час дорожньо-транспортної пригоди.</p>
      <p>Loading...</p>
      <p>Як передає НАРОДНА ПРАВДА з посиланням на  повідомлення пресцентру штабу ООС, бойовики обстріляли позиції підрозділів ООС із заборонених Мінськими домовленостями   мінометів калібрів 82 та 120 мм, гранатометів різних систем та стрілецької зброї, з великокаліберними кулеметами включно.</p>
      <figure>
        <img src="https://narodna-pravda.ua/wp-content/uploads/2019/11/1-828839-5ksMcCBG.png"/>
      </figure>
      <p>В районі відповідальності оперативно-тактичного угруповання <b>“ПІВНІЧ”</b> зафіксовано 8 ворожих обстрілів: неподалік Шумів – з ручних протитанкових гранатометів; поблизу Новгородського – з мінометів калібру 120 мм; двічі біля Причепилівки – з гранатометів різних систем, великокаліберних кулеметів та іншої стрілецької зброї; двічі поблизу Новолуганського – з мінометів калібру 82 мм і станкових протитанкових гранатометів; двічі неподалік Зайцевого – з гранатометів різних систем і стрілецької зброї.</p>
      <p>В районі відповідальності оперативно-тактичного угруповання<b> “СХІД”</b> ворог здійснив 6 обстрілів: біля Талаківки і Водяного – з ручних протитанкових гранатометів; неподалік Пісків – зі стрілецької зброї; поблизу Тарамчука і, двічі, біля Красногорівки – з СПГ, великокаліберних кулеметів та іншої стрілецької зброї. </p>
      <p> 22 листопада внаслідок обстрілів отримав поранення один український захисник. Ще один військовослужбовець зі складу Об’єднаних сил загинув під час дорожньо-транспортної пригоди.</p>
      <p>З початку цієї доби російські окупаційні війська вогневої активності не проявляли. Втрат з нашого боку не зафіксовано.</p>
      <p>Нагадаємо, 12 листопада в районах проведення Операції Об’єднаних сил на Донбасі <a href="https://narodna-pravda.ua/2019/11/13/na-donbasi-ukrayinski-bijtsi-pidirvalysya-na-mini-podrobytsi/">два українських захисники отримали травми в результаті підриву на невідомому вибуховому пристрою</a>.</p>
      <p>Через декілька днів боротьби за життя  командир 128-ї гірсько-штурмової бригади Збройних сил України <a href="https://narodna-pravda.ua/2019/11/19/pidirvavsya-na-mini-stalo-vidomo-pro-smert-komandyra-128-yi-brygady/">Євген Коростельов, який отримав важкі поранення в результаті підриву на міні на Донбасі, помер у Військово-медичному клінічному центрі Північного регіону.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>