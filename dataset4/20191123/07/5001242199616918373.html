<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/simera-timatai-o-agios-amfilochios/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-23T07:09:04+00:00"/>
    <meta property="og:title" content="Σήμερα τιμάται ο Άγιος Αμφιλόχιος"/>
    <meta property="og:description" content="Έτσι, παρενέβαινε και σε Εκκλησίες κοντινές, όπου διασφάλιζε την ειρήνη και ορθοτομούσε το λόγο της αληθείας. Διότι στο έργο του, είχε οδηγό τα θεόπνευστα"/>
  </head>
  <body>
    <article>
      <h1>Σήμερα τιμάται ο Άγιος Αμφιλόχιος</h1>
      <address><time datetime="2019-11-23T07:09:04+00:00">23 Nov 2019, 07:09</time> by <a rel="author">ΣΥΝΕΙΔΗΣΗ</a></address>
      <p>
        <i>
          <b>Ο Άγιος Αμφιλόχιος ήταν Καππαδόκης, σύγχρονος του Μεγάλου Βασιλείου και φίλος του. Διακεκριμένος για τη μεγάλη του μόρφωση και ευσέβεια, αναδείχθηκε επίσκοπος Ικονίου το έτος 344 μ.Χ.</b>
        </i>
      </p>
      <p>Ο<b> Άγιος Αμφιλόχιος</b>, υπήρξε άριστος επίσκοπος και μετείχε στη<b> Β’ Οικουμενική Σύνοδο στην Κωνσταντινούπολη</b>, όπου και διέπρεψε.</p>
      <p>Ο Άγιος Αμφιλόχιος δεν είχε κύρος μόνο στη δική του <b>Εκκλησία</b>, αλλά το ηθικό κύρος του είχε επεκταθεί και σε άλλες περιοχές.</p>
      <p>Έτσι, παρενέβαινε και σε Εκκλησίες κοντινές, όπου διασφάλιζε την ειρήνη και ορθοτομούσε το λόγο της αληθείας. Διότι στο έργο του, είχε οδηγό τα θεόπνευστα λόγια του <b>Αποστόλου Παύλου</b>: «Σπούδασον σεαυτόν δόκιμον παραστήσαι τω Θεώ, εργάτην ανεπαίσχυντον, ορθοτομούντα τον λόγον της αληθείας». (Β’ προς Τιμόθεον, στ’ 15). Δηλαδή, λέει ο Απόστολος Παύλος, προσπάθησε να παραστήσεις τον εαυτό σου στο Θεό δοκιμασμένο και τέλειο εργάτη, που δεν τον ντροπιάζει το καλοφτιαγμένο έργο του, και διδάσκει ορθά το λόγο της αληθείας. Στην προς Αμφιλοχία επιστολή ο <b>Μέγας Βασίλειος</b> φανερώνει τη λαμπρή ηθική φυσιογνωμία του Αμφιλοχίου. Τον παρακαλεί να παραστεί στην τιμητική γιορτή υπέρ των μαρτύρων της <b>Καισαρείας</b>, για να αποβεί αυτή σεμνότερη, διότι ο λαός της Καισαρείας τον αγαπά, όσο κανένα άλλο επίσκοπο.</p>
      <p>Ο Άγιος Αμφιλόχιος συνέταξε αρκετούς λόγους για την Ορθοδοξία μας, και πέθανε ειρηνικά το έτος 394 μ.Χ.</p>
      <p><i><b>Απολυτίκιο</b></i><br/>Ήχος δ’. Ταχύ προκατάλαβε.<br/>Σοφίας την έλλαψιν ως καθαρός μυηθείς, δογμάτων ορθότητος φωτοειδείς αστραπάς εκλάμπεις τοις πέρασι, συ γαρ την εν Τριάδι ομοούσιον φύσιν εκήρυξας, ασυγχύτως καθελών τας αιρέσεις. Διό σε, ιεράρχα Αμφιλόχιε, Χριστός εδόξασε.</p>
      <p>dogma.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/synecheis-oi-episkepseis-scholeion-kentro-perivallontikis-ekpaideysis-thermoy-deite-foto/"/>
        <a href="http://sinidisi.gr/giryonis-meteorologiki-vomva-to-vrady-tis-kyriakis-poy-tha-chtypisei-kakokairia/"/>
        <a href="http://sinidisi.gr/epidoma-paidioy-katavoli-me-ekplixeis-sta-atm-ti-ginetai-stis-trapezes/"/>
        <a href="http://sinidisi.gr/oi-katarraktes-tis-tryfoy-ta-ormitika-nera-deite-foto/"/>
        <a href="http://sinidisi.gr/dytiki-ellada-thrinos-sti-gastoyni-aristos-mathitis-protathlitis-karate-o-12chronos-stayros-poy-quot-esvise-quot-charizontas-zoi-se-synanthropoys/"/>
        <a href="http://sinidisi.gr/anavlithike-o-agonas-atromitoy-antirrioy-ton-astera-mesologgioy-syllypitiria-anakoinosi-atromitoy/"/>
      </related>
    </article>
  </body>
</html>