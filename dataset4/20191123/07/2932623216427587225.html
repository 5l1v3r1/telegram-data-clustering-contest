<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/yasam/664432.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-23T07:18:00+00:00"/>
    <meta property="og:title" content="Gök gürültüsü sandı, bahçesindeki manzarayı görünce şoke oldu"/>
    <meta property="og:description" content="Adana'da yaşayan Mustafa Civelek, gök gürültüsü ve sarsıntıyla yatağından fırladı. Ne olduğunu anlayamayan adam bahçesindeki manzarayla şoke oldu."/>
  </head>
  <body>
    <article>
      <h1>Gök gürültüsü sandı, bahçesindeki manzarayı görünce şoke oldu</h1>
      <h2>Adana'da yaşayan Mustafa Civelek, gök gürültüsü ve sarsıntıyla yatağından fırladı. Ne olduğunu anlayamayan adam bahçesindeki manzarayla şoke oldu.</h2>
      <address>
        <time datetime="2019-11-23T07:18:00+00:00">23 Nov 2019, 07:18</time>
      </address>
      <p>Adana'nın Kozan ilçesine bağlı Çokak köyünde 34 yaşındaki Mustafa Civelek gece saatlerinde önce gök gürültüsü duydu sonra evi sallandı, sabah uyanınca evlerinin önündeki tarlada oval şekilde yaklaşık 40 kilo ağırlığında bir taş buldu.</p>
      <figure>
        <img src="https://icdn.turkiyegazetesi.com.tr/images/ckfiles/images/ta%C5%9F3(2).jpg"/>
      </figure>
      <p>Pencereden dışarı bakan ancak bir şey göremeyen Civelek, sabah uyandığında evinin önündeki tarlada yerde yaklaşık yarım metre çukur açan, yuvarlak bir taş gördü.</p>
      <p>Taşın yanına yaklaşan ve yerinden kaldırmaya çalışan Mustafa Civelek yaklaşık 50 kilo ağırlığındaki taşı kaldıramadı.<br/>Bahçesine gece gök gürültüsünü andıran bir sesle göktaşı düştüğünü iddia eden Mustafa Civelek taşın yetkililerce incelenmesini isteyerek, "O gece hafif yağmur yağıyordu.</p>
      <figure>
        <img src="https://icdn.turkiyegazetesi.com.tr/images/ckfiles/images/ta%C5%9F2(2).jpg"/>
      </figure>
      <p>Gece saatlerinde önce şimşek çaktığını düşündüm bir ses duydum. Ardından ev sallandı. Dışarıya baktım karanlıkta bir şey göremedim. Sabah kalktığımda evin bahçesinde bir çukur açmış taşı gördüm. Yaklaşık 40-50 kilo ağırlığında. Ben bunun göktaşı olduğunu düşünüyorum. Yetkililer alıp incelesin" şeklinde konuştu.</p>
    </article>
  </body>
</html>