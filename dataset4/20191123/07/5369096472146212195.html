<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/777384/aris-apousies-alla-ke-pisti-gia-diplo/"/>
    <meta property="og:site_name" content="to10.gr"/>
    <meta property="article:published_time" content="2019-11-23T07:51:44+00:00"/>
    <meta property="og:title" content="Άρης: Με απουσίες αλλά και πίστη για το διπλό"/>
    <meta property="og:description" content="Η αποστολή των κίτρινων θα ταξιδέψει σήμερα στην Αθήνα για το εκτός έδρας παιχνίδι με την ΑΕΚ."/>
  </head>
  <body>
    <article>
      <h1>Άρης: Με απουσίες αλλά και πίστη για το διπλό</h1>
      <h2>Η αποστολή των κίτρινων θα ταξιδέψει σήμερα στην Αθήνα για το εκτός έδρας παιχνίδι με την ΑΕΚ.</h2>
      <address><time datetime="2019-11-23T07:51:44+00:00">23 Nov 2019, 07:51</time> by <a rel="author">to10.gr</a></address>
      <p>Η προετοιμασία του Άρη για την εκτός έδρας αναμέτρηση με την ΑΕΚ ολοκληρώνεται με τη σημερινή προπόνηση. Μετά το τέλος του προγράμματος εκγύμνασης ο Μίχαελ Ένινγκ θα ανακοινώσει την αποστολή που θα ταξιδέψει στην Αθήνα για το αυριανό παιχνίδι.</p>
      <p>Ο Γερμανός τεχνικός αντιμετωπίζει προβλήματα απουσιών, καθώς δεν θα έχει στη διάθεση του τους Σούντγκρεν και Τόνσο. Στον Άρη, πάντως, υπάρχει πίστη ότι παρά τα προβλήματα μπορούν να κερδίσουν τον αυριανό αγώνα και να ανέβουν ακόμα περισσότερο στη βαθμολογία.</p>
      <p>
        <a href="https://www.to10.gr/basket/euroleague/777210/allos-enas-kalos-panathinaikos-enas-allos-panathinaikos/">
          <i>Άλλος ένας καλός Παναθηναϊκός, ή ένας άλλος Παναθηναϊκός;</i>
        </a>
      </p>
      <p>Οι Τσιλιγγίρης και Βέλεθ θα είναι τα νέα πρόσωπα στην ενδεκάδα. Ο νεαρός τερματοφύλακας θα αντικαταστήσει τον τιμωρημένο Έμαν και ο Ισπανός θα είναι ο παρτενέρ του Ρόουζ στο κέντρο της άμυνας.</p>
      <p>Όσο για τον Ντάνιελ Σούντγκρεν που αποτελεί το πρόβλημα της τελευταίας στιγμής για τον Μίχαελ Ένινγκ καθώς ο Σουηδός αμυντικός έπαθε δηλητηρίαση και νοσηλεύεται στο νοσοκομείο, ο προπονητής του Άρη εξετάζει αρκετές επιλογές, ενόψει του αγώνα στο ΟΑΚΑ. Προβάδισμα φαίνεται ότι έχει ο Σόουζα, που έχει αγωνιστεί στη θέση αυτή και σε άλλα παιχνίδια.</p>
      <p>Ακόμα, ο Ένινγκ δοκίμασε και τους Ρόουζ και Σάσα. Στη περίπτωση που επιλεγεί ο τελευταίος, τότε ο Μπα θα είναι ο παρτενέρ του Ματίγια στα αμυντικά χαφ. Αντίθετα, αν επιλεγεί ο Ρόουζ, τότε ο Δεληζήσης θα αγωνιστεί δίπλα στον Βέλεθ στο κέντρο της άμυνας. Τέλος, υπάρχει και η περίπτωση του Κωνσταντινίδη.</p>
      <p>
        <b>
          <a href="https://www.to10.gr/podosfero/superleague/777384/aris-apousies-alla-ke-pisti-gia-diplo/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>