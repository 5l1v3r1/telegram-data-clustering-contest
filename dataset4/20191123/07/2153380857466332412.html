<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/diethni/sta-teli-toy-2020-sto-aigaio-anatoloy-proto-aeroplanoforo-tis-toyrkias"/>
    <meta property="og:site_name" content="The Pressroom"/>
    <meta property="article:published_time" content="2019-11-23T07:29:55+00:00"/>
    <meta property="og:title" content="Στα τέλη του 2020 στο Αιγαίο το «Ανατολού», το πρώτο αεροπλανοφόρο της Τουρκίας"/>
    <meta property="og:description" content="Στα τέλη του 2020 αναμένεται να παραδοθεί στο τουρκικό πολεμικό ναυτικό το αεροπλανοφόρο «Ανατολού», το μεγαλύτερο τουρκικό πολεμικό πλοίο της Τουρκίας, σύμφωνα με τον πρόεδρο της τουρκικής αμυντικής βιομηχανίας Ισμαήλς Ντεμίρ. «Λάβαμε μέτρα για να είναι έτοιμο περίπου ένα χρόνο νωρίτερα. Στα τέλη του 2020 θα παραδώσουμε το αεροπλανοφόρο στο Πολεμικό μας Ναυτικό» δήλωσε ο  πρόεδρος της Τουρκικής Αμυντικής Βιομηχανίας Ισμαήλ Ντεμίρ."/>
  </head>
  <body>
    <article>
      <h1>Στα τέλη του 2020 στο Αιγαίο το «Ανατολού», το πρώτο αεροπλανοφόρο της Τουρκίας</h1>
      <address>
        <time datetime="2019-11-23T07:29:55+00:00">23 Nov 2019, 07:29</time>
      </address>
      <p>
        <b>Στα τέλη του 2020 αναμένεται να παραδοθεί στο τουρκικό πολεμικό ναυτικό το <a href="https://www.thepressroom.gr/tags/aeroplanoforo">αεροπλανοφόρο</a> «Ανατολού», το μεγαλύτερο τουρκικό πολεμικό πλοίο της <a href="https://www.thepressroom.gr/tags/toyrkia">Τουρκίας</a>, σύμφωνα με τον πρόεδρο της τουρκικής αμυντικής βιομηχανίας Ισμαήλς Ντεμίρ.</b>
      </p>
      <p>«Λάβαμε μέτρα για να είναι έτοιμο περίπου ένα χρόνο νωρίτερα. Στα τέλη του 2020 θα παραδώσουμε το αεροπλανοφόρο στο Πολεμικό μας Ναυτικό» δήλωσε ο  πρόεδρος της Τουρκικής Αμυντικής Βιομηχανίας Ισμαήλ Ντεμίρ.</p>
      <p>Το Ανατολού <b>θα μεταφέρει αεροπλάνα, ελικόπτερα, μη επανδρωμένα αεροσκάφη, καθώς και αποβατικά οχήματα</b>. Θα είναι μήκους 231 μέτρων και πλάτους 32 μέτρων και βάρος 27 χιλιάδες τόνων. Στην πίστα 180 μέτρων μήκους θα μπορεί να μεταφέρει <b>12 αεροσκάφη και 6-8 ελικόπτερα</b>. Στο αεροπλανοφόρο θα βρίσκονται <b>1200 στρατιώτες.</b></p>
      <p>Το αεροπλανοφόρο που κατασκευάζεται στα ναυπηγία της Τουρκίας στην Τούζλα επισκέφθηκε χθες ο Ισμαήλ Ντεμίρ και είπε <b>«μακάρι από δω και μπρος η Τουρκία να έχει μια ξεχωριστή θέση στον κόσμο γι αυτού του είδους τα πλοία».</b></p>
      <p>Σύμφωνα με την τουρκική εφημερίδα, οι ΗΠΑ είναι η χώρα που έχουν τα περισσότερα αεροπλανοφόρα στον κόσμο φτάνοντας τα 20, ανάμεσά τους το αεροπλανοφόρο Χάρι Τρούμαν που είχε σταλεί στη Συρία και το αεροπλανοφόρο Αβραάμ Λίνκολν που μπορεί να μεταφέρει 90 αεροπλάνα.</p>
      <p>Η<b> Ρωσία έχει ένα αεροπλανοφόρο, το Κουζνέτσοφ, το οποίο μπορεί να μεταφέρει 30 αεροσκάφη</b>. Από ένα αεροπλανοφόρο έχουν επίσης η Βραζιλία, η Ινδία, η Ταϋλάνδη, η Ιταλία και η Γαλλία. Η Βρετανία έχει δύο αεροπλανοφόρα.</p>
    </article>
  </body>
</html>