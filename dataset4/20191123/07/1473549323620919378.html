<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/angela-merkel-dobre-relacje-z-rosja-sa-w-interesie-niemiec,987601.html"/>
    <meta property="og:site_name" content="TVN24"/>
    <meta property="article:published_time" content="2019-11-23T07:46:00+00:00"/>
    <meta property="og:title" content="Merkel: jeśli chcemy mieć dobre stosunki z Rosją, to jest to w naszym interesie"/>
    <meta property="og:description" content="Angażowanie się na rzecz dobrych stosunków z Rosją leży w interesie Niemiec - oznajmiła w piątek Angela Merkel. Przemawiając na zjeździe partyjnym CDU, szefowa niemieckiego rządu apelowała zarówno ..."/>
  </head>
  <body>
    <article>
      <h1>Merkel: jeśli chcemy mieć dobre stosunki z Rosją, to jest to w naszym interesie</h1>
      <address><time datetime="2019-11-23T07:46:00+00:00">23 Nov 2019, 07:46</time> by <a rel="author">asty//now</a></address>
      <slideshow>
        <figure>
          <img src="https://r-scale-e0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/f20310ac-8afd-4b40-bf74-2c603b51498f.jpg?type=1&amp;srcmode=0&amp;srcx=19/20&amp;srcy=1/1&amp;srcw=47/50&amp;srch=79/100&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/abc2a20c-2047-417f-bdcb-2e2ba2ad40a9-480p.mp4" autoplay="" loop=""/>
          <figcaption>Merkel podczas zjadu partii CDU</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/9e8bcfac-4bb7-4011-b81c-f05e0400abdc-480p.mp4"/>
          <figcaption>Merkel spotkała się z Conte w Rzymie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/ce72bd39-543d-4b93-8412-5030e0eecbf8-480p.mp4"/>
          <figcaption>Angela Merkel spotkała się w Berlinie z Mikie'em Pompeo</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/c45b4125-4a9b-48b5-be4a-55f0640681d2-480p.mp4"/>
          <figcaption>Ursula von der Leyen spotkała się z Angelą Merkel</figcaption>
        </figure>
        <figcaption>Angela Merkel podczas zjazdu partii CDU<cite>Foto: PAP/EPA/CLEMENS BILAN | Video: PAP/EPA/CLEMENS BILAN</cite></figcaption>
      </slideshow>
      <h3>Angażowanie się na rzecz dobrych stosunków z Rosją leży w interesie Niemiec - oznajmiła w piątek Angela Merkel. Przemawiając na zjeździe partyjnym CDU, szefowa niemieckiego rządu apelowała zarówno o wierność wartościom, jak i o pilnowanie interesów.</h3>
      <p>- Kiedy chcemy mieć dobre stosunki z Rosją, to jest to w naszym interesie, mimo wszelkich komplikacji, które mamy - oznajmiła kanclerz Angela Merkel.</p>
      <p>Szefowa niemieckiego rządu posłużyła się przykładem Rosji, obrazując swoją koncepcję polityki zagranicznej, która powinna jej zdaniem uwzględniać zarówno wartości, jak i pragmatyczne cele.</p>
      <h3>"Łączymy wartości i interesy"</h3>
      <related>
        <a href="https://www.tvn24.pl/wiadomosci-ze-swiata,2/zydowskie-dziedzictwo-jest-czescia-niemieckiej-tozsamosci,981245.html"/>
      </related>
      <p>- Oczywiście, że zawsze chodzi o walkę wartości i interesów. Nasze wartości są niezniszczalne, kiedy chodzi o obronę praw człowieka na całym świecie, też w Chinach, (...) w Honkgkongu. Ale myślimy też o naszych interesach, gdy chodzi o to, że Chiny są naszym drugim największym partnerem handlowym. To nas zawsze wyróżniało, że łączymy wartości i interesy - przekonywała szefowa niemieckiego rządu.</p>
      <p>Zdaniem  Merkel podejście takie jest niezbędne, by znaleźć rozwiązania godne "świata jutra".</p>
      <p>Rozpoczęty w piątek zjazd partyjny CDU potrwa do soboty. Przed kongresem czołowi politycy chadecji starali się prezentować zgodność i nie eksponować konfliktów. Do najważniejszych kwestii spornych w partii należy kwestia wyboru kandydata na kanclerza przed wyborami do Bundestagu w 2021 roku.</p>
      <p>Szefowa ugrupowania Annegret Kramp-Karrenbauer wciąż liczy, że otrzyma nominację automatycznie. Tymczasem Friedrich Merz - jej partyjny rywal, którego pokonała w wyścigu o fotel przewodniczącego ugrupowania w grudniu 2018 roku - chce, by decyzję podjęli członkowie CDU w prawyborach.</p>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/powiedzmy-to-sobie-dzis-i-to-zakonczmy-ultimatum-szefowej-chadekow,987505.html"/>
        <a href="https://www.tvn24.pl/wiadomosci-ze-swiata,2/der-spiegel-o-morderstwie-weizsaeckera-motywem-zemsta-na-ojcu-za-wojne-w-wietnamie,987078.html"/>
        <a href="https://www.tvn24.pl/wiadomosci-ze-swiata,2/syn-bylego-prezydenta-niemiec-smiertelnie-dzgniety-nozem-w-jakim-swiecie-zyjemy,986804.html"/>
        <a href="https://www.tvn24.pl/wiadomosci-ze-swiata,2/dzihadysta-wydalony-z-turcji-zatrzymany-w-berlinie,985868.html"/>
        <a href="https://www.tvn24.pl/wiadomosci-ze-swiata,2/ogromna-kara-lub-usuniecie-dziecka-z-placowki-nowe-przepisy-w-sprawie-szczepienia-w-niemczech,985554.html"/>
      </related>
    </article>
  </body>
</html>