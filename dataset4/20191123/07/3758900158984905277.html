<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/sport/news-ps-w-skokach-dzis-pierwszy-konkurs-sezonu,nId,3350547"/>
    <meta property="og:site_name" content="RMF24"/>
    <meta property="article:published_time" content="2019-11-23T07:03:07+00:00"/>
    <meta property="og:title" content="PŚ w skokach: Dziś pierwszy konkurs sezonu"/>
    <meta property="og:description" content="Konkursem drużynowym w Wiśle dziś oficjalnie rozpocznie się sezon 2019/20 w skokach narciarskich. Polacy wystąpią w składzie: Piotr Żyła, Jakub Wolny, Kamil Stoch i Dawid Kubacki."/>
  </head>
  <body>
    <article>
      <h1>PŚ w skokach: Dziś pierwszy konkurs sezonu</h1>
      <address><time datetime="2019-11-23T07:03:07+00:00">23 Nov 2019, 07:03</time> by <a rel="author" href="https://www.rmf24.pl/tylko-w-rmf24/urszula-gwiazda" target="_blank">Urszula Gwiazda</a></address>
      <p>
        <b>Konkursem drużynowym w Wiśle dziś oficjalnie rozpocznie się sezon 2019/20 w skokach narciarskich. Polacy wystąpią w składzie: Piotr Żyła, Jakub Wolny, Kamil Stoch i Dawid Kubacki.</b>
      </p>
      <figure>
        <img src="https://i.iplsc.com/kamil-stoch-podczas-serii-treningowej-przed-zawodami-pucharu/0009EO0F63WBVHRD-C123-F4.png"/>
        <figcaption>Kamil Stoch podczas serii treningowej przed zawodami Pucharu Świata w skokach narciarskich<cite>/ Grzegorz Momot /PAP</cite></figcaption>
      </figure>
      <p>Polacy zaczynają zmagania z nowym trenerem, ale w starym składzie. Michal Dolezal wybrał tę samą czwórkę, co rok temu na inaugurację w Wiśle poprzedni trener Stefan Horngacher. Wtedy biało-czerwoni wygrali, a kolejne miejsca zajęli Niemcy oraz Austriacy.</p>
      <p><a href="https://www.rmf24.pl/sport/news-kubacki-najlepszym-z-polakow-to-byl-pracowity-dzien,nId,3349172"><u><b>W piątkowych kwalifikacjach do niedzielnego konkursu indywidualnego najlepszy był Niemiec Karl Geiger, a siódme miejsce zajął jego rodak Stephan Leyhe.</b></u></a> Również Austriacy mieli dwóch zawodników w czołowej dziesiątce - trzeci był Daniel Huber, a dziesiąty Philipp Aschenwald. Z Polaków siódme miejsce zajął Kubacki, 11. Stoch, 19. Wolny, a 21. Żyła.<br/><br/>W sumie w konkursach drużynowych biało-czerwoni mają w dorobku sześć zwycięstw, 10 drugich miejsc i dziewięć trzecich. Na podium po raz pierwszy stanęli w Villach w Austrii w 2001 roku, zajmując trzecią lokatę.<br/><br/>Sobotni konkurs rozpocznie się o godz. 16.</p>
      <h4>Kamil Stoch: Bardzo miło było poczuć śnieg pod nartami</h4>
      <p><b>Kamil Stoch</b>, który zajął 11. miejsce skacząc 117 metrów <b>przyznał</b>, że w piątek <b>dało się odczuć napięcie</b> spowodowane pierwszym startem w tym sezonie na śniegu.<br/><br/><i>Cieszę się tym co jest. Bardzo miło było poczuć śnieg pod nartami, poczuć atmosferę, która jest w Wiśle</i> - powiedział Stoch.</p>
      <h3>Zobacz również:</h3>
      <p>
        <a href="http://interia.hit.gemius.pl/hitredir/id=1vaV9GNUyavUs1ALlIkgOOVEXhyRwHt_dAWYRBWCA2..Z7/url=http%3A%2F%2Fwww.rmf24.pl%2Fsport%2Fnews-kubacki-najlepszym-z-polakow-to-byl-pracowity-dzien%2CnId%2C3349172%3Fparametr%3Dembed_tyt">Kubacki najlepszym z Polaków. "To był pracowity dzień"</a>
      </p>
    </article>
  </body>
</html>