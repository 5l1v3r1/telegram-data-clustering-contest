<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/samoa-povecan-broj-preminulih-od-malih-boginja/"/>
    <meta property="og:site_name" content="Krstarica"/>
    <meta property="article:published_time" content="2019-11-23T07:03:00+00:00"/>
    <meta property="og:title" content="Samoa: Povećan broj preminulih od malih boginja"/>
    <meta property="og:description" content="MELBURNE - Broj preminulih od posledica malih boginja, većinom dece mlađe od pet godina, u prošloj sedmici se utrostručio i popeo na 20 na pacifickom"/>
  </head>
  <body>
    <article>
      <h1>Samoa: Povećan broj preminulih od malih boginja</h1>
      <address><time datetime="2019-11-23T07:03:00+00:00">23 Nov 2019, 07:03</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>MELBURNE – Broj preminulih od posledica malih boginja, većinom dece mlađe od pet godina, u prošloj sedmici se utrostručio i popeo na 20 na pacifickom ostrvu Samoa.</p>
      <p>To je saopštila vlada te zemlje osam dana pošto je proglasila vanrednu situaciju zbog epidemije.</p>
      <p>Kako se navodi, prijavljeno je 1.644 slučajeva obolelih od malih boginja, prenosi Rojters.</p>
      <p>UNICEF je isporučio 110.500 doza vakcina protiv boginja, a Samoa sarađuje sa vladama drugih zemalja Tihog okeana u kampanji za imunizaciju.</p>
      <p>Australija je poslala specijalni tim lekara, medicinskih sestara i stručnjaka za javno zdravlje u Samou, zajedno sa opremom i zalihama, navodi se u saopštenju ministarstva spoljnih poslova.</p>
      <p>Ostrvska država Samoa sa svega 200.000 stanovnika, koja se nalazi između Havaja i Novog Zelanda, proglasila je epidemiju malih boginja krajem oktobra.</p>
      <p>(Tanjug)</p>
    </article>
  </body>
</html>