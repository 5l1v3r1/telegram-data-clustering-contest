<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-culture/2823922-predstavnica-vid-ukraini-na-ditacomu-evrobacenni-ne-boitsa-vistupati-pid-13-nomerom.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-23T07:54:00+00:00"/>
    <meta property="og:title" content="Представниця від України на Дитячому Євробаченні не боїться виступати під 13 номером"/>
    <meta property="og:description" content="У недільному виступі під час фінального концерту Дитячого Євробачення 2019 під 13-м номером учасниця від України Софія Іванько бачить позитив."/>
  </head>
  <body>
    <article>
      <h1>Представниця від України на Дитячому Євробаченні не боїться виступати під 13 номером</h1>
      <h2>У недільному виступі під час фінального концерту Дитячого Євробачення 2019 під 13-м номером учасниця від України Софія Іванько бачить позитив.</h2>
      <address>
        <time datetime="2019-11-23T07:54:00+00:00">23 Nov 2019, 07:54</time>
      </address>
      <p>Про це вона зазначила в інтерв’ю <a href="https://www.ukrinform.ua/rubric-culture/2823464-sofia-ivanko-ukrainska-ucasnica-ditacogo-evrobacenna-2019.html">Укрінформу</a>.</p>
      <p>“Мені це навіть подобається. Для мене це, навпаки, – хороше число. Бачу в ньому позитив”,- заявила Іванько.</p>
      <p>За її словами, для неї участь в<a href="https://www.ukrinform.ua/tag-evrobacenna"> Євробаченні</a> – це дуже великий досвід та неймовірні емоції.</p>
      <p>Іванько повідомила, що піснею “Коли здається” (Spirit of Music), яку вона виконуватиме під час Євробачення, вона хоче піднімати настрій людям, яким сумно.</p>
      <p>“Цією піснею я хотіла, щоб, коли хтось почувається сумно, просто згадував цю мелодію – наспівував її, допоки не стане краще і людина не відчує себе щасливою”,- наголосила вона.</p>
      <p>Дівчина повідомила, що вона не хоче в житті обирати між музичною кар’єрою і чимось іншим, а хоче робити багато справ одночасно.</p>
      <p>“У мене ціль – не обирати у житті, а бути тим, ким захочу, тобто я хочу бути і співачкою, й математиком, а також відкрити у Франції пекарню й приїжджати туди іноді готувати. Тобто, я не хочу вибирати, я хочу робити все. Зрозуміло, що це буде нелегко, але думаю, що можливо”,- зазначила Іванько.</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2823662-ucasnica-ditacogo-evrobacenna-vid-ukraini-zaklikae-za-nei-golosuvati.html">Учасниця Дитячого Євробачення від України закликає за неї голосувати</a>
      </blockquote>
      <p>Як повідомлялося, у фіналі Дитячого Євробачення 2019, що відбудеться в неділю о 17-й годині (за київським часом) беруть участь 19 учасників серед них і Софія Іванько.</p>
      <p>Переможця Дитячого <a href="https://www.ukrinform.ua/tag-evrobacenna">Євробачення</a> визначатимуть шляхом складання балів, які здобудуть конкурсанти від національних журі та під час онлайн-голосування, що відбуватиметься у два етапи. Під час першого, який вже триває з 21-ї години п'ятниці до 17 год. в неділю на сайті <a href="https://vote.junioreurovision.tv/">junioreurovision.tv</a>, учасники онлайн-голосування можуть обрати від трьох до п’яти композицій, які їм сподобатися найбільше. Другий етап онлайн-голосування відбудеться відразу після фінального концерту в неділю і триватиме всього 15 хвилин. Після цього буде відбудеться підрахунок балів й оголошено переможця конкурсу.</p>
    </article>
  </body>
</html>