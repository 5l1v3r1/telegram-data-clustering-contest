<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manager.bg/blgariya/zhena-pochina-sled-kato-lekar-sbrkal-infarkt-s-gastrit"/>
    <meta property="og:site_name" content="МЕНИДЖЪР.NEWS"/>
    <meta property="article:published_time" content="2019-11-23T07:00:01+00:00"/>
    <meta property="og:title" content="Жена почина, след като лекар сбъркал инфаркт с гастрит"/>
    <meta property="og:description" content="Освободиха от работа лекар от Центъра за спешна медицинска помощ в Габрово, сбъркал масивен инфаркт с гастрит, предаде БНР. "/>
  </head>
  <body>
    <article>
      <h1>Жена почина, след като лекар сбъркал инфаркт с гастрит</h1>
      <address>
        <time datetime="2019-11-23T07:00:01+00:00">23 Nov 2019, 07:00</time>
      </address>
      <p>Освободиха от работа лекар от Центъра за спешна медицинска помощ в Габрово, сбъркал масивен инфаркт с гастрит, предаде БНР. </p>
      <p>На 20 октомври 72-годишна жена от Габрово се почувствала зле и близките ѝ извикали спешна помощ. Докторът я прегледал и преценил, че пациентката страда от гастрит, след което и поставил обезболяващо лекарство.  </p>
      <p>Състоянието на жената обаче се влошило и последвало второ обаждане. Тя била транспортирана до болницата, където починала от масивен инфаркт. Близките и са убедени, че е станала жертва на лекарска небрежност.</p>
      <p>След проверка по случая директорът на Центъра за спешна медицинска помощ в Габрово – д-р Георги Шандурков е освободил медика, като поясни, че причината е несправяне с работата.</p>
      <p>Лекарят е бил в спешния център по втори трудов договор. Основният е с Областната болница в Габрово, където е специализант по неврология.</p>
    </article>
  </body>
</html>