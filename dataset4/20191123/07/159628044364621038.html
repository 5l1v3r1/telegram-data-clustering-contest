<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/beyagac/elleri-kelepceli-cezaevi-kapisinda-firar-etti/"/>
    <meta property="og:site_name" content="Denizli Haber"/>
    <meta property="article:published_time" content="2019-11-23T07:17:00+00:00"/>
    <meta property="og:title" content="Elleri kelepçeli cezaevi kapısında firar etti"/>
    <meta property="og:description" content="“Cinsel istismar” suçlamasıyla tutuklanan şüpheli, cezaevi kapısından elleri kelepçeli şekilde kaçtı. Polis, çevrede geniş güvenlik önlemi aldı, firariyi yakalamak için soruşturma başlattı."/>
  </head>
  <body>
    <article>
      <h1>Elleri kelepçeli cezaevi kapısında firar etti</h1>
      <h2>“Cinsel istismar” suçlamasıyla tutuklanan şüpheli, cezaevi kapısından elleri kelepçeli şekilde kaçtı. Polis, çevrede geniş güvenlik önlemi aldı, firariyi yakalamak için soruşturma başlattı.</h2>
      <address><time datetime="2019-11-23T07:17:00+00:00">23 Nov 2019, 07:17</time> by <a rel="author">Haber Merkezi</a></address>
      <p>DENİZLİ (AA)<br/>Beyağaç’ta “cinsel istismar” iddiasıyla polis tarafından gözaltına alınan Tarık G. (23), sevk edildiği Kale Adliyesi’nde, çıkarıldığı nöbetçi sulh ceza hakimliğince tutuklandı.</p>
      <p>Buradan Kocabaş Mahallesi’ndeki Denizli Ceza İnfaz Kurumu’na getirilen zanlı, elleri kelepçeli şekilde cezaevi kapısından firar etti.</p>
      <p>Durumun bildirilmesi üzerine bölgeye sevk edilen polis ve jandarma ekipleri, şüphelinin kaçış istikametinde arama çalışması başlattı.</p>
      <p>Bölgede geniş çaplı çalışma yapan ekipler, araçlarla ve ellerinde fenerlerle şüpheli araçları ve bagajlarını kontrol etti.</p>
    </article>
  </body>
</html>