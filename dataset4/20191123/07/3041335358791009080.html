<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/23/world/anantolou-teli-tou-2020-to-proto-aeroplanoforo-tis-tourkias/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-23T07:46:14+00:00"/>
    <meta property="og:title" content="«Αναντολού» : Τέλη του 2020 το πρώτο αεροπλανοφόρο της Τουρκίας"/>
    <meta property="og:description" content="Το «Αναντολού» θα έχει μήκος 231 μέτρα, πλάτος 32 και βάρος 27 χιλιάδες τόνους. Η πίστα του θα έχει μήκος 180 και θα μπορεί να μεταφέρει 12 αεροσκάφη, 6 με 8 ελικόπτερα και 1200 στρατιώτες."/>
  </head>
  <body>
    <article>
      <h1>«Αναντολού» : Τέλη του 2020 το πρώτο αεροπλανοφόρο της Τουρκίας</h1>
      <h2>Το «Αναντολού» θα έχει μήκος 231 μέτρα, πλάτος 32 και βάρος 27 χιλιάδες τόνους. Η πίστα του θα έχει μήκος 180 και θα μπορεί να μεταφέρει 12 αεροσκάφη, 6 με 8 ελικόπτερα και 1200 στρατιώτες.</h2>
      <address><time datetime="2019-11-23T07:46:14+00:00">23 Nov 2019, 07:46</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Στα τέλη του 2020 αναμένεται να παραδοθεί στο τουρκικό πολεμικό ναυτικό το αεροπλανοφόρο «Αναντολού», πλέον το μεγαλύτερο τουρκικό πολεμικό πλοίο της γείτονος, συμφωνα με τον πρόεδρο της τουρκικής αμυντικής βιομηχανίας Ισμαήλ Ντεμίρ.</p>
      <p>«Λάβαμε μέτρα για να είναι έτοιμο περίπου ένα χρόνο νωρίτερα. Στα τέλη του 2020 θα παραδώσουμε το αεροπλανοφόρο στο πολεμικό ναυτικό μας» δήλωσε ο  πρόεδρος της Τουρκικής Αμυντικής Βιομηχανίας Ισμαήλ Ντεμίρ.</p>
      <p>
        <a href="https://www.in.gr/2019/11/22/plus/perierga/lygizei-gramma-7xronis-agie-vasili-thelo-spiti-kai-fai/">«Ράγισε» καρδιές το γράμμα 7χρονης στον Άη Βασίλη</a>
      </p>
      <p>Το «Αναντολού» θα έχει μήκος 231 μέτρα, πλάτος 32 και βάρος 27 χιλιάδες τόνους. Η πίστα του θα έχει μήκος 180 μέτρα και θα μπορεί να μεταφέρει 12 αεροσκάφη, 6-8 ελικόπτερα και 1200 στρατιώτες.</p>
      <p>Το αεροπλανοφόρο που κατασκευάζεται στα ναυπηγία της Τουρκίας στην Τούζλα επισκέφθηκε χθες ο Ισμαήλ Ντεμίρ και είπε «μακάρι από δω και μπρος η Τουρκία να έχει μια ξεχωριστή θέση στον κόσμο σε αυτού του είδους τα πλοία».</p>
      <h3>Πολυεθνική άσκηση «Νηρηίς»</h3>
      <p>Στα καθ' ημάς, δεκάδες πολεμικά πλοία, ελληνικά και ξένα, αναπτύσσονται πάντως αυτές τις ώρες στη θαλάσσια περιοχή μεταξύ Κρήτης και Κυκλάδων για να λάβουν μέρος στη μεγάλη πολυεθνική άσκηση “ΝΗΡΗΙΣ”, που διεξάγεται με ευθύνη της χώρας μας. Στην άσκηση που θα διαρκέσει μέχρι και την ερχόμενη Παρασκευή, μετέχουν και δυνάμεις με Νατοϊκό “καπέλο”, όχι όμως από την Τουρκία.</p>
      <p>Σύμφωνα με την τουρκική εφημερίδα, οι ΗΠΑ είναι η χώρα με τα περισσότερα αεροπλανοφόρα στον κόσμο (19), ανάμεσά στα οποία το αεροπλανοφόρο Χάρι Τρούμαν που είχε σταλεί στη Συρία και το αεροπλανοφόρο Αβραάμ Λίνκολν που μπορεί να μεταφέρει 90 αεροπλάνα.</p>
      <p>Πάντως από τα 19 αεροπλανοφόρα μόλις τα 10 θεωρούνται πλήρως ενεργά σε επιχειρησιακό επίπεδο.</p>
      <p>Η Ρωσία έχει ένα αεροπλανοφόρο, το Κουζνέτσοφ, το οποίο μπορεί να μεταφέρει 30 αεροσκάφη. Από ένα αεροπλανοφόρο έχουν επίσης η Βραζιλία, η Ινδία, η Ταϋλάνδη, η Ιταλία και η Γαλλία. Η Βρετανία έχει δύο αεροπλανοφόρα.</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>