<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200486/%D8%A7%D8%B1%D8%AF%D9%88%D8%BA%D8%A7%D9%86-%D8%A7%D8%AC%D8%A7%D8%B2%D9%87-%D8%A7%DB%8C%D8%AC%D8%A7%D8%AF-%D8%B1%D8%B9%D8%A8-%D9%88-%D9%88%D8%AD%D8%B4%D8%AA-%D8%AF%D8%B1-%D8%B4%D9%85%D8%A7%D9%84-%D8%B3%D9%88%D8%B1%DB%8C%D9%87-%D8%B1%D8%A7-%D9%86%D9%85%DB%8C-%D8%AF%D9%87%DB%8C%D9%85"/>
    <meta property="og:site_name" content="ایسنا"/>
    <meta property="article:published_time" content="2019-11-23T07:12:37+00:00"/>
    <meta property="og:title" content="اردوغان: اجازه ایجاد رعب و وحشت در شمال سوریه را نمی‌دهیم"/>
    <meta property="og:description" content="رئیس جمهور ترکیه گفت، دولت آنکارا اجازه ایجاد رعب و وحشت در شمال سوریه را نمی‌دهد."/>
  </head>
  <body>
    <article>
      <h1>اردوغان: اجازه ایجاد رعب و وحشت در شمال سوریه را نمی‌دهیم</h1>
      <address><time datetime="2019-11-23T07:12:37+00:00">23 Nov 2019, 07:12</time> by <a rel="author">ایراندخت آذر شکیب</a></address>
      <p>رئیس جمهور ترکیه گفت، دولت آنکارا اجازه ایجاد رعب و وحشت در شمال سوریه را نمی‌دهد.</p>
      <p>به گزارش ایسنا، به نقل از خبرگزاری آناتولی، رجب طیب اردوغان، رئیس جمهوری ترکیه گفت: تروریست‌های پ.ک.ک و یگان‌های مدافع خلق کرد به دنبال ایجاد رعب و وحشت در شمال سوریه هستند اما ما به آنها چنین فرصتی را نمی‌دهیم.</p>
      <p>وی ادامه داد، ترکیه انبارهایی را در منطقه یافته که محل نگهداری ۳۲ تا ۳۳ هزار کامیون پر از تسلیحات هستند که از مناطق مختلف به دست این تروریست‌ها می‌رسد. ما اکنون در حال جمع آوری آنها هستیم.</p>
      <p>رئیس جمهوری ترکیه همچنین گفت: نیروهای مسلح ترکیه در جریان عملیات خود در شمال شرق سوریه در کنار ارتش ملی سوریه "شهید" داده‌اند.</p>
      <p>ترکیه در نهم اکتبر سال جاری میلادی عملیات خود با عنوان "چشمه صلح" را به بهانه حذف تروریست‌ها از شمال شرق سوریه آغاز کرد.</p>
      <p>ترکیه می‌خواهد تروریست‌های پ.ک.ک و یگان‌های مدافع خلق از منطقه بیرون بروند تا بتواند منطقه به اصطلاح "امنی" را برای بازگشت دو میلیون آواره سوری ایجاد کند. </p>
      <p>انتهای پیام</p>
    </article>
  </body>
</html>