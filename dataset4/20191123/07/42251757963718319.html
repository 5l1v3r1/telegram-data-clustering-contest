<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a315365-U-koliko-situacija-VAR-nije-bio-u-pravu.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T07:50:00+00:00"/>
    <meta property="og:title" content="U koliko situacija VAR nije bio u pravu?"/>
    <meta property="og:description" content="Šef vrhovnog sudijskog tela Premijer lige Majk Rajli ocenio je da VAR u četiri slučaja 'izabrao' najgoru moguću opciju u utakmicama pre reprezentativne pauze."/>
  </head>
  <body>
    <article>
      <h1>U koliko situacija VAR nije bio u pravu?</h1>
      <h2>Šef vrhovnog sudijskog tela Premijer lige Majk Rajli ocenio je da VAR u četiri slučaja 'izabrao' najgoru moguću opciju u utakmicama pre reprezentativne pauze.</h2>
      <address><time datetime="2019-11-23T07:50:00+00:00">23 Nov 2019, 07:50</time> by <a rel="author">Ivana Salapura</a></address>
      <figure>
        <img src="https://sportklub.rs/Picture/167202/jpeg/Sudija"/>
        <figcaption>
          <cite>Warren Little, Getty Images Sport</cite>
        </figcaption>
      </figure>
      <p>Rajli je na sastanku sa predstavnicima svih 20 klubova istakao da su upotrebom VAR u četiri slučaja preinačene ispravne odluke sudija na terenu.</p>
      <p><i>"Daleko smo od savršenstva i moramo da unapredimo način na koji radimo određene stvari"</i>, rekao je Rajli.</p>
      <p>
        <i>"Deo procesa razumevanja onog što je 'jasno i očigledno' je da će biti situacija u kojima nećemo intervenisati, iako će mnogi misliti da bi rebalo. Ali i to je bolje nego da intervenišemo i svi kažu da nije trebalo. Postoje stvari u kojima moramo da budemo bolji, a one podrazumevaju i doslednost u donošenju odluka, kao i vremenski raspored".</i>
      </p>
      <p>Odluke na koje se kritika odnosi je dosuđeni penal u meču Brajton - Everton (3:2) posle duela Majkla Kina i Arona Konolija, dosuđeni kazneni udarac u meču između Noriča i Mančester Junajteda (1:3) posle duela Danijela Džejmsa i Bena Godfreja, poništen gol Sokratisa u meču između Arsenala i Kristal Plasa (2:2), te penal na meču između Votforda i Čelsija (1:2) posle duela Delofeua i Žoržinja.</p>
    </article>
  </body>
</html>