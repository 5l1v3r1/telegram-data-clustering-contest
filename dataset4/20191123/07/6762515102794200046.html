<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/pilka-nozna/ligi-zagraniczne/laliga/real-madryt/luka-modric-oceniony-przez-zlatko-dalicia-trenera-kadry/7jm2lv6"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-23T07:00:00+00:00"/>
    <meta property="og:title" content="Zlatko Dalić: Luka Modrić wygrał ze mną i ruszył w świat"/>
    <meta property="og:description" content="Bez niego pewnie nie osiągnęliśmy tak wiele. Później został wybrany na najlepszego piłkarza świata. Jeżeli dostajesz Złotą Piłkę w czasach Cristiano Ronaldo, Lionela Messiego czy Neymara, musisz na nią naprawdę zasługiwać. To coś znaczy – mówi o Luce Modriciu Zlatko Dalić, selekcjoner reprezentacji Chorwacji."/>
  </head>
  <body>
    <article>
      <h1>Zlatko Dalić: Luka Modrić wygrał ze mną i ruszył w świat</h1>
      <address><time datetime="2019-11-23T07:00:00+00:00">23 Nov 2019, 07:00</time> by <a rel="author" href="https://www.przegladsportowy.pl/autorzy/mateusz-janiak" target="_blank">Mateusz Janiak</a></address>
      <p>
        <b>Bez niego pewnie nie osiągnęliśmy tak wiele. Później został wybrany na najlepszego piłkarza świata. Jeżeli dostajesz Złotą Piłkę w czasach Cristiano Ronaldo, Lionela Messiego czy Neymara, musisz na nią naprawdę zasługiwać. To coś znaczy – mówi o Luce Modriciu Zlatko Dalić, selekcjoner reprezentacji Chorwacji.</b>
      </p>
      <p>
        <a href="https://plebiscyt.przegladsportowy.pl/">Głosuj na Roberta Lewandowskiego w 85. Plebiscycie „Przeglądu Sportowego” &gt;&gt;</a>
      </p>
      <p>
        <b>MATEUSZ JANIAK: Pamięta pan pierwsze spotkanie z Luką Modriciem?</b>
      </p>
      <p><b>ZLATKO DALIĆ</b>: Nie, nie potrafię sobie tego przypomnieć. Od zawsze śledziłem wyniki kadry jako kibic i z występami Luki w reprezentacji wiążą się moje pierwsze wspomnienia z nim. Ale za to nie zapomnę ostatniego meczu Modricia w lidze chorwackiej. Prowadziłem wtedy HNK Rijeka, pojechaliśmy do Zagrzebia na spotkanie z Dinamem. Sprawili nam lanie 1:6, zdobyli mistrzostwo i Luka pojechał w świat.</p>
      <p>
        <b>Najlepsze wspomnienie z Modriciem? Pewnie srebro z mundialu w Rosji...</b>
      </p>
      <p>Oczywiście, nie ma innej opcji. Wykonaliśmy tam fantastyczną robotę, a Luka był naszym kapitanem. Bez niego pewnie nie osiągnęliśmy tak wiele. Później został wybrany na najlepszego piłkarza świata. Jeżeli dostajesz Złotą Piłkę w czasach Cristiano Ronaldo, Lionela Messiego czy Neymara, musisz na nią naprawdę zasługiwać. To coś znaczy.</p>
      <p>
        <b>W sobotę awansowaliście do EURO 2020. Liczycie na podobny sukces, jak w Rosji?</b>
      </p>
      <p>Mamy bardzo dobry, silny zespół. Możemy zrobić coś dużego, ale trzeba pamiętać, że Chorwacja jest małym krajem, nie mamy wielu klasowych piłkarzy. 15–20 zawodników prezentuje odpowiedni poziom. Zrobię wszystko, by byli gotowi na przyszłoroczny turniej.</p>
      <p>
        <b>Kto jest lepszym napastnikiem – Mario Mandžukić czy Robert Lewandowski?</b>
      </p>
      <p>Obaj są świetni, ale różni. Mario może grać na skrzydle, Lewandowski lepiej czuje się w ataku. Jestem dużym fanem talentu Polaka, strzela mnóstwo goli dla Bayernu i reprezentacji. To wyjątkowy zawodnik.</p>
      <related>
        <a href="http://onet.tv/s/przegladsportowy/luis-enrique-wraca-do-pracy-z-wizerunkowego-punktu-widzenia-nie-dalo-sie-gorzej/dbwwh9"/>
      </related>
    </article>
  </body>
</html>