<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191123-golodomor-v-ukrayini-10-faktiv-pro-akt-genotsidu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-23T07:33:18+00:00"/>
    <meta property="og:title" content="Голодомор в Україні: 10 фактів про акт геноциду"/>
    <meta property="og:description" content="Щороку в четверту суботу листопада в Україні вшановують пам’ять жертв Голодомору. Головні факти про штучний масовий голод, організований комуністичним режимом у 1932-1933 роках – у нашому матеріалі."/>
  </head>
  <body>
    <article>
      <h1>Голодомор в Україні: 10 фактів про акт геноциду</h1>
      <address>
        <time datetime="2019-11-23T07:33:18+00:00">23 Nov 2019, 07:33</time>
      </address>
      <p>Щороку в четверту суботу листопада в Україні вшановують пам’ять жертв Голодомору. Головні факти про штучний масовий голод, організований комуністичним режимом у 1932-1933 роках – у нашому матеріалі.</p>
      <p>У 2019 році День пам’яті жертв Голодомору припадає на 23 листопада, тобто четверту суботу листопада.</p>
      <p>Ми пропонуємо згадати головні факти про Голодомор 1932-1933 в Україні, який визнали геноцидом українського народу понад 20 країн.</p>
      <p>
        <b>Читайте: <a href="https://fakty.com.ua/ua/ukraine/20191122-shho-take-golodomor-i-chomu-vin-rozpochavsya/">Що таке Голодомор і чому він почався</a></b>
      </p>
      <p><b>1</b>. Штучний голод забрав життя <b>3 млн 943 тис. українців.</b> Це останні дані Інституту демографії та соціальних досліджень імені Птухи НАН України.</p>
      <p><b>2.</b> З тодішніх семи областей України найбільше постраждали Київська та Харківська, де померли понад 1 млн осіб. Найменше жертв було в Чернігівській та Донецькій областях.</p>
      <p><b>3.</b> Доведені до відчаю селяни їли тіла своїх чи сусідських померлих дітей. За деякими даними, за канібалізм під час Голодомору засудили понад 2,5 тис. людей.</p>
      <p><b>4.</b> У пресі перша згадка про голод в СРСР з’явилася у грудні 1933 року. В газеті Manchester Guardian вийшли три статті британського журналіста Малкольма Маґеріджа. Він розповів, що в Україні та на Кубані люди помирають від голоду. Після цього радянська влада заборонила іноземним журналістам їздити в ці регіони.</p>
      <p><b>5.</b> На рівні офіційного партійного керівництва слово <b>Голодомор</b> вперше прозвучало в грудні 1987 року. Перший секретар ЦК КПРС <b>Володимир Шербицький</b> на урочистостях з нагоди 70-ліття УРСР визнав факт голоду.</p>
      <p><b>6.</b> ЦК Компартії України у 1990 році дозволив публікацію книги Голод 1932-1933 рр. в Україні: очима істориків, мовою документів.</p>
      <p><b>7.</b> А у 2006-му СБУ розсекретила понад п’ять тисяч сторінок державних архівів про Голодомор.</p>
      <p><b>8.</b> Автор терміна <b>геноцид</b>, польський та американський юрист <b>Рафаель Лемкін</b> у 1953 році першим із фахівців міжнародного права <b>визначив винищення української нації сталінским режимом як геноцид</b>.</p>
      <p><b>9.</b> Верховна Рада у 2006 році офіційно визнала Голодомор 1932-33 років геноцидом українського народу.</p>
      <p><b>10.</b> Парламентська асамблея Ради Європи у 2010 році відмовилася визнавати голод геноцидом українців, проте визнала сталінський режим винним у масовому голоді в СРСР.</p>
      <figure>
        <img src="https://fakty.com.ua/wp-content/uploads/2019/11/22/1146680_217327621759122_488063554_n-1-768x509.jpg?1574435142"/>
      </figure>
      <p>Фото: Голодомор-Геноцид: Україна пам’ятає</p>
      <p>До речі, згідно з результатами опитування, яке провела соціологічна група Рейтинг, 82% українців вважають <a href="https://fakty.com.ua/ua/ukraine/20191119-skilky-ukrayintsiv-vvazhayut-golodomor-genotsydom-opytuvannya/">Голодомор 1932-1933 років</a> геноцидом. Не згодні 11% опитаних і 7% не змогли відповісти.</p>
    </article>
  </body>
</html>