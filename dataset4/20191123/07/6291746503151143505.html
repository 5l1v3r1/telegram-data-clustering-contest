<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/23/colombia-bomba-polizia/"/>
    <meta property="og:site_name" content="Il Post"/>
    <meta property="article:published_time" content="2019-11-23T07:18:15+00:00"/>
    <meta property="og:title" content="In Colombia, tre agenti di polizia sono stati uccisi da una bomba a Santander de Quilichao"/>
    <meta property="og:description" content="Venerdì tre agenti di polizia sono stati uccisi da una bomba esplosa vicino a una caserma di polizia a Santander de Quilichao, una città nell'ovest della Colombia. Reuters, citando fonti di polizia, dice che nell'esplosione sono stati feriti anche 10 agenti e che maggiori informazioni su quello che è successo"/>
  </head>
  <body>
    <article>
      <h1>In Colombia, tre agenti di polizia sono stati uccisi da una bomba a Santander de Quilichao</h1>
      <address>
        <time datetime="2019-11-23T07:18:15+00:00">23 Nov 2019, 07:18</time>
      </address>
      <p>Venerdì tre agenti di polizia <a href="https://www.reuters.com/article/us-colombia-strike/three-colombia-police-killed-in-bombing-after-thousands-gather-for-renewed-protests-idUSKBN1XW1MN">sono stati uccisi da una bomba</a> esplosa vicino a una caserma di polizia a Santander de Quilichao, una città nell’ovest della Colombia. Reuters, citando fonti di polizia, dice che nell’esplosione sono stati feriti anche 10 agenti e che maggiori informazioni su quello che è successo verranno dati durante una conferenza stampa sabato mattina. Per ora non sono state fatte ipotesi su chi possa aver messo la bomba, ma la regione di Santander de Quilichao è nota per il traffico di droga e per la presenza di potenti gruppi criminali. Della bomba si sta però parlando perché in Colombia <a href="https://www.ilpost.it/2019/11/22/colombia-proteste-contro-il-governo/">da giovedì sono iniziate grosse manifestazioni contro il governo</a>, dopo quelle che nelle ultime settimane ci sono state in tanti altri paesi sudamericani. A Bogotà, la capitale, dove ci sono state le manifestazioni più grosse, venerdì il sindaco ha imposto il coprifuoco e vietato la vendita di alcolici per cercare di limitare le proteste.</p>
    </article>
  </body>
</html>