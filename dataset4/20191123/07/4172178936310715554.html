<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/podosfairo/superleague/article/74270/super-league-1-epixeirisi-nea-smyrni-gia-olympiako-sti-lamia-i-xanthi"/>
    <meta property="og:site_name" content="ΦΩΣ"/>
    <meta property="article:published_time" content="2019-11-23T07:10:18+00:00"/>
    <meta property="og:title" content="Super League 1: Επιχείρηση «Νέα Σμύρνη» για Ολυμπιακό, στη Λαμία η Ξάνθη"/>
    <meta property="og:description" content="Δύο ματς σε Πλατεία και Λαμία ανοίγουν την αυλαία της 11ης αγωνιστικής της Super League 1 το Σάββατο (23/11)."/>
  </head>
  <body>
    <article>
      <h1>Super League 1: Επιχείρηση «Νέα Σμύρνη» για Ολυμπιακό, στη Λαμία η Ξάνθη</h1>
      <h2>Δύο ματς σε Πλατεία και Λαμία ανοίγουν την αυλαία της 11ης αγωνιστικής της Super League 1 το Σάββατο (23/11).</h2>
      <address><time datetime="2019-11-23T07:10:18+00:00">23 Nov 2019, 07:10</time> by <a rel="author">ΦΩΣ TEAM</a></address>
      <p>Ο<b> Ολυμπιακός</b> ετοιμάζεται για μία δύσκολη εβδομάδα με <b>Τότεναμ</b> κα<b>ι ΠΑΟΚ</b>, ωστόσο πριν από αυτά τα ματς καλείται να περάσει από τη<b> Νέα Σμύρνη</b> με αντίπαλο τον <b>Πανιώνιο</b> (23/11, 19:30, <b><i>LIVE στο fosonline.gr</i></b>) για την <b>11η αγωνιστική</b> της<b> Super League 1.</b></p>
      <p>Οι «ερυθρόλευκοι» θέλουν να πάρουν το διπλό και να παραμείνουν στην κορυφή της βαθμολογίας, με τον <b>Πέδρο Μαρτίνς</b> να ετοιμάζει αλλαγές σε σχέση με προηγούμενα ματς. Ο Πορτογάλος ετοιμάζει Λοβέρα αλλά και Γκασπάρ για το βασικό σχήμα, <a href="https://www.fosonline.gr/podosfairo/superleague/article/74230/me-gkigierme-kai-valmpoyena-i-apostoli-toy-olympiakoy">Γκιγιέρμε και Βαλμπουενά συμπεριλήφθηκαν στην αποστολή</a>, ενώ ο <a href="https://www.fosonline.gr/podosfairo/superleague/article/74244/olympiakos-o-neos-apokleismos-toy-koytri">Κούτρης έμεινε ξανά εκτός.</a></p>
      <p>Ο<b> Πανιώνιος</b> από την πλευρά έρχεται ανεβασμένος από διαδοχικά θετικά αποτελέσματα, έχοντας σβήσει την ποινή αφαίρεσης βαθμών. <a href="https://www.fosonline.gr/podosfairo/superleague/article/74228/h-apostoli-toy-panionioy-gia-ton-olympiako">Ο <b>Νίκι Παπαβασιλείου</b> δεν υπολογίζει τους τραυματίες <b>Μαξίμοβιτς</b> και <b>Μιλόγεβιτς</b></a>.</p>
      <p>
        <a href="https://www.fosonline.gr/podosfairo/superleague/article/74249/oi-systaseis-toy-martins-kai-o-no1-kindynos-toy-panionioy">Οι συστάσεις του Μαρτίνς και ο «Νο1» κίνδυνος του Πανιωνίου!</a>
      </p>
      <p>Στο άλλο ματς της ημέρας, η<b> Λαμία</b> υποδέχεται την <b>Ξάνθη (23/11, 20:00)</b>. Οι γηπεδούχοι προέρχονται από δύο σημαντικές νίκες με<b> Βόλο</b> και <b>ΑΕΛ,</b> δείχνοντας ότι μπορούν να μείνουν μακριά από την επικίνδυνη ζώνη. Ο<b> Άκης Μάντζιος</b> δεν αντιμετωπίζει προβλήματα με εξαίρεση τον εδώ και καιρό τραυματία<b> Σάσι.</b></p>
      <p>Η <b>Ξάνθη</b> ταξίδεψε στην πρωτεύουσα της Φθιώτιδας με σκοπό να βάλει τέλος στο <b>αρνητικό σερί</b> των τελευταίων 4 αγώνων <b>(3 ήττες, 1 ισοπαλία)</b>.</p>
      <h3>Το πρόγραμμα της 11ης αγωνιστικής της Super League 1</h3>
      <p><u><b>Σάββατο 23/11</b> </u><br/><b>19:30</b> Πανιώνιος - Ολυμπιακός<br/><b>20:00</b> Λαμία - Ξάνθη</p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/basket/euroleague/article/69179/to-panorama-tis-euroleague-stin-7i-thesi-o-panathinaikos"/>
        <a href="https://www.fosonline.gr/podosfairo/superleague/article/74249/oi-systaseis-toy-martins-kai-o-no1-kindynos-toy-panionioy"/>
        <a href="https://www.fosonline.gr/podosfairo/superleague/article/74218/xanthi-me-tesseris-apoysies-enopsei-lamias"/>
        <a href="https://www.fosonline.gr/polo/a-andron/article/74243/ston-dromo-toy-olympiakoy-o-ethnikos"/>
        <a href="https://www.fosonline.gr/podosfairo/superleague/article/74245/fifa-axiologoyme-tin-epistoli-toy-olympiakoy"/>
        <a href="https://www.fosonline.gr/podosfairo/superleague/article/74229/lamia-h-apostoli-gia-to-paixnidi-me-tin-xanthi"/>
      </related>
    </article>
  </body>
</html>