<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/gazdasag/20191123_Tovabb_dragul_a_Var_rekonstrukcioja"/>
    <meta property="og:site_name" content="HVG.hu"/>
    <meta property="article:published_time" content="2019-11-23T07:58:00+00:00"/>
    <meta property="og:title" content="Tovább drágul a Vár rekonstrukciója"/>
    <meta property="og:description" content="Kiderült, hogy nem gondoltak arra, a budai Várban régészeti előírások átrajzolhatják a terveket, ez 189 millióba került."/>
  </head>
  <body>
    <article>
      <h1>Tovább drágul a Vár rekonstrukciója</h1>
      <address><time datetime="2019-11-23T07:58:00+00:00">23 Nov 2019, 07:58</time> by <a rel="author">hvg.hu</a></address>
      <p>
        <b>Kiderült, hogy nem gondoltak arra, a budai Várban régészeti előírások átrajzolhatják a terveket, ez 189 millióba került.</b>
      </p>
      <p>189 millió forinttal meg kellett toldani a budai Várban zajló Csikós udvar projektet, vette észre az <a href="https://mfor.hu/cikkek/makro/ismet-dragul-a-budai-varnegyed-ujjaepitese.html?fbclid=IwAR1ICYcNfkpwUknd2VCYlx0O2FGm3RU1xjlEoZq-As1st5TR2iea4nAprB0">Mfor</a>, mert egyrészt a kivitelezők kérdéseire a mérnököknek a helyszínen kell választ adni, másrészt kisült, hogy régészeti előírások miatt át kell dolgozni a terveket.</p>
      <figure>
        <img src="https://img1.hvg.hu/image.aspx?id=1bc0d042-94f4-4bb4-9125-96e1c8678fdc&amp;view=b2dea50f-cee1-4f6e-b810-034566fbfb2e"/>
        <figcaption>Balról a lovarda, majd a főőrségi épület<cite>© MTI / Közti Zrt.</cite></figcaption>
      </figure>
      <p>A budai Vár megújulásának első ütemében visszaépítik a második világháború alatt megsérült, majd utána lebontott Stöckl-lépcsőt, a mellette lévő Főőrségi épületet, illetve a Lovardát, ezek a projektek közel vannak a teljes megvalósuláshoz, mindemellett a korábban a nyárra tervezett átadás csúszik. Ezek mind a Csikós udvar projekt részelemei, ez drágult most, a Középülettervező Zrt. számlázhat többet.</p>
      <p>A Várnegyed felújítására a kormány februárban 36 milliárd forintot adott, a lovarda és főőrségi épület újbóli megépítése most 8,27 milliárd forintnál tart.</p>
      <related>
        <a href="https://hvg.hu/itthon/20190829_Terkepre_vittuk_hogyan_vette_be_a_NER_a_Budai_Varat"/>
        <a href="https://hvg.hu/kkv/20191001_Mar_16_milliardnal_tart_a_budai_Var_falainak_megerositese"/>
      </related>
    </article>
  </body>
</html>