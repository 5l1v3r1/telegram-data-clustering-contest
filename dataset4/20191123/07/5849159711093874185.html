<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/cinema-news-telugu/omg-daddy-full-song-released-1-1-10610396.html"/>
    <meta property="og:site_name" content="ntnews.com"/>
    <meta property="article:published_time" content="2019-11-23T07:06:00+00:00"/>
    <meta property="og:title" content="ఐదుగురు సింగ‌ర్ల‌తో ఓ మై గాడ్ డాడీ సాంగ్"/>
    <meta property="og:description" content="స్టైలిష్ స్టార్ అల్లు అర్జున్ ఏది చేసిన కాస్త స్టైలిష్ గానే ఉంటుంది. త‌న తాజా చిత్రం అల‌.. వైకుంఠ‌పుర‌ములో ఓ సాంగ్‌ని ఐదుగురు సింగ‌ర్స్‌తో పాడించారు. థ‌మ‌న్ స్వ"/>
  </head>
  <body>
    <article>
      <h1>ఐదుగురు సింగ‌ర్ల‌తో ఓ మై గాడ్ డాడీ సాంగ్</h1>
      <address>
        <time datetime="2019-11-23T07:06:00+00:00">23 Nov 2019, 07:06</time>
      </address>
      <p>స్టైలిష్ స్టార్ అల్లు అర్జున్ ఏది చేసిన కాస్త స్టైలిష్ గానే ఉంటుంది. త‌న తాజా చిత్రం అల‌.. వైకుంఠ‌పుర‌ములో ఓ సాంగ్‌ని ఐదుగురు సింగ‌ర్స్‌తో పాడించారు. థ‌మ‌న్ స్వ‌ర‌క‌ల్ప‌న‌లో రూపొందిన ఈ ర్యాప్ సాంగ్ ఓ మై డాడీ అంటూ సాగ‌గా, రీసెంట్‌గా ఫుల్ సాంగ్ విడుద‌ల చేశారు.ఈ సాంగ్‌కి తెలుగు ర్యాప్‌ని బిగ్ బాస్ ఫేమ్ రోల్ రైడా పాడగా, ఇంగ్లిష్ ర్యాప్‌ని రాహుల్ నంబియార్ ఆలపించారు. ఫిమేల్ ర్యాప్‌ని లేడీ కాష్ పాడారు. బిగ్ బాస్ 3 విన్నర్ రాహుల్ సిప్లిగంజ్ ప్రధాన గీతాన్ని ఆలపించారు. బ్లాజీ అడిషనల్ సింగర్. మొత్తం మీద ఐదుగురు కలిసి ఒక వైవిధ్యమైన తెలుగు ర్యాప్ సాంగ్‌ను పాడి ప్రేక్ష‌కుల ముందుకు తీసుకొచ్చారు. విదేశాల‌లో విదేశీ డ్యాన్స‌ర్లతో చిత్రీక‌రించిన ఈ సాంగ్ ఆడియ‌న్స్‌కి మాంచి థ్రిల్ ఇవ్వ‌డం ఖాయం అంటున్నారు. ఓ మై గాడ్ డాడీ సాంగ్ని అల్లు రామ‌లింగ‌య్య‌కి అంకిత‌మిచ్చారు. ఇక చిత్రం నుండి ఇప్ప‌టికే విడుద‌లైన సామ‌జ‌ర‌గ‌మ‌నా, రాములో రాములో సాంగ్స్‌కి మంచి రెస్పాన్స్ వ‌చ్చిన విష‌యం తెలిసిందే. <br/><br/>ఈ చిత్రంలో బన్నీ సరసన పూజా హెగ్డే హీరోయిన్‌గా నటిస్తున్నారు. బాలీవుడ్ నటి టబు కీలక పాత్ర పోషిస్తున్నారు. రాజేంద్ర ప్రసాద్, సచిన్ ఖేడ్కర్, తనికెళ్ల భరణి, మురళీ శర్మ, సముద్రఖని, జయరాం, సునీల్, నవదీప్, సుశాంత్, నివేతా పేతురాజ్, రోహిణి, బ్రహ్మాజీ, అజయ్, హర్షవర్థన్, రాహుల్ రామకృష్ణ.. ఇలా భారీ తారాగ‌ణంతో త్రివిక్ర‌మ్ చిత్రాన్ని తెర‌కెక్కిస్తున్నారు. అల్లు అరవింద్, ఎస్.రాధాకృష్ణ (చినబాబు) చిత్రాన్ని నిర్మిస్తున్నారు.</p>
      <figure>
        <iframe src="https://www.youtube.com/embed/JnxokaXq6TM" width="640" height="360" data-service="Youtube" scrolling="no"/>
      </figure>
    </article>
  </body>
</html>