<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200494/%D8%AC%D8%A7%DB%8C%DA%AF%D8%A7%D9%87-%DB%8C%D8%A7%D8%B2%D8%AF%D9%87%D9%85-%D8%AA%DB%8C%D9%85-%D8%B1%DB%8C%DA%A9%D8%B1%D9%88-%D9%85%D8%B1%D8%AF%D8%A7%D9%86-%D8%A7%DB%8C%D8%B1%D8%A7%D9%86-%D8%AF%D8%B1-%D9%85%D8%B1%D8%AD%D9%84%D9%87-%D9%85%D9%82%D8%AF%D9%85%D8%A7%D8%AA%DB%8C-%D9%82%D9%87%D8%B1%D9%85%D8%A7%D9%86%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-23T07:21:40+00:00"/>
    <meta property="og:title" content="جایگاه یازدهم تیم ریکرو مردان ایران در مرحله مقدماتی قهرمانی آسیا"/>
    <meta property="og:description" content="در نخستین روز از رقابتهای تیروکمان قهرمانی آسیا که در بانکوک تایلند در حال برگزاری است، تیم ریکرو مردان در مرحله مقدماتی به مصاف حریفان خود رفت و در جدول رده‌بندی در جایگاه یازدهم قرار گرفت."/>
  </head>
  <body>
    <article>
      <h6 class="kicker">رقابتهای تیروکمان قهرمانی آسیا - تایلند</h6>
      <h1>جایگاه یازدهم تیم ریکرو مردان ایران در مرحله مقدماتی قهرمانی آسیا</h1>
      <address><time datetime="2019-11-23T07:21:40+00:00">23 Nov 2019, 07:21</time> by <a rel="author">ظریفه ملک‌پور</a></address>
      <p>در نخستین روز از رقابتهای تیروکمان قهرمانی آسیا که در بانکوک تایلند در حال برگزاری است، تیم ریکرو مردان در مرحله مقدماتی به مصاف حریفان خود رفت و در جدول رده‌بندی در جایگاه یازدهم قرار گرفت.</p>
      <p>به گزارش ایسنا، در نخستین روز از رقابت‌های تیروکمان قهرمانی آسیا که در بانکوک تایلند در حال برگزاری است، کمانداران ریکرو در بخش انفرادی و تیمی در مرحله مقدماتی به مصاف حریفان خود رفتند که در جدول رده‌بندی مرحله مقدماتی تیم ریکرو مردان با ۱۹۱۷ امتیاز در جایگاه یازدهم ایستاد.</p>
      <p>در این مسابقات و در بخش ریکرو تیمی مردان کمانداران ایران با ترکیب میلاد وزیری، رضا شبانی و صادق اشرفی در مرحله مقدماتی به مصاف حریفان خود رفتند که با کسب ۱۹۱۷ امتیاز در جدول رده‌بندی در جایگاه یازدهم قرار گرفت. تیم ریکرو مردان در مرحله اول حذفی استراحت دارد و در دور بعد به مصاف تیم قزاقستان می‌رود.</p>
      <p>همچنین در مرحله مقدماتی ریکرو انفرادی مردان، رضا شبانی با ۶۴۱ امتیاز سی‌ و پنجم شد. وی در دور  اول مرحله حذفی به مصاف کمانداری از ترکمنستان می‌رود.</p>
      <p>میلاد وزیری دیگر کماندار ایران در جدول رده‌بندی مرحله مقدماتی با ۶۴۰ امتیاز در رده سی‌و هشتم ایستاد. وی در دور اول مرحله حذفی با کمانداری از نپال دیدار خواهد داشت.</p>
      <p>صادق اشرفی نیز در مرحله مقدماتی ریکرو انفرادی مردان با ۶۳۶ امتیاز در جایگاه چهل و سوم قرار گرفت. وی در مرحله اول حذفی به مصاف کمانداری از عربستان می‌رود.</p>
      <p>امین پیرعلی دیگر نماینده ایران در مرحله مقدماتی رقابتهای قهرمانی آسیا با ۶۲۹ امتیاز چهل و نهم شد. وی در دور اول حذفی با کمانداری از فیلیپین رقابت خواهد کرد.</p>
      <p>این رقابتها در بخش ریکرو انفرادی و تیمی زنان در حال برگزاری است.</p>
      <p>انتهای پیام</p>
    </article>
  </body>
</html>