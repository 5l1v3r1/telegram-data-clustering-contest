<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/kucheta-i-kotki-nadushvat-raka-na-stopanite-si-407404.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T07:51:17+00:00"/>
    <meta property="og:title" content="Кучета и котки надушват рака на стопаните си"/>
    <meta property="og:description" content="Изследване показало, че 97% от четириногите различават здравата от болната кръв по миризма"/>
  </head>
  <body>
    <article>
      <h1>Кучета и котки надушват рака на стопаните си</h1>
      <address>
        <time datetime="2019-11-23T07:51:17+00:00">23 Nov 2019, 07:51</time>
      </address>
      <p>Стефани Хърфел признала, че преди 6 години нейното куче Сиера започнала да се държи странно. То често застанало пред стопанката си, душило ѝ корема и слагало върху носа си върху него. Отначало Стефани не реагирала на поведението на домашния любимец, но след няколко дни тя открила, че Сиера се скрила зад един шкаф, свила се на кълбо и си скрила носа под опашката.</p>
      <p>„Малката ѝ муцунка беше мокра, а веждите намръщени”, разказа Хърфел.</p>
      <p>Странното поведение на кучето, а също започналите болки в корема накарали жената да потърси медицинска помощ. Лекарите открили у нея трета фаза на рак на яйчниците и започнали незабавно лечение, което довело до ремисия.</p>
      <p>Лекуващият лекар, онкологът Дейвид Кушнер смята, че поведението на кучето има логично обяснение. Научните изследвания бяха потвърдили, че в 97% от случаите кучетата са способни да различават здравата от болната кръв по миризмата.</p>
      <p>„Тази област от изследванията е много интересна. Тя разглежда възможността от използването на кучешкия нюх за откриване на ракови тумори”, сподели изследователката Хедър Джанкейра.</p>
      <p>По-рано имаше съобщение за котка, която спасила стопанката си от рак. Тя постоянно скачала върху гърдите на жената и се държала странно. По-късно лекарите открили у жената рак на гърдата.</p>
    </article>
  </body>
</html>