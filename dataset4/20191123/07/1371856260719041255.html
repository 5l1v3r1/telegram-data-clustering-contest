<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.proiezionidiborsa.it/unalleanza-nel-settore-bancario-potrebbe-far-esplodere-al-rialzo-nexi/"/>
    <meta property="og:site_name" content="Proiezioni di Borsa"/>
    <meta property="article:published_time" content="2019-11-23T07:22:15+00:00"/>
    <meta property="og:title" content="Un’alleanza nel settore bancario potrebbe far esplodere al rialzo NEXI"/>
    <meta property="og:description" content="Negli ultimi giorni si è parlato di un' alleanza nel settore bancario tra NEXI e Intesa Sanpaolo (La migliore banca d’Italia come si comporterà nel 2020?)"/>
  </head>
  <body>
    <article>
      <h1>Un’alleanza nel settore bancario potrebbe far esplodere al rialzo NEXI</h1>
      <address><time datetime="2019-11-23T07:22:15+00:00">23 Nov 2019, 07:22</time> by <a rel="author">Redazione</a></address>
      <p>Negli ultimi giorni si è parlato di un’ alleanza nel settore bancario tra NEXI e Intesa Sanpaolo (<a href="https://www.proiezionidiborsa.it/la-migliore-banca-ditalia-come-si-comportera-nel-2020/">La migliore banca d’Italia come si comporterà nel 2020?</a>) che potrebbe avere importanti conseguenze sia sull’assetto societario delle due aziende che sul volume degli affari.</p>
      <p>Ma in che cosa consisterebbe questa alleanza nel settore bancario?</p>
      <p>Intesa Sanpaolo e Nexi hanno in corso contatti per un’eventuale alleanza nel settore dei sistemi di pagamento. Come dichiarato da Carlo Messina, CEO di NEXI, le due società stanno esaminando eventuali operazioni finalizzate al rafforzamento della partnership commerciale già in essere tra le parti. Tali eventuali operazioni non configurerebbero per Intesa Sanpaolo obblighi di promozione di un’offerta pubblica di acquisto.</p>
      <p>Questa operazione se dovesse concretizzarsi potrebbe avere un impatto molto importante sui conti delle due società. Non solo, infatti, il giro d’affari dei sistemi di pagamento è comunque enorme,  ma potrebbe diventarlo ancora di più se sarà portata avanti la lotta al contante dal governo Conte 2.</p>
      <p>Vista la differenza di capitalizzazione tra le due società, questa alleanza nel settore bancario potrebbe avere un impatto molto importante soprattutto sui conti di NEXI che, guarda caso, nelle ultime tre sedute ha guadagnato circa il 7%. Potrebbe, quindi, essere questo il momento giusto per investire sul titolo NEXI.</p>
      <p>Per approfondimenti sul titolo NEXI <a href="https://www.proiezionidiborsa.it/tag/nexi/">clicca qui</a>.</p>
      <h3>Le raccomandazioni su NEXI degli analisti</h3>
      <p>Il giudizio degli analisti su NEXI è molto buono, visto che il consenso medio è Outperform. I margini di apprezzamento al rialzo, però, sono molto limitati. Nello scenario più ottimistico la sottovalutazione rispetto al prezzo obiettivo medio è del 15%. Nello scenario più pessimistico, invece, il titolo risulta essere sopravvalutato del  12%</p>
      <p>Lo scenario medio, invece, vede una sottovalutazione del titolo pari al 5% circa.</p>
      <table bordered="">
        <tr>
          <td>Consenso medio</td>
          <td>OUTPERFORM</td>
        </tr>
        <tr>
          <td>Numero di analisti</td>
          <td>12</td>
        </tr>
        <tr>
          <td>Prezzo obiettivo medio</td>
          <td>10,51  €</td>
        </tr>
        <tr>
          <td>Ultimo prezzo di chiusura</td>
          <td>10,00  €</td>
        </tr>
        <tr>
          <td>Spread / Prezzo obiettivo massimo</td>
          <td>15,0%</td>
        </tr>
        <tr>
          <td>Spread / Prezzo obiettivo medio</td>
          <td>5,08%</td>
        </tr>
        <tr>
          <td>Spread / Prezzo obiettivo minimo</td>
          <td>-12,0%</td>
        </tr>
      </table>
      <h3>Analisi grafica e previsionale</h3>
      <p>NEXI  (<a href="https://it.tradingview.com/symbols/MIL-NEXI/">MIL-NEXI</a>) ha chiuso la seduta  del 22 novembre a quota 10€ in rialzo dello 0,78%  rispetto alla chiusura della seduta precedente.</p>
      <p>Le ultime sedute, seguite alle indiscrezioni sulla possibile alleanza nel settore bancario tra NEXI e Intesa Sanpaolo, hanno fatto invertire al rialzo la tendenza in corso. Il obiettivo è già stato centrato in area 9,8108€ (I° obiettivo di prezzo)  e adesso le quotazioni puntano al II° obiettivo di prezzo in area 10,52€. La massima estensione del rialzo in corso, invece, si trova in area 11,2192€.</p>
      <p>I ribassisti potrebbero prendere nuovamente il sopravvento con chiusure giornaliere inferiori a 9,81808€.</p>
      <figure>
        <img src="https://i1.wp.com/www.proiezionidiborsa.it/site/wp-content/uploads/2019/11/NEXI-Giornaliero.png"/>
        <figcaption>NEXI: proiezione rialzista in corso sul time frame giornaliero. La linea blu rappresenta i livelli di Running Bisector; la linea rossa i livelli de La Nuova Legge della Vibrazione.</figcaption>
      </figure>
      <related>
        <h4>Ti potrebbero interessare anche</h4>
        <a href="https://www.proiezionidiborsa.it/occasione-di-acquisto-per-una-delle-azioni-col-miglior-dividendo/"/>
        <a href="https://www.proiezionidiborsa.it/investire-i-propri-risparmi-nel-settore-del-lusso-con-moncler-conviene/"/>
        <a href="https://www.proiezionidiborsa.it/un-titolo-bancario-sopravvalutato-che-continua-a-crescere-quale-strategia-di-trading-seguire/"/>
      </related>
    </article>
  </body>
</html>