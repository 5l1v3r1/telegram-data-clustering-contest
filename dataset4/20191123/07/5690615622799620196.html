<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837369-u-britaniyi-partiya-dzhonsona-viperedzhaye-leyboristiv-na-10-opituvannya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T07:52:00+00:00"/>
    <meta property="og:title" content="У Британії партія Джонсона випереджає лейбористів на 10% - опитування"/>
    <meta property="og:description" content="КИЇВ. 23 листопада. УНН. Рейтинг британської Консервативної партії, яку очолює прем'єр-міністр Борис Джонсон, значно випереджає показник підтримки …"/>
  </head>
  <body>
    <article>
      <h1>У Британії партія Джонсона випереджає лейбористів на 10% - опитування</h1>
      <address><time datetime="2019-11-23T07:52:00+00:00">23 Nov 2019, 07:52</time> by <a rel="author">Денис Масліков</a></address>
      <p><b>КИЇВ. 23 листопада. УНН.</b> Рейтинг британської Консервативної партії, яку очолює прем'єр-міністр Борис Джонсон, значно випереджає показник підтримки опозиційної до неї Лейбористської партії. Згідно з представленими в п'ятницю, 22 листопада, результатами нещодавніх опитувань компанією Panelbase, консерватори мають рівень підтримки в 42%. Про це повідомляє <b>УНН</b> з посиланням на DW і Reuters.</p>
      <p>Нинішній результат на один відсотковий пункт менше показника за минулий тиждень. Попри це торі на 10% випереджають своїх опонентів лейбористів, у яких 32% підтримки. Утім, за останній тиждень популярність Лейбористської партії зросла на два відсотки, зазначають соціологи.</p>
      <p>Рейтинг Ліберальних демократів становить тепер 14%, що на один відсотковий пункт менше за результат минулого тижня, а партія Brexit набирає 3% підтримки, що на два відсоткових пункти менше за показник тижневої давності.</p>
      <p>Нагадаємо, 29 жовтня Палата громад проголосувала за проведення запропонованих прем'єр-міністром країни Борисом Джонсоном <a href="https://www.unn.com.ua/uk/news/1836209-opituvannya-konservativna-partiya-britaniyi-naperedodni-viboriv-maye-naybilshu-pidtrimku-z-2017-roku">позачергових виборів 12 грудня</a> цього року.</p>
      <p>Раніше британські ЗМІ повідомляли про наміри Бориса Джонсона набрати більшість у нижній палаті британського парламенту, щоб ухвалити запропоновану ним угоду про вихід Сполученого Королівства зі складу ЄС - так званий Brexit.</p>
    </article>
  </body>
</html>