<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/sestileta-dcera-jiriho-pomeje-54-anicka-chce-tatu-jeho-smrt-zatim-nestravila"/>
    <meta property="og:site_name" content="eXtra.cz"/>
    <meta property="article:published_time" content="2019-11-23T07:00:00+00:00"/>
    <meta property="og:title" content="Šestiletá dcera Jiřího Pomeje (†54): Anička chce tátu, jeho smrt zatím nestrávila"/>
    <meta property="og:description" content="I když ji rodina na zlou správu o jejím tatínkovi citlivě připravila, šestiletá Anička Pomeje stále dost dobře nechápe, že táta už není. „O tátovi mluví a ptá se na něj,“ říká vdova po herci."/>
  </head>
  <body>
    <article>
      <h6 class="kicker">SMUTEK</h6>
      <h1>Šestiletá dcera Jiřího Pomeje (†54): Anička chce tátu, jeho smrt zatím nestrávila</h1>
      <address><time datetime="2019-11-23T07:00:00+00:00">23 Nov 2019, 07:00</time> by <a rel="author">David Zápal</a></address>
      <slideshow>
        <figure>
          <img src="https://www.extra.cz/images/thumbs/b5/99/b599270-224735-pomeje-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Jiří Pomeje s malou Aničkou.</figcaption>
        </figure>
        <figure>
          <img src="https://www.extra.cz/images/thumbs/79/c0/79c0af0-205371-pomy14-2560x0-shrink.jpg"/>
          <figcaption>Jiří Pomeje<cite>reprofoto TV Nova/Život ve hvězdách</cite></figcaption>
        </figure>
        <figure>
          <img src="https://www.extra.cz/images/thumbs/10/0d/100da4b-19910-pomejefakan-2560x0-shrink.jpg"/>
          <figcaption>Andrea Pomeje s dcerou krátce po porodu.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/5b/0c/5b0c8d4-217457-zpomejedcera-2560x0-shrink.jpg"/>
          <figcaption>Jiří Pomeje s dcerou Aničkou na snímku z roku 2018.<cite>Profimedia.cz</cite></figcaption>
        </figure>
        <figcaption>
          <a href="https://www.extra.cz/sestileta-dcera-jiriho-pomeje-54-anicka-chce-tatu-jeho-smrt-zatim-nestravila/galerie/4">+ Dalších 50 fotografií</a>
        </figcaption>
      </slideshow>
      <p>
        <b>I když ji rodina na zlou správu o jejím tatínkovi citlivě připravila, šestiletá Anička Pomeje stále dost dobře nechápe, že táta už není. „O tátovi mluví a ptá se na něj,“ říká vdova po herci.</b>
      </p>
      <p><b>„Když Jirka <a href="https://www.extra.cz/smutna-zprava-jiri-pomeje-54-podlehl-rakovine">zemřel</a>, měla jsem <a href="https://www.extra.cz/dcera-jiriho-pomeje-54-anicka-5-nic-nevi-smrt-tatinka-ji-taji">strach</a> jí to říct. Bála jsem se toho, že Anička bude plakat, když jí povím, že jí umřel tatínek. Měla jsem obavu, že tu situaci neustojím. Když Jirka odešel, předala jsem dceru mým rodičům, tak jí to jako první naznačila mamka, hned potom jsme se o tom <a href="https://www.extra.cz/tatinek-uz-neni-dcera-jiriho-pomeje-54-uz-vi-co-se-stalo">bavily i spolu</a>. Dnes si už o tom s malou normálně povídáme,“</b> řekla eXtra.cz <a href="https://www.extra.cz/tema/andrea-pomeje-stastna">Andrea Pomeje</a>.</p>
      <h3>Otázky</h3>
      <p>„<b>Anička se ptá, <a href="https://www.extra.cz/vzpominky-na-tatu-andrea-pomeje-popsala-jak-se-mala-anicka-smiruje-s-jeho-smrti">o tátovi mluví</a>.</b> Kdyby ale byla starší, tak to bude mít spojené s jinými emocemi, než když je takhle malinká. V tomhle věku děti žijí absolutní přítomností. Nepřemýšlí nad tím, co bylo a co bude, ale co je teď. Podle mě ještě přijde doba, kdy to bude řešit. <b>Lítostivá zatím kvůli němu není, ale až bude větší, začne jí to docházet</b>,“ bojí se toho okamžiku.</p>
      <p>„Na jednu stranu jsem ráda, že nebyla starší, protože by se tím hodně trápila. Kdyby byla ještě mladší, zase si tátu vůbec nebude pamatovat. A <b>Jirku v sobě naštěstí pořád má uchovaného. Chce tátu</b>,“ dodala dýdžejka.</p>
      <h3>Nervozita</h3>
      <p>Maličká sice <a href="https://www.extra.cz/anicka-chodi-na-hrbitov-dcera-zesnuleho-jiriho-pomeje-54-uz-navstevuje-tatinkuv-hrob">chodí s babičkou tátovi pravidelně na hrob</a>, ale vzhledem ke svému nízkému věku možná netuší, o co vlastně jde.</p>
      <p>O to těžší pro ni (a tím pádem i pro její matku, která je už dnes z toho nervózní) jednou bude okamžik, kdy si uvědomí, že toho legračního taťuldu už nikdy naživo neuvidí…</p>
    </article>
  </body>
</html>