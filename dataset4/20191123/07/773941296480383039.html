<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economico.gr/oi-diloseis-toy-si-tzinpingk-othisan-ti-wall-street-tin-paraskeyi/"/>
    <meta property="og:site_name" content="economico.gr"/>
    <meta property="article:published_time" content="2019-11-23T07:50:24+00:00"/>
    <meta property="og:title" content="Οι δηλώσεις του Σι Τζίνπινγκ ώθησαν τη Wall Street την Παρασκευή"/>
    <meta property="og:description" content="O Kινέζος προέδρος Σι Τζίνπινγκ δήλωσε σε εκδήλωση που οργάνωσε η  Bloomberg ότι θέλει να υπογραφεί το συντομότερο η καταρχήν συμφωνία για το εμπόριο με τις ΗΠΑ και αυτό οδήγησε σε κέρδη τη Wall Street."/>
  </head>
  <body>
    <article>
      <h1>Οι δηλώσεις του Σι Τζίνπινγκ ώθησαν τη Wall Street την Παρασκευή</h1>
      <address><time datetime="2019-11-23T07:50:24+00:00">23 Nov 2019, 07:50</time> by <a rel="author">Economico Editor</a></address>
      <p>O Kινέζος προέδρος Σι Τζίνπινγκ δήλωσε σε εκδήλωση που οργάνωσε η  Bloomberg ότι θέλει να υπογραφεί το συντομότερο η καταρχήν συμφωνία για το εμπόριο με τις ΗΠΑ και αυτό οδήγησε σε κέρδη τη Wall Street.</p>
      <p>Από την άλλη πλευρά ο Αμερικανός πρόεδρος Ντόναλντ Τραμπ επανέλαβε ότι η εμπορική συμφωνία με την Κίνα μπορεί να βρίσκεται πολύ κοντά, επισημαίνοντας ωστόσο ότι «αυτή η συμφωνία δεν μπορεί να είναι ισότιμη».</p>
      <ul>
        <li>Στη Wall Street, o <b>Dow Jones</b> ενισχύθηκε 0,39% στις 27.875, ο S&amp;P κατέγραψε κέρδη 0,15% στις 3.108 μονάδες και ο Nasdaq κινήθηκε υψηλότερα 0,16% στις 8.519 μονάδες.</li>
      </ul>
      <p>Στο μεταξύ, σε υψηλά επίπεδα διατηρήθηκε <b>η καταναλωτική εμπιστοσύνη</b> στις ΗΠΑ τον Νοέμβριο, σημειώνοντας μικρή άνοδο σε σχέση με τον περασμένο μήνα.</p>
      <p>Με βάση την τελική μέτρηση του πανεπιστημίου του Μίτσιγκαν ο δείκτης καταναλωτικής εμπιστοσύνης διαμορφώθηκε στις 96,8 μονάδες από 95,5 τον Οκτώβριο.</p>
      <p>Ο δείκτης καταναλωτικών προσδοκιών ανήλθε στις 87,3 μονάδες από 84,2 τον περασμένο μήνα.</p>
      <p>Στον βιομηχανικό δείκτη, τη μεγαλύτερη άνοδο σημείωσαν οι μετοχές των Pfizer (+1,7%) και 3M Co. (+1,4%) ενώ τη μεγαλύτερη πτώση κατέγραψαν οι τίτλοι των Intel (-1,2%) και Exxon Mobil (-0,4%).</p>
      <p>Στην αγορά εμπορευμάτων, <b>η τιμή του πετρελαίου</b> υποχώρησε από το υψηλό δύο μηνών σημειώνοντας πτώση 1,4% στα 57,77 δολάρια ανά βαρέλι ενώ η τιμή του χρυσού έκλεισε αμετάβλητη στα 1.463 δολ./oz.</p>
      <p>Στην αγορά συναλλάγματος,<b> το δολάριο</b> ενισχύθηκε 0,3% έναντι του ευρώ στο 1,1021 δολ. από 1,1059 την προηγούμενη μέρα.</p>
      <p>Στην αγορά ομολόγων, η απόδοση του 10ετούς κινήθηκε χαμηλότερα κατά μία μονάδα βάσης στο 1,77%.</p>
    </article>
  </body>
</html>