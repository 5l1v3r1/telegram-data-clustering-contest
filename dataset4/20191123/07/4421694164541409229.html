<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-subotu-obureni-meshkantsi-perekryvatymut-trasu-kyyiv-chop/"/>
    <meta property="og:site_name" content="VARTA1"/>
    <meta property="article:published_time" content="2019-11-23T07:40:45+00:00"/>
    <meta property="og:title" content="У суботу обурені мешканці перекриватимуть трасу Київ – Чоп"/>
    <meta property="og:description" content="У суботу обурені мешканці перекриватимуть трасу Київ - Чоп"/>
  </head>
  <body>
    <article>
      <h1>У суботу обурені мешканці перекриватимуть трасу Київ – Чоп</h1>
      <address>
        <time datetime="2019-11-23T07:40:45+00:00">23 Nov 2019, 07:40</time>
      </address>
      <p>Post Views: 4</p>
      <p>
        <b>У найближчу суботу, 23 листопада о 12:00 представники громадської організації “Сила Винник” збираються влаштувати масштабну акцію протесту проти будівництва заводу гарячого цинкування у їхньому місті. Про це повідомляє <a href="https://www.032.ua/news/2579267/sojno-stvorena-go-zbiraetsa-perekriti-trasu-kiiv-cop-cerez-budivnictvo-cinkovni-u-vinnikah-dopovneno">032.ua.</a></b>
      </p>
      <p>До заходу планують залучити близько 6 тисяч мешканців Винників, сіл Підбірці, Підберізці, Чишки та Лисиничі, передбачається також перекриття траси Київ – Чоп.</p>
      <p>Активісти обурені рішенням місцевої влади дати дозвіл ТзОВ “Екран” на будівництво заводу гарячого цинкування без належного обговорення проекту з громадськістю найближчих населених пунктів, з порушенням кількох статей Закону України “Про оцінку впливу на довкілля”. Саме тому й вирішили влаштувати акцію протесту.</p>
      <p>“Думкою мешканців міста Винники до початку будівництва ніхто не поцікавився. Ми вимагаємо від власників ТзОВ “Екран” негайно зупинити будівництво заводу гарячого цинкування, перепрофілювати об’єкт і перенести до однієї з промзон, запропонованих Винниківською міською радою. 37 робочих місць на заводі та податки ОТГ в Підберізцях не можуть вимірюватися ціною здоров’я шістнадцяти тисяч мешканців міста Винники та прилеглих сіл Підбірці, Підберізці, Чижки та Лисиничі”, – заявив засновник ГО “Сила Винник” Сергій Созанський.</p>
      <p>Головний активіст переконує, що дозвіл на початок будівництва цинковні видали 11 червня 2019 року, а вже 26 червня того ж року постійна депутатська комісія з питань земельних відносин, охорони навколишнього середовища та архітектури Винниківської міської ради після обстеження даного будівництва встановила 19 порушень. Відтак, місцеві мешканці вимагають перенести завод у промислову зону.</p>
      <p>Зазначимо, що громадська організація “Сила Винник”, за даними Youcontrol зареєстрована у Винниках з 13 вересня 2019 року. Уповноваженою особою вказана Галина Ковток, яка є співзасновницею ГО разом із Володимиром Гаврилюком, Іриною Федишин, Назарієм Однорогом та Сергієм Созанським.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>