<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/oikonomia/story/1031813/deh-ti-allazei-stis-xreoseis-poioi-tha-doyn-meiomenoys-logariasmoys"/>
    <meta property="og:site_name" content="Newsbomb"/>
    <meta property="article:published_time" content="2019-11-23T07:25:59+00:00"/>
    <meta property="og:title" content="ΔΕΗ: Τι αλλάζει στις χρεώσεις - Ποιοι θα δουν μειωμένους λογαριασμούς"/>
    <meta property="og:description" content="Ο υπουργός Ενέργειας, Κωστής Χατζηδάκης, μίλησε για τις χρεώσεις που θα ισχύσουν με το νέο νομοσχέδιο για τη ΔΕΗ."/>
  </head>
  <body>
    <article>
      <h1>ΔΕΗ: Τι αλλάζει στις χρεώσεις - Ποιοι θα δουν μειωμένους λογαριασμούς</h1>
      <h2>Ο υπουργός Ενέργειας, Κωστής Χατζηδάκης, μίλησε για τις χρεώσεις που θα ισχύσουν με το νέο νομοσχέδιο για τη ΔΕΗ.</h2>
      <address><time datetime="2019-11-23T07:25:59+00:00">23 Nov 2019, 07:25</time> by <a rel="author">Newsroom</a></address>
      <p>Σύμφωνα με τα λεγόμενα του υπουργού, θα υπάρξουν <b>μειώσεις 30% έως 65%</b> σε όσους έχουν <b>πολύ υψηλή κατανάλωση</b>, για να διορθωθεί η αδικία όσων είχαν πάνω από 1.600 κιλοβατώρες και καλούνταν να πληρώσουν υπέρογκα ποσά.</p>
      <p>Η μείωση αυτή αφορά κυρίως στην <b>κατανάλωση νυχτερινού ρεύματος</b> και όσους χρησιμοποιούν <b>θερμοσυσσωρευτές</b> το χειμώνα. Όπως είπε χαρακτηριστικά ο κ. Χατζηδάκης στο ΣΚΑΪ, «αντιμετωπίζεται η αδικία που είχε γίνει το 2018».</p>
      <p>Σχετικά με όσους έχουν <b>χαμηλή κατανάλωση</b>, ο υπουργός ανέφερε ότι οι τιμές θα παραμείνουν χαμηλές.</p>
      <p>Όσον αφορά στις αλλαγές στη ΔΕΗ, ο κ. Χατζηδάκης ανέφερε ότι <b>θα ακολουθήσουν το μοντέλο του ΟΤΕ</b>, καταργώντας τη μονιμότητα.</p>
      <p><i><b>«Οι κανονισμοί της Ευρωπαϊκής Ένωσης και το Σύνταγμα της χώρας δεν επιτρέπουν τη μονιμότητα συμβασιούχων</b></i>», είπε.</p>
      <p>Με τη νέα αυτή διάταξη για την κατάργηση της μονιμότητας ο καταναλωτής θα δει μειώσεις και καλύτερες υπηρεσίες, ανέφερε ο κ. Χατζηδάκης και προσέθεσε ότι η ΔΕΗ πρόκειται να εκσυγχρονιστεί.</p>
      <p>Δημιουργούνται οι προϋποθέσεις για την <b>εξυγίανση της ΔΕΗ</b>, υποστήριξε ο υπουργός.</p>
      <p>Σχετικά με τα <b>μέτρα της κυβέρνησης για τα</b> <b>αυθαίρετα</b>, ο Κωστής Χατζηδάκης ανέφερε πως αρκετοί είναι εκείνοι που έχουν σπεύσει να ρυθμίσουν το ζήτημα των ακινήτων τους. Ωστόσο, θα υπάρξει αύξηση των χρημάτων που δίνουν στο Δημόσιο αυτοί που έχουν αυθαίρετα.</p>
      <p>Την πρώτη χρονιά που καθυστερούν θα πληρώνουν <b>20% αύξηση</b> και κάθε επόμενη θα υπάρχει <b>5% επιπλέον</b> (25% τη δεύτερη χρονιά, 30% την Τρίτη κοκ.), σύμφωνα με τον κ. Χατζηδάκη.</p>
      <p>Όσοι πλήρωναν με <b>δόσεις</b>, θα συνεχίσουν να πληρώνουν με δόσεις, κατέληξε ο υπουργός.</p>
      <p>
        <i>
          <b>Δείτε όλες τις τελευταίες</b>
        </i>
        <b>
          <i>
            <a href="https://www.newsbomb.gr/oles-oi-eidhseis"> Ειδήσεις</a>
          </i>
        </b>
        <i>
          <b> από την Ελλάδα και τον Κόσμο, τη στιγμή που συμβαίνουν, στο Newsbomb.gr.</b>
        </i>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/politikh/story/1031793/kairos-erxetai-o-giryonis-me-isxyres-vroxes-kataigides-kai-thyellodeis-anemoys">Καιρός: Έρχεται ο «Γηρυόνης» με ισχυρές βροχές, καταιγίδες και θυελλώδεις άνεμους</a>
      </p>
      <p>
        <a href="https://www.newsbomb.gr/politikh/story/1031805/anadromika-pano-apo-4-dis-o-logariasmos-poioi-kai-posa-tha-paroyn-gia-kathe-xrono">Αναδρομικά: Πάνω από 4 δισ. ο… λογαριασμός! Ποιοι και πόσα θα πάρουν για κάθε χρόνο</a>
      </p>
      <related>
        <a href="https://www.newsbomb.gr/oikonomia/story/1031712/opeka-epidoma-stis-polyteknes-agrotises"/>
        <a href="https://www.newsbomb.gr/oikonomia/story/1031806/epidotiseis-agroton-h-kyvernisi-dinei-235-ekat-eyro-eos-to-telos-toy-2019-poioi-einai-oi-dikaioyxoi"/>
        <a href="https://www.newsbomb.gr/oikonomia/story/1031805/anadromika-pano-apo-4-dis-o-logariasmos-poioi-kai-posa-tha-paroyn-gia-kathe-xrono"/>
      </related>
    </article>
  </body>
</html>