<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rbnett.no/nyheter/2019/11/23/Dette-skjer-i-dag-20459648.ece"/>
    <meta property="og:site_name" content="rbnett.no"/>
    <meta property="article:published_time" content="2019-11-23T07:52:25+00:00"/>
    <meta property="og:title" content="Dette skjer i dag"/>
    <meta property="og:description" content="Dette er blant de ventede hendelsene lørdag 23. november."/>
  </head>
  <body>
    <article>
      <h1>Dette skjer i dag</h1>
      <h2>Dette er blant de ventede hendelsene lørdag 23. november.</h2>
      <address><time datetime="2019-11-23T07:52:25+00:00">23 Nov 2019, 07:52</time> by <a rel="author">NTB</a></address>
      <h3>Politiske samtaler i Bolivia</h3>
      <p>Den midlertidige regjeringen i Bolivia har inviterte opposisjonen til samtaler i presidentpalasset i La Paz. Møtet skjer klokken 21.00 norsk tid.</p>
      <p>I en uttalelse heter det at begge sider ønsker å dempe konfliktnivået i landet. Minst 32 mennesker har blitt drept i sammenstøt med politiet siden uroen startet etter presidentvalget i oktober.</p>
      <h3>Demonstrasjon i Frankrike mot vold mot kvinner</h3>
      <p>Det holdes en demonstrasjon i Paris i Frankrike mot vold mot kvinner. Det skjer klokken 14 norsk tid. Franske aktivister har i flere uker brukt graffiti for å bekjempe volden som franske kvinner opplever i egne hjem. Bare i år har 130 kvinner blitt drept, ifølge aktivister.</p>
      <p>Også i Russland får vold mot kvinner oppmerksomhet. Her gjennomføres det demonstrasjoner klokken 11 mot en lov om partnervold.</p>
      <h3>Pave Frans besøker Japan</h3>
      <p>Paven ankom Japan lørdag og skal være i landet fram til 26. november. Pave Frans skal besøke Nagasaki and Hiroshima, og det er ventet at han skal ta opp tema som atomvåpen i sin tale om fred.</p>
      <p>Den 82 år gamle paven får oppfylt en etterlengtet drøm om å besøke Japan, et land han lenge ønsket å misjonere i.</p>
      <h3>Sesongåpning på Beitostølen</h3>
      <p>Dag to av sesongåpningen i langrenn på Beitostølen. I fredagens sprint var det 23 år gamle Erik Valnes og 24 år gamle Ane Appelkvist Stenseth som var best. De kjempet seg til seier foran mer etablerte sprintstjerner som Johannes Høsflot Klæbo og Maiken Caspersen Falla</p>
      <p>Lørdag er det 10 km klassisk for kvinner klokken 09.00, og 15 km klassisk menn klokken 11.00.</p>
    </article>
  </body>
</html>