<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/trondelag/2019/11/23/Da-mannen-skulle-l%C3%B8pe-fra-vakten-p%C3%A5-utestedet-ramlet-han-og-slo-hodet-20459577.ece"/>
    <meta property="og:site_name" content="adressa.no"/>
    <meta property="article:published_time" content="2019-11-23T07:02:48+00:00"/>
    <meta property="og:title" content="Da mannen skulle løpe fra vakten på utestedet, ramlet han og slo hodet"/>
    <meta property="og:description" content="Det var flere hendelser tilknyttet alkohol natt til lørdag."/>
  </head>
  <body>
    <article>
      <h1>Da mannen skulle løpe fra vakten på utestedet, ramlet han og slo hodet</h1>
      <address><time datetime="2019-11-23T07:02:48+00:00">23 Nov 2019, 07:02</time> by <a rel="author">Karoline Ulvnes</a></address>
      <p>Det var flere hendelser tilknyttet alkohol natt til lørdag.</p>
      <aside><a href="https://www.adressa.no/nyheter/trondelag/2019/11/23/javascript:void(0);">Del denne artikkelen på Facebook</a> <a href="https://www.adressa.no/nyheter/trondelag/2019/11/23/javascript:void(0);">Del denne artikkelen på Twitter</a> <a href="https://www.adressa.no/nyheter/trondelag/2019/11/23/javascript:void(0);">Del denne artikkelen på e-post</a></aside>
      <p>Kokken 02.30 natt til lørdag fikk politiet i Trøndelag inn en melding om at flere personer var involvert i en slåsskamp på Stjørdal.</p>
      <p>Politiet rykket ut.</p>
      <h3>Sendt til sykehus</h3>
      <p>- Da vi kom frem, viste det seg at minst én mann hadde vært i klammeri med vaktene. Han var veldig beruset, og hadde oppført seg ufint, sier operasjonsleder Solfrid Lægdheim hos Trøndelag politidistrikt.</p>
      <p>Da mannen skulle løpe bort fra utestedet, ramlet han og slo seg i hodet. Mannen ble først sendt til legevakt, deretter til sykehuset i Levanger.</p>
      <p>Skadeomfanget er uvisst.</p>
      <h3>- Oppførte seg ganske ufint</h3>
      <p>Klokken 02.50 samme natt fikk politiet inn en melding om en veldig beruset kvinne på Møllenberg i Trondheim.</p>
      <p>- Hun sleit med å holde seg på føttene. Når folk hadde prøvd å hjelpe henne, ville hun ikke ta imot hjelpen. Hun oppførte seg derimot ganske ufint og var aggressiv, sier Lægdheim.</p>
      <p>En patrulje ble sendt til stedet. Kvinnen var såppas beruset at hun ble tatt med inn til legevakten, og klarert for å bli innbrakt.</p>
      <p>Kvinnen måtte sove ut rusen i arresten over natten.</p>
    </article>
  </body>
</html>