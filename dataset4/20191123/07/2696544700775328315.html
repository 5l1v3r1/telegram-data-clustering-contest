<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/cegauto/20191123_Mostantol_kinai_a_Mini"/>
    <meta property="og:site_name" content="HVG.hu"/>
    <meta property="article:published_time" content="2019-11-23T07:55:00+00:00"/>
    <meta property="og:title" content="Mostantól kínai is a Mini"/>
    <meta property="og:description" content="A Great Wall kínai és a BMW német cég közösen gyárt autókat Kínában."/>
  </head>
  <body>
    <article>
      <h1>Mostantól kínai is a Mini</h1>
      <address><time datetime="2019-11-23T07:55:00+00:00">23 Nov 2019, 07:55</time> by <a rel="author">MTI / hvg.hu</a></address>
      <p>
        <b>A Great Wall kínai és a BMW német cég közösen gyárt autókat Kínában.</b>
      </p>
      <p>A Great Wall kínai autógyártó megkapta a helyi hatóságok engedélyét ahhoz, hogy a BMW német járműgyártóval közösen gyártson autókat Kínában.</p>
      <p>Az engedély megadása kissé elhúzódott, miután a két cég már tavaly júliusban megállapodott a BMW Mini márkája új elektromos modelljeinek gyártásával foglalkozó közös vállalat létrehozásáról.</p>
      <p>A Sanghajtól északra fekvő Csiangszu tartományba tervezett autógyár 724,4 millió dolláros beruházás révén jön létre, a kapacitása160 000 benzin üzemű jármű gyártása lesz exportra, és <a href="https://hvg.hu/cegauto/20191108_mini_cooper_se_magyarorszg">további 160 000 elektromos hajtást is tartalmazó jármű</a> lesz első sorban belföldi piacra.</p>
      <p>A gyár építése jövőre kezdődik és várhatóan 2022-ben fejeződik be.</p>
      <p>A Great Wall Kína legnagyobb városi terepjáró (SUV) gyártója, tavaly több mint 1 millió járművet értékesített. A BMW évi valamivel több mint 2 millió autót ad el.</p>
      <blockquote><a href="https://hvg.hu/cegauto/20191108_mini_cooper_se_magyarorszg">A Miniből is van már elektromos, meg is néztük<br/></a>Egy francia eredetű, jelenleg svájci hátterű autógyártó költözik be hamarosan Komáromba. A Mia Electric egy teljesen outsider autógyártó, amelyről itthon a többség most hall először. Annyit segítünk, az autói kicsik és elektromosak.</blockquote>
    </article>
  </body>
</html>