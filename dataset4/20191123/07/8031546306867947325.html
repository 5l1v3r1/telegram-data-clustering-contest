<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109400-Oblacite-ostavat-i-dnes%252C-dadzdat-pospira-i-se-mesti-v-Iztochna-Balgariya"/>
    <meta property="og:site_name" content="Канал 3"/>
    <meta property="article:published_time" content="2019-11-23T07:07:00+00:00"/>
    <meta property="og:title" content="Облаците остават и днес, дъждът поспира и се мести в Източна България"/>
    <meta property="og:description" content="Най-големи валежи вчера са паднали в Пазарджик – 33 л/кв.м"/>
  </head>
  <body>
    <article>
      <h1>Облаците остават и днес, дъждът поспира и се мести в Източна България</h1>
      <h2>Най-големи валежи вчера са паднали в Пазарджик – 33 л/кв.м</h2>
      <address>
        <time datetime="2019-11-23T07:07:00+00:00">23 Nov 2019, 07:07</time>
      </address>
      <p>През следващото денонощие над страната ще преобладава облачно време, с временни разкъсвания на облачността над Югозападна България. През нощта и преди обяд все още ще превалява на места в източната половина от страната.</p>
      <p>
        <b>Най-голямо количество валежи от дъжд вчера е регистрирано в Пазарджик – 33 л/кв. м. Това бе една от 12-те области с жълт код за обилни валежи. Дъждът е преминал в сняг в градовете Враца и Ловеч. В местността Рожен в Родопите са регистрирани 23 л/кв. м. В Кърджали са паднали 21 л/кв. м, а в Плевен са регистрирани 20 л/кв. м.</b>
      </p>
      <p>Във Враца и Кнежа са паднали 17 л/кв. м, в Ловеч – 19 л/кв. м, в Свищов и Пловдив – 16 л/кв. м, в Сандански и Хасково – 15 л/кв. м. На останалите места в страната количествата са под 15 л/кв. м. </p>
      <p>
        <i>
          <b>В събота, 23 ноември, превалявания преди обяд се очакват в Източна България - от дъжд в Силистра, Варна, Бургас, в Шумен се очаква дъждът да преминава в сняг.</b>
        </i>
      </p>
      <p>Североизточният вятър ще отслабне и в повечето райони ще е умерен. Минималните температури ще са между 2° и 7°. Дневните в Северна България ще са без особен дневен ход, в Южна - между 8° и 13°.</p>
      <p><i><b>Още новини от страната ще намерите тук</b></i><br/><br/><b>Над Черноморието ще е облачно и на места ще превалява дъжд. Ще духа предимно умерен вятър от север-североизток. Максимални температури на въздуха: 12°-13°. Температура на морската вода е 17°-18°. Вълнението на морето ще бъде 3-4 бала.</b><br/><br/>Над планините ще бъде предимно облачно, с временни разкъсвания на облачността над масивите от Югозападна България. Преди обяд все още на места ще има слаби превалявания. Вятърът ще отслабне и ще е до умерен от южната четвърт. Максимална температура на височина 1200 метра около 5°, на 2000 метра – около минус 1°.</p>
      <p>Атмосферното налягане е по-високо от средното за ноември – слабо ще се понижи.</p>
      <p> </p>
      <related>
        <h4>Още по темата</h4>
        <a href="http://kanal3.bg/news/bulgaria/society/109379-Snyag-zavalya-na-Pamporovo-%2528Snimki-i-video%2529"/>
        <a href="http://kanal3.bg/news/bulgaria/society/109348-V-petak-shte-e-oblachno%252C-v-12-oblasti-s-valedzi-ot-dadzd-za-dzalt-kod"/>
      </related>
    </article>
  </body>
</html>