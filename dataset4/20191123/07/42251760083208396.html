<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/NBA/a315364-Malo-Hardenovih-37-poena-Lenard-nadmudrio-Rokitse.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T07:21:00+00:00"/>
    <meta property="og:title" content="Malo Hardenovih 37 poena: Lenard nadmudrio Rokitse"/>
    <meta property="og:description" content="Los Anđeles Klipersi pobedili su Hjuston Rokitse sa 122:119 u meču koji su obeležili preokreti u poslednjoj četvrtini."/>
  </head>
  <body>
    <article>
      <h1>Malo Hardenovih 37 poena: Lenard nadmudrio Rokitse</h1>
      <h2>Los Anđeles Klipersi pobedili su Hjuston Rokitse sa 122:119 u meču koji su obeležili preokreti u poslednjoj četvrtini.</h2>
      <address><time datetime="2019-11-23T07:21:00+00:00">23 Nov 2019, 07:21</time> by <a rel="author">Ivana Salapura</a></address>
      <figure>
        <img src="https://sportklub.rs/Picture/168925/jpeg/Kavaj-Lenard"/>
        <figcaption>
          <cite>Sean M. Haffey/Getty Images</cite>
        </figcaption>
      </figure>
      <p>Klipersi su zapravo bolje počeli, pa su vodili celo prvo poluvreme (55:51). Posle duže pauze su se razigrali Rokitsi, pa su preuzeli inicijativu.</p>
      <p>U poslednjih 12 minuta ušlo se sa prednošću Hjustona od 84:80.</p>
      <p>Usledila je velika borba da bi na 1:26 Rokitsi imali 115:109. Usledile su trojke Klipersa - pogađali su Džordž i Vilijams. Koš za preokret na 15 sekundi do kraja postigao je Lenard, da bi pobedu ekipe iz Los Anđelesa potvrdio Džordž sa linije za slobodna bacanja.</p>
      <figure>
        <iframe data-src="https://twitter.com/LAClippers/status/1198124058212102147?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Najefikasniji u redovima Lejkersa bio je Lu Vilijams sa 26 poena (9-16 iz igre, 4-6 za tri), tru skoka i osam asistencija, Kavaj Lenard je imao 24 oena (9-16 iz igre, 2-5 za tri), po tri skoka i asistencije, Pol Džordž je zabeležio 19 poena (4-15 iz igre), osam skokova i sedam asistencija, dok je Ivica Zubac završio meč sa osam poena (4-4 iz igre), pet skokova i dve asistencije.</p>
      <figure>
        <iframe data-src="https://twitter.com/BleacherReport/status/1198127286463029249?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Kod Rokitsa najbolji je bio Džejms Harden sa 37 poena (9-16 iz igre, 5-11 za tri), osam skokova, 12 asistencija i dve ukradene lopte. Rasel Vestbruk je dodao 22 poena (9-22 iz igre, 1-7 za tri), 5 skokova i šest asistencija.</p>
      <p>Klipersi su zabeležili četvrtu pobedu zaredom, dok je Hjuston poražen u drugom meču u nizu. Obe ekipe imaju učinak 11-5.</p>
    </article>
  </body>
</html>