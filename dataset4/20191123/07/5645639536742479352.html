<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/apple-spustil-sluzbu-apple-music-for-business-pro-obchody/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-23T07:30:27+00:00"/>
    <meta property="og:title" content="Apple spustil službu Apple Music for Business"/>
    <meta property="og:description" content="Hudební streamovací služba Apple Music nutně musí na dominanci Spotify reagovat. Dostat své služby do popředí se snaží takřka na všech frontách. To je mimo jiné důvod, proč jsme se nyní dočkali Apple Music for Business. Právě tato novinka má za úkol rozšířit licencované skladby do maloobchodů a různých dalších prodejen.  Apple Music for Business […]"/>
  </head>
  <body>
    <article>
      <h1>Apple spustil službu Apple Music for Business</h1>
      <address><time datetime="2019-11-23T07:30:27+00:00">23 Nov 2019, 07:30</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <p>Hudební streamovací služba Apple Music nutně musí na dominanci Spotify reagovat. Dostat své služby do popředí se snaží takřka na všech frontách. To je mimo jiné důvod, proč jsme se nyní dočkali Apple Music for Business. Právě tato novinka má za úkol rozšířit licencované skladby do maloobchodů a různých dalších prodejen. </p>
      <h3>Apple Music for Business cílí na obchody</h3>
      <p>V praxi služba funguje velice jednoduše. Díky uzavřenému partnerství s PlayNetwork se mohou podniky přihlásit k programu Apple Music for Business, čímž získají přístup k licencovaným skladbám, které pak mohou pouštět ve svých obchodech. Apple dokonce poskytuje speciální seznam skladeb určený jednotlivým obchodním značkám. </p>
      <figure>
        <img src="https://dotekomanie.cz/wp-content/uploads/2019/11/apple-music-business-2500x1250x.jpg"/>
      </figure>
      <p>Firmy, které si Apple Music for Business pořídí, mohou přehrávanou hudbu ovládat pomocí speciální aplikace pro iPhone nebo iPad. Aplikace byla nějakou dobu testována a až nyní byla spuštěna. Testování bylo určeno hlavně ke zjištění, zda by o takovou platformu byl vůbec zájem. </p>
      <p>Nutno podotknout, že tato služba může výrazně ulehčit a zpříjemnit práci velké části obchodů. Doposud totiž každý obchod musel kontaktovat přímo danou nahrávací společnost, aby mohl přehrávat jejich skladby. </p>
      <p>Mezi první společnost, která Apple Music for Business začala používat, patří Harrods. Na této platformě figuruje již několik týdnů. V současné chvíli není jisté, zda služba zavítá i k nám do České republiky. Pokud ale v USA bude mít úspěch, je to velice pravděpodobné.</p>
      <footer>Zdroj: <a href="https://9to5mac.com/2019/11/20/apple-music-for-businesses/#735b9/">9to5mac.com</a></footer>
    </article>
  </body>
</html>