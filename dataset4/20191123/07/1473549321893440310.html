<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-z-kraju,3/zachodnia-bialorus-bez-wiz-wystarczy-przepustka-przez-internet,986611.html"/>
    <meta property="og:site_name" content="TVN24"/>
    <meta property="article:published_time" content="2019-11-23T07:48:00+00:00"/>
    <meta property="og:title" content="Zachodnia Białoruś bez wiz. Wystarczy przepustka"/>
    <meta property="og:description" content="Od kilku dni na graniczące z Polską zachodnie rejony Białorusi można wjechać bez wizy. Taką możliwość dało turystom rozporządzenie prezydenta Białorusi Aleksandra Łukaszenki, które uprawnia do wjaz..."/>
  </head>
  <body>
    <article>
      <h1>Zachodnia Białoruś bez wiz. Wystarczy przepustka</h1>
      <address><time datetime="2019-11-23T07:48:00+00:00">23 Nov 2019, 07:48</time> by <a rel="author">nina/gp</a></address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/e5b05586-ee5f-4708-a086-11a36eae965d.png?type=1&amp;srcmode=0&amp;srcx=1/1&amp;srcy=1/1&amp;srcw=23/25&amp;srch=1/1&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/bc7fb09b-933d-4020-acb2-ff416ffc6d10-480p.mp4"/>
          <figcaption>Samochodowe przejście graniczne z Białorusią w Terespolu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/d50c9b27-7b6f-418c-8ac7-e9106357de0f-480p.mp4"/>
          <figcaption>Donald Trump zgodził się na ruch bezwizowy z Polską. Andrzej...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/fb13ebcf-8c81-4c20-b47b-05c874ac8bdf-480p.mp4"/>
          <figcaption>Trump zgodził się na ruch bezwizowy z Polską</figcaption>
        </figure>
        <figcaption>Samochodowe przejście graniczne z Białorusią w Terespolu<cite>Foto: tvn24 | Video: tvn24</cite></figcaption>
      </slideshow>
      <h3>Od kilku dni na graniczące z Polską zachodnie rejony Białorusi można wjechać bez wizy. Taką możliwość dało turystom rozporządzenie prezydenta Białorusi Aleksandra Łukaszenki, które uprawnia do wjazdu jedynie z przepustką, którą można uzyskać w pięć minut przez stronę internetową.</h3>
      <related>
        <a href="https://fakty.tvn24.pl/r/polacy-do-usa-moga-podrozowac-juz-bez-wiz,984617.html"/>
      </related>
      <p>Wniosek o przepustkę trzeba wypełnić przez stronę internetową Bezviz.by, która jest dostępna w językach: polskim, angielskim, litewskim, rosyjskim i białoruskim. By wjechać bez wizy, wymagane jest wykupienie usług turystycznych na Białorusi przez uprawnione biuro turystyczne. Na tej podstawie podróżny otrzymuje zgodę na wjazd.</p>
      <h3>Strefa bezwizowa</h3>
      <p>Podróżny z przepustką ma prawo wjazdu do strefy przygranicznej, w tym do Grodna, Brześcia, Lidy czy białoruskiej części Puszczy Białowieskiej. Strefa rozciąga się też na rejony: grodzieński, lidzki, szczuczyński, brzostowicki, woronowski, świsłocki i wołkowyski (w obwodzie grodzieńskim), a także Brześć oraz rejony: brzeski, prużański (w obwodzie brzeskim), żabinkowski i kamieniecki.</p>
      <p>Na wskazanych terenach, turysta może przebywać do 15 dni. Jednak jest warunek: - Pobyt dłuższy niż pięć dni wymaga obowiązkowej rejestracji w policji - informuje strona białoruska.</p>
      <p>Każdy wyjazd można zgłaszać tylko na kolejne 30 dni od daty złożenia wniosku, licząc łącznie ostatni dzień pobytu. Do formularza na stronie internetowej trzeba wpisać dane osobowe z paszportu i wskazać daty wyjazdu i powrotu oraz adres i nazwę miejsca noclegu, jeśli wycieczka trwa dwa i więcej dni. Na koniec do wniosku trzeba dołączyć pliki ze skanem paszportu i potwierdzeniem miejsca noclegu na Białorusi.</p>
      <h3>Bezwizowa wycieczka</h3>
      <related>
        <a href="https://www.tvn24.pl/wiadomosci-z-kraju,3/do-usa-bez-wiz-od-dzisiaj-mozna-skladac-wnioski,984497.html"/>
      </related>
      <p>Trzeba też pamiętać, by paszport był ważny co najmniej 90 dni. Na każdy dzień pobytu turysta zabiera na własny użytek równowartość 97 złotych w dowolnej walucie. Przepustka to swoista wycieczka czyli usługa turystyczna z ubezpieczeniem.</p>
      <p>- Na przykład, najtańsza opcja wyjazdu jest na trzy dni z biletem wstępu do taniego muzeum, z przejazdem taksówką oraz z ubezpieczeniem zdrowotnym w cenie 50 złotych – czytamy na stronie Bezviz.by.</p>
      <p>Strona internetowa udostępnia też przewodnik turystyczny po Grodnie, Brześciu oraz białoruskiej części Puszczy Białowieskiej.</p>
      <h3>Granica</h3>
      <p>Na zachodnie tereny Białorusi można dostać się samochodem, motocyklem, autobusem, pociągiem, rowerem, pieszo, samolotem, a także drogą wodną.</p>
      <p>Samochodowe przejścia na granicy polsko-białoruskiej są w Kuźnicy Białostockiej, Bobrownikach, Połowcach, Terespolu i Sławatyczach. Od strony Litwy możemy wjechać na Białoruś przez miejscowości Raigardas i Šalcininkai. Ruch bezwizowy obejmuje też dworce kolejowe w Grodnie i Brześciu. Na trasie kursuje pociąg relacji Kraków - Warszawa - Białystok – Grodno.</p>
      <related>
        <a href="https://fakty.tvn24.pl/r/od-11-listopada-do-usa-bez-wiz,983404.html"/>
      </related>
      <p>Podróżując samochodem czy motocyklem, trzeba wykupić w agencji ubezpieczeniowej tzw. "zieloną kartę”. Pojazdy trzeba zgłosić celnikom białoruskim na granicy. O ile tylko droga do Grodna jest bez opłat dla samochodów, to motocykle jeżdżą swobodnie i bezpłatnie nawet na płatnych drogach.</p>
      <p>Na razie nie ma stałego połączenia lotniczego między Grodnem i innym miastem poza terenem Białorusi. Jednak jest rozwiązanie: - Możesz przylecieć bez wizy do Mińska i odwiedzić również Grodno. Jeżeli masz własny samolot, możesz przylecieć bezpośrednio na lotnisko w Grodnie – zachęcają Białorusini.</p>
      <p>Z Białegostoku jest sporo kursów do Grodna, ale prawie zawsze to małe busy. W Puszczy Białowieskiej piesze przejście działa cały rok w godzinach od 7 do 19 (czas polski). W sezonie letnim od 1 maja do końca września w godzinach 7-19 można podróżować po Kanale Augustowskim promem, pieszo lub rowerem.</p>
      <p>Na rower nie są wymagane dodatkowe dokumenty. Na drogowym przejściu rowerzysta musi jechać w jednej kolejce z samochodami. - Jeżeli jest kolejka samochodów przed przejściem granicznym możesz nie stać w niej – masz pierwszeństwo - czytamy na stronie Bezviz.by.</p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/76f618ec-d7de-4f03-9f6d-460cbbfe3ebc.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Strefa ruchu bezwizowego z Białorusią<cite>Źródło: yandex.ru</cite></figcaption>
      </figure>
      <related>
        <h4>Dowiedz się więcej...</h4>
        <a href="https://fakty.tvn24.pl/r/polacy-do-usa-moga-podrozowac-juz-bez-wiz,984617.html"/>
        <a href="https://fakty.tvn24.pl/r/bez-wiz-do-usa-polska-dolaczyla-do-programu-ruchu-bezwizowego,984581.html"/>
        <a href="https://www.tvn24.pl/wiadomosci-z-kraju,3/do-usa-bez-wiz-od-dzisiaj-mozna-skladac-wnioski,984497.html"/>
        <a href="https://www.tvn24.pl/wiadomosci-z-kraju,3/do-usa-pojedziemy-bez-wiz-wszystko-co-trzeba-wiedziec-w-pytaniach-i-odpowiedziach,983603.html"/>
      </related>
    </article>
  </body>
</html>