<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/uslozhnena-zimna-obstanovka-po-patishtata.html"/>
    <meta property="og:site_name" content="bTV Новините"/>
    <meta property="article:published_time" content="2019-11-23T07:26:00+00:00"/>
    <meta property="og:title" content="Усложнена зимна обстановка по пътищата"/>
    <meta property="og:description" content="Ограничена видимост поради мъгла има в област Бургас"/>
  </head>
  <body>
    <article>
      <h1>Усложнена зимна обстановка по пътищата</h1>
      <h2>Ограничена видимост поради мъгла има в област Бургас</h2>
      <address>
        <time datetime="2019-11-23T07:26:00+00:00">23 Nov 2019, 07:26</time>
      </address>
      <p>В края на ноември заваля и първия по-сериозен сняг. Пампорово и Алеко побеляха. Сняг покри прохода „Петрохан", валя в Оряхово, Врачанско, Ловешко и Плевенско.</p>
      <p>Пътните настилки са предимно мокри, обработени и проходими при зимни условия. Ограничена видимост поради мъгла: до 50 м има в област Бургас, в района на Котел, при проходите „Приморски", „Дюлински"; до 100 м в Средец и Елхово в област Бургас, по високите части на област Разград и на Прохода на Републиката.</p>
      <p>Акция „Зима" продължава да е в ход, като в момента тече третата десетдневка от обхвата ѝ. Третият етап е с наименование „Безопасно шофиране през зимата" и е насочен изцяло към поведението на водачите по пътищата, техническата изправност на превозните средства и отношението към пешеходците.<br/><br/>В периода от 15 ноември 2019 година до 28 февруари 2020 година гумите на автомобилите трябва да са за зимни условия или с дълбочина на протектора не по-малка или равна на 4 мм, а шиповете са забранени. Водата трябва да бъде заменена с антифриз, а изправността на чистачките трябва да е проверена заради предстоящите мъгли, слани, дъжд и сняг.</p>
    </article>
  </body>
</html>