<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1548811.html/%D8%A8%DB%8C%D8%B4-%D8%A7%D8%B2-2-%D9%87%D8%B2%D8%A7%D8%B1-%D9%88-100-%D9%88%D8%A7%D8%AD%D8%AF-%D9%85%D8%B3%DA%A9%D9%88%D9%86%DB%8C-%D8%AF%D8%B1-%D9%84%D8%B1%D8%B3%D8%AA%D8%A7%D9%86-%D8%A7%D8%AD%D8%AF%D8%A7%D8%AB-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T07:32:00+00:00"/>
    <meta property="og:title" content="بیش از 2 هزار و 100 واحد مسکونی در لرستان احداث می‌شود"/>
    <meta property="og:description" content="رئیس کمیته امداد کشور گفت: 2 هزار و 107 واحد مسکونی امسال در استان لرستان احداث می‌شود."/>
  </head>
  <body>
    <article>
      <h1>بیش از 2 هزار و 100 واحد مسکونی در لرستان احداث می‌شود</h1>
      <h2>رئیس کمیته امداد کشور:</h2>
      <address>
        <time datetime="2019-11-23T07:32:00+00:00">23 Nov 2019, 07:32</time>
      </address>
      <p>رئیس کمیته امداد کشور گفت: 2 هزار و 107 واحد مسکونی امسال در استان لرستان احداث می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://safiraflak.ir/?p=1838">سفیرافلاک، </a>سید مرتضی بختیاری عصر امروز در آئین افتتاح ۵۰۰ واحد مسکونی مددجویان اظهار داشت: دو هزار و ۱۰۷ واحد مسکونی باید در لرستان احداث شود که امروز ۵۰۱ واحد به صورت نمادین واگذار می شود و ۳۰۰ واحد دیگر نیز تا یک ماه آینده آماده می شود.</p>
      <p>وی افزود: هزار و ۶۵۰ واحد باقیمانده نیز در دستور کار برای ساخت قرار دارد که مابقی واحدها در دهه فجر تحویل داده می شود البته با تلاش‌های استاندار و مدیرکل بنیاد مسکن برای رفع مشکل زمین، تلاش می‌شود تا واحدها زودتر به بهره برداری برسد.</p>
      <p>رئیس کمیته امداد کشور بیان کرد: همچنین هزار و ۲۰۰ جهیزیه برای نیازمندان تهیه و در یکی از مناسبت‌ها این جهیزیه ها اهدا می شود.</p>
      <p>وی با اشاره به اشتغال مددجویان تصریح کرد: سال گذشته کمیته امداد در لرستان با ۹۵ میلیارد تومان باید چهار هزار و ۵۰۰ شغل برای جویندگان کار ایجاد می‌کرد اما با همکاری لازم توانستند پنج هزار و ۷۸ اشتغال ایجاد کنند.</p>
      <p>بختیاری گفت: امسال باید چهار هزار و۵۰۰ اشتغال با ۱۰۲ میلیارد تومان تسهیلات بانکی ایجاد کنیم که تاکنون دو هزار و۷۰ شغل ایجاد شده و تا پایان سال مابقی ایجاد می شود.</p>
      <p>وی خاطرنشان کرد: در کل کشور ۱۷۰ هزار اشتغال باید ایجاد شود که چهار هزار میلیارد تومان طرح در بانکها وجود دارد و مراحل قانونی آن در حال طی شدن است.<br/>انتهای پیام/</p>
    </article>
  </body>
</html>