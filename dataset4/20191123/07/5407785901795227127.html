<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/yeni-asgari-ucret-ne-kadar-olacak-iste-uzerinde-12646812-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-23T07:39:33+00:00"/>
    <meta property="og:title" content="Yeni asgari ücret ne kadar olacak? İşte üzerinde konuşulan rakam"/>
    <meta property="og:description" content="2020 yılında geçerli olacak asgari ücreti belirlemek için Asgari Ücret Tespit Komisyonu, 2 Aralık'ta ilk toplantısını yapacak. Önceki uygulamalardan yola çıkarak yüzde 12-17 arasında zam olasılığı yüzerinde duruluyor."/>
  </head>
  <body>
    <article>
      <h1>Yeni asgari ücret ne kadar olacak? İşte üzerinde konuşulan rakam</h1>
      <address>
        <time datetime="2019-11-23T07:39:33+00:00">23 Nov 2019, 07:39</time>
      </address>
      <p>Milyonlarca çalışanı ilgilendiren <a href="https://www.haberler.com/asgari-ucret/"><b>asgari ücret</b></a> pazarlığında geri sayım başladı. Aile, Çalışma ve Sosyal Hizmetler Bakanı Zehra Zümrüt Selçuk, Asgari Ücret Tespit Komisyonu'nun 2 <a href="https://www.haberler.com/aralik/"><b>Aralık</b></a> Pazartesi günü ilk toplantısını gerçekleştireceğini duyurdu. İşçi (Türk-İş), işveren (TİSK) sendikası ve hükümet temsilcilerinden oluşan 15 kişilik asgari ücret tespit komisyonu, 1 Ocak 2020'den tibaren 1 yıl geçerli olacak asgari ücreti belirlemek üzere ilk toplantısını Aile, Çalışma ve Sosyal Hizmetler Bakanlığı'nda gerçekleştirecek.</p>
      <h3>SON 5 YILDA ENFLASYONUN ÜZERİNE ÇIKILDI</h3>
      <p>Peki, 8.5 milyon vatandaşı doğrudan ilgilendiren ve birçok ödemeyi etkileyen asgari ücrette ne kadarlık bir artış olması bekleniyor? Zamda özellikle son 5 yılda enflasyonun üzerine çıkıldı. Geçen yıl asgari ücrete yüzde 26.05, yani 417 lira zam yapılmıştı. Bu yıl sonuna kadar geçerli olan asgari ücret, net 2 bin 20 lira. Brüt asgari ücret ise 2 bin 558 lira olarak uygulanıyor. Son 10 yıllık artışlara bakıldığında en yüksek artış 2016'daki yüzde 30'la gerçekleşti. Enflasyon ise o yıl yüzde 8.53 seviyesindeydi.</p>
      <h3>ASGARİ ÜCRETE KAÇ LİRA ZAM YAPILACAK?</h3>
      <p>Yine son 10 yıllık asgari ücrete bakıldığında ortalama yüzde 11-15 aralığında zam yapıldığı görülüyor. Bu yıl da asgari ücrete enflasyonun üzerinde zam yapılması bekleniyor. Yeni <a href="https://www.haberler.com/ekonomi/"><b>Ekonomi</b></a> Programı'nda ve Merkez Bankası'nın tahminlerine göre, 2019 enflasyonu yüzde 12 civarında olacak. Önceki uygulamalardan yola çıkarak yüzde 12-17 arasında zam olasılığı yüzerinde duruluyor. Fakat net rakamlar komisyon çalışmalarının sonucunda görülecek. Yüzde 12'lik enflasyon tahminine göre artış olması halinde asgari ücretin brütü 2 bin 865, neti ise 2 bin 263 liraya çıkacak. Yüzde 15'lik artışın gündeme gelmesi halinde ise brüt ücret 2 bin 942 lira, net ise 2 bin 235 civarında olacak.</p>
      <h3>YENİ ASGARİ ÜCRETLE BİRLİKTE ÇOK ŞEY DEĞİŞECEK</h3>
      <p>Asgari ücretin yeniden belirlenmesiyle birlikte birçok ödemenin miktarı değişecek. İşsizlik maaşı artacak, AGİ yükselecek, doğum ve askerlik borçlanması tutarları artacak, 65 yaş aylığı, evde bakım aylığı da 1 Ocak itibarıyla zamlanacak. Yine Bağkur primleri, Sosyal Güvenlik Destek primi, ihbar tazminatı, isteğe bağlı sigorta primleri de yeni asgari ücretle artacak kalemlerden bazılrı.</p>
      <p>
        <b>2003 YILINDAN BU YANA ASGARİ ÜCRET</b>
      </p>
      <p>2003: 225 lira</p>
      <p>2004: 318 lira</p>
      <p>2005: 350 lira</p>
      <p>2006: 380 lira</p>
      <p>2007: 419 lira</p>
      <p>2008: 503 lira</p>
      <p>2009: 546 lira</p>
      <p>2010: 599 lira</p>
      <p>2011: 658 lira</p>
      <p>2012: 739 lira</p>
      <p>2013: 803 lira</p>
      <p>2014: 891 lira</p>
      <p>2015: 1000 lira</p>
      <p>2016: 1.300 lira</p>
      <p>2017: 1.404 lira</p>
      <p>2018: 1.603 lira</p>
      <p>2019: 2.020 lira</p>
      <h3>ASGARİ ÜCRET NE DEMEK?</h3>
      <p>Asgari ücret, işçinin yaşamı için gerekli temel ihtiyaçlarını (barınma, yeme, içme, sağlık, giyinme, ulaşım vs.) karşılayabilmesi için, işvereni tarafından çalışmasına karşılık verilen en düşük ücret anlamına geliyor.</p>
      <figure>
        <img src="https://foto.haberler.com/haber/2019/11/23/yeni-asgari-ucret-ne-kadar-olacak-iste-uzerinde-12646812_9104_o.jpg"/>
      </figure>
      <p>Haber Videosu: <a href="https://www.haberler.com/video/yeni-asgari-ucret-ne-kadar-olacak-iste-uzerinde-12646812-videosu/">Yeni asgari ücret ne kadar olacak? İşte üzerinde konuşulan rakam</a></p>
    </article>
  </body>
</html>