<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/5-yasindaki-omer-in-feci-olumu--1286574-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-23T07:11:00+00:00"/>
    <meta property="og:title" content="5 yaşındaki Ömer'in feci ölümü!"/>
    <meta property="og:description" content="Bursa'nın İnegöl ilçesinde evlerinin önündeki kömürlükte çakmakla oynayan Ömer Argün (5), odunların alev alması sonucu çıkan yangında hayatını kaybetti."/>
  </head>
  <body>
    <article>
      <h1>5 yaşındaki Ömer'in feci ölümü!</h1>
      <h2>Bursa'nın İnegöl ilçesinde evlerinin önündeki kömürlükte çakmakla oynayan Ömer Argün (5), odunların alev alması sonucu çıkan yangında hayatını kaybetti.</h2>
      <address>
        <time datetime="2019-11-23T07:11:00+00:00">23 Nov 2019, 07:11</time>
      </address>
      <p>Olay, saat 13.00 sıralarında <a href="http://www.gazetevatan.com/arama/?Keyword=Bursa">Bursa</a>'nın İnegöl ilçesi Huzur Mahallesi'nde meydana geldi. Ömer Argün, evlerinin yakınındaki kömürlüğe girdi. Elinde çakmak bulunduğu öne sürülen çocuk, burada oynarken, odunlar alev aldı. Aile yangına kendi imkanları ile müdahale etti ancak söndüremedi. <a href="http://www.gazetevatan.com/arama/?Keyword=haber">Haber</a> verilmesi üzerine gelen İtfaiye ekipleri kısa süreli çalışmanın ardından yangını söndürdü. Kömürlükte küçük Ömer'in cansız bedenine ulaşılırken, aile üyeleri sinir krizi geçirdi. Ömer Argün'ün cenazesi savcılık incelemesinin ardından kesin ölüm sebebinin belirlenmesi için Bursa Adli Tıp Kurumu'na gönderildi. Olayla ilgili soruşturma başlatıldı.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/23/--4301674.Jpeg"/>
      </figure>
      <p>
        <b>SON YOLCULUĞUNA UĞURLANDI</b>
      </p>
      <p>Çıkan yangında hayatını kaybeden 5 yaşındaki Ömer Argün, akşam saatlerinde Huzur Mahallesi Cami'nde kılınan cenaze namazının ardından gözyaşları arasında mahalle mezarlığında toprağa verildi.</p>
      <p>
        <b>İKİZİ OLDUĞU ÖĞRENİLDİ</b>
      </p>
      <p>Öte yandan, hayatını kaybeden Ömer Argün'ün Ümmühan adında ikiz kardeşinin olduğu öğrenildi.</p>
    </article>
  </body>
</html>