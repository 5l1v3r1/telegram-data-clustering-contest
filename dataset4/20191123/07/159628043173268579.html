<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/kent-genel/avustralya-buyukelcisinden-zolana-ziyaret/"/>
    <meta property="og:site_name" content="Denizli Haber"/>
    <meta property="article:published_time" content="2019-11-23T07:50:00+00:00"/>
    <meta property="og:title" content="Avustralya Büyükelçisi’nden Zolan’a ziyaret"/>
    <meta property="og:description" content="Avustralya’nın Ankara Büyükelçisi Marc Innes Brown, Denizli Büyükşehir Belediye Başkanı Osman Zolan’ı ziyaret etti. Büyükelçi Brown, Denizli’den çok etkilendiğini söyledi."/>
  </head>
  <body>
    <article>
      <h1>Avustralya Büyükelçisi’nden Zolan’a ziyaret</h1>
      <h2>Avustralya’nın Ankara Büyükelçisi Marc Innes Brown, Denizli Büyükşehir Belediye Başkanı Osman Zolan’ı ziyaret etti. Büyükelçi Brown, Denizli’den çok etkilendiğini söyledi.</h2>
      <address><time datetime="2019-11-23T07:50:00+00:00">23 Nov 2019, 07:50</time> by <a rel="author">Haber Merkezi</a></address>
      <p>Bir dizi ziyaret ve program için Denizli’ye gelen Avustralya Ankara Büyükelçisi Marc Innes Brown, Denizli Büyükşehir Belediye Başkanı Osman Zolan’ı ziyaret etti.</p>
      <p>Denizli Büyükşehir Belediye Başkanı Osman Zolan, Büyükelçi Brown’ın ziyaretinden duyduğu memnuniyeti dile getirerek, “Denizli bir sanayi şehri, tekstilin başkenti, kablo ve doğal taş sektöründe de öncü üretim merkezi. Denizli aynı zamanda bir turizm şehri. Başta Pamukkale olmak üzere birçok güzelliğe sahibiz. Denizli’de 19 antik kentimiz var. Termal sağlık turizminde de gelişme kaydediyoruz. Turizmde yılda 2,5 milyon ziyaretçimiz var. Spor, yayla ve kayak turizmi gibi pek çok alanda çeşitliliğe sahibiz. Denizli ayrıca bir tarım şehridir. Tropikal ürünler dışında burada her şey yetişebiliyor. Rakımımız 150 metreden başlayıp 2500 metreye kadar çıkıyor. Elma, üzüm başta olmak üzere, kekik, kiraz, nar, pamuk, ay çekirdeği, tahıl ürünleri, leblebi gibi pek çok ürün yelpazesine sahibiz” diye konuştu.</p>
      <p><b>“DENİZLİ ÇOK MODERN BİR ŞEHİR”</b><br/>Avustralya Ankara Büyükelçisi Marc Innes Brown ise, Denizli hakkında bugüne dek birçok şey duyduğunu, kentin kültürel açıdan çok zengin ve dostane bir şehir olduğunu kaydetti.</p>
      <p>Büyükelçi Brown, “Denizli çok modern bir şehir, altyapısı ve şehrin havasından çok etkilendim. Eşimle birlikte tekrar geleceğim. Avustralya’ya buradan çok yetenekli kişiler gitti ama hala burada da çok yetenekli kişilerin var olduğunu görüyorum” dedi.</p>
      <p>Konuşmaların ardından Başkan Osman Zolan ziyaretin anısına Avustralya Ankara Büyükelçisi Marc Innes Brown’a çeşm-i bülbül hediye etti</p>
    </article>
  </body>
</html>