<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/ce-spun-expertii-despre-cat-de-mult-timp-ar-trebui-sa-stai-intr-o-companie-dupa-maxim-cinci-ani-angajatul-ar-trebui-sa-isi-faca-bagajele-si-sa-plece-18602206"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-23T07:42:00+00:00"/>
    <meta property="og:title" content="Ce spun experţii despre cât de mult timp ar trebui să stai într-o companie: După maxim cinci ani angajatul ar trebui să îşi facă bagajele şi sa plece"/>
    <meta property="og:description" content="Schimbarea frecventă a locului de muncă poate impacta negativ CV-ul unui angajat, însă acelaşi efect îl are şi stationarea pentru un timp îndelungat a angajatului în cadrul unei companii. Cinci ani este perioada maximă pe care angajatul ar trebui să o petreacă  într-o companie, sunt de părere experţii, scrie CNBC."/>
  </head>
  <body>
    <article>
      <h1>Ce spun experţii despre cât de mult timp ar trebui să stai într-o companie: După maxim cinci ani angajatul ar trebui să îşi facă bagajele şi sa plece</h1>
      <address><time datetime="2019-11-23T07:42:00+00:00">23 Nov 2019, 07:42</time> by <a rel="author" href="https://www.zf.ro/autor/iulian-tenchiu" target="_blank">Iulian Tenchiu</a></address>
      <p>Schimbarea frecventă a locului de muncă poate impacta negativ CV-ul unui angajat, însă acelaşi efect îl are şi stationarea pentru un timp îndelungat a angajatului în cadrul unei companii. Cinci ani este perioada maximă pe care angajatul ar trebui să o petreacă  într-o companie, sunt de părere experţii, scrie CNBC.</p>
      <p>„În opinia mea, o perioadă rezonabilă în care un angajat ar trebui să activeze într-o companie, este cuprinsă între trei şi maxim cinci ani”, susţine Suzy Welch, autoarea unora dintre cele mai bine vândute cărţi de dezvoltare personală şi carieră.</p>
      <p>Absolut niciun angajat nu ar trebui să se aştepte ca primul job să fie şi cel în care va rămâne până la pensionare sau până când economisesc suficienţi bani pentru a renunţa la job şi a trăi din acele economii. La un moment dat, orice angajat va părăsi postul pe care îl ocupă fie pentru că apar noi oportunităţi, fie pentru un salariu mai generos sau pentru că acel loc de muncă nu îi permite să se dezvolte pe plan personal. Potrivit lui Suzy Welch, această schimbare este un fenomen inevitabil, singura problema rămâne „când se decide plecarea”.</p>
      <p>„Acum multi timp, predomina o concepţie potrivit căreia toată lumea trebuia să termine o facultate pentru a se angaja într-o companie cu renume, care la final de carieră urma să îi organizeze angajatului o petrecere de retragere. Astăzi, economia se schimbă prea rapid pentru a mai permite oamenilor să petreacă o viaţă întreagă la un singur job”, a declarat Suzy Welch.</p>
      <p>Un alt motiv pentru care angajatul nu trebuie să depăşească acea perioadă de 5 ani de activitate în cadrul unui companii, este faptul că angajatorul va începe să se întrebe dacă un angajat vechi se poate adapta cerinţelor şi contextelor noi care apar. Angajatul ar trebui ca după cei maxim cinci ani să caute un alt job, înainte ca CV-ul său să fie „pătat” din cauza sarcinilor pentru care este nomnializat, şi pe care s-ar putea să nu le finalizeze în timp util sau potrivit cerinţelor.</p>
      <p>Există totuşi o excepţie de la  regula de 3-5 ani, şi ea ţine de pasiunea angajatului privind locul de muncă.</p>
      <p>„Dacă esti pasionat de ceea ce faci şi crezi că prin munca ta vei ajunge să ocupi o poziţie de top, rămâi acolo. Nu există niciun motiv pentru care să părăseşti acel post, mai ales dacă iubeşti ce faci şi dacă crezi că îţi rezervă un viitor strălucit” a mai spus Suzy Welch.</p>
    </article>
  </body>
</html>