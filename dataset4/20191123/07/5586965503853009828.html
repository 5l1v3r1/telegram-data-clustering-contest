<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/it-c/moment-jenant-pentru-miliardarul-elon-musk-cati-bani-a-pierdut-dupa-ce-geamurile-cybertruck-ului-s-au-spart-in-timp-ce-lauda-vehiculul-futurist-video-18608247"/>
    <meta property="og:site_name" content="Gândul"/>
    <meta property="article:published_time" content="2019-11-23T07:08:06+00:00"/>
    <meta property="og:title" content="Moment jenant pentru miliardarul Elon Musk. Câţi bani a pierdut după ce geamurile Cybertruck-ului s-au spart în timp ce lăuda vehiculul futurist - VIDEO"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Moment jenant pentru miliardarul Elon Musk. Câţi bani a pierdut după ce geamurile Cybertruck-ului s-au spart în timp ce lăuda vehiculul futurist - VIDEO</h1>
      <h2>Averea lui Elon Musk a scăzut cu 768 de milioane de dolari, după ce la cel mai recent eveniment al companiei Tesla, geamurile camionului electric Cybertruck s-au spart, informează The Guardian.</h2>
      <address><time datetime="2019-11-23T07:08:06+00:00">23 Nov 2019, 07:08</time> by <a rel="author" href="https://www.gandul.info/autor/ioana-scholler" target="_blank">Ioana Scholler</a></address>
      <p>În timpul evenimentului de joi, geamurile camionului electric Cybertruck s-au spart în urma unei demonstraţii care ar fi trebuit să arate cât de reziste sunt, iar Musk a putut fi auzit înjurând înainte de a spune că mai există „loc pentru îmbunătăţiri”.</p>
      <figure>
        <iframe src="https://www.youtube.com/embed/udxR5rBq_Vg" width="560" height="315" data-service="Youtube" scrolling="no"/>
      </figure>
      <p>După incident, valoarea acţiunilor Tesla a scăzut cu 6%, ceea ce ar fi dus la o pierdere de 768 de milioane de dolari pentru Elon Musk doar într-o singură zi, <b><a href="https://www.theguardian.com/technology/2019/nov/22/elon-musk-net-worth-tesla-cybertruck">potrivit Forbes</a></b>.</p>
      <p>„Este antiglonţ”, a spus Musk despre camionul electric, cu doar câteva momente înainte ca directorul de design Franz von Holzhausen să demonstreze nu doar o dată, dar de două ori, faptul că geamurile ar putea fi sparte dacă o persoană aruncă un obiecte către acestea.</p>
      <p>„Nu a trecut prin geam, asta este totuşi bine”, a declarat Musk la scurt timp după ce geamurile s-au spart.</p>
      <p>Anterior, Elon Musk a descris vehiculul ca fiind un camion futuristic, de tipul „Blade Runner. Totuşi, criticile faţă de designul vehiculului nu au întârziat să apară, majoritatea persoanelor comparând camionul cu cele din jocurile video sau desenele animate.</p>
      <p><b><a href="https://www.mediafax.ro/externe/tesla-a-prezentat-primul-camion-electric-cu-aspect-futuristic-la-prezentare-i-s-au-spart-geamurile-reactia-lui-elon-musk-video-18604722">Tesla a prezentat, joi, primul său camion full-electric, denumit Cybertruck</a></b>, un autovehicul cu un aspect futuristic radical ce ia la ţintă sursa de profitabilitate a producătorilor auto americani din Detroit, piaţa camionetelor.</p>
    </article>
  </body>
</html>