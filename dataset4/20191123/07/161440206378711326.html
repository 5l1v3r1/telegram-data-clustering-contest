<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/23/furgone-rompe-i-freni-operaio-travolto-e-ucciso-ad-andora-137-956123.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-23T07:15:21+00:00"/>
    <meta property="og:title" content="Furgone rompe i freni, operaio travolto e ucciso ad Andora"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">savona</h6>
      <h1>Furgone rompe i freni, operaio travolto e ucciso ad Andora</h1>
      <h2>Il tragico incidente mentre dava indicazioni all'autista su una strada in salita</h2>
      <address>
        <time datetime="2019-11-23T07:15:21+00:00">23 Nov 2019, 07:15</time>
      </address>
      <p>Drammatico l'incidente costato la vita a un operaio ad Andora, nel Savonese.</p>
      <p>L'uomo, un 46enne di origine albanese residente a Borghetto Santo Spirito, stava lavorando insieme ad alcuni colleghi e stava fornendo indicazioni all'autista di un furgone su come fare una manovra su una strada in salita.</p>
      <p>A un certo punto si sono rotti i freni e il mezzo ha travolto il 46enne.</p>
      <p>Subito sono scattati i soccorsi, con l'intervento della Croce bianca di Andora e dei Vigili del fuoco.</p>
      <p>Per l'operaio, però, non c'è stato nulla da fare. Il furgone è stato messo sotto sequestro mentre proseguono gli accertamenti.</p>
      <p>(Unioneonline/s.s.)</p>
    </article>
  </body>
</html>