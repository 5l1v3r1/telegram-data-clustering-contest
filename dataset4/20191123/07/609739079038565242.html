<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/asdep-sozlesmeli-personel-alimi-tercihleri-devam-kpss-osym-tercih-ekrani-41380664"/>
    <meta property="og:site_name" content="Hürriyet"/>
    <meta property="article:published_time" content="2019-11-23T07:14:00+00:00"/>
    <meta property="og:title" content="ASDEP sözleşmeli personel alımı tercihleri devam ediyor! KPSS ÖSYM ASDEP tercih ekranı"/>
    <meta property="og:description" content="Aile, Çalışma ve Sosyal Hizmetler Bakanlığınca alınacak olan sözleşmeli personel tercihleri devam ediyor. ÖSYM üzerinden KPSS puanına göre yerleşecek olan adaylar, tercih yaparken KPSS tercih kılavuzundaki bilgilerden faydalanacaklar. Adaylar tercihlerini, 27 Kasım saat 23.59'a kadar yapabilecekler Peki, ASDEP tercihleri nasıl yapılır? İşte, KPSS ÖSYM tercih ekranı."/>
  </head>
  <body>
    <article>
      <h1>ASDEP sözleşmeli personel alımı tercihleri devam ediyor! KPSS ÖSYM ASDEP tercih ekranı</h1>
      <address>
        <time datetime="2019-11-23T07:14:00+00:00">23 Nov 2019, 07:14</time>
      </address>
      <p>
        <b>Aile, Çalışma ve Sosyal Hizmetler Bakanlığınca alınacak olan sözleşmeli personel tercihleri devam ediyor. ÖSYM üzerinden KPSS puanına göre yerleşecek olan adaylar, tercih yaparken KPSS tercih kılavuzundaki bilgilerden faydalanacaklar. Adaylar tercihlerini, 27 Kasım saat 23.59'a kadar yapabilecekler Peki, ASDEP tercihleri nasıl yapılır? İşte, KPSS ÖSYM tercih ekranı.</b>
      </p>
      <p>Ölçme, Seçme ve Yerleştirme Merkezi (<a href="http://www.hurriyet.com.tr/haberleri/osym">ÖSYM</a>) Başkanlığınca, Aile, Çalışma ve Sosyal Hizmetler Bakanlığının sözleşmeli pozisyonlarına <a href="http://www.hurriyet.com.tr/haberleri/kpss">KPSS</a> sonuçlarına göre yerleştirme yapmak üzere tercihler tüm hızıyla devam ediyor. Gözler şimdi tercihlerin biteceği ve sonuçların açıklanacağı tarihte. İşte, <a href="http://www.hurriyet.com.tr/haberleri/asdep-sozlesmeli-personel-alimi">ASDEP sözleşmeli personel alımı</a> tercihleri hakkında ayrıntılar...</p>
      <p>
        <b>NASIL TERCİH YAPILACAK?</b>
      </p>
      <p>İnternet bağlantısı olan herhangi bir bilgisayardan ÖSYM’nin http://www.osym.gov.tr internet adresine giriniz ve “ADAY İŞLEMLERİ” alanına erişiniz. Buradaki ilgili alana T.C. Kimlik Numaranızı ve şifrenizi giriniz.</p>
      <p>İnternet erişim şifresini kaybeden ya da unutan adaylar, ÖSYM’nin https://ais.osym.gov.tr internet adresinden ücretsiz olarak yeniden edinebilirler. Bunun için belirtilen internet adresinden “Şifremi Unuttum” alanına girmeleri burada kendilerine sorulan soruları doğru cevaplandırmaları (Sorulara verilen cevaplar, daha önce sistemde şifre değişikliği yapılırken verilen bilgilerle aynı olmalıdır.) gerekmektedir.</p>
      <p>Bu sorulara doğru cevap veremediği için internet erişim şifresini bu yolla yeniden edinemeyen adaylar nüfus cüzdanı veya T.C. Kimlik Kartı veya geçerlilik süresi dolmamış pasaportlarının aslı ile birlikte ÖSYM Sınav Koordinatörlükleri/yetkili Başvuru Merkezlerine şahsen başvurarak ücreti karşılığı yeni şifrelerini edinmek zorundadır. Adaylar şifrelerini, daha sonraki gerek tercih gerekse sınavlar ile ilgili işlemlerde de kullanacağından, özenle saklamalıdır. Adayın kişisel bilgisi olan şifreler, başka hiçbir kişiye verilmemektedir.</p>
      <p>
        <b>YERLEŞTİRME NASIL YAPILACAK?</b>
      </p>
      <p>Kılavuzda yer alan sözleşmeli pozisyonlara yerleştirme, ÖSYM tarafından merkezi olarak yapılacaktır.</p>
      <p>Yerleştirme işlemlerinde aynı puanı alan adaylar arasından mezuniyet tarihi itibariyle önce mezun olmuş olana, bunun aynı olması halinde de yaşı büyük olana öncelik tanınacaktır.</p>
      <p>Yerleştirme yapılırken ÖSYM’ce sınava girilen öğrenim düzeyi, cinsiyet, mezun olunan program ile sözleşmeli pozisyonlar için aranan nitelikler arasındaki tutarlılık kontrol edilecek bunlardan birinde bile bir<br/>tutarsızlık tespit edildiği takdirde söz konusu tercih iptal edilecektir.</p>
      <p>Yerleştirmede adayların ÖSYM kayıtlarındaki bilgileri esas alınacaktır. Bu bilgilerde gerçeğe uymayan hususlar tespit edildiği takdirde, yerleştirmesi yapılan adayların ilgili kurum tarafından atamaları yapılmayacak, adaylar bu durumdan dolayı bir hak iddia edemeyeceklerdir.</p>
      <p>Yerleştirme işleminde adaylar puanlarına ve tercih sıralarına bakılmak suretiyle sözleşmeli pozisyonlara yerleştirileceklerdir. Daha yüksek puanlı adaylar yerleştiği için birinci tercihine yerleşemeyen bir aday ikinci tercihine, ikinci tercihine yerleşemeyen aday üçüncü tercihine yerleştirilmeye çalışılacak, yerleştirme işlemi bu şekilde devam edecektir. Bir adayın son tercihine de daha yüksek puanlı adaylardan biri yerleştirildiği takdirde bu aday herhangi bir sözleşmeli pozisyona yerleşememiş olacaktır.</p>
      <p>
        <b>
          <a href="https://dokuman.osym.gov.tr/pdfdokuman/2019/KPSS/TERCIH6/kilavuz21112019.pdf">KILAVUZUN TAMAMI İÇİN TIKLAYIN</a>
        </b>
      </p>
    </article>
  </body>
</html>