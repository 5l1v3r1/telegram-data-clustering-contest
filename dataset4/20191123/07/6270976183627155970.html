<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/23/slugam-narodu-znovu-hochut-provesty-shkolu-deputata-chomu-navchatymut/"/>
    <meta property="og:site_name" content="Рубрика"/>
    <meta property="article:published_time" content="2019-11-23T07:49:11+00:00"/>
    <meta property="og:title" content="&quot;Слугам народу&quot; знову хочуть провести &quot;школу депутата&quot;: чому навчатимуть"/>
    <meta property="og:description" content="У кінці січня 2020 року партія “Слуга народу” планує провести повторну “школу депутата” для нардепів. Глава СН і перший заступник голови парламентської фракції Олександр Корнієнко повідомив про це в Радіо НВ. Одна з тем тренінгу буде присвячена цифрової грамотності на тлі скандалу з листуванням нардепів від “Слуги народу” з пранкером Джокером. “У нас вже є кілька партнерів, які […]"/>
  </head>
  <body>
    <article>
      <h1>"Слугам народу" знову хочуть провести "школу депутата": чому навчатимуть</h1>
      <address><time datetime="2019-11-23T07:49:11+00:00">23 Nov 2019, 07:49</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/08/sluga-narodu-860x580-c-1.jpeg"/>
      </figure>
      <p>Фото: Главком<br/><b><b>У кінці січня 2020 року партія “Слуга народу” планує провести повторну “школу депутата” для нардепів.</b></b></p>
      <p>Глава СН і перший заступник голови парламентської фракції <b>Олександр Корнієнко</b> повідомив про це в <a href="https://radio.nv.ua/">Радіо НВ</a>.</p>
      <p>Одна з тем тренінгу буде присвячена цифрової грамотності на тлі скандалу з листуванням нардепів від “Слуги народу” з пранкером Джокером.</p>
      <p>“У нас вже є кілька партнерів, які готові, коли трошки стихне цей наш весь процес, у нас є ідея зробити “Трускавець-2″ десь між сесіями – можливо, в кінці січня. І ми обов’язково туди включимо пункт про цифрову грамотність і пункт про декларування”, – повідомив Корнієнко.</p>
      <p>Нагадаємо, у кінці липня 2019 року партія “Слуга народу” провела однотижневу “школу депутата” для своїх представників, обраних до Верховної Ради. <a href="https://rubryka.com/2019/11/21/navchannya-slug-u-truskavtsi-obijshlosya-u-10-mln-grn-na-shho-vytratyly/">Навчання депутатів коштувало понад 10 млн грн.</a></p>
    </article>
  </body>
</html>