<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://echo24.cz/a/SVnXm/video-zmizi-predmety-lide-i-budovy-neviditelnost-je-zase-o-neco-bliz"/>
    <meta property="og:site_name" content="Echo24.cz"/>
    <meta property="article:published_time" content="2019-11-23T07:20:00+00:00"/>
    <meta property="og:title" content="VIDEO: Zmizí předměty, lidé i budovy. Neviditelnost je zase o něco blíž"/>
    <meta property="og:description" content="S materiálem, který do značné míry naplňuje představy lidí o neviditelnosti, přišla kanadská společnost HyperStealth Biotechnology Corporation. Nazývá jej quantum stealth material a dokáže za něj skrýt běžné předměty, ale i osoby či budovy. Podívejte se."/>
  </head>
  <body>
    <article>
      <h6 class="kicker">Působivá technologie</h6>
      <h1>VIDEO: Zmizí předměty, lidé i budovy. Neviditelnost je zase o něco blíž</h1>
      <address><time datetime="2019-11-23T07:20:00+00:00">23 Nov 2019, 07:20</time> by <a rel="author" href="https://echo24.cz/author/jhr" target="_blank">jhr</a></address>
      <p>
        <b>S materiálem, který do značné míry naplňuje představy lidí o neviditelnosti, přišla kanadská společnost HyperStealth Biotechnology Corporation. Nazývá jej <i>quantum stealth material </i>a dokáže za něj skrýt běžné předměty, ale i osoby či budovy. Podívejte se.</b>
      </p>
      <figure>
        <iframe data-src="https://twitter.com/Reuters/status/1197673548531109888?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Materiál ohýbá světlo okolo objektů, které se z pohledu diváka nacházejí za ním, a zobrazuje pouze pozadí. Firma dle agentury Reuters vyvinula 13 verzí s různými vlastnostmi. Jedna ohýbá stíny do jiného směru, jiná si pak hraje s částmi spektra tak, aby skrytou věc nezachytily radary.</p>
      <p>I proto vidí firma své uplatnění především ve vojenské oblasti, na svých <a href="http://www.hyperstealth.com/">stránkách</a> ostatně ukazuje příklady spolupráce s mnoha armádami světa, jimž pomáhala s vývojem výbavy a kamufláží. Z běžnějších případů HyperStealth uvádí možnost skrýt policisty při kontrole rychlosti jízdy.</p>
      <related>
        <a href="https://echo24.cz/a/SYzgM/v-cesku-pribyva-robotu-vyuziva-je-uz-zhruba-ctvrtina-prumyslovych-firem-hlavne-ty-mensi"/>
      </related>
    </article>
  </body>
</html>