<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/23/sardine-palermo/"/>
    <meta property="og:site_name" content="Il Post"/>
    <meta property="article:published_time" content="2019-11-23T07:01:49+00:00"/>
    <meta property="og:title" content="Circa 4mila persone hanno partecipato a una manifestazione del movimento delle “sardine” a Palermo"/>
    <meta property="og:description" content="Venerdì sera, circa 4mila persone hanno partecipato a una manifestazione contro Matteo Salvini organizzata dal movimento delle &quot;sardine&quot; in piazza Verdi a Palermo. Alla manifestazione hanno partecipato anche il sindaco di Palermo Leoluca Orlando e diversi membri della Giunta comunale. Il movimento delle &quot;sardine&quot; è"/>
  </head>
  <body>
    <article>
      <h1>Circa 4mila persone hanno partecipato a una manifestazione del movimento delle “sardine” a Palermo</h1>
      <address>
        <time datetime="2019-11-23T07:01:49+00:00">23 Nov 2019, 07:01</time>
      </address>
      <p>Venerdì sera, circa 4mila persone <a href="https://palermo.gds.it/articoli/politica/2019/11/22/il-popolo-delle-sardine-scende-in-piazza-a-palermo-manifestanti-da-tutta-la-sicilia-4558a141-f3d0-4875-80f5-cb570430ab1b/">hanno partecipato</a> a una manifestazione contro Matteo Salvini organizzata dal movimento delle “sardine” in piazza Verdi a Palermo. Alla manifestazione hanno partecipato anche il sindaco di Palermo Leoluca Orlando e diversi membri della Giunta comunale. Il movimento delle “sardine” è nato con una manifestazione organizzata a Bologna il 14 novembre per protestare contro il leader della Lega Matteo Salvini, che quello stesso giorno era a Bologna per un comizio elettorale in vista delle elezioni regionali di gennaio. Alla manifestazione, organizzata con il passaparola e su Facebook, avevano partecipato circa 6.000 persone, che avevano attirato molte attenzioni di giornali e tv. Pochi giorni dopo, a Modena c’era stata un’altra manifestazione delle “sardine” e nelle prossime settimane ne sono previste altre anche in altre città italiane, comprese Roma e Milano.</p>
      <blockquote>
        <a href="https://www.ilpost.it/2019/11/19/sardine-salvini/">Da dove arrivano le “sardine”</a>
      </blockquote>
    </article>
  </body>
</html>