<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/743182"/>
    <meta property="og:site_name" content="เดลินิวส์"/>
    <meta property="article:published_time" content="2019-11-23T07:04:00+00:00"/>
    <meta property="og:title" content="'ธีราทร'ใกล้คว้าแชมป์เจลีก 'มารินอส'ผงาดนำจ่าฝูงแล้ว"/>
    <meta property="og:description" content="“ธีราทร” และ “มารินอส” ใกล้ฝันเป็นจริง บุกชนะ “ยามากะ” ผงาดจ่าฝูงเจลีกแล้ว แซง “โตเกียว” นำ 1 แต้ม ขณะเหลือแค่ 2 นัด"/>
  </head>
  <body>
    <article>
      <h1>'ธีราทร'ใกล้คว้าแชมป์เจลีก 'มารินอส'ผงาดนำจ่าฝูงแล้ว</h1>
      <address>
        <time datetime="2019-11-23T07:04:00+00:00">23 Nov 2019, 07:04</time>
      </address>
      <p>
        <b>“ธีราทร” และ “มารินอส” ใกล้ฝันเป็นจริง บุกชนะ “ยามากะ” ผงาดจ่าฝูงเจลีกแล้ว แซง “โตเกียว” นำ 1 แต้ม ขณะเหลือแค่ 2 นัด</b>
      </p>
      <p>โยโกฮามา เอฟ มารินอส ผงาดนำจ่าฝูงเจลีก หลังจากเกมเมื่อ 23 พ.ย. บุกชนะ มัตสึโมโตะ ยามากะ 1-0 จาก เทรุฮิโตะ นาคากาวะ ตั้งแต่นาทีที่ 2 นัดนี้ “อุ้ม” ธีราทร บุญมาทัน ลงตัวจริงให้ มารินอส เหมือนเดิม ขณะที่ เอฟซี โตเกียว คู่แข่งสำคัญ เปิดบ้านเสมอ โชนัน เบลมาเร 1-1 โดย โตเกียว ได้ประตูตีเจ๊าช่วงทดเวลา<br/><br/>ผ่าน 32 นัด มารินอส ของ ธีราทร มี 64 แต้ม ขึ้นจากที่ 2 เป็นจ่าฝูง นำ โตเกียว ที่มี 63 แต้ม อยู่ 1 แต้ม ตามด้วย คาชิมา แอนท์เลอร์ส 60 แต้ม โดยเหลือแค่ 2 นัด เท่านั้น มารินอส วันที่ 30 พ.ย. เยือน คาวาซากิ ฟรอนตาเลและวันที่ 7 ธ.ค. เปิดบ้านพบ เอฟซี โตเกียว คู่แย่งแชมป์ นับว่า โอกาสที่ ธีราทร จะเป็นคนไทยคนแรกที่ได้แชมป์เจลีก ใกล้เข้ามาทุกที<br/><br/>ด้าน คอนซาโดเล ซัปโปโร เปิดบ้านแพ้ จูบิโล อิวาตะ 1-2 ชนาธิป สรงกระสินธ์ ลงตัวจริงให้ คอนซะ ส่วน โออิตะ ทรินิตะ บุกเสมอ ชิมิสึ เอส-พัลส์ 1-1 ฐิติพันธ์ พ่วงจันทร์ ยังไม่มีชื่อให้ โออิตะ</p>
    </article>
  </body>
</html>