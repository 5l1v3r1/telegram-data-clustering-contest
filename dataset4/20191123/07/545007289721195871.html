<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/oameni-de-milioane-carolina-rabei-ilustratoarea-care-transforma-povestile-pentru-copii-in-imagini-video/"/>
    <meta property="og:site_name" content="Europa FM"/>
    <meta property="article:published_time" content="2019-11-23T07:04:07+00:00"/>
    <meta property="og:title" content="Oameni de milioane: Carolina Rabei, ilustratoarea care transformă poveștile pentru copii în imagini – VIDEO"/>
    <meta property="og:description" content="Omul de milioane al acestei săptămâni, Carolina Rabei, a venit în România pentru doar două zile, în perioada Târgului de Carte Gaudeamus. S-a născut în Moldova, dar locuiește la Londra, iar creațiile sale pot fi găsite în cărți traduse în zeci de limbi, dar, cel mai important, ceea ce ea realizează poate fi înțeles de către oricine. Pentru că ”traduce” poveștile pentru copii în imagini – ilustrații care îi fascinează atât pe copii cât și pe adulți."/>
  </head>
  <body>
    <article>
      <h1>Oameni de milioane: Carolina Rabei, ilustratoarea care transformă poveștile pentru copii în imagini – VIDEO</h1>
      <address>
        <time datetime="2019-11-23T07:04:07+00:00">23 Nov 2019, 07:04</time>
      </address>
      <p>Omul de milioane al acestei săptămâni, <b>Carolina Rabei</b>, a venit în România pentru doar două zile, în perioada Târgului de Carte Gaudeamus. S-a născut în Moldova, dar locuiește la Londra, iar creațiile sale pot fi găsite în cărți traduse în zeci de limbi, dar, cel mai important, ceea ce ea realizează poate fi înțeles de către oricine. Pentru că ”traduce” poveștile pentru copii în imagini – ilustrații care îi fascinează atât pe copii cât și pe adulți.</p>
      <figure>
        <img src="https://www.europafm.ro/wp-content/uploads/2019/11/Oameni-de-milioane-Carolina-Rabei-ilustratoare-de-carte-8.jpg"/>
      </figure>
      <p><b>Carolina Rabei </b>este îndrăgostită de desen încă din copilărie. A studiat artele frumoase la Chișinău, apoi la Cambridge School of Art. Prima carte pe care a ilustrat-o – ”Snow” (Zăpada, aparuta la Editura Litera), pe versurile poetului <b>Walter de la Mare</b> – a fost primită cu entuziasm de public și de critică și nominalizată la prestigioasa <b>Medalie Kate Greenaway</b>. Carolinei îi place să lucreze la proiecte cât mai diverse, și ilustrațiile ei trădează un amestec original de tehnici tradiționale manuale și procedee moderne, digitale.</p>
      <figure>
        <img src="https://www.europafm.ro/wp-content/uploads/2019/11/Oameni-de-milioane-Carolina-Rabei-ilustratoare-de-carte-2.jpg"/>
      </figure>
      <p><b>”Cartea fără poveste” </b>este prima pentru care ea devine atât autoarea cât și ilustratoare. Poate tocmai din această cauză este și cartea căre i-a luat cel mai mult timp până să vadă lumina tiparului, la <b>Editura Litera</b>, după cum mărturisește în interviul acordat Europa FM.</p>
      <p>Povestea omului de milioane <b>Carolina Rabei</b>, ilustratoarea care transformă poveștile pentru copii în imagini, o puteți afla din interviul realizat de <b>Toader Păun</b> la Europa FM:</p>
      <figure>
        <iframe src="https://www.youtube.com/embed/opQdh3ucSQM" width="738" height="415" data-service="Youtube" scrolling="no"/>
      </figure>
    </article>
  </body>
</html>