<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-peste-96-000-de-romani-au-votat-la-sectiile-de-strainatate-pana-sambata-in-jurul-orei-7-00-1922400723002019110719178104"/>
    <meta property="og:site_name" content="News.ro"/>
    <meta property="article:published_time" content="2019-11-23T07:07:00+00:00"/>
    <meta property="og:title" content="Alegeri prezidenţiale 2019 - Peste 96.000 de români au votat la secţiile de străinătate, până sâmbătă, în jurul orei 7.00"/>
    <meta property="og:description" content="Peste 96.000 de români au votat, până sâmbătă, în jurul orei 7.00, la secţiile de vot deschise în străinătate, arată datele Biroului Electoral Central (BEC). În primul tur al alegerilor prezidenţiale, la aceeaşi oră prezenţa era de 78.785 de alegători."/>
  </head>
  <body>
    <article>
      <h1>Alegeri prezidenţiale 2019 - Peste 96.000 de români au votat la secţiile de străinătate, până sâmbătă, în jurul orei 7.00</h1>
      <address><time datetime="2019-11-23T07:07:00+00:00">23 Nov 2019, 07:07</time> by <a rel="author">News.ro</a></address>
      <p>
        <b>Peste 96.000 de români au votat, până sâmbătă, în jurul orei 7.00, la secţiile de vot deschise în străinătate, arată datele Biroului Electoral Central (BEC). În primul tur al alegerilor prezidenţiale, la aceeaşi oră prezenţa era de 78.785 de alegători.</b>
      </p>
      <p>Potrivit BEC, până în prezent au votat 96.109 de persoane pe listele suplimentare, iar 17.503 persoane au votat prin corespondenţă.</p>
      <p>Numărul total al persoanelor care au votat în străinătate a ajuns astfel la 113.612.</p>
      <p>În primul tur al alegerilor prezidenţiale, prezenţa la vot până sâmbătă la ora 7.00 a fost de 78.785 de alegători.</p>
      <p>Votul în străinătate pentru al doilea tur de scrutin al alegerilor prezidenţiale a început, vineri, la ora 1.00, în Noua Zeelandă şi Australia şi se va încheia luni, la ora 7.00.</p>
      <p>Potrivit Autorităţii Electorale Permanente (AEP), 715.064 de persoane cu drept de vot locuiesc în străinătate şi pot vota la una dintre cele 835 de secţii de votare. În diaspora, votul se derulează pe durata a trei zile.</p>
      <p>La primul tur au votat în străinătate 675.348 persoane, dintre care 25.189 prin corespondenţă.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>