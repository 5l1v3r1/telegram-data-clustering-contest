<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/sule-cet-davasi-saniklar-intihar-susu-verme-plani-yapmis-890275"/>
    <meta property="og:site_name" content="Onedio"/>
    <meta property="article:published_time" content="2019-11-23T07:56:29+00:00"/>
    <meta property="og:title" content="Şule Çet Davası: Sanıklar 'İntihar Süsü' Verme Planı Yapmış"/>
    <meta property="og:description" content="Üniversite öğrencisi Şule Çet’i bir plazanın 20. katından atarak öldürdüğü iddiasıyla tutuklu yargılanan Çağatay Aksu’nun cezaevindeyken diğer tutuklu..."/>
  </head>
  <body>
    <article>
      <h1>Şule Çet Davası: Sanıklar 'İntihar Süsü' Verme Planı Yapmış</h1>
      <address><time datetime="2019-11-23T07:56:29+00:00">23 Nov 2019, 07:56</time> by <a rel="author" href="https://onedio.com/profil/dnizgk" target="_blank">Deniz Gök</a></address>
      <h4>Üniversite öğrencisi Şule Çet’i bir plazanın 20. katından atarak öldürdüğü iddiasıyla tutuklu yargılanan Çağatay Aksu’nun cezaevindeyken diğer tutuklu Berk Akand’a yazdığı mektupta, Çet’in ölümüne ilişkin “<a href="https://onedio.com/etiket/intihar/5078d58eb815ea38422581af">intihar</a> süsü” verme planı yaptıkları ortaya çıktı.</h4>
      <figure>
        <img src="https://img-s2.onedio.com/id-5dd8db2aaf67cde012269c2d/rev-0/w-500/s-dec05a52afde9f1c0404dd650ced312a557bc30f.jpg"/>
      </figure>
      <p><b><a href="http://www.cumhuriyet.com.tr/haber/turkiye/1703740/sule-cet-dava-dosyasina-giren-mektuplar-skandali-gozler-onune-serdi.html">Cumhuriyet'ten Alican Ulusoy'un ulaştığı mektupta</a> </b>Berk Akand’dan Şule Çet’in adıyla “Elveda, kendinize iyi bakın” diye mesaj görüntüsü yaratmasını isteyen Çağatay Aksu, bunun dava dosyasına konmasını istiyor.</p>
      <h3>Mektupta Çağatay Aksu 'Nasıl olsa Şule’nin telefonu açılmıyor. 'Elveda, kendinize iyi bakın' yazıcan" diyor</h3>
      <figure>
        <img src="https://img-s2.onedio.com/id-5dd8dbccaf67cde012269c2f/rev-0/w-500/s-74fb04948eb302c73c7a37a5634a90f522947ef8.jpg"/>
      </figure>
      <blockquote>“Bilişim suçları olayı çok aklıma yatmadı. İspatlayamadığı her delil, bizim lehimize oluyor. Aklıma ne geldi. Bir screenshot’la (….) yaptılar bizi. Bir tane yazışma resmi oğlum ya bizi buraya sokan. Baska bir şey yok. Bir tane sol üstte resim, rehber kaydına Şule yazıcan sonra yazacan ‘Elveda, kendinize iyi bakın’ filan yazacan o kadar. Ekran resmini basacan dosyaya. Kızın yaptığı da bu zaten. Nasıl olsa Şule’nin telefonu açılmıyor”</blockquote>
      <h3>Ailenin avukatı: "Ölümünün üzerine dahi bir kompla kurulmaya çalışılmış"</h3>
      <figure>
        <img src="https://img-s1.onedio.com/id-5dd8e243b8cdbfdf26627ada/rev-0/w-500/s-88790b3367c27c57839877d3c75fd0ac5e79c6d4.jpg"/>
      </figure>
      <p>Çet ailesinin avukatı Onur Tatar söz konusu mektupla ilgili olarak, </p>
      <blockquote>“Şule Çet, sanıklarca öldürüldüğü halde ölümünün üzerine dahi bir kompla kurulmaya çalışılmış, <a href="https://onedio.com/etiket/intihar/5078d58eb815ea38422581af">intihar</a> süsü verilmeye çalışılmıştır. Mektupta, sanık Aksu, Şule tarafından atılıyormuş gibi hazırlanacak ‘elveda’ mesajının onları kurtaracağını iddia etmiştir. Kendisinin cezaevinde sadece bir ekran görüntüsü nedeniyle olduğunu, dolayısıyla bir başka ekran görüntüsüyle de Berk’in kurtulacağını iddia etmiştir. "</blockquote>
      <h4>"Sanık Berk cinayeti gizlemeye çalışıyor"</h4>
      <blockquote>"Esasen, işlenen cinayeti kamufle etme amacıyla düşünülen bu davranış, sanıklar arasında planlanmış, Şule’nin polisçe ilk etapta telefonunun açılmadığı bilgisi sanıklara bu yönden cesaret vermiştir. Sanıklar, baştan itibaren, dosyadaki gelişmelerden, toplanan veya toplanamayan delillerden haberdardır. Sanık Berk de baştan itibaren hadisenin ne olduğunu bilmekte, iştirak ettiği cinayet eylemini gizlemeye çalışmaktadır” dedi.</blockquote>
      <h3>"Çok açık bir ihmal ya da destek söz konusu"</h3>
      <figure>
        <img src="https://img-s1.onedio.com/id-5dd8e4f6d64e7059152ecac4/rev-0/w-500/s-26afbfd9976bcaa59f34f79adc56a993934a5c75.jpg"/>
      </figure>
      <p>Tatar ayrıca Akand’ın avukatının, mahkemeye toplam 40-60 sayfa arasında, 20 adet mektup ulaştırdığını belirtti. </p>
      <p>Tatar, cezaevi yönetimini ise şöyle eleştirdi: </p>
      <blockquote>“Basit pusula değiş tokuşu değil, sayfalarca mektup. Akand’ın Çağatay Aksu’ya gönderdiği mektuplar dosyada yok. Havalandırma ya da çalışma esnasında değiş tokuş yapıldığı iddia ediliyor. Bu kadar mektubun bir başkasının yardımı olmaksızın değiş tokuşu mümkün değildir." <br/>"Cezaevi idaresinin yeterince özenli olmadığı, aynı suçtan sanık iki kişinin birbirleriyle temasının yargılama boyunca devam ettiği görülmektedir. Çok açık bir ihmal ya da destek söz konusu.”</blockquote>
      <h3>Çağatay Aksu hakkında 3 ayrı suçtan müebbet isteniyor</h3>
      <figure>
        <img src="https://img-s2.onedio.com/id-5dd8e2cbcb3ebac51394a763/rev-0/w-500/s-4519d0e890e5edbd818ce37fb3b96d7c731db31f.jpg"/>
      </figure>
      <p>Savcı, sanık Çağatay Aksu’nun ‘kasten öldürme’, ‘cinsel saldırı’ ve ‘alıkoyma‘ suçlarından müebbet, diğer sanık Berk Akand’ın ise aynı suça yardımdan 31 yıla kadar hapsini istedi.</p>
      <h3>Neler olmuştu?</h3>
      <figure>
        <img src="https://img-s1.onedio.com/id-5dd8ef3ea804bf222800c0a8/rev-0/w-500/s-5cfa6a737d1c77e36b6e20bd3ca61add2c3bdfde.jpg"/>
      </figure>
    </article>
  </body>
</html>