<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/nyhet/281621-vermintide-2-ar-gratis-att-testa-pa-steam-under-helgen"/>
    <meta property="og:site_name" content="FZ.se"/>
    <meta property="article:published_time" content="2019-11-23T07:00:00+00:00"/>
    <meta property="og:title" content="Vermintide 2 är gratis att testa på Steam under helgen"/>
    <meta property="og:description" content="Dra ditt fantasy-strå till stacken för att stävja Chaos och Skaven!"/>
  </head>
  <body>
    <article>
      <h1>Vermintide 2 är gratis att testa på Steam under helgen</h1>
      <h2>Dra ditt fantasy-strå till stacken för att stävja Chaos och Skaven!</h2>
      <address><time datetime="2019-11-23T07:00:00+00:00">23 Nov 2019, 07:00</time> by <a rel="author" href="https://www.fz.se/medlem/233563" target="_blank">Jonny Myrén</a></address>
      <p><i>Vermintide 2</i> var en riktig fullträff för svenskarna på Fatshark som belönades med en köttig 4 i vår <a href="https://www.fz.se/recension/276093-recension-warhammer-vermintide-2">recension</a>. Förste råttdräpare Calle gillade framförallt den sköna grafiken och de tunga striderna, såväl som att de olika karaktärerna alla är bra på sina egna sätt och att ingen förvisas till att spela en supportroll till 100%.</p>
      <p>Spelet verkar ha sålt riktigt bra, och i januari firade man att man fått fler än 2 <a href="https://www.fz.se/nyhet/278752-2-miljoner-har-spelat-vermintide-2-och-det-ar-bara-borjan">miljoner spelare</a>. Utöver flertalet expansioner har man dessutom lagt till stöd för <a href="https://www.fz.se/nyhet/276779-warhammer-vermintide-2-har-fatt-modstod">moddar</a>, och det finns gott om användbara saker att lägga till via Steam Workshop, inklusive ficklampor, tydligare UI och kameror som inte flänger runt när man attackerar.</p>
      <p>Har du ännu inte besökt Helmgart med omnejd kan du gott dra på dig ringbrynjan och ansluta dig till gratishelgen som just nu pågår på <a href="https://store.steampowered.com/app/552500/Warhammer_Vermintide_2/">Steam</a>. Som om det inte vore nog har man även en fläskig rabatt på spelet fram till den 27:e som gör det riktigt prisvärt – givetvis i hopp om att du även ska investera i en eller ett par expansioner, som också är rabatterade.</p>
      <h3>Läs mer</h3>
      <figure>
        <img src="https://www.fz.se/gfx/user_gamescore_bg.jpg"/>
        <figcaption>Vermintide 2-expansion kommer snart - kolla in den håriga trailern</figcaption>
      </figure>
      <figure>
        <img src="https://cdn.fz.se/artikel/bild/1405723?l=eyJyZXNvdXJjZSI6IlwvYXJ0aWtlbFwvYmlsZFwvMTQwNTcyMyIsImZpbHRlcnMiOltdLCJwYXJhbXMiOltdLCJrZXkiOiJiNWNjMmNjMjA1NTAyYmYzYjg4NzgwNmZjNGZkMTg3NSJ9"/>
        <figcaption>Fatshark berättar vad som gick bra, och dåligt, under Vermintide-utvecklingen</figcaption>
      </figure>
      <figure>
        <img src="https://cdn.fz.se/artikel/bild/1410349?l=eyJyZXNvdXJjZSI6IlwvYXJ0aWtlbFwvYmlsZFwvMTQxMDM0OSIsImZpbHRlcnMiOltdLCJwYXJhbXMiOltdLCJrZXkiOiI0ZmUyNjI1MTljYWJiZGM3MzUyYjk0MGZmYjA0ODQ5OSJ9"/>
        <figcaption>Vermintide 2 återvänder till rötterna i nästa DLC</figcaption>
      </figure>
    </article>
  </body>
</html>