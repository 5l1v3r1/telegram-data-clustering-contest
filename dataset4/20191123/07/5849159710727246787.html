<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/cinema-news-telugu/manchu-vishnu-next-is-mosagallu-1-1-10610401.html"/>
    <meta property="og:site_name" content="ntnews.com"/>
    <meta property="article:published_time" content="2019-11-23T07:30:00+00:00"/>
    <meta property="og:title" content="తెలుగు, ఇంగ్లీష్ భాష‌ల‌లో మంచు విష్ణు చిత్రం"/>
    <meta property="og:description" content="మంచు వార‌బ్బాయి విష్ణు ఓ మంచి హిట్ కోసం ఎంతో కాలంగా ఎదురు చూస్తు వ‌స్తున్నారు. ఆయన ప్ర‌ధాన పాత్ర‌లో ఓట‌ర్ అనే చిత్రం తెర‌కెక్కుతుండ‌గా, జీఎస్ కార్తీక్ ద‌ర్శ‌క‌"/>
  </head>
  <body>
    <article>
      <h1>తెలుగు, ఇంగ్లీష్ భాష‌ల‌లో మంచు విష్ణు చిత్రం</h1>
      <address>
        <time datetime="2019-11-23T07:30:00+00:00">23 Nov 2019, 07:30</time>
      </address>
      <p>మంచు వార‌బ్బాయి విష్ణు ఓ మంచి హిట్ కోసం ఎంతో కాలంగా ఎదురు చూస్తు వ‌స్తున్నారు. ఆయన ప్ర‌ధాన పాత్ర‌లో ఓట‌ర్ అనే చిత్రం తెర‌కెక్కుతుండ‌గా, జీఎస్ కార్తీక్ ద‌ర్శ‌క‌త్వంలో రామా రీల్స్ బ్యాన‌ర్‌పై జాన్ సుధీర్ ఈ చిత్రాన్ని నిర్మిస్తున్నారు. తెలుగు, త‌మిళంలో విడుద‌ల కానున్న ఈ చిత్రంలో విష్ణు స‌ర‌స‌న సుర‌భి క‌థానాయిక‌గా న‌టిస్తుంది. అతి త్వ‌ర‌లోనే ఈ చిత్రాన్ని విడుద‌ల చేయ‌నున్నారు. మ‌రోవైపు ఐటీ ఇండస్ట్రీలో జరిగిన స్కామ్‌ ఆధారంగా మోస‌గాళ్ళు అనే సినిమా చేస్తున్నాడు విష్ణు. తెలుగు, ఇంగ్లీష్ భాష‌ల‌లో విడుద‌ల కానున్న ఈ చిత్రంలో విష్ణు అర్జున్ పాత్ర‌లో కనిపించ‌నున్నాడు. ఈ రోజు విష్ణు బ‌ర్త్‌డే సంద‌ర్భంగా ఫ‌స్ట్ లుక్ విడుద‌ల చేశారు. జెఫ్రీ చిన్‌ దర్శకుడు. కాజల్, రుహానీ శర్మ, సునీల్‌ శెట్టి ముఖ్య పాత్రలు పోషిస్తున్నారు. వ‌చ్చే ఏడాది వేస‌విలో చిత్రం విడుద‌ల కానుంది.</p>
    </article>
  </body>
</html>