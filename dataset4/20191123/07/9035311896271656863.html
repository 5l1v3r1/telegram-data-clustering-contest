<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/23/trump-katar-emiri-ile-taliban-in-serbest-biraktigi-rehineleri-gorustu"/>
    <meta property="og:site_name" content="euronews"/>
    <meta property="article:published_time" content="2019-11-23T07:37:36+00:00"/>
    <meta property="og:title" content="Trump, Katar Emiri ile Taliban'ın serbest bıraktığı rehineleri görüştü"/>
    <meta property="og:description" content="ABD Başkanı Donald Trump, Katar Emiri Şeyh Temim bin Hamed Al Sani ile yaptığı telefon görüşmesinde, Taliban'ın elindeki ABD'li ve Avustralyalı rehinelerin serbest bırakılmasında Katar'ın yardımlarından dolayı memnuniyetini dile getirdi"/>
  </head>
  <body>
    <article>
      <h1>Trump, Katar Emiri ile Taliban'ın serbest bıraktığı rehineleri görüştü</h1>
      <address><time datetime="2019-11-23T07:37:36+00:00">23 Nov 2019, 07:37</time> by <a rel="author">Euronews </a></address>
      <p>Amerika Birleşik Devletleri Başkanı Donald Trump, Katar Emiri Şeyh Temim bin Hamed Al Sani'ye, Taliban'ın elindeki ABD'li ve Avustralyalı rehinelerin serbest bırakılmasında Katar'ın yardımlarından dolayı memnuniyetini dile getirdi.</p>
      <p>Beyaz Saray Sözcü Yardımcısı Judd Deere, yaptığı yazılı açıklamada, Trump ve Al Sani'nin bir telefon görüşmesi gerçekleştirdiğini bildirdi.</p>
      <p>Açıklamada, "Başkan Trump, (Taliban'ın elindeki) rehineler Kevin King ve Timothy Weeks'in serbest bırakılmasında Katar'ın verdiği destekten duyduğu memnuniyeti dile getirdi" ifadesi kullanıldı.</p>
      <p>Görüşmede iki liderin ikili ve bölgesel konuları da ele aldığı vurgulandı.</p>
      <ul>
        <li>
          <a href="https://tr.euronews.com/2019/11/19/taliban-kacirdig-iki-ogretim-uyesini-serbest-birakt-esir-takas-tamamlandi">Taliban kaçırdığı iki öğretim üyesini serbest bıraktı, esir takası tamamlandı</a>
        </li>
        <li>
          <a href="https://tr.euronews.com/2019/11/20/kuresel-terorizm-endeksi-olumler-azald-taliban-en-olumcul-orgut-oldu">Küresel Terörizm Endeksi: Ölümler azaldı, Taliban en ölümcül örgüt oldu</a>
        </li>
      </ul>
      <p>Kabil'deki Amerikan Üniversitesinde öğretim görevlisi olan 2 mahkum, Ağustos 2016'dan bu yana Taliban'ın elinde bulunuyordu. İki profesör, Kabil'de kaçırılmıştı.</p>
      <p>İki mahkumun serbest bırakılması Afganistan Cumhurbaşkanı Eşref Gani'nin 3 üst düzey Taliban üyesinin serbest bırakılacağını açıklamasının ardından gelmişti.</p>
    </article>
  </body>
</html>