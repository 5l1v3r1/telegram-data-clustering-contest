<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/skoki-narciarskie,408/skoki-narciarskie-wisla-2019-adam-malysz-o-kwalifikacjach,987589.html"/>
    <meta property="og:site_name" content="TVN24"/>
    <meta property="article:published_time" content="2019-11-23T07:45:00+00:00"/>
    <meta property="og:title" content="Spokojny Małysz. &quot;Polacy dopiero się rozkręcają. Norwegowie będą najgroźniejsi&quot;"/>
    <meta property="og:description" content="Adam Małysz przyznał po piątkowych kwalifikacjach w Wiśle, że polscy skoczkowie dopiero się rozkręcają. - Obawiają się, jak ten zeskok jest przygotowany i trochę się wycofują. Dlatego skoki nie są ..."/>
  </head>
  <body>
    <article>
      <h1>Spokojny Małysz. "Polacy dopiero się rozkręcają. Norwegowie będą najgroźniejsi"</h1>
      <address>
        <time datetime="2019-11-23T07:45:00+00:00">23 Nov 2019, 07:45</time>
      </address>
      <slideshow>
        <figure>
          <img src="https://r-scale-00.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/70a0899e-0197-4aa4-aca4-1b3bfcd9685c.jpeg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/0fd25aaf-db39-41c5-85b0-fd781973d962-480p.mp4" autoplay="" loop=""/>
          <figcaption>Rozmowa z Adamem Małyszem po kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/aa756f59-e584-4ded-a445-580fc798367b-480p.mp4" autoplay="" loop=""/>
          <figcaption>Karl Geiger wygrał kwalifikacje do niedzielnego konkursu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/ce5e9185-845a-49d8-bd16-e8bcbaf58f97-480p.mp4" autoplay="" loop=""/>
          <figcaption>Skok Piotra Żyły w kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/70527e95-0d78-48cb-a06a-a2fa66cc786b-480p.mp4" autoplay="" loop=""/>
          <figcaption>Skok Kamila Stocha w kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/b91af086-6268-467c-b2fe-72ce31a1e936-480p.mp4" autoplay="" loop=""/>
          <figcaption>Rozmowa z Kamilem Stochem po kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/7568545b-1973-4288-896f-478cf7cf9fea-480p.mp4" autoplay="" loop=""/>
          <figcaption>Rozmowa z Dawidem Kubackim po kwalifikacjach</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/46d56efa-c925-4ee3-aa56-c50c98618c3e-480p.mp4" autoplay="" loop=""/>
          <figcaption>Rozmowa z trenerem Michalem Doleżalem po kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/52db0ff9-a291-4a17-8c02-fc9e433f8870-480p.mp4" autoplay="" loop=""/>
          <figcaption>Dawid Kubacki najlepszy z Polaków w kwalifikacjach w Wiśle</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/20c50bf9-6c0e-46d4-872e-53c969fe8f7f-480p.mp4" autoplay="" loop=""/>
          <figcaption>Kolejny upadek w Wiśle. Marius Lindvik zrobił to samo co...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/ff3f5efb-d237-4d75-90a3-ec83c7eeb3ed-480p.mp4" autoplay="" loop=""/>
          <figcaption>Pierwszy upadek w nowym sezonie PŚ. Pech Deckera Deana</figcaption>
        </figure>
        <figcaption>Adam Małysz wierzy w polski zespół Foto: Eurosport | Video: Eurosport</figcaption>
      </slideshow>
      <h3>Adam Małysz przyznał po piątkowych kwalifikacjach w Wiśle, że polscy skoczkowie dopiero się rozkręcają. - Obawiają się, jak ten zeskok jest przygotowany i trochę się wycofują. Dlatego skoki nie są jeszcze na sto procent - wyjaśnił na antenie Eurosportu. Dyrektor sportowy PZN dodał, że w sobotnim konkursie drużynowym największymi faworytami będą Norwegowie. Transmisja z zawodów od godz. 15.10 w Eurosporcie 1.</h3>
      <p>
        <a href="https://www.eurosportplayer.com/">
          <b>Cały sezon Pucharu Świata w skokach narciarskich w usłudze Eurosport Player</b>
        </a>
      </p>
      <p>W piątek najlepszy z Polaków był Dawid Kubacki, który zajął siódme miejsce (123 m). Do niedzielnych zawodów zakwalifikowali się także: 11. Kamil Stoch (117 m), 19. Jakub Wolny (116,5 m), 21. Piotr Żyła (113,5 m), 26. Maciej Kot (115,5 m), 28. Stefan Hula (116 m), 41. Paweł Wąsek (113 m) oraz 46. Aleksander Zniszczoł (109,5 m). Pięciu Biało-Czerwonym nie udało się dokonać tej sztuki.</p>
      <h3>"Pierwsze koty za płoty"</h3>
      <related>
        <a href="https://eurosport.tvn24.pl/skoki-narciarskie,408/stoch-rozpromieniony-po-skokach-na-sfalszowanym-sniegu,987585.html"/>
      </related>
      <p>- Myślę, że skoki na treningach w Zakopanem i w Falun były zdecydowanie lepsze - analizował w rozmowie z Eurosportem Małysz.</p>
      <p>- W zeszłym roku pierwsze skoki też były na rozpoznanie. W piątek zawodnicy sprawdzali, co ich czeka po lądowaniu. Na rozbiegu doskonale wiedzą, co mają zrobić. Oni obawiają się, jak ten zeskok jest przygotowany i trochę się wycofują. Dlatego te skoki nie są jeszcze na sto procent, jak być powinny. Widać, że zawodnicy się rozkręcają i w indywidualnym konkursie powinno być całkiem OK - zauważył.<br/><br/>Małysz stwierdził, że mimo drobnych kłopotów, Stoch ciągle jest liderem zespołu. A Kubacki go naciska.<br/><br/>- Na poprzednich treningach Kamil skakał naprawdę bardzo dobrze - zdradził dyrektor sportowy Polskiego Związku Narciarskiego. - W piątek miał trochę pecha w swoim skoku. Pierwsze koty za płoty. Mimo wszystko Kamil jest liderem tego zespołu. Fajnie, że ma takie wsparcie. Jeśli Dawid go przeskakuje, wtedy Kamil chce doścignąć kolegę. To powoduje zdrową rywalizację - dodał.</p>
      <figure>
        <img src="https://r-scale-a0.dcs.redcdn.pl/scale/o2/tvn/web-content/m/p1/v/de03beffeed9da5f3639a621bcab5dd4/52db0ff9-a291-4a17-8c02-fc9e433f8870/S/000.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Dawid Kubacki najlepszy z Polaków w kwalifikacjach w Wiśle<cite>Wideo: Eurosport</cite></figcaption>
      </figure>
      <h3>Faworyci? Norwegia i Austria</h3>
      <related>
        <a href="https://eurosport.tvn24.pl/skoki-narciarskie,408/kubacki-najlepszy-z-polakow-ale-nie-jest-zachwycony-troche-na-to-zwalam-wine,987561.html"/>
      </related>
      <p>Małysz jest też optymistą przed konkursem drużynowym, który odbędzie się w Wiśle w sobotę.</p>
      <p>- Jestem spokojny o naszych, bo wiem, jak przygotowywali się do sezonu. Treningi w Zakopanem były na bardzo wysokim poziomie. Oczywiście cały czas myśleliśmy o tym, jak są inni przygotowani i widać, że dobrze. Czekamy na to, co się wydarzy - przyznał.</p>
      <p>- Najgroźniejsi będą Norwegowie, którzy prawdopodobnie już u siebie w kraju oddali kilkadziesiąt skoków na śniegu. Widać, że przyjechali pewni siebie. Z drugiej strony najsłabiej jeżdżą na nartach, bo było najwięcej wypadków w ich wykonaniu. To jednak są wyśmienici zawodnicy i będą się liczyć nie tylko w Wiśle, ale i w całym sezonie. Są też Austriacy, którzy skakali naprawdę dobrze. Będzie ciekawie - zapowiedział były skoczek.</p>
      <p>W polskiej ekipie wystąpią Żyła, Wolny, Stoch i Kubacki.</p>
      <figure>
        <img src="https://r-scale-00.dcs.redcdn.pl/scale/o2/tvn/web-content/m/p1/v/de03beffeed9da5f3639a621bcab5dd4/0fd25aaf-db39-41c5-85b0-fd781973d962/S/000.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Rozmowa z Adamem Małyszem po kwalifikacjach w Wiśle<cite>Wideo: Eurosport</cite></figcaption>
      </figure>
      <p>
        <b>
          <a href="https://eurosport.tvn24.pl/skoki-narciarskie,408/skoki-narciarskie-wisla-2019-wyniki-kwalifikacji-na-zywo-i-relacja-live,987468.html">TAK RELACJONOWALIŚMY PIĄTKOWE KWALIFIKACJE</a>
        </b>
      </p>
      <p>
        <b>Transmisje z Pucharu Świata w Wiśle:</b>
      </p>
      <p>Sobota, 23 listopada, 15:10, konkurs drużynowy</p>
      <p>Niedziela, 24 listopada, 10:45, konkurs indywidualny</p>
      <p>
        <b>
          <a href="https://www.eurosportplayer.com/">Cały sezon Pucharu Świata w skokach narciarskich na żywo w Eurosporcie i Eurosport Playerze</a>
        </b>
      </p>
      <p>Autor: dasz / Źródło: eurosport.pl</p>
    </article>
  </body>
</html>