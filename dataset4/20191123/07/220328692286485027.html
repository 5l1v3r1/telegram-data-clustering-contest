<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/sbotata-idva-s-oblatsi-nosi-snyag-407403.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T07:38:57+00:00"/>
    <meta property="og:title" content="Съботата идва с облаци, носи сняг"/>
    <meta property="og:description" content="Вятърът ще отслабва"/>
  </head>
  <body>
    <article>
      <h1>Съботата идва с облаци, носи сняг</h1>
      <address><time datetime="2019-11-23T07:38:57+00:00">23 Nov 2019, 07:38</time> by <a rel="author">сс</a></address>
      <p>Съботата идва с облачно време, само временни разкъсвания на облачността ще над Югозападна България. Ще превалява на места в източната половина от страната.</p>
      <p>Превалявания преди обяд се очакват в Източна България - от дъжд в Силистра, Варна, Бургас, в Шумен се очаква дъждът да преминава в сняг. Североизточният вятър ще отслабне и в повечето райони ще е умерен. Минималните температури ще са между 2° и 7°. Дневните в Северна България ще са без промяна, в Южна - между 8° и 13°.</p>
      <p>Над Черноморието ще е облачно и на места ще превалява дъжд. Ще духа предимно умерен вятър от север-североизток. Максимални температури на въздуха: 12°-13°. Температура на морската вода е 17°-18°. Вълнението на морето ще бъде 3-4 бала.</p>
      <p>Над планините ще бъде предимно облачно, с временни разкъсвания на облачността над масивите от Югозападна България. Преди обяд все още на места ще има слаби превалявания. Вятърът ще отслабне и ще е до умерен от южната четвърт. Максимална температура на височина 1200 метра около 5°, на 2000 метра – около минус 1°.</p>
      <p>Атмосферното налягане е по-високо от средното за ноември – слабо ще се понижи.</p>
      <p> </p>
      <p> </p>
    </article>
  </body>
</html>