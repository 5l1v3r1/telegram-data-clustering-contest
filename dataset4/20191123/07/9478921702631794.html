<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/featured/petsas-to-koinoniko-merisma-stis-pio-eyalotes-koinonikes-omades/"/>
    <meta property="og:site_name" content="ert.gr"/>
    <meta property="article:published_time" content="2019-11-23T07:11:44+00:00"/>
    <meta property="og:title" content="Πέτσας: Το κοινωνικό μέρισμα στις πιο ευάλωτες κοινωνικές ομάδες"/>
    <meta property="og:description" content="Την καταβολή κοινωνικού μερίσματος στις πιο ευάλωτες ομάδες και σε αυτούς που σήκωσαν το βάρος της κρίσης και της δημοσιονομικής προσαρμογής, γνωστοποίησε χθες ο κυβερνητικός εκπρόσωπος Στέλιος Πέτσας, τονίζοντας ότι η κυβέρνηση κατάφερε να μην εκτροχιαστεί ο προϋπολογισμός και να πιάσει τον στόχο, επειδή αποκαθίσταται η εμπιστοσύνη."/>
  </head>
  <body>
    <article>
      <h1>Πέτσας: Το κοινωνικό μέρισμα στις πιο ευάλωτες κοινωνικές ομάδες</h1>
      <address><time datetime="2019-11-23T07:11:44+00:00">23 Nov 2019, 07:11</time> by <a rel="author">Δήμητρα Λαχουρή</a></address>
      <p>Την καταβολή κοινωνικού μερίσματος στις πιο ευάλωτες ομάδες και σε αυτούς που σήκωσαν το βάρος της κρίσης και της δημοσιονομικής προσαρμογής, γνωστοποίησε χθες ο κυβερνητικός εκπρόσωπος Στέλιος Πέτσας, τονίζοντας ότι η κυβέρνηση κατάφερε να μην εκτροχιαστεί ο προϋπολογισμός και να πιάσει τον στόχο, επειδή αποκαθίσταται η εμπιστοσύνη.</p>
      <p>Αναφερόμενος ειδικότερα στο κοινωνικό μέρισμα ο κ. Πέτσας είπε πως αρχικά πρέπει να γίνει «Ότι ο Προϋπολογισμός του 2019, ενώ στην αρχή, μέχρι τον Ιούνιο -σύμφωνα με έκθεση της Κομισιόν- φαινόταν εκτροχιασμένος, με ένα δημοσιονομικό κενό περίπου 1% του Α.Ε.Π., καταφέρνουμε, όχι μόνο να μην είναι εκτροχιασμένος, αλλά και να πιάσουμε το στόχο και μια σχετική άνεση. Γιατί; Κυρίως διότι αποκαθίσταται η εμπιστοσύνη. Οι Έλληνες πληρώνουν τους φόρους τους, η οικονομική δραστηριότητα πάει καλύτερα και επομένως είμαστε σε θέση να έχουμε -παρά το γεγονός ότι μειώσαμε νωρίτερα τον ΕΝΦΙΑ απ ό,τι είχαμε δεσμευτεί- περιθώριο και για κοινωνικό μέρισμα» ανέφερε ο κ. Πέτσας.</p>
      <p>Μιλώντας στο δελτίο ειδήσεων του σταθμού OPEN ο κ. Πέτσας ανέφερε πως η κυβέρνηση «δεν εξετάζει κανένα σενάριο πρόωρων εκλογών» και υπογράμμισε πως είναι πρόωρη η συζήτηση για την εκλογή του Προέδρου της Δημοκρατίας.</p>
      <p>Πηγή:ΕΡΤ</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/ellada/kinonia/anoigei-o-dromos-gia-koinonikes-paroches-ti-deichnei-i-ekthesi-tis-komision/"/>
        <a href="https://www.ert.gr/eidiseis/ellada/kinonia/meli-toy-royvikona-erixan-feig-volan-exo-apo-to-spiti-toy-adoni-georgiadi/"/>
        <a href="https://www.ert.gr/eidiseis/ellada/politiki/anaskeyi-toy-dimosieymatos-ton-financial-times-gia-ton-poiniko-kodika-zita-i-kyvernisi/"/>
        <a href="https://www.ert.gr/frontpage/st-petsas-proteraiotita-i-epanafora-tis-elladas-sta-valkania-video/"/>
        <a href="https://www.ert.gr/eidiseis/ellada/politiki/ta-panepistimia-epistrefoyn-stoys-foitites-toys-oi-geitonies-stoys-katoikoys-toys/"/>
        <a href="https://www.ert.gr/eidiseis/ellada/politiki/i-kyvernisi-den-ekfovizetai-leei-o-st-petsas-gia-ton-vandalismo-toy-politikoy-grafeioy-tis-n-kerameos/"/>
      </related>
    </article>
  </body>
</html>