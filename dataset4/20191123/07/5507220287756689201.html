<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188228/"/>
    <meta property="og:site_name" content="Janam TV"/>
    <meta property="article:published_time" content="2019-11-23T07:12:02+00:00"/>
    <meta property="og:title" content="അപ്രതീക്ഷിത നീക്കത്തില്‍ പടക്കം പൊട്ടിച്ചും ലഡു വിതരണം ചെയ്തും ബിജെപി പ്രവര്‍ത്തകര്‍"/>
    <meta property="og:description" content="മുംബൈ: മഹാരാഷ്ട്രയിലെ അപ്രതീക്ഷിത നീക്കത്തില്‍ ആഘോഷിച്ച് ബിജെപി പ്രവര്‍ത്തകര്‍. പടക്കം പൊട്ടിച്ചും ലഡു വിതരണം ചെയ്തുമാണ് സര്‍ക്കാര്‍ രൂപീകരണത്തിന്റെ"/>
  </head>
  <body>
    <article>
      <h1>അപ്രതീക്ഷിത നീക്കത്തില്‍ പടക്കം പൊട്ടിച്ചും ലഡു വിതരണം ചെയ്തും ബിജെപി പ്രവര്‍ത്തകര്‍</h1>
      <address><time datetime="2019-11-23T07:12:02+00:00">23 Nov 2019, 07:12</time> by <a rel="author">Janam TV Web Desk</a></address>
      <p>മുംബൈ: മഹാരാഷ്ട്രയിലെ അപ്രതീക്ഷിത നീക്കത്തില്‍ ആഘോഷിച്ച് ബിജെപി പ്രവര്‍ത്തകര്‍. പടക്കം പൊട്ടിച്ചും ലഡു വിതരണം ചെയ്തുമാണ് സര്‍ക്കാര്‍ രൂപീകരണത്തിന്റെ ആഹ്ലാദം പ്രകടിപ്പിച്ചത്. മഹാരാഷ്ട്രയില്‍ ദേവേന്ദ്ര ഫഡ്‌നാവിസ് രണ്ടാം തവണയാണ് അധികാരത്തിലേറിയത്.</p>
      <p>ഫലം വന്നിട്ട് ഒരു മാസം കഴിഞ്ഞിട്ടും മഹാരാഷ്ട്രയില്‍ സര്‍ക്കാര്‍ രൂപീകരണം നടന്നിരുന്നില്ല. മുഖ്യമന്ത്രി പദവിയെ ചൊല്ലിയുള്ള തര്‍ക്കത്തില്‍ ബിജെപിക്ക് നല്‍കിയ പിന്തുണ ശിവസേന പിന്‍വലിച്ചിരുന്നു.</p>
      <figure>
        <iframe data-src="https://twitter.com/ANI/status/1198088054109396992?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>തുടര്‍ന്ന് കോണ്‍ഗ്രസ്-എന്‍സിപി പിന്തുണയോടെ ശിവസേന സര്‍ക്കാര്‍ രൂപീകരിക്കാന്‍ ശ്രമങ്ങള്‍ നടക്കുന്നതിനിടെയാണ് ബിജെപിയുടെ നാടകീയ നീക്കം നടന്നത്. മഹാരാഷ്ട്ര മുഖ്യമന്ത്രി പദം സ്വപ്‌നം കണ്ട ശിവസേനയ്‌ക്കേറ്റ വന്‍ തിരിച്ചടിയാണ് മഹാരാഷ്ട്രയില്‍ ഇന്ന് അരങ്ങേറിയത്. പുലര്‍ച്ചെ രാഷ്ട്രപതി ഭരണം പിന്‍വലിക്കുകയും ഫഡ്‌നാവിസ് മുഖ്യമന്ത്രിയായി ചുമതലയേല്‍ക്കുകയും ചെയ്യുകയായിരുന്നു</p>
    </article>
  </body>
</html>