<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837368-cnn-na-slukhannyakh-v-kongresi-rozkazhut-pro-rol-shokina-u-poshuku-kompromatu-na-baydena"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T07:35:00+00:00"/>
    <meta property="og:title" content="CNN: на слуханнях в Конгресі розкажуть про роль Шокіна у пошуку компромату на Байдена"/>
    <meta property="og:description" content="КИЇВ. 23 листопада. УНН. Адвокат підприємця Льва Парнасу заявив про те, що його клієнт має намір розповісти в Конгресі США про зустрічі …"/>
  </head>
  <body>
    <article>
      <h1>CNN: на слуханнях в Конгресі розкажуть про роль Шокіна у пошуку компромату на Байдена</h1>
      <address><time datetime="2019-11-23T07:35:00+00:00">23 Nov 2019, 07:35</time> by <a rel="author">Денис Масліков</a></address>
      <p><b>КИЇВ. 23 листопада. УНН.</b> Адвокат підприємця Льва Парнасу заявив про те, що його клієнт має намір розповісти в Конгресі США про зустрічі конгресмена-республіканця Девіна Нуньеса (голови спецкомітету з розвідки Палати представників на момент зустрічі - ред.) з колишнім генпрокурором України Віктором Шокіним. Про це повідомляє <b>УНН</b> з посиланням на CNN.</p>
      <p>За інформацією CNN, Нуньєс і Шокін обговорювали можливість знайти компрометуючу інформацію на колишнього віце-президента США Джозейфа Байдена.</p>
      <p>За словами юриста, Парнас, який, імовірно, є партнером Рудольфа Джуліані - адвоката президента США Дональда Трампа, дізнався від колишнього українського генпрокурора про те, що в грудні 2018 року його зустрічався з Нуньєсом у Відні.</p>
      <p>"Нуньєс говорив з Шокіним про термінову необхідність розслідування щодо Burisma, Джо Байдена і Хантера, а також про будь-яке українське втручання в вибори 2016 року", - вказав адвокат Парнаса Джозеф Бонді.</p>
      <p>За його словами, Парнас працював над тим, щоб налагодити контакти між Нуньєсом і українськими чиновниками, які могли б допомогти з пошуком компромату на Байдена і інших демократів.</p>
      <p>Під час зустрічі в 2018 році Нуньєс займав посаду голови спецкомітету з розвідки Палати представників Конгресу США. У січні 2019 його змінив демократ Адам Шифф, який є одним з ініціаторів розслідування в рамках процедури імпічменту Трампа.</p>
      <p>Нагадаємо, Шокін повідомив, що колишній віце-президент <a href="https://www.unn.com.ua/uk/news/1827861-shokin-povidomiv-scho-kolishniy-vitse-prezident-bayden-chiniv-tisk-na-rozsliduvannya-proti-svogo-sina">Байден "чинив тиск</a> на розслідування проти свого сина".</p>
    </article>
  </body>
</html>