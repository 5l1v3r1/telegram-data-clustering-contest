<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/cinema-news-telugu/lakshmi-parvathi-to-test-her-in-films-1-1-10610404.html"/>
    <meta property="og:site_name" content="ntnews.com"/>
    <meta property="article:published_time" content="2019-11-23T07:54:00+00:00"/>
    <meta property="og:title" content="సినీ రంగ ప్రవేశం చేయ‌బోతున్న ల‌క్ష్మీ పార్వ‌తి!"/>
    <meta property="og:description" content="దివంగ‌త నేత నంద‌మూరి తార‌కరామారావు స‌తీమ‌ణి ల‌క్ష్మీ పార్వ‌తి మంచి ర‌చ‌యిత అన్న సంగ‌తి మ‌న అంద‌రికి తెలిసిందే. ఇటీవ‌ల ఆర్జీవి.. ల‌క్ష్మీ పార్వ‌తి జీవిత నేప‌థ్యం"/>
  </head>
  <body>
    <article>
      <h1>సినీ రంగ ప్రవేశం చేయ‌బోతున్న ల‌క్ష్మీ పార్వ‌తి!</h1>
      <address>
        <time datetime="2019-11-23T07:54:00+00:00">23 Nov 2019, 07:54</time>
      </address>
      <p>దివంగ‌త నేత నంద‌మూరి తార‌కరామారావు స‌తీమ‌ణి ల‌క్ష్మీ పార్వ‌తి మంచి ర‌చ‌యిత అన్న సంగ‌తి మ‌న అంద‌రికి తెలిసిందే. ఇటీవ‌ల ఆర్జీవి.. ల‌క్ష్మీ పార్వ‌తి జీవిత నేప‌థ్యంలో ల‌క్ష్మీస్ ఎన్టీఆర్ చిత్రాన్ని తెర‌కెక్కించారు. ఈ చిత్రంతో ల‌క్ష్మీ పార్వ‌తి వెలుగులోకి వ‌చ్చింది. ప్ర‌స్తుతం రాజ‌కీయాల‌లో చుర‌కుగా ఉంటున్న ఆమె ఇటీవల ఆంధ్రప్రదేశ్ రాష్ట్ర తెలుగు అకాడమీ చైర్‌పర్సన్‌గా నియమితులయ్యారు. ఇప్పుడు వెండితెర‌పై సంద‌డి చేసేందుకు కూడా సిద్ధ‌మైన‌ట్టు తెలుస్తుంది. <br/><br/>ఢ‌మ‌రుకం చిత్రాన్ని తెర‌కెక్కించిన శ్రీనివాస రెడ్డి తాజాగా రాగ‌ల 24 గంట‌ల్లో చిత్రాన్ని తెర‌కెక్కించారు. ఇందులో ఈషారెబ్బా, స‌త్య‌దేవ్‌, శ్రీరామ్ ప్ర‌ధాన పాత్ర పోషించారు. పైసా వ‌సూల్ ఫేం ముస్కాన్ కీల‌క పాత్ర‌లో న‌టించింది. ఈ సంద‌ర్భంగా ఇంట‌ర్వూలో రాధాకృష్ణ పేరుతో శ్రీనివాస రెడ్డి ద‌ర్శ‌క‌త్వంలో ఓ సినిమా చేస్తున్న‌ట్టు పేర్కొంది. లేడీ ఓరియెంటెడ్ చిత్రంగా రూపొందుతున్న‌ ఈ సినిమాలో ల‌క్ష్మీ పార్వ‌తి కీల‌క పాత్ర పోషించ‌నున్న‌ట్టు ఆమె పేర్కొన్నారు. ల‌క్ష్మీ పార్వ‌తితో క‌లిసి న‌టించ‌డం ఆనందంగా ఉందని ముస్కాన్ తెలిపింది.</p>
    </article>
  </body>
</html>