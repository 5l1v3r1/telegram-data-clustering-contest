<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/svet/svet/170630/video-milioner-blata-samo-jednu-funtu-proveo-sam-najboljih-godina-zivotu-spavao-sam-prostitutki"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T07:55:00+00:00"/>
    <meta property="og:title" content="(VIDEO) MILIONER IZ BLATA: Za samo jednu funtu proveo sam 10 najboljih godina u životu, spavao sam sa 4.000 prostitutki..."/>
    <meta property="og:description" content="Englez Majki Kerol je imao 19 godina kad je 2002. dobio na lotou."/>
  </head>
  <body>
    <article>
      <h1>(VIDEO) MILIONER IZ BLATA: Za samo jednu funtu proveo sam 10 najboljih godina u životu, spavao sam sa 4.000 prostitutki...</h1>
      <h2>Englez Majki Kerol je imao 19 godina kad je 2002. dobio na lotou.</h2>
      <address><time datetime="2019-11-23T07:55:00+00:00">23 Nov 2019, 07:55</time> by <a rel="author">srbijadanas.com</a></address>
      <p>Mladić, koji je do tada radio kao čistač ulica, preko noći je postao milioner, nakon što je osvojio glavni zgoditak u iznosu od 9.736,131 funti.</p>
      <p>Vozio je sportske automobile, trošio novac na drogu i žene, a danas živi u malom iznajmljenom stanu i prodaje ugalj i drva za ogrev. Listić, koji je u novembru 2002. kupio u Svafhamu (Norfolk), koštao je 1,50 evra, a dobio je 15 miliona.</p>
      <p>Sve do tada, mladić sa istoka Engleske nije imao ni račun u banci, a sada je mogao da kupi šta god bi poželeo: kuće, automobile, drogu, žene....</p>
      <p>- Ujutro bih ušmrknuo tri linije kokaina i popio pola flaše votke. Tek onda bih ustao - seća se Kerol u intervjuu za "Miror".</p>
      <p>Pozivao je društvo na skupa letovanja i plaćao im prostitutke. Brak sa devojkom iz školskih dana mu se raspao. Kaže da je spavao sa 4.000 prostitutki.</p>
      <figure>
        <iframe src="https://www.youtube.com/embed/c4KPDCpH9sw" width="660" height="400" data-service="Youtube" scrolling="no"/>
      </figure>
      <p>Kupio je kuću na selu, koju je uništio. Praćkom je porazbijao prozore, potukao se i završio u zatvoru.</p>
      <p>Do 2013. potrošio je sav novac. Tri meseca je spavao u domu za beskućnike, a zaposlio se u klanici. Danas živi pod kiriju u malom mestu u Škotskoj, tovari ugalj deset sati dnevno. Uprkos tome, zadovoljan je.</p>
      <p>- Srećan sam što sam živ. Ništa se loše nije desilo. Za samo jednu funtu, proživeo sam najboljih deset godina u životu.</p>
      <related>
        <h4>Pročitajte još:</h4>
        <a href="http://republika.rs/svet/region/45600/OCE-PARE-Bosanac-treci-put-dobija-lutriji"/>
        <a href="http://republika.rs/vesti/drustvo/36901/ISPLIVALI-DETALJI-DOBITNIKU-Kako-uplacen-najsrecniji-Loto-listic-Srbiji"/>
        <a href="https://www.republika.rs/svet/svet/170622/video-troje-mrtvih-kolumbiji-protestima-zbog-javnog-prevoza"/>
        <a href="https://www.republika.rs/svet/svet/170602/tramp-zbog-mene-kina-nije-reagovala-hongkongu"/>
      </related>
    </article>
  </body>
</html>