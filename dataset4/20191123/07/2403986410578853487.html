<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/shho_vplivatime_na_temperaturu_tsiyeyi_zimi_dumka_sinoptika_n1238050"/>
    <meta property="og:site_name" content="24 Канал"/>
    <meta property="article:published_time" content="2019-11-23T07:57:00+00:00"/>
    <meta property="og:title" content="Коли почнеться справжня зима: думка синоптика"/>
    <meta property="og:description" content="Зима в 2020 році може бути будь-якою: теплою або холодною. Точний прогноз давати рано. Але однозначно на температурний режим впливатиме парниковий ефект."/>
  </head>
  <body>
    <article>
      <h1>Коли почнеться справжня зима: думка синоптика</h1>
      <address><time datetime="2019-11-23T07:57:00+00:00">23 Nov 2019, 07:57</time> by <a rel="author" href="https://24tv.ua/inna_zholobovich_tag5230/" target="_blank">Інна Жолобович</a></address>
      <p>
        <b>Зима в 2020 році може бути будь-якою: теплою або холодною. Точний прогноз давати рано. Але однозначно на температурний режим впливатиме парниковий ефект.</b>
      </p>
      <p>Про це 24 каналу розповів синоптик Українського гідрометеорологічного центру Владислав Білик.</p>
      <h3>Якою буде зима в Україні?</h3>
      <p>
        <b>Українцям варто чекати контрастну зимову погоду: від потужних снігопадів і лютих морозів до потепління і дощів.</b>
      </p>
      <p><b>Почнеться холодна зима з 7-12 грудня</b>, а температура повітря знизиться до -15 градусів. Проте грудень буде вологим і теплішим, аніж у попередні роки.</p>
      <p>Січень і лютий 2020 року будуть ще холодніші. Україну остаточно засипле снігом, а температура повітря знизиться до 20-ти градусів морозу. Вони будуть найсильнішими за останні 30 років.</p>
      <h3>Парниковий ефект </h3>
      <blockquote>Читайте також: <a href="https://24tv.ua/poholodannya_morozi_kiyiv_mista_ukrayini_koli_poholodaye_prognoz_n1222335">В Україну йде похолодання і морози: прогноз</a></blockquote>
      <p>За словами експерта, поки прогнозу на зиму 2020 року немає. Орієнтовний прогноз складається за схемою перша і п’ята доба місяця. А на наступний місяць – наприкінці попереднього. Тобто, якою буде погода в грудні, – знатимемо наприкінці листопада. Тоді стане відомо, як грудень відрізнятиметься від середньостатистичної норми.</p>
      <p>Водночас фахівець зауважує: <b>аномальна спека влітку і восени пов’язана із зміною клімату і парниковим ефектом.</b></p>
      <aside>Фактор парникового ефекту впливатиме на нинішню зиму. Зараз багато говорять про зміни клімату на міжнародному рівні. Тому нічого не можна виключати. Теплою чи холодною буде зима – все через зміни клімату. Венецію затопило – і в цьому винен парниковий ефект,<cite>– підкреслює Владислав Білик.</cite></aside>
      <blockquote>Читайте також: <a href="https://24tv.ua/koli_u_kiyevi_bude_snig_2019_prognoz_koli_vipade_snig_v_ukrayini_n1235523">Коли в Україні випаде сніг: прогноз</a></blockquote>
      <p>Як пояснює синоптик, парниковий ефект – результат діяльності людини. Викиди різноманітних шкідливих газів, які підвищують температуру землі. І природа на це реагує теж незрозуміло. Люди, за словами Білика, переживають, що в Україні через сто років буде пустеля. Тенденція до цього є.</p>
    </article>
  </body>
</html>