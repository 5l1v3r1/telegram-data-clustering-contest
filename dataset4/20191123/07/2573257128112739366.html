<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/coopvoce-la-chiamatutti-top-20-costa-8-euro-e-offre-tutto-cio-che-serve-627987"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T07:30:53+00:00"/>
    <meta property="og:title" content="CoopVoce: la ChiamaTutti Top 20 costa 8 euro e offre tutto ciò che serve"/>
    <meta property="og:description" content="Il miglior modo per battere la concorrenza per CoopVoce era lanciare una nuova promo che ne avesse la possibilità: ecco quindi la nuova Top 20 con 20GB in 4G"/>
  </head>
  <body>
    <article>
      <h1>CoopVoce: la ChiamaTutti Top 20 costa 8 euro e offre tutto ciò che serve</h1>
      <h2>Il miglior modo per battere la concorrenza per CoopVoce era lanciare una nuova promo che ne avesse la possibilità: ecco quindi la nuova Top 20 con 20GB in 4G</h2>
      <address><time datetime="2019-11-23T07:30:53+00:00">23 Nov 2019, 07:30</time> by <a rel="author">Felice Galluccio</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/coopvoce_800x450-2-700x400.jpg"/>
      </figure>
      <p><b>CoopVoce</b> non risulta più il fanalino di coda nel mondo dei gestori virtuali, dove prima di cominciare a correre era visto come il peggiore. Le sue <b>offerte</b>, nonostante avessero prezzi molto bassi, non godevano di contenuti adatti né agli utenti, né a fronteggiare la concorrenza che infatti dominava.</p>
      <p>Attualmente la situazione non è più la stessa, con il provider di <b>Coop</b> che risulta uno dei migliori in assoluto per via del suo rapporto tra quantità, qualità e prezzo. Le sue offerte variano con frequenza mensile e portano sempre <b>nuovi contenuti</b> agli utenti. L’obiettivo ora è dar fastidio alle grandi aziende, quelle che un tempo dominavano senza tener conto dei gestori virtuali.</p>
      <h3>CoopVoce ha finalmente lanciato la sua nuova promo a partire dal 21 novembre: arriva la ChiamaTutti Top 20 con tutto incluso e 8 euro al mese</h3>
      <p>Quando <a href="https://www.tecnoandroid.it/2019/11/20/coopvoce-ultima-chiamata-scade-oggi-la-chiamatutti-da-750-euro-626456">l’ultima promozione</a> è arrivata, nonostante non fosse poi così male, non poteva che uscire sconfitta dal confronto con le altre aziende. Attualmente invece CoopVoce ha presentato una promo che non ha nulla da invidiare a nessuno.</p>
      <p>Stiamo parlando della <b>ChiamaTutti Top</b>, promo che non lascia nulla al caso e che permette di avere tutto ciò che serve. Con un prezzo di soli <b>8 euro</b> al mese per sempre, la promo offre <b>minuti senza limiti</b> verso tutti e anche <b>1000 SMS</b> per i più nostalgici. Inoltre se volete navigare sul web, non può mancare la connessione con ben <b>20GB</b> in 4G su rete Vodafone. L’offerta è chiaramente disponibile anche per coloro che sono già utenti del gestore virtuale.</p>
    </article>
  </body>
</html>