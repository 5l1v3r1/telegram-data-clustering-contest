<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200483/%D8%B1%D8%A7%DB%8C%D8%B2%D9%86%DB%8C-%D9%87%D8%A7%DB%8C-%D8%B3%D9%86%DA%AF%DB%8C%D9%86%DB%8C-%D8%A7%D9%86%D8%AC%D8%A7%D9%85-%D8%B4%D8%AF%D9%87-%D8%AA%D8%A7-%D9%85%D9%86%D8%B4%D9%88%D8%B1-%D8%AD%D9%82%D9%88%D9%82-%D8%B4%D9%87%D8%B1%D9%88%D9%86%D8%AF%DB%8C-%D8%A7%D8%AC%D8%B1%D8%A7%DB%8C%DB%8C-%D8%B4%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-23T07:10:58+00:00"/>
    <meta property="og:title" content="رایزنی‌های سنگینی انجام شده تا منشور حقوق شهروندی اجرایی شود"/>
    <meta property="og:description" content="مشاور رئیس جمهور از ایجاد یک نهاد حقوق بشر و شهروندی مستقل جدید خبر داد."/>
  </head>
  <body>
    <article>
      <h6 class="kicker">آشنا :</h6>
      <h1>رایزنی‌های سنگینی انجام شده تا منشور حقوق شهروندی اجرایی شود</h1>
      <address><time datetime="2019-11-23T07:10:58+00:00">23 Nov 2019, 07:10</time> by <a rel="author">صدف صمیمی</a></address>
      <p>مشاور رئیس جمهور از ایجاد یک نهاد حقوق بشر و شهروندی مستقل جدید خبر داد.</p>
      <p>به گزارش ایسنا، حسام الدین آشنا در نشست مشترک شورای هماهنگی امور حقوقی و دستیاران حقوق شهروندی به تشکیل یک نهاد مستقل جدید در حوزه حقوق شهروندی و حقوق بشر اشاره کرد و گفت: تشکیل «نهاد ملی حقوق بشر و شهروندی» حلقه مکمل حقوق شهروندی است.</p>
      <p>وی ادامه داد: بدون این نهاد ملی منشور حقوق بشر  ناقض است. چرا که خیلی نمی توان از کسانی که حقوق شهروندی را نقض می کنند، انتظار داشت گزارش دهنده نقض حقوق مردم باشند.</p>
      <p>آشنا افزود: پس باید یک نهاد به صورت قانونی  تشکیل شده باشد؛ اما تحت نظارت ضابطین و نهادهای دولتی و قوه قضاییه نباشد تا هم به شکایات رسیدگی کند و هم  شفاف گزارش‌ها را اعلام کنند.</p>
      <p>وی تاکید کرد: گزارشات هم از نظر ملی و هم از لحاظ بین المللی باید قابل استناد باشد. در سطح ملی نهادی باید باشد که به دولت و قوه قضاییه بگوید که چه مواردی را در این حوزه نقض کرده است.</p>
      <p>وی خاطرنشان کرد: از همه مهم‌تر  این است که این نهاد بتواند نتایج بررسی هایش را صریحا بیان کند. چنین نهاد ناظری می تواند منشور حقوق شهروندی را از یک متن صامت به یک متن پویا تبدیل کند .</p>
      <p>آشنا گفت: رایزنی های سنگینی انجام شده که منشور حقوق شهروندی اجرایی شود. برای رفع سوء برداشت هایی که از حقوق شهروندی باید شود،  معاون حقوقی تلاش های متنوعی انجام داده، از جمله رایزنی با دبیرخانه شورای عالی امنیت ملی و قوه قضاییه .</p>
      <p>وی همچنین گفت: ان شاءالله امیدواریم در سال جاری این دستاورد به دستاوردهای حقوق شهروندی دولت و جامعه افزوده شود و با افتخار نهاد مستقل ملی  حقوق بشر و شهروندی آغاز به کار کند.</p>
      <p>انتهای پیام</p>
    </article>
  </body>
</html>