<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200477/%D9%81%D8%B1%D9%88%D8%B4-%DB%B2%DB%B5-%D9%85%DB%8C%D9%84%DB%8C%D8%A7%D8%B1%D8%AF%DB%8C-%D8%AF%D8%B1-%D9%86%D9%85%D8%A7%DB%8C%D8%B4%DA%AF%D8%A7%D9%87-%DA%A9%D8%AA%D8%A7%D8%A8-%DA%AF%DB%8C%D9%84%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-23T07:06:28+00:00"/>
    <meta property="og:title" content="فروش ۲۵ میلیاردی در نمایشگاه کتاب گیلان"/>
    <meta property="og:description" content="ایسنا/گیلان پانزدهمین نمایشگاه کتاب گیلان با فروش ۲۵ میلیارد ریالی به کار خود پایان داد."/>
  </head>
  <body>
    <article>
      <h1>فروش ۲۵ میلیاردی در نمایشگاه کتاب گیلان</h1>
      <address><time datetime="2019-11-23T07:06:28+00:00">23 Nov 2019, 07:06</time> by <a rel="author">طاهره رفعتی</a></address>
      <p>ایسنا/گیلان پانزدهمین نمایشگاه کتاب گیلان با فروش ۲۵ میلیارد ریالی به کار خود پایان داد.</p>
      <p>فیروز فاضلی در گفت وگو با ایسنا، با اشاره به فعالیت پانزدهمین نمایشگاه کتاب گیلان، اظهار کرد: از ابتدای نمایشگاه در ۲۶ آبان ماه تا شامگاه جمعه، اول آذرماه ۷۵ هزار نفر از نمایشگاه کتاب گیلان بازدید کردند و ۲۵ میلیارد تومان کتاب خریدند.</p>
      <p>وی به شرکت ۴۰۰ ناشر از سراسر کشور در ۲۰۳ غرفه و عرضه ۷۶ هزار و ۵۲۰ عنوان کتاب در این نمایشگاه اشاره و افزود: از این تعداد ۳۴ ناشر گیلانی هستند و کتاب‌ها با ۳۰ درصد تخفیف به علاقه‌مندان عرضه می‌شود.</p>
      <p>مدیرکل فرهنگ و ارشاد اسلامی گیلان با بیان اینکه تلاش شده تا نمایشگاه پانزدهم هم از نظر تعداد ناشران و کتاب‌های عرضه شده و هم خدمات ارائه شده کیفیت بهتری نسبت به دوره‌ها گذشته داشته باشد، گفت: خوشبختانه براساس گزارشات دریافتی، بازدیدکنندگان از کیفیت و خدمات ارائه شده در حوزه کتاب‌های آموزشی، ادبی و رمان رضایت دارند.</p>
      <p>فاضلی با اشاره به تخصیص ۸۰۰ میلیون تومان بن خرید کتاب در پانزدهمین نمایشگاه کتاب گیلان، خاطرنشان کرد: میزان فروش بن‌های خرید کتاب با مجموع فروش کتاب در نمایشگاه که از سوی ناشران و کتابفروشی‌های حاضر در نمایشگاه فروخته می شود متفاوت است.</p>
      <p>مدیرکل ارشاد اسلامی گیلان اضافه کرد: ۱۶ کتابفروشی در استان گیلان تا دو هفته پس از پایان نمایشگاه نیز می توانند از بن‌های خرید کتاب استفاده کنند.</p>
      <p>انتهای پیام</p>
    </article>
  </body>
</html>