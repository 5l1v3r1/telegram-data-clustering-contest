<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/spravi-maydanu-budut-rozpodileni-mizh-dbr-nacpoliciyeyu-nabu-sbu-truba-novini-ukrajini-50055269.html"/>
    <meta property="og:site_name" content="НВ"/>
    <meta property="article:published_time" content="2019-11-23T07:32:00+00:00"/>
    <meta property="og:title" content="Справи Майдану розподілять між правоохоронними відомствами — Труба"/>
    <meta property="og:description" content="Кримінальні провадження щодо подій під час Революції Гідності 2013−14 років будуть розподілені між правоохоронними органами."/>
  </head>
  <body>
    <article>
      <h1>Справи Майдану розподілять між правоохоронними відомствами — Труба</h1>
      <h2>Кримінальні провадження щодо подій під час Революції Гідності 2013−14 років будуть розподілені між правоохоронними органами.</h2>
      <address>
        <time datetime="2019-11-23T07:32:00+00:00">23 Nov 2019, 07:32</time>
      </address>
      <p>Про це розповів директор Державного бюро розслідувань Роман Труба в ефірі програми <a href="https://www.youtube.com/watch?v=Wsy0AQO39bg">Свобода слова Савіка Шустера</a>.</p>
      <p>За словами Труби, наразі є 114 кримінальних проваджень. Він додав, що справи Майдану будуть розподілені між ДБР, Нацполіцією, Національним антикорупційним бюро та Службою безпеки України.</p>
      <p>«Щодо справ Майдану. Їх 114. Майже половину цих кримінальних проваджень, це приблизно 50−60, буде розглядати Державне бюро розслідувань. Іншу частину кримінальних проваджень, його левову частку з другої частини отримає НАБУ, частину Національна поліція і невелику частину отримає СБУ», — розповів він.</p>
      <p>Також Труба зазначив, що розслідування справ Майдану в ДБР відбуватимуться системно.</p>
      <p>«Щодо кримінальних проваджень, які буде утримувати ДБР. Це буде відбуватися системно. Ми будемо одночасно вивчати кримінальні провадження, ми будемо їх приймати, аналізувати та розслідувати», — додав директор ДБР.</p>
    </article>
  </body>
</html>