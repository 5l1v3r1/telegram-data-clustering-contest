<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/guncel/136199/ankarada-buyuk-miting"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-23T07:27:00+00:00"/>
    <meta property="og:title" content="Ankara'da büyük miting"/>
    <meta property="og:description" content="Avrupa Eğitim Sendikaları Komitesi’nden de mitinge destek mesajı geldi."/>
  </head>
  <body>
    <article>
      <h1>Ankara'da büyük miting</h1>
      <h2>Avrupa Eğitim Sendikaları Komitesi’nden de mitinge destek mesajı geldi.</h2>
      <address>
        <time datetime="2019-11-23T07:27:00+00:00">23 Nov 2019, 07:27</time>
      </address>
      <p><b>Eğitim ve Bilim Emekçileri Sendikası</b> (Eğitim Sen) bugün Tandoğan’da miting düzenliyor. Türkiye’nin dört bir yanından binlerce eğitim emekçisinin katılacağı buluşma saat 13.00’te başlıyor.</p>
      <p>Eğitim Sen, Twitter hesabında dün yapılan çağrıda, “<b>Haklarımız, geleceğimiz ve öğrencilerimizin eğitim hakkı için, 23 Kasım saat 13.00’te, Ankara Tandoğan Meydanı’ndayız!”</b> ifadelerini kullandı.</p>
      <p>Avrupa genelinde 11 milyondan fazla öğretmeni temsil eden <b>Avrupa Eğitim Sendikaları Komitesi</b>’nden (ETUCE) de bugünkü mitinge destek mesajı geldi.</p>
      <p>ETUCE’nin gönderdiği mesajda şöyle dendi;</p>
      <p>“Tüm Avrupa’da 11 milyondan fazla öğretmeni temsil eden ETUCE, Türkiye’deki öğretmenlerin ve öğrencilerin, diğer konularla birlikte, aşağıdaki taleplerinin yanındadır:</p>
      <p>Öğretmenlerin ekonomik ve mesleki sorunlarının çözümü,</p>
      <p>Tüm eğitim çalışanları için güvenceli ve kadrolu istihdam,</p>
      <p>Vergide adalet ve eğitim çalışanlarının vergi diliminin yüzde 10’da sabitlenmesi,</p>
      <p>Herkes için nitelikli ve kamusal eğitimin güvence altına alınması,</p>
      <p>Eğitimdeki piyasalaşma ve gericileşme pratiklerinin sonlandırılması,</p>
      <p>Barış akademisyenlerinin acilen ihraç edildikleri üniversitelere iade edilmeleri de dahil olmak üzere ihraç edilen eğitim ve bilim emekçilerinin görevlerine iade edilmesi.”</p>
    </article>
  </body>
</html>