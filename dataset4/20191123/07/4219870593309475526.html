<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/sport.295.html:831873-Donciceva-skola-kosarke-se-nastavlja--Dalas-ovo-nije-video-jos-od-Novickog-iz-najboljih-dana-VIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-23T07:13:00+00:00"/>
    <meta property="og:title" content="Dončićeva škola košarke se nastavlja: Dalas ovo nije video još od Novickog iz najboljih dana (VIDEO)"/>
    <meta property="og:description" content="Luka Dončić je postao prvi igrač Dalasa koji je vezao tri meča sa 30+ poena još od Dirka Novickog u 2010. godini"/>
  </head>
  <body>
    <article>
      <h1>Dončićeva škola košarke se nastavlja: Dalas ovo nije video još od Novickog iz najboljih dana (VIDEO)</h1>
      <address><time datetime="2019-11-23T07:13:00+00:00">23 Nov 2019, 07:13</time> by <a rel="author">Novosti online</a></address>
      <p>
        <b>Luka Dončić je postao prvi igrač Dalasa koji je vezao tri meča sa 30+ poena još od Dirka Novickog u 2010. godini</b>
      </p>
      <p>Uzbudljiva NBA noć u kojoj je ponovo dominirao Luka Dončić. Dalas je trijumfalno dočekao Klivlend i veoma ubedljivo slavio, rezultatom 143:101.</p>
      <p>Sve je rešeno u drugoj četvrtini koju su Dončić i drugovi rešili u svoju korist rezultatom 37:16.</p>
      <p>Upravo je Slovenac bio najefikasniji na meču – ubacio je 30 poena, uz 14 asistencija i 7 skokovaza 28. minuta na parketu.</p>
      <p>Luka je ujedno postao prvi igrač Dalasa koji je vezao tri meča sa 30+ poena još od Dirka Novickog u 2010. godini. I veliki Dirk je prisustvovao ovoj utakmici, pa je mogao da uživa u partiji svog evropskog naslednika, koji preti da ga ozbiljno nadmaši.</p>
      <p>Na terenu je bio i Boban Marjanović, koji je za 17 minuta zabeležio 9 poena i 6 skokova.</p>
      <p>Sakramento je poražen od Bruklin Netsa rezultatom 116:97 i tako je prekinuta serija odličnih partija igrača koje sa klupe predvodi Luk Volton.</p>
      <p>Netsi su postepeno povećavali prednost da bi na kraju ubedljivo slavili.</p>
      <p>U dresu Kingsa nije bilo Bogdana Bogdanovića, pa su Kingsi imali jedno važno napadačko oružje manje.</p>
      <p>Nemanja Bjelica ubacio je 13 poena i uhvatio 7 skokova, za 31 minuta na parketu.</p>
      <p>Košarkaši Golden Stejta su nastavili niz negativnih rezultata ovoga puta porazom od Jute sa 113:109.</p>
      <p>U poslednjoj sinoćnoj utakmicu LA Klipersi su nadigrali Hjuston sa 122:119.</p>
      <p>
        <b>Rezultati utakmica:</b>
      </p>
      <p><b>Detroit</b>- Atlanta <b>128</b>:103<br/><b>Vašington</b>- Šarlot <b>125</b>:118<br/><b>Bruklin</b>- Sakramento <b>116</b>:97<br/>Čikago - <b>Majami</b>108:<b>116</b><br/>Oklahoma - <b>LA Lejkers</b>127:<b>130</b><br/><b>Filadelfija</b>- San Antonio <b>115</b>:104<br/><b>Dalas</b>- Klivlend <b>143</b>:101<br/><b>Denver</b>- Boston <b>96</b>:92<br/><b>Juta</b>- Golden Stejt <b>113</b>:109</p>
      <p><b>Tabela Istočne konferencije:</b>Milvoki 12-3, Majami 11-3, Boston 11-4, Toronto 10-4, Filadelfija 10-5, Indijana 8-6, Bruklin 7-8, Orlando 6-8, Vašington 5-8, Šarlot 6-10, Detroit 5-10, Čikago 5-11, Njujork 4-11, Klivlend 4-11, Atlanta 4-11.</p>
      <p><b>Tabela Zapadne konferencije:</b>Lejkers 13-2, Denver 11-3, Klipers 11-5, Hjuston 11-5, Dalas 10-5, Juta 10-5, Minesota 8-7, Finiks 7-7, Sakramento 6-8, Nju Orleans 6-9, Memfis 5-9, Oklahoma 5-10, San Antonio 5-11, Portland 5-11, Golden Stejt 3-14.</p>
      <figure>
        <iframe src="https://www.youtube.com/embed/U2xXyJi5sUE" width="560" height="315" data-service="Youtube" scrolling="no"/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/sport.295.html:831469-Luka-Doncic-odusevljava-svet-Novi-rekordi-i-jos-jedan-tripl-dabl-mladog-Slovenca-VIDEO"/>
        <a href="http://www.novosti.rs/vesti/sport.295.html:831069-Doncic-ostvario-novi-rekord-i-stao-uz-Lebrona-Dzejmsa-VIDEO"/>
        <a href="http://www.novosti.rs/vesti/sport.295.html:829100-Doncic-ne-moze-bez-Mine-Dzeja-i-Toseta-Evo-koje-pesme-motivisu-Luku-da-se-igra-sa-Amerikancima-FOTO"/>
        <a href="http://www.novosti.rs/vesti/sport.295.html:828191-Doncic-se-zabavlja-na-terenu-i-razigrava-Bobija-Proradila-je-balkanska-veza"/>
        <a href="http://www.novosti.rs/vesti/sport.295.html:826098-NBA-Doncic-se-odmah-upisao-u-istoriju"/>
      </related>
    </article>
  </body>
</html>