<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152816-na-zymovi-sviata-pryznachyly-dodatkovyj-potiag-kovel-kyiv"/>
    <meta property="og:site_name" content="ВолиньPost"/>
    <meta property="article:published_time" content="2019-11-23T07:10:00+00:00"/>
    <meta property="og:title" content="На зимові свята призначили додатковий потяг «Ковель-Київ»"/>
    <meta property="og:description" content="Укрзалізниця призначила сім додаткових поїздів та п’яти поїздам подовжила маршрут на зимові свята. У додатковому списку також є волинський потяг."/>
  </head>
  <body>
    <article>
      <h1>На зимові свята призначили додатковий потяг «Ковель-Київ»</h1>
      <address>
        <time datetime="2019-11-23T07:10:00+00:00">23 Nov 2019, 07:10</time>
      </address>
      <p>Укрзалізниця призначила сім додаткових поїздів та п’яти поїздам подовжила маршрут на зимові свята. У додатковому списку також є волинський потяг.<br/><br/>Про це повідомляє прес-служба Укрзалізниці.<br/><br/>Так, додатково курсуватимуть поїзди сполученням «Київ — Львів», «Київ – Жмеринка», «Київ – Одеса», «Покровськ – Харків», «Львів – Одеса», «Львів – Ужгород», «Київ – Ковель».<br/><br/>Поїзд № 197/198 Київ — Ковель курсуватиме 28 грудня, відправлення з Києва о 06:19, прибуття до Ковеля о 14:48. Зворотно відправлення з Ковеля об 11:27, прибуття до Києва о 20:45.<br/><br/>Крім того, для зручних подорожей у святкові дні низці поїздів подовжили маршрути. Маршрут «Запоріжжя — Київ», продовжили до Чопа, «Кривий Ріг — Київ» подовжили до Ужгорода, «Дніпро — Київ» подовжили до Львова, «Львів — Київ» подовжили до Дніпра, «Суми — Київ» подовжили до Вінниці.</p>
    </article>
  </body>
</html>