<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/ekonomi/son-dakika-bakan-pakdemirli-baraj-doluluk-oranlarini-acikladi-41380657"/>
    <meta property="og:site_name" content="Hürriyet"/>
    <meta property="article:published_time" content="2019-11-23T07:05:00+00:00"/>
    <meta property="og:title" content="Son dakika... Bakan Pakdemirli'den baraj doluluk oranlarıyla ilgili açıklama"/>
    <meta property="og:description" content="Son dakika... CNN Türk'te Hakan Çelik ile Hafta Sonu programına katılan Tarım ve Orman Bakanı Bekir Pakdemirli, baraj doluluk oranlarıyla ilgili açıklama yaptı."/>
  </head>
  <body>
    <article>
      <h1>Son dakika... Bakan Pakdemirli'den baraj doluluk oranlarıyla ilgili açıklama</h1>
      <h2>Son dakika... CNN Türk'te Hakan Çelik ile Hafta Sonu programına katılan Tarım ve Orman Bakanı Bekir Pakdemirli, baraj doluluk oranlarıyla ilgili açıklama yaptı.</h2>
      <address>
        <time datetime="2019-11-23T07:05:00+00:00">23 Nov 2019, 07:05</time>
      </address>
      <p>
        <i>
          <b>Bakan Pakdemirli'nin açıklamasından notlar;</b>
        </i>
      </p>
      <p>* <b>(Baraj doluluk oranlarıyla ilgili)</b> Korkmasınlar 3,5-4 aylık suyumuz var. Hiç yağmur yağmasa bile. Yine de suyumuzu israf etmeyelim. Güzel <a href="http://www.hurriyet.com.tr/">haber</a> pazartesi ile birlikte yağışlı hava geliyor. Suyumuzu verimli kullanalım. </p>
      <p>
        <b>"RAHATLIKLA HERKES ISPANAĞINI YESİN"</b>
      </p>
      <p>* <b>(Ispanak hakkında)</b> Vatandaşlarımız ıspanağı güvenle yiyebilir. Zehirlenmeler yabani otlar sebebiyle ortaya çıktı.  Yabani otlar tarlaya tarım ilacı atılmadığından çıkmış, tarım ilacı atılsaydı ıspanakta yabani otlar olmazdı. Türkiye'de böyle bir olaya şahit olmadık. Milyonda bir bu durum. Bazıları bunda zehir var, şu var bu var diyoruz. Biz analizler yaptık. En ufak bir şey yoktu. 4 lira olan ıspanak fiyatı 1 liraya düştü. Rahatlıkla herkes ıspanağını yesin.</p>
      <figure>
        <img src="https://i4.hurimg.com/i/hurriyet/75/770x0/5dd8dc207152d821382a7712"/>
      </figure>
      <p>* <b>(Gıda denetimi hakkında)</b> 2018'de 1.1 milyon denetim yapmışız. Ekim itibariyle 1 milyona gelmişiz. ALO174 bu durumlar için biçilmiş kaftan. Restoran, perakende zincirlerde sorun yaşayanlar, arasın. Biz analizini yapıp, bilgi de veriyoruz. </p>
      <p>* <b>(Geleceğe nefes projesi)</b> Ben vatandaşlarımıza katılımı için teşekkür ediyorum. Herkes ormanla buluştuk. O kadar güzel kareler var ki... 3 yaşında bir çocuk fidanının üstünü toprakla kapatmış, dizlerinin üzerinde bitkiye can suyu veriyor. Bir dedemiz elinde bastonuyla durmaya çalışırken, bir yandan da fidan dikmeye çalışıyor. Tüm üreticilerimiz başımızın tacı. </p>
      <p>AYRINTILAR GELİYOR...</p>
    </article>
  </body>
</html>