<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159162_1011.html"/>
    <meta property="og:site_name" content="Novsport"/>
    <meta property="article:published_time" content="2019-11-23T07:44:00+00:00"/>
    <meta property="og:title" content="Волейболистите с две контроли с Египет на Нова година"/>
    <meta property="og:description" content="Националите се събират на лагер на 26 декември"/>
  </head>
  <body>
    <article>
      <h1>Волейболистите с две контроли с Египет на Нова година</h1>
      <address>
        <time datetime="2019-11-23T07:44:00+00:00">23 Nov 2019, 07:44</time>
      </address>
      <p>Националният ни тим по волейбол при мъжете ще се изправи срещу Египет в две контролни срещи по пътя към олимпийската квалификация в Берлин. "Тема спорт" пише, че трикольорите ще срещнат фараоните на много интересни дати.<br/> <br/>Проверките, които ще са единствени за лъвовете, ще се проведат на 31 декември и 1 януари. Това е така, тъй като битката за единствената виза за Токио 2020 е от 5 до 10 януари в германската столица и няма други възможности за организирането на приятелски мачове. Египтяните ще пристигнат в София на 30-и, непосредствено преди контролите.<br/> <br/>Селекционерът Силвано Пранди ще привика избраниците си на 26 декември за начало на подготовката. Очаква се в средата на следващия месец той да обяви съкратен списък от 16 имена, които да събере за старта на заниманията в зала "Христо Ботев".<br/> <br/>В разширения такъв на Професора влязоха всички най-добри, сред които и освободените от италианеца през лятото Георги и Валентин Братоеви, Николай Николов, Владислав Иванов и Николай Учиков. Малко вероятно е последният да остане в групата, предвид че все още няма клубен отбор и не играе никъде.<br/> <br/>След изиграването на двете контроли с Египет ще стане ясен и окончателният списък за олимпийската битка в Берлин. Лъвовете ще отпътуват за германската столица на 3 януари. Те ще се изправят в група срещу Сърбия, Франция и Холандия, като първите два тима се класират за полуфиналите.</p>
      <p> </p>
    </article>
  </body>
</html>