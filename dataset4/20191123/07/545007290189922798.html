<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/columbia-atentat-in-fata-unei-sectii-de-politie-audio/"/>
    <meta property="og:site_name" content="Europa FM"/>
    <meta property="article:published_time" content="2019-11-23T07:48:51+00:00"/>
    <meta property="og:title" content="COLUMBIA: Sângeros atentat în fața unei secții de poliție | AUDIO"/>
    <meta property="og:description" content="Trei agenți au fost ucişi și alți 10 au fost răniți într-un atentat comis, vineri, în fața unei secţii de poliţie din oraşul columbian Santander de Quilichao."/>
  </head>
  <body>
    <article>
      <h1>COLUMBIA: Sângeros atentat în fața unei secții de poliție | AUDIO</h1>
      <address>
        <time datetime="2019-11-23T07:48:51+00:00">23 Nov 2019, 07:48</time>
      </address>
      <p>Trei agenți au fost ucişi și alți 10 au fost răniți într-un atentat comis, vineri, în fața unei secţii de poliţie din oraşul columbian Santander de Quilichao.</p>
      <p>Regiunea Cauca este un punct fierbinte pentru traficul de droguri şi violenţă.</p>
      <p>Noi proteste şi jafuri sporadice au avut loc în capitala Bogota, potrivit Reuters.</p>
      <p>Un sfert de milion de oameni au luat parte la o grevă naţională pentru a-şi exprima nemulţumirea în creştere faţă de actualul guvern.</p>
      <p>Preşedintele Ivan Duque, devenit foarte impopular după doar 15 luni de când a venit la putere, a făcut apel la un „dialog naţional” cu organizaţiile sociale, notează France Presse.</p>
      <p>Furia protestatarilor a fost provocată de zvonuri privind reforme economice pe care preşedintele le-a negat şi de ceea ce ei numesc lipsa unei acţiuni guvernamentale de stopare a corupţiei şi asasinării activiştilor pentru drepturile omului.</p>
      <figure>
        <iframe data-src="https://twitter.com/taseenb/status/1198083146861940736?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>