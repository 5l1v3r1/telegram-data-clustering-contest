<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/italyan-unicredit-yapi-krediden-cikiyor-mu-257549h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T07:28:00+00:00"/>
    <meta property="og:title" content="İtalyan Unicredit Yapı Kredi’den çıkıyor mu?"/>
    <meta property="og:description" content="Yapı Kredi Bankası'nın büyük hissedarı İtalyan şirket Unicredit, payını satarak bankadan çıkıyor. Koç Holding'in hisselerini geri alacağı konuşuluyor."/>
  </head>
  <body>
    <article>
      <h1>İtalyan Unicredit Yapı Kredi’den çıkıyor mu?</h1>
      <address><time datetime="2019-11-23T07:28:00+00:00">23 Nov 2019, 07:28</time> by <a rel="author">Yeni Çağ Gazetesi</a></address>
      <p>
        <b>Yapı Kredi Bankası'nın büyük hissedarı İtalyan şirket Unicredit, payını satarak bankadan çıkıyor. Koç Holding'in hisselerini geri alacağı konuşuluyor.</b>
      </p>
      <p>Reuters'ta yer alan habere göre Yapı Kredi Bankası'nın İtalyan ortağı Unicredit hisselerini satarak bankadan çıkıyor. Unicredit, Koç Finansal Hizmetler'deki yüzde 50'lik payını Koç Holding'e satacağı belirtiliyor.<br/><br/>Konuya yakın üç kaynağın açıklamalarına göre Yapı Kredi’nin İtalyan ortağı Unicredit bankadaki hisselerini satıyor ve Türkiye’den çıkıyor.</p>
      <p><b>YÜZDE 50’SİNİ SATACAK</b><br/><br/>Sözcü'de yer alan habere göre, çıkış planı çerçevesinde Unicredit, Yapı Kredi’yi kontrol eden Koç Finansal Servisler’deki yüzde 50 hissesini Koç Holding’e satacak.</p>
      <p>Bir kaynağın verdiği bilgiye göre Unicredit ile Koç Holding’in yıl başından beri hisse devri konusunda görüşmeler yapıyor.</p>
      <p>Koç Finansal Servisler Yapı Kredi’nin yaklaşık yüzde 82’sini kontrol ediyor. Bu kurumda Unicredit ile Koç Holding’in hisseleri eşit.</p>
      <p><b>TÜRKİYE’NİN EN BÜYÜK ÜÇÜNCÜ BANKASI</b><br/><br/>Yapı Kredi piyasa değeri olarak Türkiye’nin en büyük üçüncü bankası. Bankanın piyasa değeri 3.7 milyar dolar.</p>
      <p>Unicredit’in piyasa değeri ise 27.7 milyar euro olarak hesaplanıyor. Unicredit ve Koç konu hakkında bir açıklamada bulunmadı.</p>
      <figure>
        <img src="https://www.yenicaggazetesi.com.tr/d/other/ewf23.jpg"/>
      </figure>
      <p><b>BANKACILIKTA İLK YABANCI ORTAK</b><br/><br/>2002 yılında Türkiye’ye gelen Unicredit’in Yapı Kredi’de yaptığı ortaklıkla Türkiye’de ilk kez bir yabancı şirket finansal hizmetler sektörüne girmişti.</p>
      <related>
        <a href="https://www.yenicaggazetesi.com.tr/yapi-kredide-toplu-isten-cikarmalar-257189h.htm"/>
        <a href="https://www.yenicaggazetesi.com.tr/varlik-fonu-borsa-istanbulun-hisselerine-talip-254383h.htm"/>
      </related>
    </article>
  </body>
</html>