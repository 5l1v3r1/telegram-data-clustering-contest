<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/komentari-ot-sveta-v-navecherieto-na-sreshchata-mezhdu-borisov-i-trmp"/>
    <meta property="og:site_name" content="Новини БНТ"/>
    <meta property="article:published_time" content="2019-11-23T07:50:42+00:00"/>
    <meta property="og:title" content="Коментари от света в навечерието на срещата между Борисов и Тръмп"/>
    <meta property="og:description" content="Коментари от света в навечерието на срещата между българския министър-председател Бойко Борисов и американския президент Доналд Тръмп във Вашингтон.Дв..."/>
  </head>
  <body>
    <article>
      <h1>Коментари от света в навечерието на срещата между Борисов и Тръмп</h1>
      <address><time datetime="2019-11-23T07:50:42+00:00">23 Nov 2019, 07:50</time> by <a rel="author">Ива Стойкова</a></address>
      <p>
        <b>Коментари от света в навечерието на срещата между българския министър-председател Бойко Борисов и американския президент Доналд Тръмп във Вашингтон.</b>
      </p>
      <p>
        <b>Двамата лидери ще обсъдят отбраната, търговията, енергийната независимост и възможността за износ на втечнен газ за България по време на срещата си в Белия дом на 25 ноември. Това е съобщил неназован високопоставен представител на Белия дом в конферентен разговор, цитиран от TACC.</b>
      </p>
      <figure>
        <video src="https://nws2.bnt.bg/p/p/s/psn-231119-12-b-borisov-trump-x264-725955.mp4"/>
      </figure>
      <p>Американският представител припомня, че срещата е част от поредицата разговори, които американският президент провежда с лидерите от Централна и Източна Европа.</p>
      <p>Сред темите на разговора между Борисов и Тръмп едва ли ще бъде свободата на медиите, пише в коментарната статия за американското издание „Хил" бившият посланик у нас Джеймс Пардю. По думите му, липсата на свободни медии подкопава демокрацията в България.</p>
      <p>В официалното съобщение на Белия дом за предстоящата среща Бойко Борисов и Доналд Тръмп ще отбележат трайните връзки между двете държави. Съединените щати и България са членове на НАТО и американският президент очаква двамата да обсъдят начини да засилят общите си интереси в областта на сигурността, в частност осигуряване на стабилност в Черноморския регион.</p>
      <p>Сред другите теми, които се очаква да дискутират, са улесняване на енергийната диверсификация и противодействието на зловредното влияние, застрашаващо суверенитета на България.</p>
      <related>
        <h4>Свързани публикации</h4>
        <a href="http://news.bnt.bg/bg/a/podrobnosti-za-predstoyashchata-sreshcha-mezhdu-borisov-i-trmp"/>
        <a href="http://news.bnt.bg/bg/a/borisov-pozdravyavam-gabriel-za-izbiraneto-i-za-prvi-vitsepretsident-na-enp"/>
        <a href="http://news.bnt.bg/bg/a/radev-i-borisov-za-naznachavaneto-na-geshev"/>
        <a href="http://news.bnt.bg/bg/a/borisov-do-kraya-na-godinata-shche-bde-gotov-iztsyalo-i-obkhodniyat-pt-na-gabrovo"/>
        <a href="http://news.bnt.bg/bg/a/donald-trmp-premina-meditsinski-pregled"/>
      </related>
    </article>
  </body>
</html>