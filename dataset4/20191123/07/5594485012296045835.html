<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/sinoptitsi-s-koshmarna-prognoza-za-uikenda-i-nachaloto-na-sledvashchata-sedmitsa_news710916.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-23T07:10:00+00:00"/>
    <meta property="og:title" content="Синоптици с кошмарна прогноза за уикенда и началото на следващата седмица"/>
    <meta property="og:description" content="Днес ще бъде предимно облачно с температури между 8 и 13 градуса. такава е прогнозата на Националния институт по метеорология и хидрология. Ще преоблада"/>
  </head>
  <body>
    <article>
      <h1>Синоптици с кошмарна прогноза за уикенда и началото на следващата седмица</h1>
      <address>
        <time datetime="2019-11-23T07:10:00+00:00">23 Nov 2019, 07:10</time>
      </address>
      <p>https://blitz.bg/obshtestvo/sinoptitsi-s-koshmarna-prognoza-za-uikenda-i-nachaloto-na-sledvashchata-sedmitsa_news710916.html Blitz.bg</p>
      <figure>
        <img src="https://static.blitz.bg/documents/thumbnails/730/201611/1478002523-shutterstock-236637994.jpg"/>
        <figcaption>Снимка: Shutterstock</figcaption>
      </figure>
      <p>
        <b>Днес ще бъде предимно облачно с температури между 8 и 13 градуса. такава е прогнозата на Националния институт по метеорология и хидрология.</b>
      </p>
      <p>Ще преобладава облачно време, с временни разкъсвания на облачността над Югозападна България.<br/><br/>Преди обяд все още ще превалява на места в източната половина от страната. Североизточният вятър ще отслабне и в повечето райони ще е умерен. Минималните температури ще са между 2° и 7°. Дневните в Северна България ще са без особен дневен ход, в Южна - между 8° и 13°.</p>
      <p>Над Черноморието ще е облачно и на места ще превалява дъжд. Ще духа предимно умерен вятър от север-североизток. Максимални температури на въздуха: 12°-13°. Температура на морската вода е 17°-18°. Вълнението на морето ще бъде 3-4 бала.</p>
      <p>Над планините ще бъде предимно облачно, с временни разкъсвания на облачността над масивите от Югозападна България. Преди обяд все още на места ще има слаби превалявания.<br/><br/>Вятърът ще отслабне и ще е до умерен от южната четвърт. Максимална температура на височина 1200 метра около 5°, на 2000 метра – около минус 1°.</p>
      <p>Атмосферното налягане е по-високо от средното за ноември – слабо ще се понижи.</p>
      <p>В неделя облачността над по-голямата част от страната ще се задържи значителна, с предимно слаби валежи на отделни места в източната половина от страната и планините.<br/><br/>Вятърът ще бъде слаб, от изток, по Черноморието - от североизток. Минимални температури - предимно между 3° и 8°, максимални: от 4-6° в Северна до 10-12° в Южна България.<br/><br/>По-значителни разкъсвания на облачността ще има отново над Югозападна България, но привечер, по нов процес, ще започне увеличение на облачността и в понеделник и вторник ще преобладава облачно време.<br/><br/>От югозапад ще започнат валежи, които постепенно ще обхванат страната. Сутрешните температури ще се повишат и минималните във вторник ще бъдат между 5° и 10°, максимални – между 8° и 13°. Вятърът ще бъде предимно от изток, в източните райони временно ще се усили.</p>
    </article>
  </body>
</html>