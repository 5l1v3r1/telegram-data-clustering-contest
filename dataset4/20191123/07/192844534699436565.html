<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7961782/"/>
    <meta property="og:site_name" content="Sanook"/>
    <meta property="article:published_time" content="2019-11-23T07:19:44+00:00"/>
    <meta property="og:title" content="รฟม.เตรียมชง รฟฟ.สีส้มตะวันตก เข้า ครม. 26 พ.ย.นี้ มูลค่าลงทุน 1.2 แสนล้าน"/>
    <meta property="og:description" content="นายภคพงศ์ ศิริกันทรมาศ ผู้ว่าการการรถไฟฟ้าขนส่งมวลชนแห่งประเทศไทย (รฟม.) เปิดเผยถึงความคืบหน้าโครงการก่อสร้างรถไฟฟ้าสายสีส้มตะวันตก ช่วงบางขุนนนท์ – ศูนย์วัฒนธรรมแห่งประเทศไทย รวมงานเดินรถไฟฟ้าทั้งเส้นทาง บางขุนนนท์-มีนบุรี (สุวินทวงศ์) มูลค่าการลงทุน 122,041 ล้านบาท ว่า ในวันที่ 26 พฤศจิกายนนี้ รฟม.จะเสนอโครงการดังกล่าวให้ที่ประชุมคณะรัฐมนตรี (ครม.) พิจารณาเห็นชอบ"/>
  </head>
  <body>
    <article>
      <h1>รฟม.เตรียมชง รฟฟ.สีส้มตะวันตก เข้า ครม. 26 พ.ย.นี้ มูลค่าลงทุน 1.2 แสนล้าน</h1>
      <address>
        <time datetime="2019-11-23T07:19:44+00:00">23 Nov 2019, 07:19</time>
      </address>
      <p><b>นายภคพงศ์ ศิริกันทรมาศ</b> ผู้ว่าการ<b>การ<a href="https://www.sanook.com/travel/1402309/">รถไฟ</a>ฟ้าขนส่งมวลชนแห่งประเทศไทย (รฟม.)</b> เปิดเผยถึงความคืบหน้าโครงการก่อสร้าง<b><a href="http://www.sanook.com/news/5621155/">รถไฟฟ้าสายสีส้ม</a>ตะวันตก ช่วงบางขุนนนท์ </b><b>– </b><b>ศูนย์วัฒนธรรมแห่งประเทศไทย</b> รวมงานเดินรถไฟฟ้าทั้งเส้นทาง บางขุนนนท์-มีนบุรี (สุวินทวงศ์) <b>มูลค่าการลงทุน 122,041 ล้านบาท</b> ว่า ในวันที่ 26 พฤศจิกายนนี้ รฟม.จะเสนอโครงการดังกล่าวให้ที่ประชุมคณะรัฐมนตรี (ครม.) พิจารณาเห็นชอบ</p>
      <p>โดยล่าสุด ได้รวบรวมข้อมูลทบทวนโครงการทั้งหมดและได้รับความเห็นจากกระทรวงการคลังถึงรูปแบบการลงทุนแล้ว ซึ่งได้ข้อสรุปว่าจะเปิดให้เอกชนร่วมลงทุนโครงการรถไฟฟ้าสายสีส้ม ช่วงบางขุนนนท์–มีนบุรี (สุวินทวงศ์) ในรูปแบบ PPP Net Cost ภาครัฐเป็นผู้ลงทุนค่างานจัดกรรมสิทธิ์ที่ดินโครงการรถไฟฟ้าสายสีส้มตะวันตก และเอกชนลงทุนค่างานโยธาโครงการรถไฟฟ้าสายสีส้มตะวันตก และค่างานระบบรถไฟฟ้า ขบวนรถไฟฟ้า บริหารการเดินรถและซ่อมบำรุงรักษาทั้งเส้นทาง โดยจะต้องเปิดจัดหาเอกชนร่วมลงทุนเพียง 1 รายเข้ามาดำเนินการ</p>
    </article>
  </body>
</html>