<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/umilinta-totala-dani-otil-a-recunoscut-adevaratul-motiv-al-despartirii-de-mihaela-radulescu-imi-trimitea-sms-uri-cu-20097744"/>
    <meta property="og:site_name" content="Cancan.ro"/>
    <meta property="article:published_time" content="2019-11-23T07:36:18+00:00"/>
    <meta property="og:title" content="Umilință totală! Dani Oțil a recunoscut adevăratul motiv al despărțirii de Mihaela Rădulescu: „Îmi trimitea SMS-uri cu…”"/>
    <meta property="og:description" content="Despărțirea dintre Dani Oțil și Mihaela Rădulescu a ținut, multă vreme, capul de afiș în lumea showbizului. Cei doi păreau de nedespărțit, numai că"/>
  </head>
  <body>
    <article>
      <h1>Umilință totală! Dani Oțil a recunoscut adevăratul motiv al despărțirii de Mihaela Rădulescu: „Îmi trimitea SMS-uri cu…”</h1>
      <address><time datetime="2019-11-23T07:36:18+00:00">23 Nov 2019, 07:36</time> by <a rel="author">Cristian Lisandru</a></address>
      <p>
        <b>Despărțirea dintre Dani Oțil și Mihaela Rădulescu a ținut, multă vreme, capul de afiș în lumea showbizului. Cei doi păreau de nedespărțit, numai că drumurile lor s-au separat, la un moment dat, fiecare alegând un alt scenariu sentimental. </b>
      </p>
      <p>Mulți s-au întrebat – și se întreabă încă – din ce cauză s-a destrămat relația dintre cei doi, iar ipotezele au fost nenumărate. Au circulat zvonuri, firește, s-au creionat tot felul de scenarii, unele absurde, admiratorii cuplului au dorit – în ultimă instanță – să afle toate amănuntele. E drept că viața intimă nu poate fi pusă, întotdeauna, pe tapet, chiar dacă există o curiozitate crescândă a fanilor, însă Dani Oțil a ”dat din casă”, la un moment dat. S-a întâmplat chiar în emisiunea <i>”Neatza cu Răzvan și Dani”</i>, iar fostul partener de viață al Mihaelei Rădulescu, mai în glumă, mai în serios, a dezvăluit cel puțin unul dintre motive.</p>
      <p>Pornind de la subiectul ”femei cicălitoare”, <a href="https://www.cancan.ro/dani-otil-a-reactionat-ce-spuneau-vecinii-de-la-resita-despre-viata-lui-amoroasa-20092636">Dani Oțil</a> a mărturisit – fără a menționa numele Mihalei, totuși – că nu putea lipsi de acasă fără să primească nenumărate SMS-uri. Abordând, în maniera-i caracteristică, ușor ironică, aceste amintiri, Dani a spus și în ce constau mesajele respective. Nu era întrebat dacă este bine sau dacă a avut vreun accident, ci… acuzat că își petrece timpul cu <a href="https://www.cancan.ro/dani-otil-nu-se-ridica-fizic-la-inaltimea-iubitei-filmari-super-tari-cu-prezentatorul-de-la-antena-manechina-20069267">altcineva</a>.</p>
      <p><i><b>”Îți face mai bine aia decât mine”</b></i> și <i><b>”Sper că e mai urâtă decât mine, așa am văzut că se întâmplă în filme”</b></i> – acestea sunt doar două exemple din care reiese că Dani Oțil n-a scăpat nici el de… cicăleala feminină la care se făcea referire în timpul emisiunii.</p>
      <h3>Dani Oţil și dorința de a deveni tătic</h3>
      <p>Dani Oțil a vorbit despre căsătorie și copil. Prezentatorul TV a mărturisit că își dorește foarte mult să devină tătic. Relația fierbinte până la incandescență dintre Dani Oțil și <a href="https://www.cancan.ro/sexy-manechina-l-a-luat-ostatic-pe-plaja-pe-dani-otil-20037864">sexy-manechina</a> Gabriela Prisăcariu a rămas, multă vreme, ferită de privirile curioșilor. Timpul a trecut, iar cei doi par, în continuare, mai fericiți ca niciodată. Firește, nu se mai ascund de nimeni, cu atât mai mult acum, când iubirea pasională dintre ei nu mai constituie un mare secret monden. Dani Oțil a vorbit despre căsătorie, dar și despre… copil.</p>
      <p><b><i>”Familia este importantă, căsătoria mai puțin. Avem atâtea exemple în jur care spun multe despre statistica nefericită a căsătoriei… Vreau să fiu tată! O să fie ca la enduro. Mai întreb, mai citesc, mă mai lovesc singur, dar cred ca nu o să mă fac de râs”</i></b>, a dezvăluit Dani Oțil pentru<i> unica.ro</i>.</p>
      <p> </p>
    </article>
  </body>
</html>