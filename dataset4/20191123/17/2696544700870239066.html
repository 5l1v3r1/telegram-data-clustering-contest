<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/elet/20191123_hindu_tanito_nemeth_sandor_joga_demonok"/>
    <meta property="og:site_name" content="HVG.hu"/>
    <meta property="article:published_time" content="2019-11-23T17:37:00+00:00"/>
    <meta property="og:title" content="Egy hindu tanító szerint a jógázásnak semmi köze a démonokhoz"/>
    <meta property="og:description" content="Leveles Zoltán az India Klub Alapítványon keresztül reagált a jóga-botrányra."/>
  </head>
  <body>
    <article>
      <h1>Egy hindu tanító szerint a jógázásnak semmi köze a démonokhoz</h1>
      <address><time datetime="2019-11-23T17:37:00+00:00">23 Nov 2019, 17:37</time> by <a rel="author">hvg.hu</a></address>
      <p>
        <b>Leveles Zoltán az India Klub Alapítványon keresztül reagált a jóga-botrányra.</b>
      </p>
      <blockquote>A több mint 5000 éves védikus tanítások tanulmányozásával megállapíthatjuk, hogy a jóga célja sohasem volt a démoni erők tisztelete vagy imádata</blockquote>
      <p>– ez olvasható Leveles Zoltán hindu tanító közleményében, amellyel Németh Sándor jóga-botrányára reagált. </p>
      <p>Az India Klub Alapítvány <i>MTI</i>-hez eljuttatott közleménye szerint “a jóga ősi tradíció, melynek maximum annyi köze lehet a démonokhoz, hogy segít beazonosítani és leküzdeni a mindannyiunkban benne levő belső démonokat”.</p>
      <p>Leveles azt is írja, hogy “a vallás nevében is elkövethetünk olyan hibákat, melyekkel saját lelki életünket nehezítjük meg. Ilyen hiba például alaptalanul démonizálni más tradíciókat”. Ezután hozzáteszi, "a jóga és a keleti vallások világának kezében van most a megbocsájtás lehetősége. Miért is esne nehezünkre megbocsájtani?"</p>
      <p>A hindu tanító előtt az indiai nagykövetség, illetve annak <a href="https://www.facebook.com/IndiaInHungary/posts/1159816604207838?__tn__=-R">kulturális intézete is reagált</a> Németh Sándor szavaira, s aztán <a href="https://www.facebook.com/krisnahun/photos/a.275930952452849/2604898969556024/?type=3&amp;theater">a Magyarországi Krisna-tudatú Hívők Közössége is</a>, amely azt kérdezte Németh Sándortól, hogy állásfoglalásával a Hit Gyülekezete egész közössége azonosul-e. </p>
      <p>Németh Sándor egy múlt hétvégi összejövetelen szakértette meg, hogy <a href="https://hvg.hu/elet/20191120_Nemeth_Sandor_A_jogazas_demonokat_energizal">“a jógázás démonokat energizál”</a>. </p>
    </article>
  </body>
</html>