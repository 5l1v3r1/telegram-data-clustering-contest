<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/ce-a-facut-cosmin-cernat-dupa-ce-exatlon-s-a-incheiat-si-a-fost-concediat-de-la-kanal-d-20097809"/>
    <meta property="og:site_name" content="Cancan.ro"/>
    <meta property="article:published_time" content="2019-11-23T17:37:47+00:00"/>
    <meta property="og:title" content="Ce a făcut Cosmin Cernat după ce Exatlon s-a încheiat și a fost concediat de la Kanal D"/>
    <meta property="og:description" content="Show-ul ”Exatlon” s-a bucurat de succes considerabil mai multe sezoane, apoi - fiindcă totul are un sfârșit - s-a încheiat fiindcă audiențele scăzuseră."/>
  </head>
  <body>
    <article>
      <h1>Ce a făcut Cosmin Cernat după ce Exatlon s-a încheiat și a fost concediat de la Kanal D</h1>
      <address><time datetime="2019-11-23T17:37:47+00:00">23 Nov 2019, 17:37</time> by <a rel="author">Cristian Lisandru</a></address>
      <p>
        <b>Show-ul ”Exatlon” s-a bucurat de succes considerabil mai multe sezoane, apoi – fiindcă totul are un sfârșit – s-a încheiat fiindcă audiențele scăzuseră. Bineînțeles, foarte mulți s-au întrebat ce mai face, acum, carismaticul prezentator Cosmin Cernat, cel care încerca, din răsputeri, să-i mobilizeze pe concurenți și s-a dovedit a fi, în fiecare sezon, un prezentator redutabil.</b>
      </p>
      <p>Cosmin Cernat a ales un nou drum. Un sfârșit este un început, iar fosta vedetă Kanal D s-a ”refugiat” în mijlocul familiei. S-a stabilit în Canada, iar în ceea ce privește ”Exatlon” au rămas, firește, doar amintirile frumoase. La un moment dat, telespectatorii emisiunii sesizaseră și că prezentatorul slăbise foarte mult, apărând unele semne de întrebare referitoare la starea sa de sănătate, însă Cosmin Cernat i-a liniștit.</p>
      <p><i><b>”N-am slăbit atât de mult, în jur de 12 kilograme, am vrut să ajung la greutatea pe care o aveam când făceam baschet. Nu am probleme cu sănătatea, mulţumesc lui Dumnezeu! Acum continui antrenamentele pentru tonus şi definire musculară, merg la sală câte 90 de minute, de şase ori pe săptămână. Am un plan de antrenament care include cardio, antrenamente de forţă, de mobilitate, de refacere. Nu poţi avea rezultate bune fără un profesor personal, iar eu având unul acasă, pe soţia mea, m-am gândit să-l folosesc. Oricum, sunt foarte mulţumit de noua mea imagine, Mădălina îmi spune că arăt ca un actor de la Hollywood. M-am lăsat şi de fumat, de doi ani, mai pufăi câte o ţigară de foi, la evenimente”,</b></i> a transmis Cosmin Cernat la vremea respectivă.</p>
      <h3>Cosmin Cernat: ”Am făcut injecţii antiinflamatoare cât pentru o viaţă”</h3>
      <p>Cosmin Cernat a recunoscut, la un moment dat, că a trecut prin momente dificile atunci când prezenta ”Exatlon”. A vut probleme cu vocea, fiind nevoit să apeleze la injecții antiinflamatoare, ”cât pentru o viață”.</p>
      <p><i><b>„Am fost bucuros că am avut un succes neaşteptat cu «Exatlon», m-am uitat la format şi mi-a plăcut pentru că avea partea de comentariu, de reporterie, de moderare, avea toate genurile. Un concurent se putea răni însă nu şi prezentatorul. Pentru a-mi reveni vocea, am făcut injecţii antiinflamatoare cât pentru o viaţă, pentru că pastilele nu funcţionau. Am avut doi medici, unul mexican şi unul cubanez, nişte băieţi extarordinari. Şi pentru sezoanele acestea am făcut mult mai multe injecţii. Vorbeam mult, tare, pe plajă, în curent, soare, vânt, iar apoi am încercat să controlez totul mai mult şi a fost mai bine”,</b></i> a declarat Cosmin Cernat.</p>
    </article>
  </body>
</html>