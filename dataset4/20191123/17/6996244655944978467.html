<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709509?utm_source=mivzakimnet&amp;utm_medium=rss&amp;utm_campaign=mivzakimnet"/>
    <meta property="og:site_name" content="ישראל היום"/>
    <meta property="article:published_time" content="2019-11-23T17:57:34+00:00"/>
    <meta property="og:title" content="בבכורה של מוריניו: 2:3 לטוטנהאם על ווסטהאם"/>
    <meta property="og:description" content="המיוחד שמר על המאזן המושלם שלו במשחקי בכורה בפרמיירליג • סון (36), מורה (43) והארי קיין (49) כבשו לתרנגוליםכדורגל עולמי"/>
  </head>
  <body>
    <article>
      <h1>בבכורה של מוריניו: 2:3 לטוטנהאם על ווסטהאם</h1>
      <h2>המיוחד שמר על המאזן המושלם שלו במשחקי בכורה בפרמיירליג • סון (36), מורה (43) והארי קיין (49) כבשו לתרנגולים, מיקאיל אנטוניו (73) ואנג'לו אוגבונה (96) רק צימקו</h2>
      <address><time datetime="2019-11-23T17:57:34+00:00">23 Nov 2019, 17:57</time> by <a rel="author" href="https://www.israelhayom.co.il/writer_articles?tid=12053" target="_blank">מערכת ספורט היום</a></address>
      <p>שלושה ימים אחרי שהתמנה למשרת המנג'ר החדש של טוטנהאם, ז'וזה מוריניו שמר הערב (שבת) על המאזן המושלם שלו במשחקי בכורה בפרמיירליג, הפעם עם 2:3 מרשים בדרבי הלונדוני על ווסטהאם המקומית, במסגרת המחזור ה-13 בליגה האנגלית. הספרס עלו למקום החמישי בפרמיירליג עם 17 נקודות והעתיד פתאום נראה קצת יותר מעוד עבור התרנגולים.</p>
      <p>בשורה התחתונה, המאמן הפורטוגלי הצליח להחזיר את התרנגולים למסלול הניצחונות אחרי חמישה מחזורים ללא ניצחון. בצד השני, הפטישים של פלגריני המשיכו את פתיחת העונה החלשה שלהם עם חמישה הפסדים בששת המחזורים האחרונים. לא נעים בכלל.</p>
      <p>אז מה היה לנו? כבר אחרי שלוש דקות, חיוך נראה על פניו של המיוחד, אבל הוא נמחק במהרה לאחר שהשופט פסל את השער המהיר של הארי קיין בטענת נבדל. אחרי 36 דקות, דלה עלי שלח כדור עומק נהדר ליונג מין סון, שבעט מזווית קשה לרשת. 0:1 לטוטנהאם. כעבור 7 דקות, הקוריאני בישל ללוקאס את השני של התרנגולים. </p>
      <p>4 דקות בתוך המחצית השנייה, מוריניו כבר נראה מחויך מתמיד לאחר שטוטנהאם כבשה את השלישי: סרז' אורייה הגביה וקיין נגח כדור אופייני לרשת. המארחת עוד ניסתה לחזור למשחק עם שערים מאוחרים של של מיכאיל אנטוניו (73) ואנגלו אוגבונה (96), אבל זה היה קצת מאוחר מדי עבור החבורה העצובה של פלגריני. </p>
      <figure>
        <img src="https://www.israelhayom.co.il/sites/default/files/u56067/New_1189547983.jpg"/>
        <figcaption>
          <b>מוריניו מודה להארי קיין. ניצחון בכורה במשחק הבכורה // צילום: רויטרס</b>
        </figcaption>
      </figure>
    </article>
  </body>
</html>