<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/ultimele-cuvinte-ale-lacramioarei-romanca-insarcinata-ucisa-de-amantul-italian-afaceristul-nu-voia-ca-sotia-sa-afle-despre-relatia-lui-secreta-18609600"/>
    <meta property="og:site_name" content="Gândul"/>
    <meta property="article:published_time" content="2019-11-23T17:15:00+00:00"/>
    <meta property="og:title" content="Ultimele cuvinte ale Lăcrămioarei, românca însărcinată ucisă de amantul italian. Afaceristul nu voia ca soţia să afle despre relaţia lui secretă"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Ultimele cuvinte ale Lăcrămioarei, românca însărcinată ucisă de amantul italian. Afaceristul nu voia ca soţia să afle despre relaţia lui secretă</h1>
      <h2>Momentul în care o româncă însărcinată a fost ucisă de iubitul său italian a fost surprins de camerele de supraveghere. În înregistrare se aud ultimele cuvinte ale femeii în vârstă de 30 de ani, care avea o relţie cu un afacerist însurat.</h2>
      <address>
        <time datetime="2019-11-23T17:15:00+00:00">23 Nov 2019, 17:15</time>
      </address>
      <p>Vineri, Ana Maria Lăcrămioara s-a întâlnit cu iubitul ei, un om de afaceri italian în vârstă de 51 de ani, despre care tânăra ştia că este însurat şi spera că va divorţa.</p>
      <p>Tânăra s-a întâlnit cu bărbatul, lângă şantierul în care acesta lucra. Cei doi au întreţinut relaţii intime în duba afaceristului, apoi femeia i-a mărturisit că este însărcinată şi că-i va spune totul soţiei lui. Femeia i-a cerut amantului său 3000 de euro pentru a merge la medic.</p>
      <p>Atunci, bărbatul şi-a ieşit din fire, a luat un cuţit şi a înjunghiat-o pe femeia care a coborât rapid din maşină. Camarele de supraveghere din zona oraşului Balestrate au surprins momentul în care antreprenorul italian a alergat după femeia care sângera şi a băgat-o înapoi în maşină.</p>
      <p>Italianul i-a spus femeii că o va duce la spital, dar s-au luat la ceartă şi în final bărbatul a lovit-o cu o bâtă pe româncă, apoi i-a tăiat gâtul şi i-a lăsat cadavrul pe marginea şoselei. Apoi, ca li cum nimic nu s-ar fi întâmplat, afaceristul s-a dus la restaurant, apoi la frizer.</p>
      <p>În înregistrare se aud ultimele cuvinte ale femeii: „Lasă cuţitul, vrei să omori şi copilul? Te iubesc, mă iubeşti, nu se poate sfârşi astfel”.</p>
      <p>Italianul a fost prins de poliţiştii italieni 24 de ore de la crimă. Bărbatul care şi-a recunoscut fapta este în prezent în închisoare, timp în care procurorii au demarat o anchetă în acest caz. Criminalul a declarat că femeia îl şantajase cu 3000 de euro pentru a nu-i spune soţiei lui că este însărcinată.</p>
      <p>Ana Maria Lăcrămioara s-a născut în România, dar a crescut în Italia, fiind adoptată de o familie siciliană.</p>
    </article>
  </body>
</html>