<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/groshi_yshly_na_finansuvannya_ldnr_sbu_blokuvala_vydobutok_vugillya_z_tot_331508.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-23T17:35:00+00:00"/>
    <meta property="og:title" content="Гроші йшли на фінансування &quot;Л/ДНР&quot;: СБУ блокувала видобуток вугілля з ТОТ"/>
    <meta property="og:description" content="Служба безпеки України блокувала масштабний механізм фінансування терористичних організацій &quot;Л/ДНР&quot; через незаконний видобуток тимчасово окупованих територіях вугілля та подальшого його постачання до України та країн Європи. Про це повідомили у прес-центрі СБУ."/>
  </head>
  <body>
    <article>
      <h1>Гроші йшли на фінансування "Л/ДНР": СБУ блокувала видобуток вугілля з ТОТ</h1>
      <h2>Служба безпеки України блокувала масштабний механізм фінансування терористичних організацій "Л/ДНР" через незаконний видобуток тимчасово окупованих територіях вугілля та подальшого його постачання до України та країн Європи. Про це повідомили у прес-центрі СБУ.</h2>
      <address>
        <time datetime="2019-11-23T17:35:00+00:00">23 Nov 2019, 17:35</time>
      </address>
      <slideshow>
        <figure>
          <img src="https://galinfo.com.ua/media/gallery/full/v/u/vugillianezakonne.jpg"/>
          <figcaption>Служба безпеки України блокувала масштабний механізм фінансування терористичних організацій "Л/ДНР"</figcaption>
        </figure>
        <figure>
          <img src="https://galinfo.com.ua/media/gallery/full/v/u/vugillianezakonne1.jpg"/>
          <figcaption>Служба безпеки України блокувала масштабний механізм фінансування терористичних організацій "Л/ДНР"</figcaption>
        </figure>
        <figure>
          <img src="https://galinfo.com.ua/media/gallery/full/v/u/vugillianezakonne2.jpg"/>
          <figcaption>Служба безпеки України блокувала масштабний механізм фінансування терористичних організацій "Л/ДНР"</figcaption>
        </figure>
      </slideshow>
      <p>Оперативники спецслужби встановили, що організатори оборудки зареєстрували в Україні низку комерційних структур. Через них ділки постачали на підконтрольну територію України продукцію, видобуту на захоплених членами незаконних збройних формувань українських вугільних об’єднань, розташованих на тимчасово окупованій території Донецької і Луганської областей.  Так звані податки вони вносили до бюджетів псевдореспублік. </p>
      <p>В Україну продукція надходила, як нібито видобута на території Росії. Надалі ділки за підробленими документами реалізовували вугілля українським ТЕЦ та до країн ЄС.</p>
      <p>Слідчими Головного слідчого управління СБУ, за процесуальним керівництвом Генеральної прокуратури, одному з учасників нелегального бізнесу оголошено про підозру у вчиненні злочину передбаченого ст. 258-5 Кримінального кодексу України.</p>
      <p>Здійснюються заходи щодо притягнення інших фігурантів кримінального провадження до кримінальної відповідальності. </p>
    </article>
  </body>
</html>