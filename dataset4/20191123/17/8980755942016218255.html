<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/gasperini-cuadrado-mi-sembrava-fallo-netto-confusione-su-questi--31721"/>
    <meta property="og:site_name" content="il BiancoNero"/>
    <meta property="article:published_time" content="2019-11-23T17:20:00+00:00"/>
    <meta property="og:title" content="Gasperini: 'Cuadrado? Mi sembrava fallo netto. Confusione su questi tocchi'"/>
    <meta property="og:description" content="Gian Piero Gasperini ha parlato ai microfoni di Sky Sport dopo Atalanta-Juve. GRANDE ATALANTA - &quot;Grande Atalanta fino al pareggio rocambolesco della Juve, meritavamo la vittoria. Anche nettamente."/>
  </head>
  <body>
    <article>
      <h1>Gasperini: 'Cuadrado? Mi sembrava fallo netto. Confusione su questi tocchi'</h1>
      <address>
        <time datetime="2019-11-23T17:20:00+00:00">23 Nov 2019, 17:20</time>
      </address>
      <p>Gian Piero <b>Gasperini </b>ha parlato ai microfoni di Sky Sport dopo Atalanta-Juve.</p>
      <p><b>GRANDE ATALANTA - </b>"Grande Atalanta fino al pareggio rocambolesco della Juve, meritavamo la vittoria. Anche nettamente. Qual è il rammarico più grande, i giocatori? Questo non era possibile, bisogna restare a chi ha giocato e chi l'ha fatto bene. Dopo il gol la Juve ha trovato morale, il secondo è stato un gran gol. Buona reazione, nel finale la qualità degli attaccanti della Juve ha permesso questo risultato". </p>
      <p><b>PROTESTE - </b>"Fallo di mano di Cuadrado? Emre Can? Ho rivisto un po' di episodi, come ho detto tante volte c'è tanta confusione sui falli di mano. Sul rigore che ci hanno dato, fosse stato contro di me mi sarei arrabbiato. Sul 2-1 mi sembrava netto, poi hanno rivisto al Var. C'è confusione, e continuano a farla. Ci sono interpretazioni completamente diverse tra chi gioca, chi arbitra, la gente. C'è bisogno di una chiarezza che non c'è. Non è una scienza di missili... non è che non si capisca il regolamento. Gli errori ci saranno sempre, ma bisogna avere una maggiore chiarezza. Si può sbagliare l'interpretazione. Chi è nel mondo del calcio deve avere un'indicazione molto simili, soprattutto quando non sei di parte. Bisogna discutere, sennò diventa una lotteria e questo non lo è mai stato e oggi lo è un po' troppo. Oltre gli errori, che non mancheranno mai, c'è bisogno di chiarezze".</p>
      <p><b>GESTIONE -</b> "Ho avuto una sensazione, poi la rivedrò ancora, che noi siamo stati molto bravi a giocare con continuità. Abbiamo avuto qualche opportunità, anche importante. Concesso poco alla Juve che tecnicamente è fortissima, si vedeva che era capace di triangolare. Siamo stati però sempre molto bravi, nella ripresa avevamo la partita in mano. La svolta è stato il pareggio casuale, c'è stato un rinvio sfortunato e un rimpallo favorevole. Bravo Higuain a calciare in una frazione di secondo, la sensazione è che avremmo vinto. Quando la Juve ha delle occasioni ha una percentuale di realizzazione molto più alta della nostra, è dovuta alla qualità dei giocatori. L'Atalanta per me ha fatto la migliore partita quest'anno, considerato l'avversario di oggi".</p>
      <p> </p>
    </article>
  </body>
</html>