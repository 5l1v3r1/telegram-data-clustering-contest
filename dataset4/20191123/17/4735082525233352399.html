<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Kosmos/191129714-Rosja-stracila-wojskowego-satelite-Skonczyl-zywotnosc.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-23T17:17:36+00:00"/>
    <meta property="og:title" content="Rosja straciła wojskowego satelitę. „Skończył żywotność”"/>
    <meta property="og:description" content="Satelita Kosmos-2422 rosyjskiego systemu wczesnego ostrzegania o pociskach balistycznych opuścił swoją orbitę i spłonął w atmosferze - podało w sobotę rosyjskie ministerstwo obrony."/>
  </head>
  <body>
    <article>
      <h1>Rosja straciła wojskowego satelitę. „Skończył żywotność”</h1>
      <address><time datetime="2019-11-23T17:17:36+00:00">23 Nov 2019, 17:17</time> by <a rel="author">qm</a></address>
      <p>
        <b>Satelita Kosmos-2422 rosyjskiego systemu wczesnego ostrzegania o pociskach balistycznych opuścił swoją orbitę i spłonął w atmosferze - podało w sobotę rosyjskie ministerstwo obrony.</b>
      </p>
      <p>„Specjaliści z Głównego Centrum Wywiadu Kosmicznego Kosmicznego Oddziału Sił Powietrznych potwierdziłi, że fragmenty satelity Kosmos-2422 opuściły orbitę” - czytamy w oświadczeniu.</p>
      <p>Według danych centrum kontroli „fragmenty statku kosmicznego opuściły orbitę o godz. 01:15 czasu moskiewskiego 23 listopada 2019 r. (w piątek przed północą w Polsce) nad Oceanem Spokojnym”. Zgodnie z komunikatem „fragmenty satelity spłonęły w gęstych warstwach atmosfery”.</p>
      <p>Ministerstwo obrony stwierdziło, że satelita Kosmos-2422, umieszczony na orbicie w 2006 roku przy użyciu rakiety Mołnia 8K78M, startującej z kosmodromu w Plesiecku, „zakończył swoją żywotność”.</p>
      <p>Satelita Kosmos-2422 był częścią radzieckiego (prace nad systemem rozpoczęły się już w 1967 roku) a później rosyjskiego systemu ostrzegania o pociskach balistycznych „Oko”. Stracony satelita należał do pierwszego, najstarszego wariantu US-K, wysyłanego na silnie wydłużone orbity. Był zaprojektowany do identyfikowania wystrzeliwanych rakiet za pomocą teleskopów optycznych i czujników podczerwieni.</p>
    </article>
  </body>
</html>