<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/v-rumniya-e-strashno-vnshno-s-mnogo-vazhno-preduprezhdenie-za-blgarite_news711006.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-23T17:54:00+00:00"/>
    <meta property="og:title" content="В Румъния е страшно! Външно с много важно предупреждение за българите"/>
    <meta property="og:description" content="Прогнозите са, че времето ще бъде студено в южната, централната и източната части на страната, особено студено в областите Молдова и Източна Трансилвания"/>
  </head>
  <body>
    <article>
      <h1>В Румъния е страшно! Външно с много важно предупреждение за българите</h1>
      <h2>Прогнозите са, че времето ще бъде студено в южната, централната и източната части на страната, особено студено в областите Молдова и Източна Трансилвания</h2>
      <address>
        <time datetime="2019-11-23T17:54:00+00:00">23 Nov 2019, 17:54</time>
      </address>
      <p>https://blitz.bg/obshtestvo/v-rumniya-e-strashno-vnshno-s-mnogo-vazhno-preduprezhdenie-za-blgarite_news711006.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574524316-bnnn.jpg"/>
      </figure>
      <p>
        <b>Министерство на външните работи информира българските граждани за очаквано влошаване на метеорологичната обстановка в някои райони на Румъния, изразявящо се в особено студено време, снеговалежи в планинските райони, смесени валежи (дъжд и сняг), засилване на вятъра.</b>
      </p>
      <p>Прогнозите са, че времето ще бъде студено в южната, централната и източната части на страната, особено студено в областите Молдова и Източна Трансилвания, където се очакват отрицателни температури, предадоха от Министерство на външните работи.</p>
      <p>В Южните и Източните Карпати, както и в свързаните с тях субпланински райони, са възможни снеговалежи, а в Олтения, Мунтения и хълмовете на Молдова валежите ще бъдат смесени. В Олтения количествата дъжд могат да надвишат 15-20 л кв/м.</p>
      <p>Вятърът ще се засили в Банатските планини и на запад от Южните Карпати, където на надморска височина над 1 500 м скоростта на поривите ще бъде 70-90 км/ч, с навявания от сняг. Временно усилване на вятъра ще има и в други региони, особено в южните области, където скоростта ще достига 55-65 км/ч.</p>
      <p>Съветваме всички български граждани, пътуващи за Румъния или пребиваващи там, да се информират предварително за актуалната обстановка на посочения линк https://www.meteoromania.ro/. При нужда от съдействие, българските граждани могат да се свързват с посолството в Букурещ на тел. +40 21 230 21 50 и +40 21 230 21 59 (дежурен телефон в извънработно време).</p>
      <p>Сигнали и молби за съдействие при бедствени ситуации на български граждани се приемат денонощно и на телефонните линии на Дирекция "Ситуационен център": +359 2 948 24 04; +359 2 971 38 56 или на имейл: crisis@mfa.bg. МВнР препоръчва на българските граждани, при пътувания в чужбина, да се възползват от възможността да се регистрират в рубриката "Пътувам за…” на следния адрес: (https://mfa.bg/bg/embassyinfo).</p>
      <p> </p>
    </article>
  </body>
</html>