<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/P9Lyl0/fis-vedtok-totalt-fluorforbud-fra-neste-aar"/>
    <meta property="og:site_name" content="Bergens Tidende"/>
    <meta property="article:published_time" content="2019-11-23T17:45:38+00:00"/>
    <meta property="og:title" content="FIS forbyr fluor i skismørning"/>
    <meta property="og:description" content="Fra sesongen 2020/2021 har styret i Det internasjonale skiforbundet vedtatt totalforbud mot fluor i alle grener."/>
  </head>
  <body>
    <article>
      <h1>FIS forbyr fluor i skismørning</h1>
      <h2>Fra sesongen 2020/2021 har styret i Det internasjonale skiforbundet vedtatt totalforbud mot fluor i alle grener.</h2>
      <address><time datetime="2019-11-23T17:45:38+00:00">23 Nov 2019, 17:45</time> by <a rel="author">NTB</a></address>
      <p>Det kom frem etter et FIS-møte lørdag.</p>
      <p>Norges Skiforbund innførte i fjor forbud mot bruk av fluorholdige produkter, som brukes for å forbedre gliden i langrennssporet, for utøvere opp til 16 år. Forbudet ble begrunnet med smørernes helse, kostnader og selve miljøaspektet.</p>
      <p>Etter innspill fra Norges Skiforbund har nå FIS-styret vedtatt at forbudet skal gjelde alle grener fra og med neste sesong. Det ble klart på et møte i tyske Konstanz.</p>
      <p>
        <a href="https://www.bt.no/sport/i/e8RmXa/fluorfunn-hos-dyr-i-granaasen-vekker-oppsikt-det-er-skremmende">Les også<br/>Fluorfunn hos dyr i Granåsen vekker oppsikt: – Det er skremmende</a>
      </p>
      <h3>Helsefarlig</h3>
      <p>– Vi har vedtatt et totalforbud fra sesongen 2020/2021. Dette gjelder ikke bare såkalt C8-karbonering, men alle typer fluor. Forbudet gjelder ikke bare langrenn, men alle grener innen FIS, sier FIS-styremedlem Erik Røste til NTB.</p>
      <p>Det var skipresident Røste og Nores Skiforbund som tidligere i høst fremmet forslag om et totalforbud.</p>
      <p>– Vi gjør dette av tre årsaker. Det er et klart signal fra FIS om at vi ikke ønsker å bruke produkter som viser seg å være helsefarlige. Dagens vedtak vil også redusere kostnadene for skisporten vesentlig. Hensyn til miljøet er også en del av begrunnelsen, sier Røste.</p>
      <p>EU har varslet at det kommer et forbud mot bruk av fluor i deres medlemsland.</p>
      <p>Også Vegard Ulvang, leder i langrennskomiteen i FIS, er fornøyd.</p>
      <p>– Jeg ser på dette som en gledens dag for hele skisporten, sier han til<a href="https://www.dagbladet.no/nyheter/totalforbud-mot-fluor---takker-dagbladet/71853937"> Dagbladet</a>.</p>
      <p>
        <a href="https://www.bt.no/sport/i/1nelmW/her-staar-han-i-smoerebua-under-lillehammer-ol-men-monsen-ble-aldri-sju">Les også<br/>Her står han i smørebua under Lillehammer-OL. Men Monsen ble aldri sjuk av den giftige fluoren</a>
      </p>
      <h3>Testmetode</h3>
      <p>– Med dette generelle FIS-forbudet håper vi å unngå fremveksten av et svart marked for fluor, sier Røste.</p>
      <p>På bakgrunn av vedtaket er det satt ned en arbeidsgruppe som sammen med industrien skal arbeide mot å finne en testmetode som avdekker bruk av fluor.</p>
      <p>– Jeg sitter i denne arbeidsgruppen. Det er blir sikkert mange spørsmål knyttet opp mot forbudet og hvordan det skal håndheves. Det blir abeidsgruppens ansvar å finne fram til en sikker testmetode, sier Røste til NTB.</p>
      <related>
        <h4>Les også</h4>
        <a href="https://www.bt.no/sport/i/K3XRM4/urovekkende-funn-skismoerere-paa-amatoernivaa-har-helsefarlige-fluorverdi"/>
        <a href="https://www.bt.no/sport/i/9v0b1W/fluortestingen-skapte-sterke-reaksjoner-naa-kan-den-bli-droppet"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/lAmVzM/politiet-koeyrer-253-kilometer-og-maa-innom-tre-legevakter-for-aa-faa-full"/>
        <a href="https://www.bt.no/btmagasinet/i/3Jeyvd/det-er-mye-rart-man-sier-ja-til-aa-gifte-seg-for-eksempel"/>
        <a href="https://www.bt.no/nyheter/lokalt/i/50v6M6/vill-budkamp-om-bolig-med-krypt-solgt-for-235-millioner-over-takst"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/sprek/i/e8vEJy/her-er-ti-myter-om-loeping-du-kan-gi-blaffen-i"/>
        <a href="https://www.bt.no/btmagasinet/i/EWXnK3/den-norske-maanesteinen-skal-halda-europa-varmt"/>
      </related>
      <ol>
        <li>
          <a href="https://www.bt.no/tag/FIS">FIS</a>
        </li>
        <li>
          <a href="https://www.bt.no/tag/Langrenn">Langrenn</a>
        </li>
        <li>
          <a href="https://www.bt.no/tag/Norges_Skiforbund">Norges Skiforbund</a>
        </li>
        <li>
          <a href="https://www.bt.no/tag/Erik_R%C3%B8ste">Erik Røste</a>
        </li>
      </ol>
    </article>
  </body>
</html>