<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151598/"/>
    <meta property="og:site_name" content="AgroNews"/>
    <meta property="article:published_time" content="2019-11-23T17:35:00+00:00"/>
    <meta property="og:title" content="Дубілет заявив про новий спосіб запобігання рейдерству"/>
    <meta property="og:description" content="Одна зі схем рейдерства полягала у тому, що комп’ютер нотаріуса зламували. В Україні запустили нову функцію, яка допоможе у боротьбі з рейдерством. Тепер реєстратор для того, щоб підтвердити свою дію, не тільки накладає свій цифровий підпис на комп’ютері, а й має ще додатково підтвердити це..."/>
  </head>
  <body>
    <article>
      <h1>Дубілет заявив про новий спосіб запобігання рейдерству</h1>
      <address><time datetime="2019-11-23T17:35:00+00:00">23 Nov 2019, 17:35</time> by <a rel="author">agronews.uaode/author</a></address>
      <p>
        <b>Одна зі схем рейдерства полягала у тому, що комп’ютер нотаріуса зламували.<i> </i>В Україні запустили нову функцію, яка допоможе у боротьбі з рейдерством. Тепер реєстратор для того, щоб підтвердити свою дію, не тільки накладає свій цифровий підпис на комп’ютері, а й має ще додатково підтвердити це за допомогою смартфона. Про це під час ексклюзивного інтерв’ю в ефірі інформаційно-політичного інтерактивного ток-шоу “<a href="https://zik.ua/tv/video/181157">Народ проти</a>” на телеканалі <a href="https://zik.ua/">ZIK</a> заявив міністр Кабінету міністрів України Дмитро Дубілет.</b>
      </p>
      <p>Ведуча адресувала гостю запитання щодо запропонованого ним способу боротьби із рейдерством, який передбачає проведення операцій на комп’ютері із підтвердженням кодом із смартфона. Вона зауважила, що людей цікавить, коли може бути запроваджена така новація.</p>
      <p>Дмитро Дубілет пояснив, що у такий спосіб докорінно проблему рейдерства не вирішити, оскільки вона має багато аспектів: <b>“Мовиться про те, що це один із багатьох кроків, щоб запобігти цьому явищу. Дійсно, є таке явище, що комп’ютери нотаріусів часто, ну, не часто, але зламувалися…”.</b></p>
      <figure>
        <iframe src="https://www.youtube.com/embed/GAClxVWdKtg" width="500" height="281" data-service="Youtube" scrolling="no"/>
      </figure>
      <p><b>Гість ток-шоу продовжив:</b> “Насправді, є різні способи рейдерства – реально десятки різноманітних схем. Одна зі схем полягала у тому, що комп’ютер нотаріуса або іншого реєстратора зламували або “зламували” у лапках, тому що він потім просто казав, що йому зламали, – і проводили ту чи іншу реєстраційну дію. І зараз те, що ми впровадили, це вже фактично, працює… Тобто реєстратор для того, щоб підтвердити свою дію, він не тільки накладає свій цифровий підпис на комп’ютері, але має ще додатково підтвердити це за допомогою смартфона. Тобто це так званий другий фактор авторизації, і таким чином, система набагато більше захищена, бо одна справа зламати комп’ютер, а інша справа – зламати і комп’ютер, і смартфон одночасно. Таке майже неможливо”.</p>
    </article>
  </body>
</html>