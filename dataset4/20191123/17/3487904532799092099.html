<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/vriski-to-dromo-tou-paok-efkoli-niki-epi-tou-rethimnou"/>
    <meta property="og:site_name" content="Metrosport.gr"/>
    <meta property="article:published_time" content="2019-11-23T17:34:00+00:00"/>
    <meta property="og:title" content="Βρίσκει το δρόμο του ο ΠΑΟΚ, εύκολη νίκη επί του Ρεθύμνου"/>
    <meta property="og:description" content="Ο ΠΑΟΚ πέτυχε το στόχο του, επικράτησε με 78-56 στο Παλατάκι του Ρεθύμνου και βλέπει με μεγαλύτερη αισιοδοξία το μέλλον"/>
  </head>
  <body>
    <article>
      <h1>Βρίσκει το δρόμο του ο ΠΑΟΚ, εύκολη νίκη επί του Ρεθύμνου</h1>
      <h2>Ο ΠΑΟΚ πέτυχε το στόχο του, επικράτησε με 78-56 στο Παλατάκι του Ρεθύμνου και βλέπει με μεγαλύτερη αισιοδοξία το μέλλον</h2>
      <address><time datetime="2019-11-23T17:34:00+00:00">23 Nov 2019, 17:34</time> by <a rel="author">Γιώργος Πετρίδης</a></address>
      <p>
        <b>Ο αγώνας τελείωσε πριν καν αρχίσει στο Παλατάκι. 22-0 με απίστευτο σερί και μετά διαχείριση του υπέρ του σκορ, πολλούς πρωταγωνιστές και στο φινάλε εύκολη αλλά υπερπολύτιμη νίκη.</b>
      </p>
      <p>Η ομάδα του Κώστα Χαραλαμπίδη γνώριζε την κρισιμότητα του αγώνα και έδειξε πως είναι πλέον σε καλό δρόμο. Το έδειξε με τη Σαραγόσα, το έδειξε και με το Ρέθυμνο.</p>
      <p>Καθόλου τυχαίο πως ο ΠΑΟΚ είχε και πέντε παίκτες με πάνω από δέκα πόντους.</p>
      <p>
        <b>Όλα κρίθηκαν στο 22-0</b>
      </p>
      <p>Ο ΠΑΟΚ έκανε εκπληκτικό ξεκίνημα στον αγώνα. 22-0 μέσα σε πέντε λεπτά που αποτέλεσαν βάση για μια πολύ εύκολη νίκη. Ο Σμιθ πέτυχε τρία τρίποντα, Μαργαρίτης και Σαρικόπουλος έκαναν πάρτι στη ρακέτα και το σκορ με τη λήξη του πρώτου δεκαλέπτου ήταν 33-8. Απίστευτο.</p>
      <p>Ο Μπεστ έκανε το 35-8 και μετά η ομάδα του Χαραλαμπίδη χαλάρωσε υπερβολικά αδικώντας την προσπάθειά της και επιτρέποντας στο Ρέθυμνο να κάνει μια εντυπωσιακή προσπάθεια για να μειώσει τη διαφορά. Από το -27 κατέβασε τη διαφορά στο -10 αλλά με πέντε πόντους στο τελευταίο λεπτό από Μπεστ και Σχίζα επανήλθε σε επίπεδα ασφαλείας.</p>
      <p>Ο Φρανκαμπ προσπάθησε να βάλει δύσκολα στον ΠΑΟΚ παίρνοντας στην πλάτη του το Ρέθυμνο αλλά ο Δικέφαλος χωρίς να εντυπωσιάσει, κατάφερε να διατηρηθεί σε απόσταση ασφαλείας από τον αντίπαλό του και με +15 να μπει στο τέταρτο δεκάλεπτο.</p>
      <p>Μέχρι και τη λήξη δεν άλλαξε τίποτα, ο ΠΑΟΚ επικράτησε εύκολα με 78-56 και με την τρίτη του νίκη στο πρωτάθλημα μπορεί να πιστεύει και να ελπίζει πως δεν θα αντιμετωπίσει πρόβλημα με την παραμονή του.</p>
      <p>
        <b>Περισσότερα σε λίγο</b>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/ta-pedia-thisiazoun-tous-eaftous-tous-gia-to-kalo-tou-paok"/>
        <a href="http://www.metrosport.gr/article/apotheosi-gia-margariti-sto-palataki-vinteo"/>
        <a href="http://www.metrosport.gr/article/live-paok-rethimno-8i-agonistiki-basket-league"/>
        <a href="http://www.metrosport.gr/article/to-rethimno-sto-aspromavro-mikroskopio"/>
        <a href="http://www.metrosport.gr/article/paok-smith-xeperase-ton-eafto-tou"/>
        <a href="http://www.metrosport.gr/article/parousia-tou-kosmou-echi-megali-simasia"/>
      </related>
    </article>
  </body>
</html>