<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2581884/poverni-sobi-nic-u-lvovi-projde-mars-proti-nasilstva-nad-zinkami"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-23T17:21:00+00:00"/>
    <meta property="og:title" content="&quot;Поверни собі ніч&quot;: у Львові пройде марш проти насильства над жінками"/>
    <meta property="og:description" content="Жіночий марш у Львові: &quot;Поверни собі ніч&quot; пройде 27 листопада 2019 року."/>
  </head>
  <body>
    <article>
      <h1>"Поверни собі ніч": у Львові пройде марш проти насильства над жінками</h1>
      <address><time datetime="2019-11-23T17:21:00+00:00">23 Nov 2019, 17:21</time> by <a rel="author">Катерина Тополюк</a></address>
      <p>
        <i>У середу, 27 листопада, у Львові пройде вечірній жіночий марш “Поверни собі ніч” проти насильства над жінками. </i>
      </p>
      <p>Він відбудеться, щоб привернути увагу до проблеми небезпеки міського простору для жінок та дівчат в темний час доби. Про це повідомили кореспонденту 032.ua організатори події. </p>
      <p>Відтак, подія відбудеться о 19:00 на площі біля Верхнього Шувару. Під час акції учасниці звернуться до державних органів з вимогами активніше реагувати на проблеми насильства жінок.</p>
      <p>Жінки нагалошують про своє право пересуватися містом і вдень, і ввечері, і вночі. Вони вимагають визнання вини та покарання нападників. Також наполягають на створенні дієвих механізмів попередження та подолання насильства і захисту постраждалих жінок.</p>
      <figure>
        <img src="https://s.032.ua/section/newsInText/upload/images/news/intext/000/051/474/782886466280128610693143484378517657878528n_5dd7e5fcb3e42.jpg"/>
      </figure>
      <p>Зазначимо, нічний марш проти насильства над жінками організовується в різних країнах світу з 1970-тих років. У Львові подія відбувається в рамках всесвітньої кампанії “16 днів проти гендернозумовленого насильства”. Організаторки маршу: ГО «Феміністична майстерня», Асоціація жінок-юристок України “ЮрФем” та Центр “Жіночі перспективи”.</p>
      <p>Додамо, як <a href="https://www.032.ua/news/2580891/lvovom-projsov-mars-gidnosti-foto-video">повідомив</a> кореспондент 032.ua, 21 листопада, з нагоди Дня Гідності та Свободи, у Львові вперше організували Марш Гідності. Організатором події виступив "Націоналістичний Корпус" та інші патріотичні об'єднання. </p>
      <p>Нагадаємо, від 20 листопада, Фонд соціального страхування України призупинив перерахування коштів для виплати застрахованим особам. Кому тимчасово не будуть виплачувати пільги можна дізнатися <a href="https://www.032.ua/news/2579982/komu-prizupinat-viplatu-socialnoi-dopomogi-perelik">ТУТ</a>. </p>
    </article>
  </body>
</html>