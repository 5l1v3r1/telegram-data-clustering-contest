<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/23/maltal-gazeteci-galizia-cinayetinde-polisle-is-birligi-karsiliginda-ikinci-af-teklifi"/>
    <meta property="og:site_name" content="euronews"/>
    <meta property="article:published_time" content="2019-11-23T17:34:04+00:00"/>
    <meta property="og:title" content="Maltalı gazeteci Galizia cinayetinde bilgi karşılığında af teklifi"/>
    <meta property="og:description" content="Malta'da, gazeteci Daphne Caruana Galizia cinayetine ilişkin yürütülen soruşturma kapsamında gözaltına alınan iş adamı Yorgen Fenech, polisle iş birliği karşılında af talep etti. Olaya adı karışan diğer bir tutuklunun benzer teklifi, Fenech gözaltına alınmadan bir gün önce kabul edilmişti."/>
  </head>
  <body>
    <article>
      <h1>Maltalı gazeteci Galizia cinayetinde bilgi karşılığında af teklifi</h1>
      <address><time datetime="2019-11-23T17:34:04+00:00">23 Nov 2019, 17:34</time> by <a rel="author">Mustafa Bağ </a></address>
      <p>Malta'da, gazeteci Daphne Caruana Galizia cinayetine ilişkin yürütülen soruşturma kapsamında gözaltına alınan iş adamı Yorgen Fenech, iş birliği karşılında af talep etti. Olaya adı karışan diğer bir tutuklunun benzer teklifi, Fenech gözaltına alınmadan bir gün önce kabul edilmişti.</p>
      <p>Ülkenin önde gelen iş insanlarından Fenech, 20 Kasım'da lüks yatıyla adadan ayrılmaya çalıştığı sırada yakalandı. Güvenlik kaynakları Fenech'in, Melvin Theuma adlı diğer tutuklu gibi af yasasından yararlanması koşuluyla cinayetle ilgili bilgi paylaşmaya hazır olduğunu açıkladı.</p>
      <p>Başbakan Joseph Muscat, Galizia cinayetine ilişkin bilgi paylaşmayı teklif eden "Theuma'nın, ifadelerinin cinayeti aydınlatması durumunda cumhurbaşkanlığı affından yararlanacağını" duyurmuştu.</p>
      <p>Theuma ve Fenech'in avukatlarında henüz 'af talepleri'ne ilişkin bir açıklama gelmedi.</p>
      <ul>
        <li>
          <a href="https://tr.euronews.com/2019/11/20/malta-unlu-is-adam-fenech-gazeteci-cinayeti-sorusturmas-nda-gozalt-na-al-nd">Malta: Ünlü iş adamı Fenech gazeteci cinayeti soruşturmasında gözaltına alındı</a>
        </li>
        <li>
          <a href="https://tr.euronews.com/2019/07/17/oldurulen-maltali-gazeteci-galizia-nin-davasinda-3-kisi-yargilanacak">Öldürülen Maltalı gazeteci Galizia'nın davasında 3 kişi yargılanacak</a>
        </li>
        <li>
          <a href="https://tr.euronews.com/2018/04/17/suikast-kurban-maltal-gazeteci-galizia-n-n-haberleri-yay-nlanacak">Suikast kurbanı Maltalı gazeteci Galizia'nın haberleri yayınlanacak</a>
        </li>
      </ul>
      <h3>Dubai merkezli 'gizemli' şirketin sahibi iş insanı Fenech</h3>
      <p>Kamuoyunda "Panama Belgeleri" diye bilinen olayın Malta ayağına dair ortaya çıkardığı bilgiler, yaptığı haberlerle gündeme gelen gazeteci Daphne Caruana Galizia, 16 Ekim 2017'de Bidnja semtindeki evinin yakınında otomobiline yerleştirilen zaman ayarlı bombanın patlatılması sonucu hayatını kaybetmişti. Galizia'nın ailesi Başbakan Muscat'ın, tutuklularla arasına mesafe koyması gerektiğini savunuyor.</p>
      <p>Kadın gazeteci Daphne Caruana Galizia, ölümünden 8 ay önce Dubai merkezli gizemli 17 Black Limited isimli şirketin varlığını ortaya çıkarmış ve bunun Maltalı politikacılarla bağlantılı olduğunu iddia etmiş ancak henüz kanıt sunamadan öldürülmüştü.</p>
      <p>Reuters haber ajansının araştırmasına göre, firmanın sahibinin gözaltına alınan Yorgen Fenech olduğu ortaya çıkmıştı.</p>
      <p>Ek kaynaklar<b> • Reuters</b></p>
    </article>
  </body>
</html>