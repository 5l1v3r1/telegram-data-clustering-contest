<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/astronomi-znayshli-galaktiku-z-troma-nadmasivnimi-chornimi-dirami-v-centri-330690_.html"/>
    <meta property="og:site_name" content="DT.ua"/>
    <meta property="article:published_time" content="2019-11-23T17:50:00+00:00"/>
    <meta property="og:title" content="Астрономи знайшли галактику з трьома надмасивними чорними дірами в центрі"/>
    <meta property="og:description" content="Об'єкт став результатом злиття трьох галактик."/>
  </head>
  <body>
    <article>
      <h1>Астрономи знайшли галактику з трьома надмасивними чорними дірами в центрі</h1>
      <h2>Об'єкт став результатом злиття трьох галактик.</h2>
      <address>
        <time datetime="2019-11-23T17:50:00+00:00">23 Nov 2019, 17:50</time>
      </address>
      <p>Астрономи заявили про те, що їм вдалося знайти щось незвичайне – <a href="https://dt.ua/TECHNOLOGIES/astronomi-rozpovili-pro-merezhu-yaka-pov-yazuye-viddaleni-galaktiki-329407_.html"><b>галактику</b></a>, в центрі якої розташовується відразу три надмасивних чорних діри. На думку дослідників, вона могла стати результатом злиття відразу трьох галактик, повідомляє <a href="https://www.newsweek.com/three-supermassive-black-holes-heart-one-galaxy-1473330">Newsweek.</a></p>
      <p>Галактика NGC 6240 знаходиться на відстані 300 мільйонів світлових років від Землі. Вона відрізняється незвичайною формою і дослідники припускали, що об'єкт був утворений внаслідок злиття двох невеликих галактик, а значить, в його центрі має бути дві чорні діри. Тепер же виявилося, що все набагато цікавіше.</p>
      <p>За словами вчених, маса кожної з трьох чорних дір перевищує масу Сонця в 90 мільйонів разів. Вони розташовуються в регіоні космосу менше трьох тисяч світлових років у поперечнику.</p>
      <p>"До цього моменту така концентрація чорних дір не зустрічалася ніде у Всесвіті. Цей випадок є свідченням одночасного злиття трьох галактик з чорними дірами в центрі", - заявив один з авторів дослідження Петер Вейльбахер.</p>
      <p>Відкриття може бути свідченням того, що злиття декількох галактик можливо, а значить, наймасивніші подібні об'єкти у Всесвіті формувалися набагато швидше, ніж вважалося раніше.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше астрономи помітили, що невелика галактика, розташована в групі Скульптор, поступово<a href="https://dt.ua/TECHNOLOGIES/astronomi-pomitili-gigantsku-galaktiku-yaka-ruynuye-svoyu-susidku-195887_.html"><b>руйнується гравітаційним впливом гігантської галактики</b></a>, розташованої по сусідству з нею. Виявлена галактика належить до типу карликових сфероїдальних галактик, але, на відміну від інших подібних галактик, вона має витягнуту форму, спрямовану в бік NGC 253. Така форма галактики може вказувати на те, що на неї діє гравітаційний вплив більшої галактики, який сильніше діє на ближній бік.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>