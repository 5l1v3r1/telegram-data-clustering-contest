<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806881/%D8%A8%D8%A7%D9%87%D9%86%D8%B1-%D8%AF%D8%B1-%D8%AF%D9%88%D9%84%D8%AA-%D8%A8%D8%B1%D8%A7%DB%8C-%D8%B3%D9%87%D9%85%DB%8C%D9%87-%D8%A8%D9%86%D8%AF%DB%8C-%DB%B1%DB%B0%DB%B0-%D8%A7%D9%82%D8%AF%D8%A7%D9%85-%D9%BE%DB%8C%D8%B4%DB%8C%D9%86%DB%8C-%D9%88-%D9%BE%D8%B3%DB%8C%D9%86%DB%8C-%D9%BE%DB%8C%D8%B4-%D8%A8%DB%8C%D9%86%DB%8C-%D8%B4%D8%AF%D9%87-%D8%A8%D9%88%D8%AF-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%AA%D9%86%D9%87%D8%A7-%DB%8C%DA%A9-%D8%AC%D8%B1%D9%82%D9%87-%D8%A8%D9%88%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-23T17:58:00+00:00"/>
    <meta property="og:title" content="در نشست ماهیانه جامعه اسلامی مهندسین مطرح شد باهنر: در دولت برای سهمیه بندی ۱۰۰ اقدام پیشینی و پسینی پیش بینی شده بود/ افزایش قیمت بنزین تنها یک جرقه بود"/>
    <meta property="og:description" content="دبیرکل جامعه اسلامی مهندسین گفت: در دوره قبل که با دولت قبل همکاری می‌کردیم ۱۰۰ اقدام را برای سهمیه بندی بنزین لیست کرده بودیم و برای هر اقدام یک دستگاه مسئول بود و جدول زمان بندی برای اقدامات وجود داشت."/>
  </head>
  <body>
    <article>
      <h1>در نشست ماهیانه جامعه اسلامی مهندسین مطرح شد باهنر: در دولت برای سهمیه بندی ۱۰۰ اقدام پیشینی و پسینی پیش بینی شده بود/ افزایش قیمت بنزین تنها یک جرقه بود</h1>
      <h2>دبیرکل جامعه اسلامی مهندسین گفت: در دوره قبل که با دولت قبل همکاری می‌کردیم ۱۰۰ اقدام را برای سهمیه بندی بنزین لیست کرده بودیم و برای هر اقدام یک دستگاه مسئول بود و جدول زمان بندی برای اقدامات وجود داشت.</h2>
      <address>
        <time datetime="2019-11-23T17:58:00+00:00">23 Nov 2019, 17:58</time>
      </address>
      <p>به گزارش خبرنگار سیاسی خبرگزاری دانشجو، محمد رضا باهنر دبیر کل جامعه اسلامی مهندسین در نشست ماهانه تشکل متبوع خویش ضمن اشاره به هفته بسیج و تبریک آن گفت: نام بسیج آنقدر پررنگ شده که قلب دشمنان انقلاب را به وحشت می‌اندازد. <br/><br/>وی افزود: اغتشاشاتی که به وجود آمد و به صورت جمع شد. سیستم‌های امنیتی اطلاعاتی به موقع اخبار را به سمع مردم می‌رسانند، اما به برخی از نکات همچنان پی نبردیم. <br/><br/>دبیرکل جامعه اسلامی مهندسین خاطرنشان کرد: یک گروه ۶ نفره طراح و صحنه گردان اغتشاشات بودند که کاملا آموزش دیده و حرفه‌ای بودند و زمانی که یک مکان مانند بانک را به آتش می‌کشید. قیمت بنزین یک جرقه بود برای نا آرامی، ولی مخزن‌های دیگری نیز وحود داشت.<br/><br/>وی تاکید کرد: امروز دیگر هیچ کارشناسی ادعا نمی‌کند که قیمت بنزین نباید افزایش پیدا میکرد، اما آیا اقدامات پیشینی و پسینی و در حین طرح به درستی انجام شده؟<br/>این قابل بررسی و قابل نقد است.<br/><br/>باهنر در این باره افزود: در دوره قبل که با دولت قبل همکاری می‌کردیم ۱۰۰ اقدام را برای سهمیه بندی بنزین لیست کرده بودیم و برای هر اقدام یک دستگاه مسئول بود و جدول زمان بندی برای اقدامات وجود داشت و تطابق زمانی اقدامات باهم مورد توجه قرار می‌گرفت که چه زمانی بهم برسند.<br/><br/><br/>وی در این باره خاطرنشان کرد: از نمایندگان مجلس تقاصا داریم کار‌های پسینی و وعده‌هایی که داده شده مورد را مورد توجه قرار دهند تا وعده نابجا داده نشود. چون مجموع حاکمیت پشت سر این طرح است. اقدام مقام معظم رهبری در حمایت از این طرح جوانمردی و حساسیت را نشان می‌داد.<br/><br/>دبیرکل جامعه اسلامی مهندسین در ادامه گفت: اقدامات پیشینی که انجام نشده بود، ولی ان‌شاالله اقدامات پسینی مورد توجه قرار گیرد. باید یک ساماندهی جدی برای اعتراصات وجود داشته باشد، چون انتهای هر شلوغی در هر شهر به چند نفر می‌رسیم.<br/><br/>وی در پایان افزود: سوال اینجاست که سیستم اطلاعاتی ما نمی‌توانست این چند نفر را در چتر اطلاعاتی خود قرار دهد؟ امروز بسیج یکی از مصادیق نیرو‌هایی ست که رعب و وحشت برای دشمنان ایجاد می‌کند و آماده است که از ارزش‌های انقلاب دفاع کند.</p>
    </article>
  </body>
</html>