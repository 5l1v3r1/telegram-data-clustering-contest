<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/ogromen-asteroid-prelita-kray-zemyata-407459.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T17:54:40+00:00"/>
    <meta property="og:title" content="Огромен астероид прелита край Земята"/>
    <meta property="og:description" content="Лети със скорост 63 пъти по-висока от на „Боинг”"/>
  </head>
  <body>
    <article>
      <h1>Огромен астероид прелита край Земята</h1>
      <address><time datetime="2019-11-23T17:54:40+00:00">23 Nov 2019, 17:54</time> by <a rel="author">Стандарт</a></address>
      <p>Огромен астероид с диаметър 150 метра ще профучи много близо до земята в понеделник, съобщи "Сън", цитирайки предупреждение на НАСА. От космическата агенция редовно алармират за приближаването на астероиди, някои от които минават край нас напълно незабелязано, при това по няколко на ден. Така например, на 1 ноември цели 4 астероида "Вси Светии" подминаха планетата ни напълно безопасно.</p>
      <p>Астероидът, който чакаме в понеделник, е регистриран като "2019 VF1", защото е открит тази година. Той ще мине край Земята малко след 6 ч. българско време със скорост от над 61 000 км/ч., което е 63 повече от най-високата скорост на "Боинг 747". <b>За късмет на човечеството скалата ще е на достатъчно безопасно разстояние - над 5 000 000 км.</b></p>
      <p>Учените обаче припомнят, че планетата ни много често се е сблъсквала с унищожителни астероиди, способни да сравнят със земята големи градове.</p>
      <p>Според "Сън" учените са засекли астероиди, които представляват огромен риск за живота на Земята. Най-малкият от тях е с диаметъра на този, с който ще се разминем в понеделник - 150 м, казва се 29075 195ODA, и ще доближи планетата ни на 29 март 2185 г. Рискът от сблъсък се изчислява на 0,14%.</p>
      <p>Най-грамаден от забелязаните досега астероиди е 101955 BENNU - 2 км в диаметър, очакван в близост до Земята на 16 март 2880 г. Според изчисленията шансовете за сблъсък са 0,014%.</p>
    </article>
  </body>
</html>