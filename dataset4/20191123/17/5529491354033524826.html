<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/politica-italiana/ilaria-cucchi-minacce-morte-salvini-3120771/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-23T17:47:03+00:00"/>
    <meta property="og:title" content="Ilaria Cucchi, minacce di morte su Facebook. “Salvini e la Lega che ne pensano?”"/>
    <meta property="og:description" content="ROMA – Minacce di morte a Ilaria Cucchi. “A questa stro*** qualcuno metterà una palla in testa prima o poi. A prescindere da quest’ultima stronz***”: questo il post su Facebook di un utente che si dichiara sostenitore della Lega e posta foto con Matteo Salvini. A denunciarlo la stessa sorella di Stefano Cucchi, che su Facebook si è rivolta direttamente al leader della Lega.  “Chiedo a Matteo Salvini e a tutti gli iscritti alla Lega cosa pensano di questo post. Dato che viene da un soggetto che ha un profilo nel quale si dichiara loro sostenitore. Non posso far altro che denunciare ma mi rendo conto che di fronte a tutto questo io e la mia famiglia siamo senza tutela”, ha scritto su Facebook Ilaria Cucchi,  allegando l’immagine del post, che è stato segnalato alle forze dell’ordine.Forza Italia, lunedì 25 novembre convegno “La Riforma di Roma Capitale D’Italia: più poteri, più efficienza”Rai, Fazio intervista Carola Rackete, Gasparri: in Vigilanza sarà battaglia Salvini non ha risposto direttamente alla Cucchi…"/>
  </head>
  <body>
    <article>
      <h1>Ilaria Cucchi, minacce di morte su Facebook. “Salvini e la Lega che ne pensano?”</h1>
      <address><time datetime="2019-11-23T17:47:03+00:00">23 Nov 2019, 17:47</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/ilaria_cucchi.jpg"/>
        <figcaption>Il post di Ilaria Cucchi con le minacce (Foto Facebook)</figcaption>
      </figure>
      <p>ROMA – Minacce di morte a <b>Ilaria Cucchi.</b> “A questa stro*** qualcuno metterà una palla in testa prima o poi. A prescindere da quest’ultima stronz***”: questo il post su Facebook di un utente che si dichiara sostenitore della Lega e posta foto con Matteo Salvini. A denunciarlo la stessa sorella di <b>Stefano Cucchi,</b> che su Facebook si è rivolta direttamente al leader della Lega. </p>
      <p>“Chiedo a Matteo Salvini e a tutti gli iscritti alla Lega cosa pensano di questo post. Dato che viene da un soggetto che ha un profilo nel quale si dichiara loro sostenitore. Non posso far altro che denunciare ma mi rendo conto che di fronte a tutto questo io e la mia famiglia siamo senza tutela”, ha scritto su Facebook Ilaria Cucchi,  allegando l’immagine del post, che è stato segnalato alle forze dell’ordine.</p>
      <figure>
        <a href="https://www.blitzquotidiano.it/politica-italiana/forza-italia-lunedi-25-novembre-convegno-3120913/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/forza-italia-lunedi-25-novembre-convegno-3120913/">
          <img src="https://static.blitzquotidiano.it/wp/wp-content/uploads/2019/11/image1.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/forza-italia-lunedi-25-novembre-convegno-3120913/">Forza Italia, lunedì 25 novembre convegno “La Riforma di Roma Capitale D’Italia: più poteri, più efficienza”</a>
      </h3>
      <figure>
        <a href="https://www.blitzquotidiano.it/politica-italiana/rai-fazio-carola-rackete-gasparri-3120874/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/rai-fazio-carola-rackete-gasparri-3120874/">
          <img src="https://static.blitzquotidiano.it/wp/wp-content/uploads/2019/11/gasparri-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/rai-fazio-carola-rackete-gasparri-3120874/">Rai, Fazio intervista Carola Rackete, Gasparri: in Vigilanza sarà battaglia</a>
      </h3>
      <p><a href="https://www.blitzquotidiano.it/politica-italiana/ilaria-cucchi-salvini-gabrielli-3118929/">Salvini</a> non ha risposto direttamente alla Cucchi, ma alla fine della sua diretta Facebook ha chiuso il suo discorso tornando, seppure indirettamente, sul caso Cucchi: “La droga fa male sempre e comunque, spero di non essere denunciato se il sabato pomeriggio denuncio che la droga fa male, sempre e comunque”. (Fonti: Ansa, Facebook)</p>
    </article>
  </body>
</html>