<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/23/lucio-dalla-relazione-ron-verita/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-23T17:10:14+00:00"/>
    <meta property="og:title" content="Lucio Dalla, la verità sulla relazione con Ron e l’accusa: “E’ un vedovo non allegro”"/>
    <meta property="og:description" content="A lanciare il sasso è stato Alberto Castelvecchi, docente di comunicazione secondo cui Ron sarebbe stato legato sentimentalmente a Lucio Dalla"/>
  </head>
  <body>
    <article>
      <h1>Lucio Dalla, la verità sulla relazione con Ron e l’accusa: “E’ un vedovo non allegro”</h1>
      <address><time datetime="2019-11-23T17:10:14+00:00">23 Nov 2019, 17:10</time> by <a rel="author">Enrico</a></address>
      <figure>
        <img src="https://www.viagginews.com/wp-content/uploads/2019/09/NUOVO-PER-IMMAGINE-IN-EVIDENZA-SITO-2-2.jpg"/>
      </figure>
      <p>A lanciare il sasso nello stagno è stato Alberto Castelvecchi, docente di comunicazione alla Luiss di Roma, secondo cui <a href="https://www.viagginews.com/2019/02/22/ron-chi-e-eta-carriera-vita-privata/">Ron</a> sarebbe stato legato sentimentalmente a <a href="https://www.viagginews.com/2019/09/03/lucio-dalla-chi-e-carriera-vita-privata-morte/">Lucio Dalla</a>. Ai microfoni de <i>La vita in diretta</i> su Rai 1, e riferendosi ad alcune recenti dichiarazioni del cantante di Dorno su <a href="https://www.viagginews.com/2019/09/03/marco-alemanno-chi-e-compagno-lucio-dalla-eta-carriera/">Marco Alemanno</a>, il compagno “diseredato” di Dalla, Castelvecchi ha detto: “Siccome anche Ron ha avuto un legame affettivo profondo con Lucio Dalla, ognuno rivendica per se un pezzetto… Sono vedovi non allegri”. Alle parole di Castelvecchi ha però prontamente replicato <a href="https://www.viagginews.com/2019/07/09/stasera-in-tv-non-disturbare-paola-perego-9-luglio/">Paola Perego</a>: “Quello che so io – ha detto – è che Ron era molto amico di Lucio Dalla ma non so nulla di nessuna relazione”.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Ron, Lucio Dalla e l'”altro”</h3>
      <p>Marco Alemanno, per circa otto anni compagno “fisso” di Lucio Dalla, fu spogliato di tutto dopo la morte di quest’ultimo e allontanato definitivamente dalla figura e dalla memoria del grande cantautore. Ma due anni dopo l’ultimo saluto al suo amico e collega Lucio, Ron ha rotto il silenzio e raccontato un’altra verità. Correva l’anno 2014, infatti, quando dichiarò nel salotto di <i>Verissimo:</i> “Marco Alemanno non era il compagno di Lucio Dalla. Era una figura molto importante per lui perché gli risolveva dei problemi enormi. Era il suo segretario e il suo produttore. Non so perché abbiano tirato fuori questa storia. Non si può alla morte di una persona così importante per l’Italia andare a toccare una sfera così privata e intoccabile, perché prima di tutto non era vero e, secondo, perché così hanno tolto a Lucio un pezzo di dignità”.</p>
      <p>Secondo Ron, dunque, tra Lucio Dalla e Marco Alemanno, oltre a un rapporto lavorativo, non c’è mai stato niente di più. Eppure, a chi lo ha accusato di volersi appropriare indebitamente dell’<a href="https://www.viagginews.com/2019/09/03/lucio-dalla-eredita-dilapidata/">eredità di Lucio Dalla</a>, lo stesso Alemanno ha risposto: “Ho scelto di rinunciare a combattere per difendere ciò che era mio, e che i signori eredi non riconoscevano tale. Niente mi avrebbe ridato Lucio, né i quadri, né le statue, né i soldi. Oggi non c’è dubbio che, comunque, sono molto più ricco io di loro: ho avuto e avrò sempre dentro di me Lucio, i nostri ricordi, la nostra vita. A loro resta solo il denaro. Ancora più doloroso poi è stato il ‘tradimento’ di storici collaboratori e amici, o presunti tali, che per convenienza hanno preferito stare dalla parte degli eredi”. A buon intenditore…</p>
      <p>EDS</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/23/maltempo-massima-allerta-piemonte-liguria-po-paura/"/>
        <a href="https://www.viagginews.com/2019/11/23/foto-oscene-cellulare-fidanzato-suicidio/"/>
        <a href="https://www.viagginews.com/2019/11/23/lega-pro-tre-arresti-scommesse-combinate-calcio/"/>
      </related>
    </article>
  </body>
</html>