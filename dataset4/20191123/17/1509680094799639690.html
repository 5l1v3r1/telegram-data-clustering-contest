<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/maharashtra-vidhansabha-election2019-news/ncp-leaders-sunil-tatkare-dilip-walse-patil-and-hasan-mushrifs-meeting-over-with-ajit-pawar-scj-81-2021234/"/>
    <meta property="og:site_name" content="लोकसत्ता"/>
    <meta property="article:published_time" content="2019-11-23T17:38:53+00:00"/>
    <meta property="og:title" content="अजित पवार यांचं मन वळवण्यात तीन नेत्यांना अपयश"/>
    <meta property="og:description" content="तिघेही कोणतीही प्रतिक्रिया न देता परतले आहेत"/>
  </head>
  <body>
    <article>
      <h1>अजित पवार यांचं मन वळवण्यात तीन नेत्यांना अपयश</h1>
      <h2>तिघेही कोणतीही प्रतिक्रिया न देता परतले आहेत</h2>
      <address><time datetime="2019-11-23T17:38:53+00:00">23 Nov 2019, 17:38</time> by <a rel="author">लोकसत्ता ऑनलाइन</a></address>
      <p>महाराष्ट्रातल्या राजकारणातला सगळ्यात मोठा ट्विस्ट आज पाहण्यास मिळाला. सत्तास्थापनेच्या पेचाला नवी कलाटणी आज मिळाली. कारण मुख्यमंत्री म्हणून देवेंद्र फडणवीस यांनी आणि तर उपमुख्यमंत्री म्हणून अजित पवार यांनी राजभवनात शपथ घेतली. महाराष्ट्राच्या राजकारणातला हा सर्वात मोठा ट्विस्ट पाहण्यास मिळाला. त्यानंतर शरद पवार आणि उद्धव ठाकरे यांनी पत्रकार परिषद घेऊन भाजपावर टीका केली. त्यानंतर काही वेळापूर्वीच सुनील तटकरे, हसन मुश्रीफ आणि दिलीप वळसे पाटील हे तीन नेते अजित पवारांच्या मनधरणीसाठी श्रीनिवास पवार यांच्या घरी गेले होते. कारण अजित पवार हे त्यांच्या निवासस्थानी आहेत. मात्र अजित पवारांच्या मनधरणीचे प्रयत्न अपयशी ठरले आहेत हेच दिसून येतं आहे. कारण हे तिघेही कोणतीही प्रतिक्रिया न देता परतले आहेत.</p>
      <figure>
        <iframe data-src="https://twitter.com/ANI/status/1198197810593533952?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>मुंबईतील यशवंतराव चव्हाण चव्हाण सेंटरमध्ये राष्ट्रवादी काँग्रेसने बैठक पार पडते आहे. या बैठकीत काहीसे चिंतेचे वातावरण आहे. राष्ट्रवादी काँग्रेस फुटल्याची चर्चाही रंगली आहे. सुनील तटकरे हे अजित पवार यांचं मन वळवण्यात अयशस्वी ठरले आहेत. या बैठकीसाठी धनंजय मुंडे आले आहेत. दोन दिवसांपासून ते नॉटरिचेबल होते. ते आल्यानंतर काहींनी त्यांच्या विरोधात घोषणाही दिल्या. दरम्यान अजित पवार यांच्या मनधरणीसाठी सुनील तटकरे, हसन मुश्रीफ आणि दिलीप वळसे पाटील गेले होते. मात्र तेदेखील परतले आहेत. त्यामुळे अजित पवार यांची मनधरणी करण्यात ते अयशस्वी ठरले आहेत.</p>
    </article>
  </body>
</html>