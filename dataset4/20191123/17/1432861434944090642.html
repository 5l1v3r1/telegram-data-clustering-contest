<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/bgfootballother/zagorchich-nedovolstva-sydiqta-ne-pokaza-ednakyv-kriterij--1409048.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-23T17:05:00+00:00"/>
    <meta property="og:title" content="Загорчич недоволства: Съдията не показа еднакъв критерий"/>
    <meta property="og:description" content="Старши треньорът на Славия Златомир Загорчич видимо не бе доволен след мача с Черно море, загубен с 0:1 Столичани допуснаха попадение в продължението на срещата, но Загорчич смята ситуацията за несправедлива"/>
  </head>
  <body>
    <article>
      <h1>Загорчич недоволства: Съдията не показа еднакъв критерий</h1>
      <address><time datetime="2019-11-23T17:05:00+00:00">23 Nov 2019, 17:05</time> by <a rel="author">Sportlive.bg</a></address>
      <p>Старши треньорът на Славия Златомир Загорчич видимо не бе доволен след мача с Черно море, <b><a href="https://www.sportlive.bg/bgfootball/bgfootballother/Morqshki-gol-v-91'-prechupi-desetima-ot-Slaviq-nasred-Ovcha-kupel-1409034.html">загубен с 0:1</a></b>. Столичани допуснаха попадение в продължението на срещата, но Загорчич смята ситуацията за несправедлива.</p>
      <p><i>„Този мач трябваше да завърши с равен резултат. Получи се равностоен мач с горе-долу еднакви положения към двете врати. Ние не успяхме да вкараме, за съжаление, докато противникът успя за техен късмет"</i>, заяви разочарованият наставник на „белите".</p>
      <p><i>„Нарушението (при червения картон на Николай Дюлгеров) може и да беше глупаво, но през първото полувреме имаше подобна ситуация с Патрик Андраде. Нашият футболист получи два жълти картона, а той само един. Не съм съгласен с критерия на съдийството",</i> коментира още Загорчич.</p>
      <p>Преди срещата треньорът получи специален плакет, който бележи двубой №100 за Загорчич начело на Славия. <i>„Това най-малко ме интересува. Аз искам отборът да играе добре и да си печели мачовете. Може да съм направил 200, 300, 400 мача, но тази статистика изобщо не ме интересува. Искам отборът да върви напред, а също и клубът"</i>, завърши изказването си сръбският специалист.</p>
      <p>А как се разви срещата между Ботев Враца и ЦСКА - <b><a href="https://www.sportlive.bg/bgfootball/cska/Pyrva-liga-NA-ZhIVO-Botev-(Vraca)---cSKA-02-Tiago-udvoqva-1409017.html">вижте в този материал на SportLive.bg</a></b></p>
      <related>
        <h4>Още по темата</h4>
        <a href="https://www.sportlive.bg/bgfootball/lokomotivpd/Stolichen-klub-primamva-Ante-Aralica-ot-Loko-(Pd)-1408340.html"/>
        <a href="https://www.sportlive.bg/bgfootball/cska/Ali-Sou-izmykna-treta-poredna-pobeda-za-cSKA-1404624.html"/>
        <a href="https://www.sportlive.bg/bgfootball/cska/Zagorchich-Tradiciqta-shte-prodylzhi-i-shte-vzemem-tochki-ot-cSKA-1404450.html"/>
        <a href="https://www.sportlive.bg/bgfootball/lokomotivpd/Skandalen-kraj-na-bitkata-mezhdu-Slaviq-i-Lokomotiv-(Plovdiv)-1403254.html"/>
        <a href="https://www.sportlive.bg/bgfootball/ludogorec/Zrelishtno-pyrvo-poluvreme-pylen-obrat-i-Ludogorec-se-prevyrna-v-ubeditelen-lider-u-nas-1409053.html"/>
      </related>
    </article>
  </body>
</html>