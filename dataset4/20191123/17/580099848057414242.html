<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/dunya/iranda-gosteriler-nedeniyle-sabit-hatlardaki-internete-erisim-engeli-kaldirildi/haber-1024467"/>
    <meta property="og:site_name" content="Akşam"/>
    <meta property="article:published_time" content="2019-11-23T17:28:00+00:00"/>
    <meta property="og:title" content="İran'da gösteriler nedeniyle sabit hatlardaki internete erişim engeli kaldırıldı"/>
    <meta property="og:description" content="İran'ın başkenti Tahran ve diğer büyük şehirlerdeki sabit hatlarda internete erişim engelinin kaldırıldığı bildirildi."/>
  </head>
  <body>
    <article>
      <h1>İran'da gösteriler nedeniyle sabit hatlardaki internete erişim engeli kaldırıldı</h1>
      <h2>İran'ın başkenti Tahran ve diğer büyük şehirlerdeki sabit hatlarda internete erişim engelinin kaldırıldığı bildirildi.</h2>
      <address>
        <time datetime="2019-11-23T17:28:00+00:00">23 Nov 2019, 17:28</time>
      </address>
      <p>İran'da cuma günü benzine yapılan yüzde 300 zam üzerine başlayan protesto gösterileri nedeniyle cumartesi akşamdan itibaren ülkenin tamamında engellenen internet erişimi aşamalı olarak kaldırılıyor.</p>
      <p>Cuma günü gösterilerin az olduğu güneydeki Hürmüzgan ve Buşehr'in ardından dün de Kuzey Horasan, Güney Horasan, Gülistan, Yezd, Hemedan, Çaharmahal-Bahtiyari eyaletlerinde sabit hatlarda internete erişim sağlanmaya başlamıştı.</p>
      <p>Bu akşam saatlerinde ise başkent Tahran başta olmak üzere tüm büyük şehirlerdeki sabit hatlarda internet erişim engeli kaldırıldı.</p>
      <p>İran İletişim ve Bilgi Teknolojileri Bakanlığı yetkilileri, yarından itibaren mobil hatlarda da internete erişimin sağlanabileceğini açıkladı.</p>
      <p>Öte yandan, İran emniyetinden yapılan açıklamada, ülke genelinde gösterileri organize eden 180 kişinin gözaltına alındığı kaydedildi.  (AA)</p>
    </article>
  </body>
</html>