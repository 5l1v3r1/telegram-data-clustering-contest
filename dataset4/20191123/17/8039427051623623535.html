<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962627"/>
    <meta property="og:site_name" content="Andhrajyothy"/>
    <meta property="article:published_time" content="2019-11-23T17:27:58+00:00"/>
    <meta property="og:title" content="అజిత్ పవార్‌ను బుజ్జగిస్తున్న సీనియర్లు"/>
    <meta property="og:description" content="ADVT ముంబై : ఎన్సీపీ సీనియర్లు డిప్యూటీ సీఎంగా ఎన్నికైన అజిత్ పవార్‌ను బుజ్జగిస్తున్నట్లు సమాచారం. ఎన్సీపీ అధినేత శరద్ పవార్ ఈ పనిని సీనియర్లకు అప్పగించారు. ఇప్పటికే వారు అజిత్ పవార్ ఇంటికి చేరుకున్నారు. ఈ బృందంలో సునీల్ థత్కరే, దిలీప్ వాల్సే పాటిల్‌తో పాటు హసన్ ముష్రీఫ్ అజిత్‌ ఉన్నారు. ఉదయం నుంచి జరుగుతున్న హఠాత్పరిణామాలతో శరద్ పవార్ కలత చెందారని, వెంటనే నిర్ణయాన్ని మార్చుకోవాలని అజిత్‌పై ఒత్తిడి తెస్తున్నట్లు సమాచారం. అంతేకాకుండా నూతనంగా బాధ్యతలు చేపట్టిన డిప్యూటీ సీఎం పదవికి రాజీనామా చేసి, శరద్ పవార్‌తో భేటీ కావాలని కూడా ఈ ముగ్గురు ప్రతిపాదనలు సిద్ధం చేసినట్లు తెలుస్తోంది. ఉదయం నుంచి జరిగిన పరిణామాలతో శరద్‌కు, అజిత్‌కు మధ్య అగాధం పెరిగినట్లు పార్టీ శ్రేణులు భావిస్తున్నాయి. డిప్యూటీ సీఎం పదవికి రాజీనామా చేసి వచ్చేస్తే వారిద్దరి మధ్య గ్యాప్ తగ్గి, ఎప్పటి లాగే సాన్నిహిత్యం పెరుగుతుందని ఎన్సీపీ సీనియర్లు అజిత్‌ పవార్‌కు సూచించినట్లు సమాచారం. మరోవైపు అజిత్ పవార్ తన బలాన్ని పెంచుకునే దిశగా వేగంగా పావులు కదుపుతున్నారు. తన వర్గానికి చెందిన తొమ్మిది మంది ఎమ్మెల్యేలను ఓ ఛార్టెడ్ ఫ్లైట్‌లో ఢిల్లీకి తరలించారు."/>
  </head>
  <body>
    <article>
      <h1>అజిత్ పవార్‌ను బుజ్జగిస్తున్న సీనియర్లు</h1>
      <address>
        <time datetime="2019-11-23T17:27:58+00:00">23 Nov 2019, 17:27</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT <b>ముంబై :</b> ఎన్సీపీ సీనియర్లు డిప్యూటీ సీఎంగా ఎన్నికైన అజిత్ పవార్‌ను బుజ్జగిస్తున్నట్లు సమాచారం. ఎన్సీపీ అధినేత శరద్ పవార్ ఈ పనిని సీనియర్లకు అప్పగించారు. ఇప్పటికే వారు అజిత్ పవార్ ఇంటికి చేరుకున్నారు. ఈ బృందంలో సునీల్ థత్కరే, దిలీప్ వాల్సే పాటిల్‌తో పాటు హసన్ ముష్రీఫ్ అజిత్‌ ఉన్నారు. ఉదయం నుంచి జరుగుతున్న హఠాత్పరిణామాలతో శరద్ పవార్ కలత చెందారని, వెంటనే నిర్ణయాన్ని మార్చుకోవాలని అజిత్‌పై ఒత్తిడి తెస్తున్నట్లు సమాచారం. అంతేకాకుండా నూతనంగా బాధ్యతలు చేపట్టిన డిప్యూటీ సీఎం పదవికి రాజీనామా చేసి, శరద్ పవార్‌తో భేటీ కావాలని కూడా ఈ ముగ్గురు ప్రతిపాదనలు సిద్ధం చేసినట్లు తెలుస్తోంది. ఉదయం నుంచి జరిగిన పరిణామాలతో శరద్‌కు, అజిత్‌కు మధ్య అగాధం పెరిగినట్లు పార్టీ శ్రేణులు భావిస్తున్నాయి. డిప్యూటీ సీఎం పదవికి రాజీనామా చేసి వచ్చేస్తే వారిద్దరి మధ్య గ్యాప్ తగ్గి, ఎప్పటి లాగే సాన్నిహిత్యం పెరుగుతుందని ఎన్సీపీ సీనియర్లు అజిత్‌ పవార్‌కు సూచించినట్లు సమాచారం. మరోవైపు అజిత్ పవార్ తన బలాన్ని పెంచుకునే దిశగా వేగంగా పావులు కదుపుతున్నారు. తన వర్గానికి చెందిన తొమ్మిది మంది ఎమ్మెల్యేలను ఓ ఛార్టెడ్ ఫ్లైట్‌లో ఢిల్లీకి తరలించారు.</p>
    </article>
  </body>
</html>