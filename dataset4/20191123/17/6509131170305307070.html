<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321862/HHC-Hardenberg-legt-Jong-Volendam-na-rust-over-de-knie"/>
    <meta property="og:site_name" content="RTV Oost"/>
    <meta property="article:published_time" content="2019-11-23T17:12:29+00:00"/>
    <meta property="og:title" content="HHC Hardenberg legt Jong Volendam na rust over de knie"/>
    <meta property="og:description" content="In de Tweede Divisie heeft HHC Hardenberg zich goed hersteld van de nederlaag van vorige week bij Noordwijk. Op bezoek bij Jong FC Volendam werd zaterdagmiddag met 1-3 gewonnen."/>
  </head>
  <body>
    <article>
      <h1>HHC Hardenberg legt Jong Volendam na rust over de knie</h1>
      <address>
        <time datetime="2019-11-23T17:12:29+00:00">23 Nov 2019, 17:12</time>
      </address>
      <slideshow>
        <figure>
          <img src="https://imgo.rgcdn.nl/2d0ff357bab44367999a334178e78485/opener/HHC-Hardenberg-wint-in-Volendam-Foto-Pro-Shots.jpg?v=TK3ay8x8EiEsz5_NEEzpIA2"/>
        </figure>
        <figure>
          <img src="https://imgo.rgcdn.nl/2d0ff357bab44367999a334178e78485/opener/HHC-Hardenberg-wint-in-Volendam-Foto-Pro-Shots.jpg?v=TK3ay8x8EiEsz5_NEEzpIA2"/>
        </figure>
        <figcaption>HHC Hardenberg wint in Volendam (Foto: Pro Shots)</figcaption>
      </slideshow>
      <p>In de Tweede Divisie heeft HHC Hardenberg zich goed hersteld van de nederlaag van vorige week bij Noordwijk. Op bezoek bij Jong FC Volendam werd zaterdagmiddag met 1-3 gewonnen.</p>
      <p>Het waren de gastheren van Jong Volendam die het best uit de startblokken kwamen en dat resulteerde na een klein half uur in de 1-0 van Van Gasteren. De formatie van HHC-trainer Gert Jan Karsten stelde vijf minuten later al orde op zaken, want door toedoen van Mannes was het duel weer in evenwicht.</p>
      <p>
        <b>Van der Leij bewijst waarde</b>
      </p>
      <p>Na rust kwamen de bezoekers beter voor de dag en dat leidde halverwege de tweede helft in de 1-2 voorsprong. Van der Leij, die vorig seizoen 23 keer het net vond in de Tweede Divisie, bewees andermaal zijn waarde door zijn ploeg aan de goede kant van de score te schieten. Diezelfde van der Leij gooide een kwartier voor tijd het duel op slot (1-3) door zijn zesde seizoenstreffer aan te tekenen. </p>
      <h3>HHC Hardenberg</h3>
      <p><a href="https://www.rtvoost.nl/sport/uitslagen-en-standen#!/klasse/2726">Bekijk hier de uitslagen, stand en het programma in de 2e divisie</a> <a href="https://www.rtvoost.nl/sport/statistieken#!/team/29/19/all/HHC%20Hardenberg">En hier de statistieken van de spelers</a></p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=HHC+Hardenberg+legt+Jong+Volendam+na+rust+over+de+knie">06 - 57 03 33 33</a>.</aside>
    </article>
  </body>
</html>