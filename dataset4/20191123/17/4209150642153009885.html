<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Kina-optuzuje-SAD-je-najveci-svjetski-izvor-nestabilnosti/570148?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T17:32:53+00:00"/>
    <meta property="og:title" content="Kina optužuje: SAD je najveći svjetski izvor nestabilnosti"/>
    <meta property="og:description" content="SAD su najveći su izvor nestabilnosti na svijetu, a njeni političari obilaze svijet i neutemeljeno blate Kinu, izjavio je kineski ministar spoiljnig poslova."/>
  </head>
  <body>
    <article>
      <h1>Kina optužuje: SAD je najveći svjetski izvor nestabilnosti</h1>
      <address><time datetime="2019-11-23T17:32:53+00:00">23 Nov 2019, 17:32</time> by <a rel="author">Tanjug</a></address>
      <p>SAD su najveći su izvor nestabilnosti na svijetu, a njeni političari obilaze svijet i neutemeljeno blate Kinu, izjavio je kineski ministar spoiljnig poslova.</p>
      <p>Da je SAD najveći izvor nestabilnosti izjavio je kineski ministar Vang Ji na sastanku zemalja članica G20 u Japanu.</p>
      <p>Odnosi dvije najveće svjetske ekonomije narušeni su ogorčenim trgovinskim ratom, koji nastoje riješiti, i razmiricama oko ljudskih prava, stanja u Hongkongu i američke podrške Tajvanu.</p>
      <p>Na sastanku s holandskim ministrom spoljnih poslova Stefom Blokom na marginama susreta ministara spoljnih poslova grupe G20 u japanskome gradu Nagoji Vang nije se ustezao da kritikuje SAD.</p>
      <p>"Sjedinjene Države zalažu se za jednostranost i protekcionizam nanoseći time štetu multilateralizmu i multilateralnom trgovinskom sistemu. Ta je država već postala najveći svjetski destabilizirajući činilac", prenijelo je kinesko ministarstvo spoljnihposlova Vangovu izjavu.</p>
      <p>"Neki američki političari napadali su Kinu širom svijeta, bez dokaza. Sjedinjene Države su, iz političkih razloga, koristile državni aparat da bi se 'grubo umiješale' u unutrašnje kineske poslove nastojeći na taj način naškoditi 'jednoj zemlji i sistemu'm kao i stabilnosti Hongkonga i njegovom prosperitetu", dodao je Vang.</p>
      <p>Kina se ove nedjelje razljutila pošto je američki Zastupnički dom usvojio dva prijedloga zakona kojima se podupiru protestanti u Hongkongu te je upozorila Kinu o potezima kada su posrijedi ljudska prava. Predsjednik SAD-a Donald Tramp trebao bi ih potpisati unatoč osjetljivim trgovinskim pregovorima s Pekingom.</p>
      <p>Kina upravlja Hongkongom po modelu "jedna zemlja, dva sistema", pri čemu područje Hongkonga uživa u slobodama kojih na kontinentu nema.</p>
      <p>Vang je rekao i da su razvoj i rast Kine neizbježan istorijski trend koji ne može zaustaviti nijedna sila, prenosi Index.hr.</p>
    </article>
  </body>
</html>