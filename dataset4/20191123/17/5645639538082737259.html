<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/xiaomi-by-mohlo-pracovat-na-mini-displeji-pro-smartphone/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-23T17:30:59+00:00"/>
    <meta property="og:title" content="Xiaomi by mohlo pracovat na mini displeji pro smartphone"/>
    <meta property="og:description" content="V současné chvíli existuje několik možností, jak začlenit druhý displej do zařízení. Většina výrobců se soustředí na přidání druhého stejného displeje. Ovšem společnost Xiaomi zřejmě půjde jinou cestou, minimálně tedy podle zveřejněného patentu.  Xiaomi si nechalo patentovat mini displej Podle patentu se zdá, že právě čínský výrobce si pohrává se zcela novou myšlenkou. Xiaomi by […]"/>
  </head>
  <body>
    <article>
      <h1>Xiaomi by mohlo pracovat na mini displeji pro smartphone</h1>
      <address><time datetime="2019-11-23T17:30:59+00:00">23 Nov 2019, 17:30</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <p>V současné chvíli existuje několik možností, jak začlenit druhý displej do zařízení. Většina výrobců se soustředí na přidání druhého stejného displeje. Ovšem společnost Xiaomi zřejmě půjde jinou cestou, minimálně tedy podle zveřejněného patentu. </p>
      <h3>Xiaomi si nechalo patentovat mini displej</h3>
      <p>Podle patentu se zdá, že právě čínský výrobce si pohrává se zcela novou myšlenkou. Xiaomi by zřejmě jednoho dne rádo nabídlo zařízení se dvěma displeji – jeden displej na každé straně telefonu. V tomto případě by však displej nebyl využit jako v případě Huawei Mate X a podobně. Místo toho by šlo o mnohem menší sekundární displej, který má stejnou velikost jako čtveřice fotoaparátů na zadní straně telefonu.</p>
      <figure>
        <img src="https://dotekomanie.cz/wp-content/uploads/2019/11/Xiaomi-Dual-Display-Device-728x597x.jpg"/>
      </figure>
      <p>Patent ukazuje, že displej umístěn na druhé straně telefonu, vedle fotoaparátů, bude umět zobrazovat hlavně ID volajícího a veškeré upozornění. Tento displej by však byl aktivován pouze v případě, že byste měli přední displej umístěn čelem ke stolu. Dále by mini displej nabízel prvky pro ovládání hudby a podobně. </p>
      <p>Na přiloženém snímku si můžete všimnout, že zařízení má prakticky bezrámečkový přední panel. Navíc se zde nenachází žádný rušivý element typu výřezu a podobně. Nenachází se zde ani žádný přední fotoaparát, což naznačuje, že by mohl být přítomný vysouvací fotoaparát. Zadní fotoaparát by zřejmě k těmto účelům nebyl používán, jen přeci je displej velice malý. Bohužel nemáme informace o tom, zda se jedná pouze o patent či na zařízení Xiaomi skutečně pracuje. </p>
      <footer>Zdroj: <a href="https://www.gizmochina.com/2019/11/22/xiaomi-patents-phone-with-secondary-rear-display/#735b9/">gizmochina.com</a></footer>
    </article>
  </body>
</html>