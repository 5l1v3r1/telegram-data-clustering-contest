<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/dunya/iranda-internete-erisim-engeli-kaldirildi"/>
    <meta property="og:site_name" content="CNN Türk"/>
    <meta property="article:published_time" content="2019-11-23T17:32:07+00:00"/>
    <meta property="og:title" content="İran'da internete erişim engeli kaldırıldı"/>
    <meta property="og:description" content="İran'ın başkenti Tahran ve diğer büyük..."/>
  </head>
  <body>
    <article>
      <h1>İran'da internete erişim engeli kaldırıldı</h1>
      <h2>İran'ın başkenti Tahran ve diğer büyük şehirlerdeki sabit hatlarda internete erişim engelinin kaldırıldığı bildirildi.</h2>
      <address><time datetime="2019-11-23T17:32:07+00:00">23 Nov 2019, 17:32</time> by <a rel="author">AA</a></address>
      <p><a href="https://www.cnnturk.com/haberleri/iran">İran</a>'da cuma günü benzine yapılan yüzde 300 zam üzerine başlayan protesto gösterileri nedeniyle cumartesi akşamdan itibaren ülkenin tamamında engellenen internet erişimi aşamalı olarak kaldırılıyor. </p>
      <p>Cuma günü gösterilerin az olduğu güneydeki Hürmüzgan ve Buşehr'in ardından dün de  Kuzey Horasan, Güney Horasan, Gülistan, Yezd, Hemedan, Çaharmahal-Bahtiyari eyaletlerinde sabit hatlarda internete <a href="https://www.cnnturk.com/haberleri/erisim">erişim</a> sağlanmaya başlamıştı. </p>
      <p>Bu akşam saatlerinde ise başkent Tahran başta olmak üzere tüm büyük şehirlerdeki sabit hatlarda internet erişim engeli kaldırıldı. </p>
      <p>İran İletişim ve Bilgi Teknolojileri Bakanlığı yetkilileri, yarından itibaren mobil hatlarda da internete erişimin sağlanabileceğini açıkladı.</p>
      <p>Öte yandan, İran emniyetinden yapılan açıklamada, ülke genelinde gösterileri organize eden 180 kişinin gözaltına alındığı kaydedildi. </p>
      <related>
        <h4>ilgili haberler</h4>
        <a href="https://www.cnnturk.com/dunya/iran-gosterilerle-ilgili-suudi-arabistani-sucladi"/>
        <a href="https://www.cnnturk.com/dunya/abdden-iran-iletisim-ve-bilgi-teknolojileri-bakanina-yaptirim"/>
        <a href="https://www.cnnturk.com/turkiye/internetten-arac-satanlari-dolandirmakla-suclanan-kadin-yakalandi"/>
      </related>
    </article>
  </body>
</html>