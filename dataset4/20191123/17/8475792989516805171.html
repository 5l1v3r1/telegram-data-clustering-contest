<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vastmanland/nytt-projekt-ska-minska-segregationen-i-fagersta"/>
    <meta property="og:site_name" content="SVT Nyheter"/>
    <meta property="article:published_time" content="2019-11-23T17:08:00+00:00"/>
    <meta property="og:title" content="Nytt projekt ska minska segregationen i Fagersta"/>
    <meta property="og:description" content="Ett nytt projekt i Fagersta ska under 2020 försöka motverka utförskapet. – Alla ska vara med. Det är grundtanken och tillsammans ska vi bygga framtidens Fagersta, säger Annika Hedberg Roth, utvecklare med inriktning folkhälsa och jämlikhet."/>
  </head>
  <body>
    <article>
      <h1>Nytt projekt ska minska segregationen i Fagersta</h1>
      <address><time datetime="2019-11-23T17:08:00+00:00">23 Nov 2019, 17:08</time> by <a rel="author">Christoffer Söderman</a></address>
      <p>
        <b>Ett nytt projekt i Fagersta ska under 2020 försöka motverka utförskapet.<br/>– Alla ska vara med. Det är grundtanken och tillsammans ska vi bygga framtidens Fagersta, säger Annika Hedberg Roth, utvecklare med inriktning folkhälsa och jämlikhet.</b>
      </p>
      <p>Kommunen får drygt 800 000 av länsstyrelsen i Västmanland för att tillsammans med civilsamhället och näringslivet testa olika sätt att jobba förebyggande och minska segregationen.</p>
      <p>– Vi ska öka integration och inkludering. Planen är att vi ska utveckla vårat arbete så att vi hittar mer utvecklade former för att jobba ihop, säger Annika Hedberg Roth.</p>
      <p>Rent konkret kan det handla om att till exempel föreningar vill ta in föreläsare, vill börja arbeta förebyggande eller utveckla ett redan startat arbete och då få stöd av projektet.</p>
      <h3>Nya mötesplatser ska skapas</h3>
      <p>Tanken är också att skapa mötesplatser. I kolarbyområdet kommer därför kommunen ordna en lokal där tanken är att människor med olika bakgrund kan mötas.</p>
      <p>– Vi har sett att föreningsaktiviteterna är lägre i det området än i andra delar av Fagersta. Vi kommer därför försöka hyra en lokal som ska vara möjlig för föreningar och civilsamhället att använda. Det måste vara möjligt att mötas och det här är ett sätt att hitta vägar för det, säger Annika Hedberg Roth.</p>
      <p>Projektet drar igång vid årskiftet. Det kommer att arrangeras ett antal öppna möten för alla som vill vara en del av projektet.</p>
      <details>
        <summary>Projektets fokusområden</summary>
        <p>
          <b>Mötesplatser</b>
        </p>
        <p>Fler mötesplatser där det är möjligt att mötas ska etableras.</p>
        <p>
          <b>Förebilder</b>
        </p>
        <p>Tillsammans försöka stärka de positiva förebilder som finns i Fagersta och hitta nya.</p>
        <p>
          <b>Förebyggande</b>
        </p>
        <p>Jobba för att motverka negativ utveckling innan den sker. Tillexempel brott och trygghetsförebyggande arbete eller att motverka olika typer av missbruk.</p>
        <p>
          <b>Jämlikhet</b>
        </p>
        <p>Öka kunskapen och förståelsen för hur man kan jobba mer jämlikt och vad ett jämlikt samhälle innebär.</p>
      </details>
    </article>
  </body>
</html>