<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/sport/meer-sport/olympische-spelen/red-lions-kennen-hun-tegenstanders-voor-de-groepsfase-van-de-spelen~a6eec6ab/"/>
    <meta property="og:site_name" content="HLN"/>
    <meta property="article:published_time" content="2019-11-23T17:18:41+00:00"/>
    <meta property="og:title" content="Red Lions kennen hun tegenstanders voor de groepsfase van de Spelen"/>
    <meta property="og:description" content="De Belgische hockeymannen (FIH 2) nemen het volgend jaar op de Olympische Spelen in Tokio (24 juli-9 augustus) in de groepsfase op tegen Nederland (FIH 3), Duitsland (FIH 6), Groot-Brittannië (FIH ..."/>
  </head>
  <body>
    <article>
      <h1>Red Lions kennen hun tegenstanders voor de groepsfase van de Spelen</h1>
      <address><time datetime="2019-11-23T17:18:41+00:00">23 Nov 2019, 17:18</time> by <a rel="author">Redactie</a></address>
      <p>
        <b>De Belgische hockeymannen (FIH 2) nemen het volgend jaar op de Olympische Spelen in Tokio (24 juli-9 augustus) in de groepsfase op tegen Nederland (FIH 3), Duitsland (FIH 6), Groot-Brittannië (FIH 7, het klassement van Engeland), Canada (FIH 10) en Zuid-Afrika (FIH 14). Dat maakte de Internationale Hockeyfederatie (FIH) zaterdag bekend. De poule-indeling gebeurde, net als vier jaar geleden voor de Olympische Spelen in Rio de Janeiro, op basis van de wereldranking.</b>
      </p>
      <p>De Belgen werden ondergebracht in groep B. In groep A kwamen regerend olympisch kampioen Argentinië (FIH 4), Australië (FIH 1), India (FIH 5), Spanje (FIH 8), Nieuw-Zeeland (FIH 9) en organiserend land Japan (FIH 15) terecht. De eerste vier teams van elke poule plaatsen zich voor de kwartfinales.</p>
      <p>Bij de vrouwen werd Nederland (FIH 1) in groep A ingedeeld met verder ook Duitsland (FIH 4), regerend olympisch kampioen Groot-Brittannië (FIH 5), Ierland (FIH 8), India (FIH 9) en Zuid-Afrika (FIH 16). Groep B zal bevolkt worden door Australië (FIH 2), Argentinië (FIH 3), Nieuw Zeeland (FIH 6), Spanje (FIH 7), China (FIH 10) en Japan (FIH 14).</p>
      <p>De Red Lions werden afgelopen zomer Europees kampioen in eigen land in Antwerpen. Vorig jaar veroverden de Belgische hockeymannen in het Indische Bhubaneswar WK-goud. Drie jaar geleden op de Spelen in Rio de Janeiro verloren de Belgen de finale van Argentinië.</p>
      <p>De Belgische vrouwen slaagden er voor de tweede olympiade op rij in zich niet te kwalificeren. De Red Panthers verloren hun beslissende kwalificatiewedstrijd vorige maand in China.</p>
      <figure>
        <img src="https://images4.persgroep.net/rcs/nI-HGVQYiPNzomnckoU9pZckAi0/diocontent/154795010/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>
          <cite>© Photo News</cite>
        </figcaption>
      </figure>
    </article>
  </body>
</html>