<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/spoleczenstwo/474358-intensywny-tydzien"/>
    <meta property="og:site_name" content="wPolityce.pl"/>
    <meta property="article:published_time" content="2019-11-23T17:21:27+00:00"/>
    <meta property="og:title" content="Intensywny tydzień. &quot;Wzniosła rocznica odzyskania niepodległości i dobry czas budowania nowej Polski&quot;"/>
    <meta property="og:description" content="W dniu Narodowego Święta Niepodległości, kiedy dziesiątki tysięcy Polaków ruszało na Marsz Niepodległości, pod palmą na rondzie de Gaulle’a zebrało się kilka małp, by przeszkodzić radosnej patriotycznej manifestacji."/>
  </head>
  <body>
    <article>
      <h1>Intensywny tydzień. "Wzniosła rocznica odzyskania niepodległości i dobry czas budowania nowej Polski"</h1>
      <address><time datetime="2019-11-23T17:21:27+00:00">23 Nov 2019, 17:21</time> by <a rel="author">Jan Pietrzak</a></address>
      <p><b>W dniu Narodowego Święta Niepodległości, kiedy dziesiątki tysięcy Polaków ruszało na Marsz Niepodległości, pod palmą na rondzie de Gaulle’a zebrało się kilka małp, by przeszkodzić radosnej patriotycznej manifestacji.</b> Nawiasem mówiąc, nie wiadomo dlaczego ta palma tam ciągle stoi. Zainstalowano ją kilkanaście lat temu jako jednorazowy happening uliczny, mający zwrócić uwagę na karygodny brak palm wśród sosnowych lasów Niżu Polskiego. Stać prawdopodobnie będzie do końca kadencji, bo jest symbolem kiczowatych rządów warszawskiego ratusza.</p>
      <p>11 listopada stała się miejscem zbiórki osobników, którzy z nienawiści do Polski zrobili sobie intratny interes. Prowokacja się nie powiodła. Policja niezwykle delikatnie, z pełnym szacunkiem, przenosiła małpy na pobliski skwerek, zwracając uwagę, by żadne stworzenie nie doznało uszczerbku na zdrowiu i urodzie. Rozdrażnione małpy szybko znalazły sobie inne miejsca do hasania. Któraś wskoczyła do zabawkowego czołgu z tektury, by przeszkadzać zmianie honorowej warty. Część małpiarni wypisała na transparentach złośliwe pytanie „Gdzie jest wrak?”, które służy drażnieniu Polaków. Akurat na to pytanie można odpowiedzieć bardzo łatwo: „Wrak jest tam, gdzie zostawił go Tusk”. Na pierwszym posiedzeniu Sejmu małpiszon podobny do znanego posła wskoczył na mównicę, by zgłosić wniosek formalny, i odśpiewał hymn tak fałszywie, że włączył się alarm w stadzie. W stosunku do tego, co wyprawiali w ubiegłych latach, to są głupstewka. Widać w stadzie niepewność i brak nowych instrukcji.</p>
      <p><b>A dla nas minął intensywny tydzień: wzniosła rocznica odzyskania niepodległości i dobry czas budowania nowej Polski. Historia splotła się z teraźniejszością, kierując myśli ku wyzwaniom przyszłości.</b> Dorzucę z własnego podwórka, że Towarzystwo Patriotyczne tradycyjnie przyznało nagrody Żeby Polska Była Polską wybitnym Polakom. Otrzymali je: reżyser filmowy Robert Kaczmarek, lubiany na tych łamach prof. Aleksander Nalaskowski, publicysta ekonomiczny Janusz Szewczak oraz Krzysztof Wyszkowski, wybitna postać Wolnych Związków Zawodowych, z których wyrosła Solidarność. Dzięki niej mamy niepodległą Polskę.</p>
      <p>
        <i>Felieton opublikowany w tygodniku „Sieci” nr 46/2019</i>
      </p>
    </article>
  </body>
</html>