<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/kultura/20191123-torocsik-marit-koszontotte-szuletesnapjan-a-nemzeti-szinhaz.html"/>
    <meta property="og:site_name" content="Origo"/>
    <meta property="article:published_time" content="2019-11-23T17:16:00+00:00"/>
    <meta property="og:title" content="Törőcsik Marit köszöntötte születésnapján a Nemzeti Színház"/>
    <meta property="og:description" content="A 84 éves Kossuth-nagydíjas művésznőt a velemi otthonában köszöntötték fel a kollégái."/>
  </head>
  <body>
    <article>
      <h1>Törőcsik Marit köszöntötte születésnapján a Nemzeti Színház</h1>
      <address><time datetime="2019-11-23T17:16:00+00:00">23 Nov 2019, 17:16</time> by <a rel="author">MTI</a></address>
      <p>
        <b>Együtt ünnepelte 84. születésnapját Törőcsik Marival a Nemzeti Színház - közölte az intézmény szombaton az MTI-vel.</b>
      </p>
      <p>A Nemzet Színésze és a Nemzet Művésze címmel is kitüntetett, Kossuth-nagydíjas, kétszeres Kossuth-, Jászai Mari- és Balázs Béla-díjas művésznőt a teátrum képviseletében egyik kedvenc színpadi partnere, Trill Zsolt színész, valamint egykori kollégái látogatták meg velemi otthonában. </p>
      <figure>
        <img src="https://cdn.nwmgroups.hu/s/img/i/1911/20191123torocsik-marit-84-szuletesnapjan-koszontik.jpg?w=644&amp;h=429"/>
        <figcaption>Törőcsik Marit 84. születésnapján köszöntik a kollégái<cite>Forrás: Nemzeti Színház</cite></figcaption>
      </figure>
      <aside>Az ünnepeltet virágcsokorral és a Nemzeti Színház aranyszínű logójával díszített köntössel ajándékozták meg.</aside>
      <figure>
        <img src="https://cdn.nwmgroups.hu/s/img/i/1911/2019112358.jpg?w=644&amp;h=429"/>
        <figcaption>A szarvassá változott fiúban Törőcsik Mari és Trill Zsolt<cite>Forrás: Nemzeti Színház</cite></figcaption>
      </figure>
      <p>Törőcsik Mari boldog volt attól, hogy ha már ő nem tud elmenni a Nemzeti Színházba, kedvenc színháza idén is ellátogatott hozzá - olvasható az intézmény közleményében.</p>
      <figure>
        <img src="https://cdn.nwmgroups.hu/s/img/i/1911/2019112347.jpg?w=644&amp;h=429"/>
        <figcaption>Törőcsik Mari<cite>Forrás: Nemzeti Színház</cite></figcaption>
      </figure>
    </article>
  </body>
</html>