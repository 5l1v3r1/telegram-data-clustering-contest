<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisportal.cz/zpravy/muguruzaova-se-bude-na-novou-sezonu-pripravovat-s-martinezovou-27411/"/>
    <meta property="og:site_name" content="tenisportal.cz"/>
    <meta property="article:published_time" content="2019-11-23T17:17:00+00:00"/>
    <meta property="og:title" content="Muguruzaová se bude na novou sezonu připravovat s Martínezovou"/>
    <meta property="og:description" content="Dvojnásobná grandslamová šampionka Garbiñe Muguruzaová ze Španělska obnovila před nadcházející tenisovou sezonou spolupráci s trenérkou Conchitou Martínezovou. Wimbledonská vítězka z roku 1994 tak po rozchodu s Karolínou Plíškovou dlouho bez angažmá nezůstala, šestadvacetileté krajance má pomoci zpět mezi elitu."/>
  </head>
  <body>
    <article>
      <h1>Muguruzaová se bude na novou sezonu připravovat s Martínezovou</h1>
      <address><time datetime="2019-11-23T17:17:00+00:00">23 Nov 2019, 17:17</time> by <a rel="author">Ondřej Jirásek, TenisPortal.cz, ČTK</a></address>
      <p>
        <b>Dvojnásobná grandslamová šampionka Garbiñe Muguruzaová ze Španělska obnovila před nadcházející tenisovou sezonou spolupráci s trenérkou Conchitou Martínezovou. Wimbledonská vítězka z roku 1994 tak po rozchodu s Karolínou Plíškovou dlouho bez angažmá nezůstala, šestadvacetileté krajance má pomoci zpět mezi elitu.</b>
      </p>
      <p>Bývalá světová jednička Muguruzaová se s Martínezovou poprvé potkala ve fedcupovém týmu. V roce 2017 se domluvily na spolupráci, která vedla až k wimbledonskému triumfu a posunu do čela žebříčku.</p>
      <p>V březnu 2018 společnou přípravu ukončily a Muguruzaová se vrátila k bývalému trenérovi Samu Sumykovi, pod jehož vedením vyhrála v roce 2016 French Open. Letos po Wimbledonu se ale opět rozešli a Muguruzaová, které aktuálně v žebříčku patří 35. místo, se od té doby připravovala s fedcupovou kapitánkou Anabel Medínaovou Garriguesovou.</p>
    </article>
  </body>
</html>