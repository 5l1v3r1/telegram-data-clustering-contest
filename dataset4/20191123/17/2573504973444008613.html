<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230797/uomini-e-donne-e-di-nuovo-scontro-tra-manuel-galiano-e-deianira-marzano/"/>
    <meta property="og:site_name" content="KontroKultura"/>
    <meta property="article:published_time" content="2019-11-23T17:00:16+00:00"/>
    <meta property="og:title" content="Uomini e Donne: è di nuovo scontro tra Manuel Galiano e Deianira Marzano"/>
    <meta property="og:description" content="Manuel Galiano e Deianira Marzano hanno avuto uno scontro social piuttosto acceso. Ecco che cosa è successo Uomini e Donne: Manuel Galiano e Deianira Marzano si scontrano sui social Il pubblico di Uomini e Donne conosce molto bene Deianira Marzano e Manuel Galiano. Lei è una blogger, ex isolana, che è molto attenta ai personaggi […]"/>
  </head>
  <body>
    <article>
      <h1>Uomini e Donne: è di nuovo scontro tra Manuel Galiano e Deianira Marzano</h1>
      <address><time datetime="2019-11-23T17:00:16+00:00">23 Nov 2019, 17:00</time> by <a rel="author" href="https://www.kontrokultura.it/author/nadia-fusetti/" target="_blank">Diana Cavalieri</a></address>
      <h3>Manuel Galiano e Deianira Marzano hanno avuto uno scontro social piuttosto acceso. Ecco che cosa è successo</h3>
      <h3>Uomini e Donne: Manuel Galiano e Deianira Marzano si scontrano sui social</h3>
      <p>Il pubblico di <i>Uomini e Donne</i> conosce molto bene <b>Deianira Marzano e Manuel Galiano</b>. Lei è una blogger, ex isolana, che è molto attenta ai personaggi che vede nelle trasmissioni di <b>Maria De Filippi</b> e cerca di capire se sono sinceri o se hanno qualcosa da nascondere. Lui è stato un corteggiatore di<b> Giulia Cavaglia</b>.</p>
      <p>Quest’ultima ha scelto proprio lui ma dopo appena quindici giorni la loro storia si è conclusa e anche molto male. Infatti, dopo un viaggio di lui a Ibiza con gli amici sono iniziati i gossip di un tradimento. <b>Giulia</b> ha deciso di credere alle voci e tra loro sono iniziati gli scontri sui social.</p>
      <p>Questa volta, però, ad avere uno scontro molto acceso sono stati <b>Deianira e Manuel</b>, tra i quali non c’è mai stata molta simpatia perché è stata proprio lei a diffondere le foto e i video del presunto tradimento ai danni di <b>Giulia</b>. Ecco che cosa è successo ancora tra di loro.</p>
      <h3>Manuel e Deianira: scontro infuocato</h3>
      <p><b>Deianira</b> è tornata recentemente a parlare di <b>Manuel Galiano</b>. La blogger non ha accettato i commenti dell’ex corteggiatore sulla coppia formata dalla sua ex <b>Giulia</b> e da <b>Francesco Sole</b>. Secondo lei <b>Manuel</b> è geloso della loro popolarità e continua a parlarne per avere visibilità. Puntuale è arrivato lo sfogo di <b>Manuel</b>, che attraverso una <i>Instagram Story</i> si è espresso in questo modo:</p>
      <aside>Mi avete taggato in alcuni video di una cannuccia di plastica, ti chiamo così, te lo spiego perché non sei intelligente e non ci arrivi, perché sei di plastica e non servi a niente. Io non faccio mai il tuo nome perché il tuo nome è nulla se non fai quello degli altri. Preparati perché riceverai un sacco di querele, hai stufato, sei una frustrata.</aside>
      <p><b>Deianira</b> non poteva rimanere in silenzio. Infatti, qualche minuto più tardi è arrivata anche la sua replica. Ecco le sue parole:</p>
      <aside>Questo qua ormai è finito nel dimenticatoio, lo schifano tutti. Le querele le possiamo fare tutti ma poi (visto che sei ignorante e forse non hai nemmeno la scuola elementare te lo spiego) è un giudice che stabilisce se ci sono i presupporti oppure no. Poi un’altra cosa: non mi potrei poggiare sulle tue spalle perché sono le spalle di un uomo debole e finirei per terra. Vorrei aggiungere che per me sei paragonabile al rotolo di carta igienica, ma in realtà quello una funzione ce l’ha, tu no.</aside>
      <p>Ma la blogger non si è fermata a queste pesanti dichiarazioni e subito dopo ha pubblicato un paio di storie che hanno gettato ancora ombre e dubbi sulla veridicità del comportamento di <b>Manuel</b>. Ecco qui di seguito di che cosa si tratta. <b>(Continua dopo le foto)</b></p>
      <slideshow>
        <figure>
          <img src="https://www.kontrokultura.it/wp-content/uploads/2019/11/Deianira-1.jpg"/>
        </figure>
        <figure>
          <img src="https://www.kontrokultura.it/wp-content/uploads/2019/11/Deianira-2.jpg"/>
        </figure>
      </slideshow>
      <p>Ma a che cosa si riferirà<b> Deianira</b>? <b>Manuel</b>, tuttavia, ha deciso di non dire più nulla e probabilmente la vicenda finirà davvero in altre sedi questa volta. Voi che cosa ne pensate?</p>
    </article>
  </body>
</html>