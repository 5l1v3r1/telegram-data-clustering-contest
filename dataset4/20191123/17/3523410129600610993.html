<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641622/%D8%AA%D8%A7%D8%AB%DB%8C%D8%B1-%D8%A8%D8%B1%D8%AE%DB%8C-%D8%A2%D9%86%D8%AA%DB%8C%E2%80%8C%D8%A8%DB%8C%D9%88%D8%AA%DB%8C%DA%A9%E2%80%8C%D9%87%D8%A7-%D8%AF%D8%B1-%D8%A8%D8%B1%D9%88%D8%B2-%D8%B9%D9%84%D8%A7%D8%A6%D9%85-%D9%BE%D8%A7%D8%B1%DA%A9%DB%8C%D9%86%D8%B3%D9%88%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T17:04:00+00:00"/>
    <meta property="og:title" content="تاثیر برخی آنتی‌بیوتیک‌ها در بروز علائم پارکینسون"/>
    <meta property="og:description" content="افزایش مصرف داروهای آنتی‌بیوتیک می‌تواند شرایط را برای ابتلا به بیماری پارکینسون فراهم سازد."/>
  </head>
  <body>
    <article>
      <h1>
        <a href="https://www.bultannews.com/fa/news/641622/%D8%AA%D8%A7%D8%AB%DB%8C%D8%B1-%D8%A8%D8%B1%D8%AE%DB%8C-%D8%A2%D9%86%D8%AA%DB%8C%E2%80%8C%D8%A8%DB%8C%D9%88%D8%AA%DB%8C%DA%A9%E2%80%8C%D9%87%D8%A7-%D8%AF%D8%B1-%D8%A8%D8%B1%D9%88%D8%B2-%D8%B9%D9%84%D8%A7%D8%A6%D9%85-%D9%BE%D8%A7%D8%B1%DA%A9%DB%8C%D9%86%D8%B3%D9%88%D9%86">تاثیر برخی آنتی‌بیوتیک‌ها در بروز علائم پارکینسون</a>
      </h1>
      <h2>افزایش مصرف داروهای آنتی‌بیوتیک می‌تواند شرایط را برای ابتلا به بیماری پارکینسون فراهم سازد.</h2>
      <address><time datetime="2019-11-23T17:04:00+00:00">23 Nov 2019, 17:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، قرار گرفتن در معرض آنتی‌بیوتیک‌های خوراکی که مصرف آن‌ها رایج است می‌تواند با افزایش خطر ابتلا به بیماری <b>پارکینسون</b> مرتبط باشد.</p>
      <p>محققان دانشگاه هلسینکی در فنلاند اظهار داشتند: بیشترین رابطه در طیف وسیعی از <b>آنتی‌بیوتیک‌ها</b> و داروهایی مشاهده شد که عملکرد مخالف با باکتری‌های بی‌هوازی و <b>قارچ‌ها</b> دارند. همچنین مدت زمان قرار گرفتن در معرض آنتی‌بیوتیک‌ها نیز موضوع حائز اهمیت است.</p>
      <p>در این مطالعه مشخص شد افراط در مصرف برخی داروهای آنتی‌بیوتیک می‌تواند زمینه را برای ابتلا به بیماری پارکینسون با تاخیر ۱۰ تا ۱۵ ساله فراهم سازد. این ارتباط می‌تواند به دلیل تاثیر مخرب این داروها بر اکوسیستم میکروبی روده باشد.</p>
      <p>ارتباط بین قرار گرفتن در معرض آنتی‌بیوتیک‌ها و بیماری پارکینسون مطابق با این ایده است که در تعداد قابل توجهی از بیماران ممکن است پاتولوژی پارکینسون در روده نشات گرفته باشد و مرتبط با تغییرات میکروبی است که سال‌ها پیش از شروع علائم معمول بیماری پارکینسون ایجاد می‌شود.</p>
      <p>به گزارش مدیکال اکسپرس، به گفته محققان این موضوع که ترکیب باکتریایی روده در مبتلایان به پارکینسون طبیعی نیست پیش از این تایید شده بود اما دلیل آن مشخص نبوده‌است. هرچند یافته‌های جدید حاکی از آن است برخی از انواع آنتی‌بیوتیک‌ها که به طور معمول مصرف می‌شوند و بر میکروبیوم روده اثر می‌گذارند می‌توانند فاکتور موثر در بروز این بیماری باشند.</p>
    </article>
  </body>
</html>