<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/23/7232833/"/>
    <meta property="og:site_name" content="Українська правда"/>
    <meta property="article:published_time" content="2019-11-23T17:15:11+00:00"/>
    <meta property="og:title" content="Начальник Генштабу про Балаклію: багато хто позбудеться посад"/>
    <meta property="og:description" content="Начальник Генштабу ЗСУ Руслан Хомчак заявляє, що нещодавня трагедія на складах боєприпасів біля Балаклії стала результатом службової халатності, і винні в цьому будуть позбавлені посад."/>
  </head>
  <body>
    <article>
      <h1>Начальник Генштабу про Балаклію: багато хто позбудеться посад</h1>
      <address>
        <time datetime="2019-11-23T17:15:11+00:00">23 Nov 2019, 17:15</time>
      </address>
      <p>Начальник Генштабу ЗСУ Руслан Хомчак заявляє, що нещодавня трагедія на складах боєприпасів біля Балаклії стала результатом службової халатності, і винні в цьому будуть позбавлені посад.</p>
      <p><b>Джерело</b>: інтерв’ю Хомчака <a href="https://www.ukrinform.ua/rubric-ato/2824121-genstab-i-minoboroni-perevirat-vidrazu-kilka-partij-broneziletiv-homcak.html">Укрінформу </a>в Брюсселі</p>
      <p><b>Пряма мова</b>: "Тут був випадок халатності тих, хто мав контролювати та організовувати цю роботу. Тому, коли завершиться розслідування, гарантую, багато хто позбудеться своїх посад, а можливо, й піде зі Збройних сил за те, що вони це допустили.</p>
      <p>Я нікому не буду вибачати таких випадків, тому що безкарність породжує лише більший безлад і небезпеку".</p>
      <p><b>Деталі</b>: За словами Хомчака, це був перший випадок у Збройних силах, коли під час інциденту на складах боєприпасів загинули військові сапери.</p>
      <p>Він висловив переконання, що останні події в Балаклії не мають нічого спільного із підривами військових арсеналів, які сталися у попередні роки.</p>
      <p><b>Що було раніше</b>: 15 листопада при утилізації боєприпасів на території центральної артилерійської бази біля Балаклії Харківської області сталися <a href="https://www.pravda.com.ua/news/2019/11/15/7232086/">вибухи</a>.</p>
      <p>Внаслідок вибухів <a href="https://www.pravda.com.ua/news/2019/11/17/7232224/">загинули </a>троє людей - двоє саперів та один військовий, ще 4 військових дістали поранень.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/22/7232702/"/>
        <a href="https://www.pravda.com.ua/news/2019/11/17/7232224/"/>
        <a href="https://www.pravda.com.ua/news/2019/11/17/7232202/"/>
      </related>
    </article>
  </body>
</html>