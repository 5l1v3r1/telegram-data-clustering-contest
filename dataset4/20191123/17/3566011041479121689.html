<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549498.html/%D9%87%D8%AF%D9%81-%D9%86%D9%85%D8%A7%DB%8C%D8%B4%DA%AF%D8%A7%D9%87--%D8%AF%D8%B3%D8%AA%D8%A7%D9%88%D8%B1%D8%AF%D9%87%D8%A7%DB%8C-%D8%A8%D8%B3%DB%8C%D8%AC--%D8%AA%D8%A8%DB%8C%DB%8C%D9%86-%D8%A7%D9%82%D8%AF%D8%A7%D9%85%D8%A7%D8%AA-%D8%A8%D8%B3%DB%8C%D8%AC-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T17:56:00+00:00"/>
    <meta property="og:title" content="هدف نمایشگاه &quot;دستاوردهای بسیج&quot; تبیین اقدامات بسیج است"/>
    <meta property="og:description" content="فرمانده سپاه انصارالحسین(ع) استان همدان گفت: نمایشگاه دستاوردهای چهل ساله بسیج همزمان با هفته بسیج با هدف بازگو کردن دستاوردها برای نسل جوان برگزار شد."/>
  </head>
  <body>
    <article>
      <h1>هدف نمایشگاه "دستاوردهای بسیج" تبیین اقدامات بسیج است</h1>
      <h2>فرمانده سپاه انصارالحسین(ع) استان همدان:</h2>
      <address>
        <time datetime="2019-11-23T17:56:00+00:00">23 Nov 2019, 17:56</time>
      </address>
      <p>فرمانده سپاه انصارالحسین(ع) استان همدان گفت: نمایشگاه دستاوردهای چهل ساله بسیج همزمان با هفته بسیج با هدف بازگو کردن دستاوردها برای نسل جوان برگزار شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سردار مظاهر مجیدی، فرمانده سپاه انصارالحسین(ع) استان همدان در حاشیه افتتاحیه نمایشگاه دستاوردهای چهل ساله بسیج در دوران انقلاب اسلامی در گفت‌وگو با خبرنگار  <a href="http://asrehamedan.ir/33276">عصر همدان</a>؛ اظهار کرد: این نمایشگاه مروری بر تلاش‌ها و اقدامات ۴۰ ساله بسیج برای بازگو کردن دستاوردها به نسل جوان امروز است.</p>
      <p>وی با بیان اینکه در این غرفه‌ها بخشی از توان و ایثارگری بسیجیان به نمایش درآمده است، افزود: این غرفه‌ها شامل دستاوردهای بسیجیان در بخش‌های صنعتی، علمی، اجتماعی، فرهنگی و نظامی در چهل سال گذشته است.</p>
      <p>فرمانده سپاه انصارالحسین(ع) ادامه داد: هدف از برگزاری این نمایشگاه آشنایی نسل جوان امروز با اندیشه‌ها و نبوغ انقلابی بسیجیان در ۴۰ سال گذشته است.</p>
      <p>گفتنی است، نمایشگاه دستاوردهای ۴۰ ساله بسیج همزمان با هفته بسیج از دوم آذرماه تا هشتم آذرماه در تالار قرآن همدان میزبان بازدیدکنندگان است.</p>
      <p>انتهای پیام/</p>
    </article>
  </body>
</html>