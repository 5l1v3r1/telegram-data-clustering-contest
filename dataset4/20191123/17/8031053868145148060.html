<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b3%ce%b1%ce%bb%ce%bb%ce%af%ce%b1-%cf%84%cf%81%ce%b1%ce%b3%ce%b9%ce%ba%cf%8c%cf%82-%ce%b8%ce%ac%ce%bd%ce%b1%cf%84%ce%bf%cf%82-%ce%b3%ce%b9%ce%b1-%ce%b4%cf%85%ce%bf-%ce%b1%ce%b4%ce%b5%ce%bb%cf%86.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T17:33:07+00:00"/>
    <meta property="og:title" content="Γαλλία: Τραγικός θάνατος για δυο αδελφάκια – Κάηκαν μέσα στο σπίτι τους"/>
    <meta property="og:description" content="Δύο παιδιά, ηλικίας 4 και 15 ετών, βρήκαν τραγικό θάνατο από πυρκαγιά που ξέσπασε σε σπίτι σε πόλη της Γαλλίας."/>
  </head>
  <body>
    <article>
      <h1>Γαλλία: Τραγικός θάνατος για δυο αδελφάκια – Κάηκαν μέσα στο σπίτι τους</h1>
      <address>
        <time datetime="2019-11-23T17:33:07+00:00">23 Nov 2019, 17:33</time>
      </address>
      <p>
        <b>Δύο παιδιά, ηλικίας 4 και 15 ετών, βρήκαν τραγικό θάνατο από πυρκαγιά που ξέσπασε σε σπίτι σε πόλη της Γαλλίας.</b>
      </p>
      <p>Δύο αδέλφια, ένα κοριτσάκι 4 ετών και ένα αγόρι 15 ετών έχασαν σήμερα τη ζωή τους, στην πυρκαγιά που ξέσπασε σε ένα σπίτι στο Φολσβιλέ (βορειοανατολική Γαλλία).</p>
      <p>Μια 70χρονη γυναίκα, η γιαγιά των παιδιών, τραυματίστηκε σοβαρά, έχοντας υποστεί εγκαύματα στα πόδια και την πλάτη, ενώ ένας 25χρονος άνδρας τραυματίστηκε ελαφρά, έχοντας εισπνεύσει καπνό, που είχε κατακλύσει το διώροφο σπίτι, δήλωσε στο Γαλλικό Πρακτορείο ο αντιπύραρχος Μισέλ Σμιτ.</p>
      <p>Ένα πέμπτο πρόσωπο, ένας άνδρας που συμμετείχε στην επιχείρηση διάσωσης, προτού φθάσουν οι πυροσβέστες, τραυματίστηκε σοβαρά στα χέρια, συμπλήρωσε ο αξιωματικός.</p>
      <p>«Ο 15χρονος εγκλωβίστηκε από τις φλόγες στον πρώτο όροφο» εξήγησε ο αντιπύραρχος, προσθέτοντας ότι οι σκάλες του κτιρίου κατέρρευσαν.</p>
      <p>«Όταν ξέσπασε η πυρκαγιά, βρίσκονταν 9 άτομα μέσα στο κτίριο» περιέγραψε ο ίδιος.</p>
      <p>Τα αίτια της πυρκαγιάς δεν έχουν αποσαφηνιστεί.</p>
    </article>
  </body>
</html>