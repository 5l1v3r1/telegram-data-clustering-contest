<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/regiony/novym-tajomnikom-rady-srz-je-jan-koh/431884-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-23T17:10:00+00:00"/>
    <meta property="og:title" content="Novým tajomníkom Rady SRZ je Ján Kohút, vyhral už prvé kolo volieb"/>
    <meta property="og:description" content="Kohút uspel už v prvom kole voľby, keď v konkurencii ďalších troch protikandidátov získal nadpolovičnú väčšinu - 128 z 232 platných hlasovacích lístkov."/>
  </head>
  <body>
    <article>
      <h1>Novým tajomníkom Rady SRZ je Ján Kohút, vyhral už prvé kolo volieb</h1>
      <h2>Kohút uspel už v prvom kole voľby, keď v konkurencii ďalších troch protikandidátov získal nadpolovičnú väčšinu - 128 z 232 platných hlasovacích lístkov.</h2>
      <address><time datetime="2019-11-23T17:10:00+00:00">23 Nov 2019, 17:10</time> by <a rel="author">TASR</a></address>
      <p>Žilina 23. novembra (TASR) – Novým tajomníkom Rady Slovenského rybárskeho zväzu (SRZ) je člen Miestnej organizácie Slovenského rybárskeho zväzu Turčianske Teplice, 55-ročný Ján Kohút. Do funkcie ho zvolili v sobotu delegáti mimoriadneho Snemu SRZ po tom, ako odvolali z funkcie doterajšieho tajomníka Ľuboša Javora.</p>
      <p>Kohút uspel už v prvom kole voľby, keď v konkurencii ďalších troch protikandidátov získal nadpolovičnú väčšinu - 128 z 232 platných hlasovacích lístkov. O post tajomníka sa uchádzala pätica kandidátov, okrem Kohúta kandidoval aj 58-ročný Pavel Korčok, 48-ročný Róbert Kadnár, 45-ročný Peter Beleš a 66-ročný Juraj Staško, ktorý sa ešte pred samotnou voľbou kandidatúry vzdal.</p>
      <p>Delegáti snemu odvolali Javora pre podpísanie nevýhodnej zmluvy o predaji rybárskeho hospodárstva v Považskej Bystrici. Majetok prešiel na list vlastníctva nového majiteľa bez toho, aby prišli peniaze na účet SRZ. Za jeho odvolanie hlasovalo 207 z 243 delegátov snemu.</p>
      <related>
        <h4>Prečítajte si aj:</h4>
        <a href="https://www.teraz.sk/slovensko/statni-tajomnici-isvejna-a-rondrej/431491-clanok.html"/>
        <a href="https://www.teraz.sk/ekonomika/r-kuruc-uz-nebude-statnym-tajomniko/425925-clanok.html"/>
        <a href="https://www.teraz.sk/zahranicie/za-generalneho-tajomnika-interpolu-zno/424596-clanok.html"/>
      </related>
    </article>
  </body>
</html>