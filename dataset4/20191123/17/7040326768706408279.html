<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/irak-iran-arasindaki-selemce-sinir-kapisi-yeniden-acildi-1392919"/>
    <meta property="og:site_name" content="Karar.com"/>
    <meta property="article:published_time" content="2019-11-23T17:10:00+00:00"/>
    <meta property="og:title" content="Irak-İran arasındaki Şelemçe Sınır Kapısı yeniden açıldı"/>
    <meta property="og:description" content="İran ve Irak'ta devam eden hükümet karşıtı gösteriler nedeniyle daha önce yaya geçişine kapatılan Şelemçe Sınır Kapısı yeniden açıldı."/>
  </head>
  <body>
    <article>
      <h1>Irak-İran arasındaki Şelemçe Sınır Kapısı yeniden açıldı</h1>
      <address>
        <time datetime="2019-11-23T17:10:00+00:00">23 Nov 2019, 17:10</time>
      </address>
      <p>
        <b>İran ve Irak'ta devam eden hükümet karşıtı gösteriler nedeniyle daha önce yaya geçişine kapatılan Şelemçe Sınır Kapısı yeniden açıldı.</b>
      </p>
      <p>Irak Gümrükler Heyetinden yapılan açıklamada, Irak'tan İran'a tek yönlü olarak yaya geçişinin durdurulduğu Şelemçe Sınır Kapısı'nın tekrardan açıldığı ifade edildi.</p>
      <p>Heyet, 16 Kasım'daki açıklamasında, İran'da başlayan gösteriler nedeniyle Tahran yönetiminin talebi üzerine Irak'tan İran'a yaya geçişlerinin tek taraflı durdurulduğu belirtilmişti.</p>
      <p>ABD yaptırımlarının da etkisiyle ekonomik açıdan zor günler geçiren İran halkı, 15 Kasım Cuma günü benzine 3 kat zam yapıldığının açıklanmasının ardından ülkenin birçok kentinde protestolara başlamıştı.</p>
      <p>
        <b>EN AZ 115 KİŞİ ÖLDÜ</b>
      </p>
      <p>Uluslararası Af Örgütü, İran genelinde patlak veren protestolarda en az 115 kişinin hayatını kaybettiği ancak ölü sayısının tahmin edilenden fazla olabileceğini belirtmişti.</p>
      <p>İranlı yetkililer ise şu ana kadar olaylar sonucunda 6 güvenlik görevlisinin ve 1 göstericinin öldüğünü duyurmuştu.</p>
      <p>
        <b>BAĞDAT/AA</b>
      </p>
      <related>
        <a href="https://www.karar.com/dunya-haberleri/uluslararasi-af-orgutu-irandaki-olaylarda-en-az-115-kisi-oldu-1392865"/>
      </related>
      <related>
        <a href="https://www.karar.com/dunya-haberleri/iranda-internet-yasagi-kaldiriliyor-1392826"/>
      </related>
    </article>
  </body>
</html>