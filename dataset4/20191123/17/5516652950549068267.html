<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426399/sth-mnhmh-toy-daskaloy-k-argyropoyloy-poy-xathhke-sth-gefyra-ths-kremasths"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-23T17:45:01+00:00"/>
    <meta property="og:title" content="Στη μνήμη του δασκάλου Κ. Αργυρόπουλου που χάθηκε στη γέφυρα της Κρεμαστής"/>
    <meta property="og:description" content="Έξι χρόνια πέρασαν από την μοιραία εκείνη μέρα του Νοεμβρίου, όπου έχασαν τη ζωή τους στη Ρόδο τέσσερις συνάνθρωποί μας."/>
  </head>
  <body>
    <article>
      <h1>Στη μνήμη του δασκάλου Κ. Αργυρόπουλου που χάθηκε στη γέφυρα της Κρεμαστής</h1>
      <address>
        <time datetime="2019-11-23T17:45:01+00:00">23 Nov 2019, 17:45</time>
      </address>
      <p>
        <b>Έξι χρόνια πέρασαν από την μοιραία εκείνη μέρα του Νοεμβρίου, όπου έχασαν τη ζωή τους στη Ρόδο τέσσερις συνάνθρωποί μας.</b>
      </p>
      <p>Ο αδελφός του αδικοχαμένου δασκάλου Κώστα Αργυρόπουλου, που ήταν ένας από εκείνους που πνίγηκαν στη γέφυρα της Κρεμαστής, απέστειλε στη “ΡΟΔΙΑΚΗ” επιστολή στη μνήμη του στην οποία αναφέρει:<br/>«Πέρασαν ήδη έξι ολόκληρα χρόνια από την αποφράδα μέρα του Νοέμβρη που στις φοβερές πλημμύρες της Ρόδου χάθηκαν τέσσερις άνθρωποι τόσο αδόκητα και τόσο άδικα παλεύοντας για τη ζωή τους και το καθήκον τους.</p>
      <p>Ένας από αυτούς ο αγαπημένος μας αδερφός Κώστας Αργυρόπουλος («δάσκαλος» για τους φίλους) με είκοσι και πλέον χρόνια διδασκαλίας στο Δημοτικό Σχολείο του Παραδεισίου. Τέλειος στα καθήκοντά του έδινε το παν καθημερινά όντας αγωνιστής σε όλη του τη ζωή.</p>
      <p>Έφυγε όμως τόσο νωρίς και τόσο ξαφνικά και άδικα, χωρίς να προλάβει να δώσει όσα μπορούσε ακόμα στην επιστήμη του, την οικογένειά του και τον αγώνα του.<br/>Για μας τα αδέλφια του και όσους όλους τον γνώρισαν και τον αγάπησαν θα είναι πάντα κοντά μας ,στην καρδιά μας και τη σκέψη μας.</p>
      <p>Ευχόμαστε να είναι ελαφρύ το χώμα που τον έχει σκεπάσει.»</p>
      <p>Γ. Αργυρόπουλος<br/>Αλεξ. Αγγελοπούλου</p>
      <related>
        <h4>Σχετικά Άρθρα</h4>
        <a href="https://www.rodiaki.gr/article/418792/symmaxia-notioy-aigaioy-sto-shmeio-mhden-h-gefyra-kremasths"/>
        <a href="https://www.rodiaki.gr/article/414368/h-gefyra-twn-stenagmwn-poy-olhmeris-th-xtizane-to-brady-gkremizotan"/>
        <a href="https://www.rodiaki.gr/article/412752/manwlhs-glynos-sobares-oi-eythynes-toy-k-xatzhmarkoy-gia-th-gefyra-ths-kremasths"/>
      </related>
    </article>
  </body>
</html>