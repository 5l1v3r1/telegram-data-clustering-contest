<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709503?utm_source=mivzakimnet&amp;utm_medium=rss&amp;utm_campaign=mivzakimnet"/>
    <meta property="og:site_name" content="ישראל היום"/>
    <meta property="article:published_time" content="2019-11-23T17:30:13+00:00"/>
    <meta property="og:title" content="אחרי מהפך: ברצלונה ניצחה 1:2 בלגאנס"/>
    <meta property="og:description" content="למרות משחק אנמי, הקטאלונים שמרו בשיניים על המקום הראשון • ארנסטו ואלוורדה הודה: &quot;היה לנו משחק מאוד חלש&quot; כדורגל עולמי"/>
  </head>
  <body>
    <article>
      <h1>אחרי מהפך: ברצלונה ניצחה 1:2 בלגאנס</h1>
      <h2>למרות משחק חלש ואנמי, הקטאלונים שמרו על המקום הראשון לאחר שהצליחו לחזור מפיגור מול נועלת הטבלה • יוסוף אן-נסירי כבש עבור המארחת (11), אבללואיס סוארס (53) וארתורו וידאל (80), כבשו • ארנסטו ואלוורדה הודה: "היה לנו משחק מאוד חלש"</h2>
      <address><time datetime="2019-11-23T17:30:13+00:00">23 Nov 2019, 17:30</time> by <a rel="author" href="https://www.israelhayom.co.il/writer_articles?tid=12053" target="_blank">מערכת ספורט היום</a></address>
      <p>למרות משחק חלש ואנמי, ברצלונה הצליחה הערב (שבת) לשמור על המקום הראשון בליגה הספרדית לאחר שנחלצה מפיגור בדרך ל- 1:2 קשה על לגאנס בחוץ, במסגרת המחזור ה-14 בלה ליגה. </p>
      <p>ארנסטו ואלוורדה דווקא הלך על הרכב התקפי שכלל את עוסמאן דמבלה, אנטואן גריזמן, ליאו מסי ולואיס סוארס, אבל מסתבר שהאורחים נשארו בפגרת הנבחרות כל המחצית הראשונה. מי שניצל את החולשה של האלופה היה יוסוף אן-נסירי, שכבש כבר בדקה ה-11 לזכות לגאנס, שהייתה חייבת לרדת להפסקה ביתרון קצת יותר משמעותי. </p>
      <p>במחצית השנייה בארסה כבר נכנסה לעניינים כאשר מסי בבעיטה חופשית בישל בדקה ה-53 ללואיס סוארס את השוויון.  מי שהציל את הקטאלונים מחלוקת נקודות מבישה היה המחליף ארתורו וידאל, שבדקה ה-80 דחק לרשת אחרי בעיטת קרן של מסין, ולמעשה והשלים את המהפך של הקטאלונים, שפתחו פער של שלוש נקודות בפסגה, לפחות עד המשחק ריאל מדריד מול סוסיאדד.</p>
      <p>בסיום ואלוורדה הודה כי הקבוצה שלו פשוט הייתה חלשה הערב: "לא הצלחנו להרשים כי היה לנו משחק רע מאוד, גם בגלל השער המוקדם שספגנו. לא הברקנו, אבל היינו צריכים את הניצחון והשגנו אותו. עכשיו ננסה לבנות על הדברים הטובים, ידענו לצאת מפיגור וזה כבר טוב".</p>
      <figure>
        <img src="https://www.israelhayom.co.il/sites/default/files/u56067/New_08019464.jpg"/>
        <figcaption>
          <b>ברצלונה חוגגת על חשבון לגאנס, הערב // צילום: רויטרס</b>
        </figcaption>
      </figure>
    </article>
  </body>
</html>