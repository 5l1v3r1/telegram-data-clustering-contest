<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/others/news/593941/%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%A4%E0%A7%87-%E0%A6%85%E0%A6%9C%E0%A7%8D%E0%A6%9E%E0%A6%BE%E0%A6%A4-%E0%A6%A8%E0%A6%BE%E0%A6%B0%E0%A7%80-%E0%A6%AA%E0%A7%81%E0%A6%B0%E0%A7%81%E0%A6%B7%E0%A7%87%E0%A6%B0-%E0%A6%AE%E0%A6%B0%E0%A6%A6%E0%A7%87%E0%A6%B9-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-23T17:36:00+00:00"/>
    <meta property="og:title" content="রাজধানীতে অজ্ঞাত নারী-পুরুষের মরদেহ উদ্ধার"/>
    <meta property="og:description" content="রাজধানীর শাহবাগ থানা এলাকায় পৃথক স্থান থেকে নারী ও পুরুষের মরদেহ উদ্ধার করেছে পুলিশ। শনিবার (২৩ নভেম্বর) সন্ধ্যায় হাইকোর্ট মাজার এলাকায় অজ্ঞাতনামা এক পুরুষ (৬০) এবং বকশিবাজার মোড় থেকে অজ্ঞাতনামা এক নারীকে ((৪৫) অচেতন অবস্থায় উদ্ধার করা হয়। পরে চিকিৎসক তাদের মৃত ঘোষণা করেন।শাহবাগ..."/>
  </head>
  <body>
    <article>
      <h1>রাজধানীতে অজ্ঞাত নারী-পুরুষের মরদেহ উদ্ধার</h1>
      <address><time datetime="2019-11-23T17:36:00+00:00">23 Nov 2019, 17:36</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/250x0x1/uploads/media/2017/08/14/cdf77c088e5b39ddb78e495d6dba68bb-599145466fead.jpg"/>
        <figcaption>লাশ</figcaption>
      </figure>
      <p>রাজধানীর শাহবাগ থানা এলাকায় পৃথক স্থান থেকে নারী ও পুরুষের মরদেহ উদ্ধার করেছে পুলিশ। শনিবার (২৩ নভেম্বর) সন্ধ্যায় হাইকোর্ট মাজার এলাকায় অজ্ঞাতনামা এক পুরুষ (৬০) এবং বকশিবাজার মোড় থেকে অজ্ঞাতনামা এক নারীকে ((৪৫) অচেতন অবস্থায় উদ্ধার করা হয়। পরে চিকিৎসক তাদের মৃত ঘোষণা করেন।<br/>শাহবাগ থানার উপ-পরিদর্শক (এসআই) জসিম উদ্দিন জানান, খবর পেয়ে সন্ধ্যায় হাইকোর্ট মাজার এলাকা থেকে অচেতন অবস্থায় ওই পুরুষকে উদ্ধার করে ঢাকা মেডিক্যাল কলেজ (ঢামেক) হাসপাতালে নিয়ে গেলে কর্তব্যরত চিকিৎসক তাকে মৃত ঘোষণা করেন।<br/>অপরদিকে, বকশিবাজার মোড় এলাকায় অজ্ঞাতনামা এক নারীর (৪৫) অচেতন অবস্থায় পড়ে থাকার খবর পেয়ে শাহবাগ থানার উপ-পরিদর্শক (এসআই) আশরাফুল তাকে উদ্ধার করেন। সন্ধ্যা ৭টায় ঢামেক হাসপাতালে নিয়ে গেলে কর্তব্যরত চিকিৎসক তাকে মৃত ঘোষণা করেন। নিহত নারীর পরনে ছিল প্রিন্টের শাড়ি।<br/>নিহতদের পরিচয় জানার চেষ্টা চলছে বলে জানান শাহবাগ থানার এই কর্মকর্তা। তিনি বলেন, নিহত দুজনই সম্ভবত ভবঘুরে ছিলেন। ময়নাতদন্তের জন্য তাদের মরদেহ ঢামেক হাসপাতাল মর্গে রাখা হয়েছে।</p>
      <footer>/এআইবি/আরজে/এইচআই/</footer>
    </article>
  </body>
</html>