<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/23/allerta-meteo-rovesci-e-raffiche-di-vento/1328578/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-23T17:23:11+00:00"/>
    <meta property="og:title" content="Allerta meteo: rovesci e raffiche di vento"/>
    <meta property="og:description" content="IL BOLLETTINO della Protezione civile regionale valido per il pomeriggio di domani e per tutta la giornata di lunedì"/>
  </head>
  <body>
    <article>
      <h1>Allerta meteo: rovesci e raffiche di vento</h1>
      <h2>IL BOLLETTINO della Protezione civile regionale valido per il pomeriggio di domani e per tutta la giornata di lunedì</h2>
      <address><time datetime="2019-11-23T17:23:11+00:00">23 Nov 2019, 17:23</time> by <a rel="author">Giacomo Gardini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F23%2Fallerta-meteo-rovesci-e-raffiche-di-vento%2F1328578%2F">Condividi76</a><a href="https://twitter.com/intent/tweet?text=Allerta+meteo%3A++rovesci+e+raffiche+di+vento&amp;url=https%3A%2F%2Fwww.cronachemaceratesi.it%2F2019%2F11%2F23%2Fallerta-meteo-rovesci-e-raffiche-di-vento%2F1328578%2F">Tweet</a>Email76 Condivisioni</p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2016/10/mare-in-burrasca-400x266.jpg"/>
      </figure>
      <p> </p>
      <p><b>Pioggia, vento e mareggiate: la Protezione civile ha diramato un’allerta meteo attiva dalle 14 di domani fino a tutta la giornata di lunedì. Bollino arancione per le zone dell’Ascolano e del Fermano. Nelle zone interne del Maceratese, invece, l’attenzione è alta per il rischio idrogeologico.</b> Dal pomeriggio di domani, le piogge saranno più abbondanti nelle aree interne e nell’Ascolano, con picchi locali elevati, e potranno assumere anche carattere di rovescio. Forti raffiche di vento soffieranno da sud est su tutta le Marche, e in particolare lungo le zone costiere: nel Pesarese e nell’Anconetano probabili fenomeni di burrasca e tempeste nel tardo pomeriggio di domani. Il mare sarà molto mosso nelle zone settentrionali della regione e agitato lungo tutto il litorale. La situazione resterà invariata anche nella giornata di lunedì, quando venti tesi soffieranno da est nord e nord est, con mare molto mosso su tutta l’area costiera.</p>
    </article>
  </body>
</html>