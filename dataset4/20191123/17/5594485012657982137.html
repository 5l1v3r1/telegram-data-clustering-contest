<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/shokirashcha-versiya-za-tragediyata-s-9-mladezhi-v-prokhoda-dyatlov_news711003.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-23T17:50:00+00:00"/>
    <meta property="og:title" content="Шокираща версия за трагедията с 9 младежи в прохода &quot;Дятлов&quot;"/>
    <meta property="og:description" content="Според Валентин Дегтерев не е изключено всички да са били погубени от болест с изключително малък инкубационен период"/>
  </head>
  <body>
    <article>
      <h1>Шокираща версия за трагедията с 9 младежи в прохода "Дятлов"</h1>
      <h2>Според Валентин Дегтерев не е изключено всички да са били погубени от болест с изключително малък инкубационен период</h2>
      <address>
        <time datetime="2019-11-23T17:50:00+00:00">23 Nov 2019, 17:50</time>
      </address>
      <p>https://blitz.bg/svyat/shokirashcha-versiya-za-tragediyata-s-9-mladezhi-v-prokhoda-dyatlov_news711003.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1574522620-19334667-1.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574522621-33671217.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574522624-88990921.jpg"/>
        </figure>
      </slideshow>
      <p><b>Изследовател на тайните на прохода "Дятлов" Валентин Дегтерев предложи много необичайна версия за смъртта на туристите в Северен Урал. Според него не е изключено всички да са били погубени от болест с изключително малък инкубационен период.</b><br/><br/>На страницата си във Фейсбук той споделя историята, която чул от лекаря Александър Кошевец. Мъжът, който е починал през 2008 г., е присъствал на аутопсията на част от туристите. Тогава на медиците в моргата е било казано, че трябва да се носят специални костюми, тъй като жертвите са заразени с опасна инфекция.</p>
      <figure>
        <img src="https://static.blitz.bg/documents/thumbnails/520/201911/1574522621-33671217.jpg"/>
      </figure>
      <p>Труповете имали странен цвят и излъчвали радиация. Дрехите на студентите били изпратени за експертиза.<br/><br/>Лекарите са открили инфекцията само при размразяване на телата. Преди това анализите не показали нейното присъствие.<br/><br/>При голям студ вирусът не е опасен. Процесът на заболяването е придружен от халюцинации: най-вероятно хората са имали чувство, че някой ги преследва. Поради заболяването тъканите на крайниците им са отказали, а при някои е започнала гангрена.<br/><br/>Дегтерев отбеляза, че това е само една от версиите за случилото се и не разполага с факти, които да докажат теорията му.<br/><br/>Трагедията, станала обект на разследване, се разигра в нощта на 2 февруари 1959 г. в Северен Урал. Тогава група от девет туристи - две момичета и седем младежи, сред които и ръководителят Игор Дятлов, загиват мистериозно.</p>
      <figure>
        <img src="https://static.blitz.bg/documents/thumbnails/520/201911/1574522624-88990921.jpg"/>
      </figure>
      <p>Издирването на групата започва на 16 февруари 1959 г. По-късно се оказва, че част от членовете на групата са загинали от студа, а други - от сериозни травми.<br/><br/>Версиите за причините за трагедията са многобройни - от научни до фантастични, но нито една от тях все още не е успяла да обясни не загубата на 9 човешки живота.<br/><br/>Проходът, където групата умира, сега се нарича проходът „Дятлов”.<br/> </p>
    </article>
  </body>
</html>