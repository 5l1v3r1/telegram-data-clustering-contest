<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/neoi-akadimies/article/1417847/gkarsia-prota-i-ntinamo-meta-o-olympiakos"/>
    <meta property="og:site_name" content="gazzetta.gr"/>
    <meta property="article:published_time" content="2019-11-23T17:19:58+00:00"/>
    <meta property="og:title" content="Γκαρσία: «Πρώτα η Ντιναμό, μετά ο Ολυμπιακός»"/>
    <meta property="og:description" content="Η ομάδα Κ19 του ΠΑΟΚ επικράτησε με 4-1 της ΑΕΛ, με τον Πάμπλο Γκαρσία και τους παίκτες του να έχουν στρέψει την προσοχή τους στη ρεβάνς με την Ντιναμό Κιέβου για το UEFA Youth League."/>
  </head>
  <body>
    <article>
      <h1>Γκαρσία: «Πρώτα η Ντιναμό, μετά ο Ολυμπιακός»</h1>
      <h2>Η ομάδα Κ19 του ΠΑΟΚ επικράτησε με 4-1 της ΑΕΛ, με τον Πάμπλο Γκαρσία και τους παίκτες του να έχουν στρέψει την προσοχή τους στη ρεβάνς με την Ντιναμό Κιέβου για το UEFA Youth League.</h2>
      <address><time datetime="2019-11-23T17:19:58+00:00">23 Nov 2019, 17:19</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ο Πάμπλο Γκαρσία πιστεύει ότι οι ποδοσφαιριστές του ΠΑΟΚ μπορούν να τα καταφέρουν και να ανατρέψουν την Τετάρτη (27/11) το εις βάρους του 3-0 του πρώτου αγώνα.</p>
      <p>«Στο πρώτο παιχνίδι, όσα λάθη κάναμε, τα πληρώσαμε. Τώρα πάμε για τη νίκη. Είμαστε ο ΠΑΟΚ και πιστεύουμε στην επιτυχία, αλλά και στην παρουσία του κόσμου στο γήπεδο. Πρέπει να είμαστε συγκεντρωμένοι, δεν υπάρχουν μυστικά» είπε στην κάμερα του PAOK TV και συνέχισε αναφερόμενος στη νίκη επί της ΑΕΛ:</p>
      <p>«Δεν υπάρχουν εύκολα ματς. Όλα έχουν δυσκολία. Εδώ και δυο χρόνια είμαστε αήττητοι και όλοι θέλουν να μας κερδίσουν. Εμείς παλεύουμε από την αρχή. Με δουλειά και μυαλό προσπαθούμε να πετυχαίνουμε τους στόχους μας. Έχουμε άλλα δυο δύσκολα ματς στη συνέχεια. Στην ομάδα κάνουμε συνεχώς αλλαγές. Τα παιδιά έχουν δουλέψει πολύ και τους αξίζουν συγχαρητήρια».</p>
      <p>Για τον επόμενο αγώνα πρωταθλήματος με αντίπαλο τον Ολυμπιακό υπογράμμισε: «Είναι από τα παιχνίδια που όλα τα παιδιά θέλουν να παίξουν. Θα έρθει, όμως, η ώρα να το σκεφτούμε, έχουμε ακόμα χρόνο και έναν αγώνα στην Ευρώπη πριν από αυτό...»</p>
    </article>
  </body>
</html>