<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/firenze/cronaca/maltempo-1.4902036"/>
    <meta property="og:site_name" content="La Nazione"/>
    <meta property="article:published_time" content="2019-11-23T17:07:00+00:00"/>
    <meta property="og:title" content="Maltempo in Toscana: pioggia, vento e mareggiate"/>
    <meta property="og:description" content="Codice giallo per pioggia fino alle 10 di domenica 24 novembre in tutta la Toscana; nelle aree meridionali anche il codice giallo per vento e mareggiate"/>
  </head>
  <body>
    <article>
      <h1>Maltempo in Toscana: pioggia, vento e mareggiate</h1>
      <h2>Codice giallo per pioggia fino alle 10 di domenica 24 novembre in tutta la Toscana; nelle aree meridionali anche il codice giallo per vento e mareggiate</h2>
      <address>
        <time datetime="2019-11-23T17:07:00+00:00">23 Nov 2019, 17:07</time>
      </address>
      <p>Firenze, 23 novembre 2019 - Il matempo continua.  Una profonda area depressionario proveniente da nord-ovest è in graduale spostamento verso le coste tirreniche; in arrivo un sistema frontale accompagnato da forti venti di scirocco. La Sala operativa della protezione civile regionale ha<b> esteso il codice giallo per pioggia fino alle ore 10 di domenica 24 novembre </b>e a tutta la Toscana.</p>
      <p>Esteso, sempre fino alle ore 10 di domani, anche il codice giallo per <b>vento e mareggiate</b>, limitatamente alle aree meridionali (costa, dalla foce dell'Arno, Arcipelago, bacini Fiora, Albegna e Ombrone grossetano). Oggi, sabato, piogge inizialmente sul nord-ovest e zone costiere, in graduale estensione dal pomeriggio e in particolare dalla sera al resto della regione. Attenuazione delle precipitazioni nel corso della mattinata di domani, domenica.</p>
      <p>In serata nuovo peggioramento sulle zone appenniniche e centro-nord della regione. Dal tardo pomeriggio di oggi, sabato, fino alla mattinata di domani, domenica, possibilità di locali temporali su Arcipelago, costa e grossetano. Sempre per oggi, sabato, fino alla mattinata di domani, domenica, forte vento di scirocco in Arcipelago (temporaneamente anche molto forti), lungo la costa centro-meridionale e immediato entroterra, e sull'Appennino settentrionale. Dalla tarda mattinata di domani, domenica, graduale attenuazione. Dalla sera nuova rotazione a nord-est e intensificazione sulle zone appenniniche. </p>
      <p> </p>
      <p> </p>
      <p>© Riproduzione riservata</p>
    </article>
  </body>
</html>