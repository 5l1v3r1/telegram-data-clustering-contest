<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392380-%d7%90%d7%a8%d7%94%d7%91-%d7%9e%d7%96%d7%94%d7%99%d7%a8%d7%94-%d7%90%d7%99%d7%a8%d7%90%d7%9f-%d7%9e%d7%aa%d7%9b%d7%a0%d7%a0%d7%aa-%d7%9e%d7%aa%d7%a7%d7%a4%d7%94-%d7%92%d7%93%d7%95%d7%9c%d7%94"/>
    <meta property="og:site_name" content="סרוגים"/>
    <meta property="article:published_time" content="2019-11-23T17:10:43+00:00"/>
    <meta property="og:title" content="ארה&quot;ב מזהירה: &quot;איראן מתכננת מתקפה גדולה&quot;"/>
    <meta property="og:description" content="מפקד כוחות הצבא האמריקני במזרח התיכון הזהיר כי איראן מתכננת מתקפה גדולה נוספת במזרח התיכון. לדבריהם, מדובר בתקיפה בסדר גודל הזהה לזה נגד מחסני הנפט..."/>
  </head>
  <body>
    <article>
      <h1>ארה"ב מזהירה: "איראן מתכננת מתקפה גדולה"</h1>
      <h2>מפקד כוחות הצבא האמריקני במזרח התיכון הזהיר כי איראן מתכננת מתקפה גדולה נוספת במזרח התיכון. לדבריהם, מדובר בתקיפה בסדר גודל הזהה לזה נגד מחסני הנפט בסעודיה בספטמבר האחרון</h2>
      <address><time datetime="2019-11-23T17:10:43+00:00">23 Nov 2019, 17:10</time> by <a rel="author">, חדשות סרוגים</a></address>
      <p>חשש בארה"ב: מפקד כוחות הצבא האמריקני במזרח התיכון הזהיר כי איראן מתכננת בימים אלו מתקפה גדולה נוספת במזרח התיכון – כך דווח היום (שבת) בעיתון הניו יורק טיימס. על פי הדיווח, בארה"ב מעריכים כי מדובר במתקפה בסדר גודל זהה לתקיפת מתקן הנפט שנרשמה בסעודיה לפני חודשיים.</p>
      <p>"לפי דעתי יש סבירות מאוד גבוהה שאיראן תתקוף שוב. זה המסלול בו אנו נמצאים בעת הנוכחית" אמר הגנרל האמריקני. "המתקפה על מתקני הנפט הסעודים הייתה עזת מצח, ותפסה את כולם לא מוכנים. סביר להניח שהיא תנסה לעשות משהו כזה שוב". עוד אמר כי תגבור הכוחות האמריקניים במפרץ הפרסי נועד למנוע תקיפה כזאת, אך ייתכן שזה לא יספיק כדי להרתיע את הכוחות האיראניים.</p>
      <p>הבכיר הצבאי לא פירט או סיפק ראיות על כך שאיראן אכן מתכננת מתקפה נוספת, אך אמר כי כוחות הביון והמודיעין האמריקניים העריכו כי הסיכויים להיתכנות של מתקפה כזו גבוהה. "איראן תחת לחץ עצום, והיא מנסה להתגרות בארה"ב ולגרור אותה ככל האפשר – עד שתגיב צבאית כנגדה". טען. "ארה"ב דבקה בנכונותה להגן על בעלות בריתה במפרץ הפרסי, למרות השינוי במדיניות של ממשל טראמפ".</p>
      <p>כזכור, בספטמר האחרון נשיא ארה"ב דונלד טראמפ אישר לשלוח כוחות צבא אמריקנים לסעודיה ולאזור המפרץ הפרסי על מנת לחזק את יכולות ההגנה האווירית שלה, זאת על רקע התקיפות שאירעו בשטחה של סעודיה והביאו להשבתתם של מתקני נפט רבים במדינה.</p>
    </article>
  </body>
</html>