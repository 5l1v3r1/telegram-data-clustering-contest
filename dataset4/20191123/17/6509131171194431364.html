<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321875/Uitslagen-zaterdagvoetbal-Eerste-seizoenszege-KHC-Dieze-West-verliest-ongeslagen-status"/>
    <meta property="og:site_name" content="RTV Oost"/>
    <meta property="article:published_time" content="2019-11-23T17:57:41+00:00"/>
    <meta property="og:title" content="Uitslagen zaterdagvoetbal: Eerste seizoenszege KHC, Dieze West verliest ongeslagen status"/>
    <meta property="og:description" content="Op deze frisse novemberdag stond er weer een speelronde op het programma in het amateurvoetbal. Daarin wist KHC eindelijk de eerste overwinning van het seizoen te pakken en ging Dieze West voor het eerst onderuit."/>
  </head>
  <body>
    <article>
      <h1>Uitslagen zaterdagvoetbal: Eerste seizoenszege KHC, Dieze West verliest ongeslagen status</h1>
      <address>
        <time datetime="2019-11-23T17:57:41+00:00">23 Nov 2019, 17:57</time>
      </address>
      <slideshow>
        <figure>
          <img src="https://imgo.rgcdn.nl/6d944bd5a52c43ab90943d2a67855704/opener/Uitslagen-Foto-Eigen-foto.jpg?v=U-zBS4ZPxybth2nNHEtUDA2"/>
        </figure>
        <figure>
          <img src="https://imgo.rgcdn.nl/6d944bd5a52c43ab90943d2a67855704/opener/Uitslagen-Foto-Eigen-foto.jpg?v=U-zBS4ZPxybth2nNHEtUDA2"/>
        </figure>
        <figcaption>Uitslagen (Foto: Eigen foto)</figcaption>
      </slideshow>
      <p>Op deze frisse novemberdag stond er weer een speelronde op het programma in het amateurvoetbal. Daarin wist KHC eindelijk de eerste overwinning van het seizoen te pakken en ging Dieze West voor het eerst onderuit. </p>
      <p>In de <a href="https://www.rtvoost.nl/sport/uitslagen-en-standen#!/klasse/2796">1e klasse D</a> behield SVZW de koppositie, maar de ploeg uit Wierden wist niet te winnen. Op bezoek bij Go Ahead Kampen werd met 2-2 gelijkgespeeld. Stadgenoot KHC greep de eerste zege van het seizoen door Hierden in de kelderkraker met ruime marge te verslaan. </p>
      <p>De topper in de <a href="https://www.rtvoost.nl/sport/uitslagen-en-standen#!/klasse/2798">2e klasse H</a> tussen Hulzense Boys en Sparta Enschede is een prooi geworden voor de thuisploeg. In Hulzen werd het 3-0 en daardoor neemt Hulzense Boys de koppositie over van WFV, dat in eigen huis verrassend met 2-3 onderuit ging tegen PH. </p>
      <p>In de <a href="https://www.rtvoost.nl/sport/uitslagen-en-standen#!/klasse/2801">3e klasse C</a> wisten alle Overijsselse ploegen knap een driepunter te noteren. Zowel Zwolsche Boys, dat met grote cijfers won, als HTC, SC Rouveen en Olympia'28 boekten een zege. </p>
      <p>Dieze West is de ongeslagen status kwijt in de <a href="https://www.rtvoost.nl/sport/uitslagen-en-standen#!/klasse/2805">4e klasse D</a>. De ploeg uit Zwolle verloor in eigen huis met 1-2 van 't Harde. In dezelfde klasse wist achtervolger 's Heerenbroek wél te winnen en deed dat met grote cijfers bij VSW. </p>
      <p>In de <a href="https://www.rtvoost.nl/sport/uitslagen-en-standen#!/klasse/2807">4e klasse E</a> kende koploper Blauw Wit'66 geen moeite met SVV'56, want het werd maar liefst 7-1. Onderin bleven stadgenoten SV Rijssen en SV Rijssen zonder zege, want beide gingen ze onderuit. </p>
      <p>Bekijk <a href="https://www.rtvoost.nl/sport/uitslagen-en-standen#!/">hier</a> alle uitslagen in het zaterdagamateurvoetbal. </p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Uitslagen+zaterdagvoetbal%3a+Eerste+seizoenszege+KHC%2c+Dieze+West+verliest+ongeslagen+status">06 - 57 03 33 33</a>.</aside>
    </article>
  </body>
</html>