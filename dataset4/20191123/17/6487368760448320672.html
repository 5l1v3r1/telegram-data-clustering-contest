<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/hazai_sztar/draga-orokosok-rujder-vivien/"/>
    <meta property="og:site_name" content="FEMINA"/>
    <meta property="article:published_time" content="2019-11-23T17:40:05+00:00"/>
    <meta property="og:title" content="Meglepő, a Drága örökösök színésznője ki után kapta a nevét - Kiborult miatta a nagymamája"/>
    <meta property="og:description" content="Rujder Vivien nevének nem mindennapi története van."/>
  </head>
  <body>
    <article>
      <h1>Meglepő, a Drága örökösök színésznője ki után kapta a nevét - Kiborult miatta a nagymamája</h1>
      <h2>Rujder Vivien nevének nem mindennapi története van.</h2>
      <address><time datetime="2019-11-23T17:40:05+00:00">23 Nov 2019, 17:40</time> by <a rel="author">Szántó Nóra</a></address>
      <p><b>Rujder Vivien,</b> a Drága örökösök Tamarája nem akárki után kapta a nevét, egy hollywoodi sztár filmszerepe ihlette meg édesanyját a névadás terén - nagymamája legnagyobb bánatára. A filmbeli karakter ugyanis éjszakai pillangóként dolgozik. </p>
      <p>A csinos színésznő Mucsi Zoltánnal, régi kollégájával és egyben nagyon jó barátjával beszélgetett a Katona József Színház színpadán a <a href="https://www.youtube.com/watch?v=FP3-1FQAKPY&amp;t=90s">Csak neked mondom</a> című beszélgetős produkció keretein belül. Nagyon intim, felszabadult hangulatban meséltek a közös munkáról, heccelték egymást, és néhány bennfentes infót is elárultak, például azt, hogy Mucsi Zoltán eleinte nem kifejezetten kedvelte a színésznőt, de aztán hamar rájött, kolléganője milyen humoros, pozitív és szorgalmas ember.</p>
      <p>Arról is sztorizott a két színész, hogy mennyi közös kapcsolódási pont van az életükben: mindketten vidékről származnak és külsőre hasonlítanak kicsit egymásra. Az orruk a védjegyükké vált a forgatások alatt, emiatt egy becenevet is kapott a színésznő, kollégája csak "csőrinek" hívja.</p>
      <figure>
        <img src="https://kep.cdn.indexvas.hu/1/0/3032/30322/303226/30322609_2239ffbf5d716195178cfa56ca99a8ba_wm.png"/>
        <figcaption>
          <cite>Fotó: Katona József Színház/Csak neked mondom</cite>
        </figcaption>
      </figure>
      <p>A beszélgetés közben vicces történeteket meséltek gyerekkorukról. Az egyik ilyen sztori fedte fel Rujder Vivien nevének eredetét.</p>
      <p>- December 26-án születtem, aznap ment a tévében a Micsoda nő!, amiben, ugye, Julia Roberts játssza a főszerepet, és a neve Vivien. A nagymamám nagyon kiakadt, hogy hogy lehet pont egy ilyen szerepet megformáló színésznő után elnevezni az unokáját. Ő adta a második nevemet, az Annát, így lettem Rujder Vivien Anna. Egész életében csak Annának vagy Pannikának hívott engem.</p>
      <h3>Varga Izabella tinédzserkori képei</h3>
      <p>A színésznő csupán 25 éves volt, amikor megkapta a Barátok közt szerepét, így nagyon fiatalon megismerhette az arcát az egész ország. Különleges szépségére már akkor többen felfigyeltek.</p>
      <figure>
        <img src="https://kep.index.hu/1/0/2881/28816/288161/28816119_2210159_1e22e5edcbd98c06d343ec5f9c5cb33b_wm.jpg"/>
        <figcaption>
          <a href="https://femina.hu/hazai_sztar/varga-izabella-fiatalon-foto/">Nézegess képeket! 5 kép<br/><b>Varga Izabella már tinédzserként is gyönyörű volt - Felismered régi fotóin a Barátok közt sztárját?</b></a>
        </figcaption>
      </figure>
    </article>
  </body>
</html>