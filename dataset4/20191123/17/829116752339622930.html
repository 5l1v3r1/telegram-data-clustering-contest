<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191123-orsi-gergely-negy-alpolgarmesternek-szorja-ki-a-tobb-szaz-millio-forint-kozpenzt.html"/>
    <meta property="og:site_name" content="Origo"/>
    <meta property="article:published_time" content="2019-11-23T17:17:00+00:00"/>
    <meta property="og:title" content="A fideszes polgármesternek egy is elég volt, a szocialistának négy alpolgármester kell a második kerületben"/>
    <meta property="og:description" content="Ez több száz millió forintot többletkiadást okoz a kerületnek. A helyi Fidesz tiltakozott a döntés ellen."/>
  </head>
  <body>
    <article>
      <h1>A fideszes polgármesternek egy is elég volt, a szocialistának négy alpolgármester kell a második kerületben</h1>
      <address><time datetime="2019-11-23T17:17:00+00:00">23 Nov 2019, 17:17</time> by <a rel="author">Both Hunor</a></address>
      <p>
        <b>Ahogy a többi, baloldal átvett kerületi önkormányzatban, úgy a II. kerületben is elkezdődött a pénzszórás. Hiszen az volt az első dolga az újdonsült baloldali városvezetésnek, hogy kibővítse az apparátusát, vélhetően abból a célból, hogy így fizesse ki az új polgármester, Őrsi Gergely a politikai szövetségeseit a támogatásukért cserébe. Ezzel az öt éves ciklusra vetítve több száz millió forint többletköltséget okozott a kerületnek az új baloldali városvezetés, amely ellen a kisebbségbe került, helyi Fidesz-KDNP tiltakozott is - írja cikkében a <a href="https://pestisracok.hu/a-masodik-keruletben-is-bedurrant-az-ellenzeki-a-penzszivattyu/">Pesti Srácok.</a></b>
      </p>
      <p>Míg eddig a fideszes polgármesternek elegendő volt egyetlen alpolgármester, <br/><mark>addig Őrsi Gergely szocialista polgármester négy alpolgármestert nevezett ki.</mark></p>
      <figure>
        <img src="https://cdn.nwmgroups.hu/s/img/i/1911/2019112337.jpg?w=644&amp;h=386"/>
        <figcaption>Örsi Gergely, a II. kerület szocialista polgármestere<cite>Forrás: Pesti Srácok</cite></figcaption>
      </figure>
      <p>A testületben kisebbségbe került kormánypárti képviselők egyet nem értésüket fejezték ki azzal kapcsolatban, hogy Őrsi Gergely szocialista polgármester négy alpolgármester megválasztására tett javaslatot.</p>
      <blockquote>A pártpolitikai osztozkodáson kívül semmi nem indokolja, hogy az elmúlt 13 évhez képest megnégyszereződjön a tisztséget betöltők száma, ami az ötéves ciklusra vetítve több száz millió forintos többletköltséget jelent."</blockquote>
      <p>– kommentálta Facebook-oldalán az ügyet a kerületi Fidesz.</p>
      <aside>A rendelet meg is jelent a kerület honlapján, így már semmi akadálya, hogy százmilliókat költsön a szocialista Őrsi közpénzből a felszaporodott alpolgármesterek juttatására.</aside>
      <p>Az intézkedés nem példa nélküli: az ellenzéki városvezetők <a href="https://www.origo.hu/itthon/20191028-pesterzsebet-ellenzeki-szovetseg.html">Pesterzsébeten</a> és <a href="https://www.origo.hu/itthon/20191106-niedermuller-azon-sajnalkozik-hogy-nincs-mar-mszmp.html">Erzsébetvárosban</a> is saját fizetésük emelésével kezdték meg városvezetői karrierjüket. Mindeközben több ellenzéki kerület is az elítélt bűnözőt, <a href="https://www.origo.hu/itthon/20191112-szombathely-czegledycsaba-momentum-oroszanna.html">Czeglédy Csabát foglalkoztatja</a>, Zuglóban pedig a szocialisták tovább folytatják a parkolási mutyit, ezúttal <a href="https://www.origo.hu/itthon/20191113-zuglo-soroksar-onkormanyzat.html">Horváth Csaba vezetésével</a>.</p>
    </article>
  </body>
</html>