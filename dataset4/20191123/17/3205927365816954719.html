<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/volei/294203-me-kekthmenh-taxythta"/>
    <meta property="og:site_name" content="gavros.gr"/>
    <meta property="article:published_time" content="2019-11-23T17:23:00+00:00"/>
    <meta property="og:title" content="Με κεκτημένη ταχύτητα!"/>
    <meta property="og:description" content="Άνετος και ωραίος ο Ολυμπιακός επικράτησε με 3-0 σετ του Εθνικού Αλεξανδρούπολης στο «Μελίνα Μερκούρη» και έτσι συνέχισε την αήττητη πορεία του στη Volleyleague. "/>
  </head>
  <body>
    <article>
      <h1>Με κεκτημένη ταχύτητα!</h1>
      <address>
        <time datetime="2019-11-23T17:23:00+00:00">23 Nov 2019, 17:23</time>
      </address>
      <p>Χωρίς να αντιμετωπίσει την παραμικρή δυσκολία και με τον Φερνάντο Μουνιόθ Μπενίτεθ να δίνει χρόνο συμμετοχής σε παίκτες που δεν είχαν παίξει αρκετά, ο Ολυμπιακός δεν αντιμετώπισε κανένα πρόβλημα κόντρα στον Εθνικό Αλεξανδρούπολης.</p>
      <p>Οι «ερυθρόλευκοι» επικράτησαν με 3-0 σετ στο «Μελίνα Μερκούρη» και έτσι συνέχισαν την αήττητη πορεία τους στο πρωτάθλημα της Volleyleague, χωρίς μάλιστα σε ένα ακόμα ματς να χάσουν σετ.</p>
      <p>Ο Ολυμπιακός ξεκίνησε το ματς με τους Παπαλεξίου, Στιβαχτή, Ανδρεάδη, Ασπιώτη, Κουμεντάκη, Ριζόπουλο και μπήκε δυνατά, προηγούμενος γρήγορα με 5-2 με τους φιλοξενούμενους να μειώνουν σε 5-4. Στο σημείο αυτό οι «ερυθρόλευκοι» με ένα νέο 4-0 σερί έφτασαν στο 9-4 με τον Ανδρεάδη με τον τεχνικό των φιλοξενούμενων να καλεί το πρώτο του τάιμ άουτ. Με άσσο του Ανδρεάδη οι Πειραιώτες έφτασαν στο 12-6 και στην εξέλιξη του σετ, διατήρησε το προβάδισμα φτάνοντας άνετα σε 19 λεπτά στο 25-13, χάρη στο οποίο προηγήθηκε με 1-0 στα σετ.</p>
      <p>Η ίδια εικόνα επικράτησε και στο 2ο σετ με τον Ολυμπιακό να έχει τον απόλυτο έλεγχο και να μην συναντάει δυσκολίες. Στη διάρκεια του ο Ασπιώτης σημείωσε 7 πόντους με 4/8 επιθέσεις, 2 άσσους και ένα μπλοκ και έφτασε στους 12 συνολικά. Ακολούθησε με 6 πόντους στο σετ, ο Παπαλεξίου για τον Ολυμπιακό που έφτασε σε 22 λεπτά στο 25-19 και μέσα σε 41’ συνολικά στο 2-0 σετ! Στο 3ο σετ δεν άλλαξε κάτι ουσιαστικό με τον Θρύλο να φτάνει στο 25-20 και την τελική επικράτηση με 3-0 σετ!</p>
      <p><b>Τα σετ: </b>3-0 σε 63’. 25-13 (19’), 25-19 (22’), 25-20 (20')</p>
      <p>
        <b>Η διακύμανση:</b>
      </p>
      <p><b>1ο σετ:</b> 8-4, 16-7, 21-12, 25-13</p>
      <p>2ο σετ: 8-3, 16-11, 21-15, 25-19</p>
      <p><b>3ο σετ:</b> 8-4, 16-12, 21-18 , 25-20</p>
      <p>
        <i>Οι πόντοι του Ολυμπιακού προήλθαν προήλθαν: 9 άσσοι, 48 επιθέσεις, 7 μπλοκ, 11 λάθη αντιπάλων και του M.Γ.Σ.Εθνικός Αλεξανδρούπολης οι πόντοι προήλθαν: 1 άσσος, 26 επιθέσεις, 5 μπλοκ, 20 λάθη αντιπάλων.</i>
      </p>
      <p><b>OΛΥΜΠΙΑΚΟΣ (Φερνάντο Μουνιόθ Μπενίτεθ):</b> Παπαλεξίου 9π. (8/19επ., μπλοκ), Στιβαχτής 2 (2 άσσοι), Ανδρεάδης 10 (5/9επ., 2μπλοκ, 3 άσσοι), Ασπιώτης 19 (14/23επ., 3 μπλοκ, 2 άσσοι), Κουμεντάκης 15 (13/19επ., 2 άσσοι, 74%υπ., 48%αρ.), Ριζόπουλος 9 (8/13επ., 1 μπλοκ, 60%υπο, 60%αρ.) / Κοκκινάκης (67%υπ., 67%αρ.), Τζιάβρας (λ. -33%υπ., 33%αρ.).</p>
      <p><b>Μ.Γ.Σ. Εθνικός Αλεξανδρούπολης (Γιώργος Ανδραβίζος):</b> Κ.Δαλακούρας 11 (11/29επ. 36%υπ., 29%αρ.), Τσιουτσιουλούδης 3 (1/3επ., 2 μπλοκ), Χατζόπουλος 4 (2/5επ., 2 μπλοκ), Παπάζογου. Πιτακούδης 8 (7/16επ., 1 μπλοκ), Χρηστουηλίας 6 (5/11επ., 1 άσσος, 25%υπ., 25%αρ.) / Κοντοστάθης (λ. - 40%υπ., 35%αρ.), Μπίκος, Αντωνιάδης.</p>
      <related>
        <h4>Διαβάστε επίσης</h4>
        <a href="https://www.gavros.gr/article/volei/294219-perase-kai-apo-thn-hlioypolh"/>
        <a href="https://www.gavros.gr/article/volei/294213-laquo-eykairia-na-paroyn-xrono-ki-alloi-paiktes-raquo"/>
        <a href="https://www.gavros.gr/article/volei/294191-gia-to-apolyto-sto-bolei-gynaikwn"/>
        <a href="https://www.gavros.gr/article/volei/294185-apo-to-papastrateio-sto-laquo-melina-merkoyrh-raquo"/>
      </related>
    </article>
  </body>
</html>