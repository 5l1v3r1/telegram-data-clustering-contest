<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159229_1109.html"/>
    <meta property="og:site_name" content="Novsport"/>
    <meta property="article:published_time" content="2019-11-23T17:47:00+00:00"/>
    <meta property="og:title" content="Марселиньо: Искам да завършим шампионата без загуба"/>
    <meta property="og:description" content="&quot;Трябва да сме мотивирани на най-високо ниво, чакат ни тежки мачове&quot;"/>
  </head>
  <body>
    <article>
      <h1>Марселиньо: Искам да завършим шампионата без загуба</h1>
      <address>
        <time datetime="2019-11-23T17:47:00+00:00">23 Nov 2019, 17:47</time>
      </address>
      <p>Плеймейкърът на Лудогорец Марселиньо похвали тима на Локомотив (Пловдив) след срещата между двата отбора в Разград, която завърши 2:1 в полза на орлите.<br/><br/>“Много трудна победа срещу изключително добре организиран отбор. През първото полувреме те имаха повече положения от нас. През второто ние имахме. Най-важното е, че спечелихме и продължаваме напред."<br/><br/>"Те започнаха много силно. Играхме срещу втория в класирането, който си мисли, че може да стане шампион. И ние така влязохме в мача."<br/><br/>"Вкъщи винаги играем силно, вече много време сме без загуба тук в българското първенство. Искам така да си остане до края на шампионата."<br/><br/>"Трябва да сме мотивирани на най-високо ниво, защото през следващите 15-20 дни имаме много тежки мачове - срещу ЦСКА в София, ЦСКА (Москва)”, каза Марселиньо.</p>
    </article>
  </body>
</html>