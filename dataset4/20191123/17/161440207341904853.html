<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/sulcis-iglesiente/2019/11/23/hashish-e-marijuana-in-classe-a-carbonia-nei-guai-due-giovani-136-956254.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-23T17:31:47+00:00"/>
    <meta property="og:title" content="Hashish e marijuana in classe a Carbonia, nei guai due giovanissimi"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">droga</h6>
      <h1>Hashish e marijuana in classe a Carbonia, nei guai due giovanissimi</h1>
      <h2>Il 18enne e il 19enne sono stati individuati dai cani antidroga</h2>
      <address><time datetime="2019-11-23T17:31:47+00:00">23 Nov 2019, 17:31</time> by <a rel="author" href="https://www.unionesarda.it/autore/andrea_scano/311" target="_blank">Andrea Scano</a></address>
      <p>La droga è stata trovata in aula nel corso della ricreazione: questa mattina i carabinieri della compagnia di Carbonia hanno effettuato un servizio di contrasto del fenomeno dell'uso di sostanze stupefacenti da parte dei più giovani.</p>
      <p>Nello specifico l'attenzione è stata rivolta agli istituti scolastici superiori della città e ha interessato tutte le classi di due scuole.</p>
      <p>Sono state impiegate unità cinofile antidroga della Guardia di finanza sia all'esterno degli edifici che all'interno delle aule: sorpresi due studenti che sono stati segnalati quali assuntori di droghe.</p>
      <p>Si tratta di un 18enne di Carbonia, trovato in possesso di mezzo grammo di marijuana, e un 19enne anche lui di Carbonia, in possesso di hashish.</p>
      <p>I due sono stati controllati dai carabinieri dopo essere stati intercettati dai cani antidroga.</p>
    </article>
  </body>
</html>