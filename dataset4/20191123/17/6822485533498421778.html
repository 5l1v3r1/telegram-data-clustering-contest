<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902147.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-23T17:57:00+00:00"/>
    <meta property="og:title" content="اجتماع بزرگ مردم تهران در حمایت از اقتدار و امنیت کشور/ دوشنبه به یاد ماندنی"/>
    <meta property="og:description" content="به گزارش الف، شورای هماهنگی تبلیغات اسلامی از عموم آحاد و اقشار مختلف مردم بصیر و همیشه در صحنۀ تهران دعوت کرد تا با حضور حماسی و معنوی خود بار دیگر از اقتدار و امنیت کشور و کیان نظام مقدس جمهوری اسلامی ایران حمایت کرده و بیزاری و انزجار خود را نسبت به آشوب طلبان و اشرار اعلام و اقدامات خرابکارانه و خلاف نظم و امنیت عمومی را به شدت محکوم کنند."/>
  </head>
  <body>
    <article>
      <h1>اجتماع بزرگ مردم تهران در حمایت از اقتدار و امنیت کشور/ دوشنبه به یاد ماندنی</h1>
      <address>
        <time datetime="2019-11-23T17:57:00+00:00">23 Nov 2019, 17:57</time>
      </address>
      <p>شورای هماهنگی تبلیغات اسلامی از عموم آحاد و اقشار مختلف مردم بصیر و همیشه در صحنۀ تهران دعوت کرد تا با حضور حماسی و معنوی خود بار دیگر از اقتدار و امنیت کشور و کیان نظام مقدس جمهوری اسلامی ایران حمایت کرده و بیزاری و انزجار خود را نسبت به آشوب طلبان و اشرار اعلام نمایند.</p>
      <p>به گزارش الف، شورای هماهنگی تبلیغات اسلامی از عموم آحاد و اقشار مختلف مردم بصیر و همیشه در صحنۀ تهران دعوت کرد تا با حضور حماسی و معنوی خود بار دیگر از اقتدار و امنیت کشور و کیان نظام مقدس جمهوری اسلامی ایران حمایت کرده و بیزاری و انزجار خود را نسبت به آشوب طلبان و اشرار اعلام و اقدامات خرابکارانه و خلاف نظم و امنیت عمومی را به شدت محکوم کنند.</p>
      <p>متن اطلاعیه به شرح زیر است:</p>
      <p>«بسم الله الرحمن الرحیم»</p>
      <p>در پاسخ به درخواست ها و تماس های مکرّر برگرفته از دیانت، بصیرت و دشمن شناسیِ اقشار مردم شریف و ولایتمدار تهران اعم از هیأت مذهبی، اصناف و بازاریان، طلاب و روحانیّت معظم و دیگر تشکّل‌های مردم نهاد، به آگاهی می رساند؛  تجمع حماسی مردمی در لبیک به مقتدای عظیم الشأن امّت اسلامی، مقام معظم رهبری «مدظله العالی» و حمایت از اقتدار و امنیت کشور در برابر شرارت های آشوب گران و دسیسه آمریکایی – صهیونیستی و مزدوران استکبار؛ رأس ساعت 14:30 روز دوشنبه چهارم آذرماه 1398 با حضور پرشور و حماسی آحاد مردم فهیم و زمان شناس تهران و با سخنرانی سردار سرلشکر پاسدار دکتر حسین سلامی فرمانده محترم کل سپاه پاسداران انقلاب اسلامی در میدان انقلاب اسلامی و خیابان های اطراف برگزار خواهد شد.</p>
      <p>شورای هماهنگی تبلیغات اسلامی، از عموم آحاد و اقشار مختلف مردم بصیر و همیشه در صحنۀ تهران دعوت کرد تا با حضور حماسی و معنوی خود بار دیگر از اقتدار و امنیت  کشور و کیان نظام مقدس جمهوری اسلامی ایران حمایت کرده و بیزاری و انزجار خود را نسبت به آشوب طلبان و اشرار اعلام و اقدامات خرابکارانه و خلاف نظم و امنیت عمومی را به شدت محکوم کنند.</p>
      <p>شایان ذکر است با توجه به استقبال گسترده مردم انقلابی، محل تجمع از ساعت 9:30 صبح روز دوشنبه چهارم آذر ماه در میدان امام حسین علیه السلام  به ساعت 14:30 همان روز در میدان انقلاب اسلامی تغییر یافته است.</p>
      <p>** تصویر نمایه: راهپیمایی امروز ارومیه</p>
    </article>
  </body>
</html>