<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/apefyge_to_kazo_me_leganes_h_mpartselona-589167/"/>
    <meta property="og:site_name" content="Real.gr"/>
    <meta property="article:published_time" content="2019-11-23T17:12:00+00:00"/>
    <meta property="og:title" content="H άποψη του Παναγιώτη Φασούλα για την απουσία του Ολυμπιακού από την Basket League"/>
    <meta property="og:description" content="Έστω και δύσκολα, η Μπαρτσελόνα πέρασε με 2-1 από την έδρα της Λεγανές και συνεχίζει να οδηγεί την κούρσα στη La Liga μετά από 14 αγωνιστικές."/>
  </head>
  <body>
    <article>
      <h1>
        <a href="https://www.real.gr/athlitismos/arthro/h_apopsi_tou_panagioti_fasoula_gia_tin_apousia_tou_olympiakou_apo_tin_basket_league-589166/">H άποψη του Παναγιώτη Φασούλα για την απουσία του Ολυμπιακού από την Basket League</a>
      </h1>
      <address><time datetime="2019-11-23T17:12:00+00:00">23 Nov 2019, 17:12</time> by <a rel="author">filathlos.gr</a></address>
      <p>
        <b>Έστω και δύσκολα, η Μπαρτσελόνα πέρασε με 2-1 από την έδρα της Λεγανές και συνεχίζει να οδηγεί την κούρσα στη La Liga μετά από 14 αγωνιστικές.</b>
      </p>
      <p>Στο 2ο λεπτό ο Τερ Στέγκεν έκανε λάθος και ο Μπραϊθγουάιτ έκανε το σουτ, αλλά αστόχησε. Όμως, στο 12’ ο Εν Νεσίρι μπήκε από δεξιά και με φοβερό αριστερό πλασέ έκανε το 1-0.</p>
      <p>Μάλιστα, στο 15’ η Λεγανές έχασε νέα ευκαιρία με τον Όσκαρ, ενώ στο 23’ ο Κουεγιάρ είπε «όχι» σε σουτ του Σουάρες, όπως έκανε και στο 31’ μετά από όμορφο πλασέ του Ουρουγουανού.</p>
      <p>Στο 45’ ο Εν Νεσίρι έγινε ξανά απειλητικός, αλλά από ιδανικό σημείο πλάσαρε άστοχα.</p>
      <p>Η Μπαρτσελόνα μπήκε δυνατά στην επανάληψη και στο 53ο λεπτό ο Μέσι εκτέλεσε το φάουλ, με τον Σουάρες με κεφαλιά από κοντά να κάνει το 1-1.</p>
      <p>Στο 66’ το σουτ του Εράσο πέρασε λίγο έξω, ενώ στο 79’ ο Τερ Στέγκεν μπλόκαρε το σουτ του Πέρεθ.</p>
      <p>Στο 79’, μετά από κόρνερ, η μπάλα βρήκε στον Πέρεθ, στρώθηκε στον Βιδάλ και εκείνος από κοντά πλάσαρε για το 1-2.</p>
      <p>Στο 91’ η Μπαρτσελόνα βγήκε ιδανικά στην κόντρα, αλλά ο Ντεμπελέ έκανε τραγικό τελείωμα από κοντά.</p>
      <p><b>Λεγανές:</b> Κουεγιάρ, Ροσάλες, Σιόβας, Μπουστίνθα, Σίλβα, Μέσα (84’ Ταρίν), Όσκαρ Ροντρίγκες (61’ Εράσο), Ομερουό (84’ Καρίγιο), Μπραϊθγουάιτ, Εν Νεσίρι, Ρουμπέν Πέρεθ.</p>
      <p><b>Μπαρτσελόνα:</b> Τερ Στέγκεν, Φίρπο, Πικέ, Ουμτιτί, Μπούσκετς (57’ Βιδάλ), Βαγκέ, Ντε Γιονγκ (70’ Φάτι), Μέσι, Σουάρες, Ντεμπελέ, Γκριεζμάν (57’ Ράκιτιτς).</p>
    </article>
  </body>
</html>