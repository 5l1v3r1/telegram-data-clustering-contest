<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/firmino-houdt-liverpool-op-titelkoers/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T17:07:40+00:00"/>
    <meta property="og:title" content="Firmino houdt Liverpool op titelkoers"/>
    <meta property="og:description" content="Koploper Liverpool heeft in de Premier League het 2e puntenverlies van dit seizoen ternauwernood kunnen afwenden. De uitwedstrijd bij Crystal Palace leverde een 2-1-overwinning op. Daarmee voert Liverpool de druk op op achtervolger Manchester City, dat later op zaterdag tegen Chelsea aantreedt. Goals na pauze Alle doelpunten vielen in de 2e helft. Sadio Mané bezorgde…"/>
  </head>
  <body>
    <article>
      <h1>Firmino houdt Liverpool op titelkoers</h1>
      <address><time datetime="2019-11-23T17:07:40+00:00">23 Nov 2019, 17:07</time> by <a rel="author">https://www.facebook.com/SjorsTanis1</a></address>
      <p>
        <b>Koploper Liverpool heeft in de Premier League het 2e puntenverlies van dit seizoen ternauwernood kunnen afwenden. De uitwedstrijd bij Crystal Palace leverde een 2-1-overwinning op.</b>
      </p>
      <p>Daarmee voert Liverpool de druk op op achtervolger Manchester City, dat later op zaterdag tegen Chelsea aantreedt.<br/><br/><b>Goals na pauze</b><br/>Alle doelpunten vielen in de 2e helft. Sadio Mané bezorgde Liverpool vlak na rust met het nodige fortuin een voorsprong. Zijn schot ging via beide palen over de doellijn en een poging van Patrick van Aanholt om de bal nog weg te werken mislukte. Wilfried Zaha leek Liverpool met een doelpunt in de 82e minuut puntenverlies te bezorgen, maar de veerkrachtige ploeg van Jürgen Klopp herstelde zich knap. Een paar minuten later maakte Roberto Firmino er 1-2 van, al had hij daarbij wel de nodige hulp van de defensie van Palace.<br/><br/>Liverpool heeft dit seizoen alleen niet weten te winnen bij Manchester United (1-1).<br/><br/><b>Leicester blijft maar winnen, fraaie zege Krul</b><br/>De 2e plaats blijft ook na vandaag in de handen van Leicester City, dat bij Brighton zijn 5e competitiezege op rij boekte (0-2). Tim Krul won met zijn club Norwich City knap op bezoek bij Everton (0-2), terwijl Nathan Aké een nederlaag van Bournemouth tegen Wolverhampton Wanderers (1-2) niet kon voorkomen.<br/><br/><b>Overige uitslagen</b><br/>Watford - Burnley 0-3<br/>Arsenal - Southampton 1-2</p>
    </article>
  </body>
</html>