<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apoel/pablobits-gia-fan-persi-ronalntinio-kai-liberpoyl"/>
    <meta property="og:site_name" content="24sports.com.cy"/>
    <meta property="article:published_time" content="2019-11-23T17:19:00+00:00"/>
    <meta property="og:title" content="Πάβλοβιτς για Φαν Πέρσι, Ροναλντίνιο και Λίβερπουλ"/>
    <meta property="og:description" content="Στο επίσημο match-programme του ΑΠΟΕΛ για τον αγώνα με την Πάφο φιλοξενείται μια ενδιαφέρουσα συνέντευξη του Πάβλοβιτς."/>
  </head>
  <body>
    <article>
      <h1>Πάβλοβιτς για Φαν Πέρσι, Ροναλντίνιο και Λίβερπουλ</h1>
      <h2>Διαβάστε την ενδιαφέρουσα συνέντευξη που παραχώρησε ο Σέρβος</h2>
      <address>
        <time datetime="2019-11-23T17:19:00+00:00">23 Nov 2019, 17:19</time>
      </address>
      <p>Στο επίσημο match-programme του ΑΠΟΕΛ για τον αγώνα με την Πάφο φιλοξενείται μια ενδιαφέρουσα συνέντευξη του Πάβλοβιτς.</p>
      <p>
        <b>Αναλυτικά:</b>
      </p>
      <p>
        <b>Ποιος ήταν ο αγαπημένος σου παίκτης όταν ήσουν μικρός;</b>
      </p>
      <p>«Το είδωλο μου ήταν ο Ρόμπιν Φαν Πέρσι. Ήταν ένας εκπληκτικός ποδοσφαιριστής. Και ήταν και αριστεροπόδαρος. Είναι αυτός που θαύμαζα σε νεαρή ηλικία».</p>
      <p>
        <b>Ποια είναι η ομάδα που μπορείς να χαρακτηρίσεις ως την παιδική σου αγάπη;</b>
      </p>
      <p>«Μου αρέσει πάρα πολύ η Λίβερπουλ. Είναι μια ομάδα που έχει ξεχωριστή χημεία και είναι κάτι που μου αρέσει ως νοοτροπία».</p>
      <p>
        <b>Ποιος ποδοσφαιριστής θα μπορούσε να αποτελέσει για εσένα τον ιδανικό συμπαίκτη;</b>
      </p>
      <p>«Ο Ροναλντίνιο. Αν υπήρχε ένας μαγικός τρόπος να τον ξαναέφερναν πίσω από την αφυπηρέτηση θα το ήθελα πάρα πολύ. Ήταν ένας ποδοσφαιρικός μάγος. Και το πιο ιδιαίτερο είναι ότι έκανε όλα αυτά τα ξεχωριστά πράγματα έχοντας πάντα ένα χαμόγελο στα χείλη του».</p>
      <p>
        <b>Είσαι προπονητής. Και πρέπει να διαλέξεις να έχεις στην ομάδα του τον Μέσι ή τον Ρονάλντο. Ποιον θα διάλεγες;</b>
      </p>
      <p>«Νομίζω ότι αν ήμουν προπονητής θα διάλεγα τον Μεσί».</p>
      <p>
        <b>Πες μου ποιον παίκτη θεωρείς, σε ότι αφορά στην θέση του επιθετικού κορυφής που αγωνίζεσαι, ως τον κορυφαίο αυτή την στιγμή;</b>
      </p>
      <p>«Για τον καλύτερο επιθετικό όλων τον εποχών θα διάλεγα τον Βραζιλιάνο Ρονάλντο. Το «φαινόμενο». Για τους εν’ ενεργεία επιθετικούς θα επέλεγα τον στράικερ της Μπάγερν Μονάχου, Ρόμπερτ Λεβαντόφσκι».</p>
      <p>
        <b>Προτιμάς αμυντικό ή επιθετικό ποδόσφαιρο;</b>
      </p>
      <p>«Εννοείται ότι θα επέλεγα το επιθετικό ποδόσφαιρο».</p>
      <p>
        <b>Με ποιον μοιράζεσαι το δωμάτιο σου; Ποια είναι η σχέση μεταξύ σας;</b>
      </p>
      <p>«Με τον συμπατριώτη μου, Βούγιαντιν Σάβιτς. Είμαστε συγκάτοικοι. Γνωρίζω πάρα πολλά πράγματα για τον ίδιο, για την οικογένεια του, για την προσωπική του ζωή».</p>
      <p>
        <b>Είσαι ποδοσφαιριστής. Αν αφαιρέσουμε το ποδόσφαιρο τι άλλο επάγγελμα θα έκανες για να επιβιώσεις;</b>
      </p>
      <p>«Θα επέλεγα να αφιερώσω αρκετά χρόνια για σπουδές. Όλοι οι φίλοι μου το κάνουν και θα ήθελα να το κάνω και εγώ επειδή η γνώση είναι περιουσία».</p>
      <p>
        <b>Ποιο είναι το αγαπημένο σου φαγητό; Μπορείς να μαγειρεύεις; Έχεις κάποια σπεσιαλιτέ;</b>
      </p>
      <p>«Λατρεύω τα μακαρόνια και γενικότερα τα ζυμαρικά. Λόγω του ότι μου αρέσουν τόσο πολύ, μαγειρεύω αρκετά τέτοια είδη φαγητών. Και νομίζω ότι τα καταφέρνω».</p>
      <p>
        <b>Ποια είναι η αγαπημένη σου μουσική;</b>
      </p>
      <p>«Ακούω πάρα πολύ Σέρβικη μουσική. Θα έλεγα σχεδόν σε κάθε ευκαιρία. Δύσκολα θα ακούσω κάτι άλλο αν εξαρτάται από εμένα».</p>
      <p>
        <b>Παρακολουθείς σειρές στην τηλεόραση;</b>
      </p>
      <p>«Η αγαπημένη μου σειρά που παρακολουθώ αυτή την στιγμή είναι το «Peaky Blinders». Είναι μια από τις πιο γνωστές σειρές αυτή την στιγμή και όλοι ξέρουν ότι αναφέρεται σε μια συμμορία στην Αγγλία αμέσως μετά τον πόλεμο».</p>
    </article>
  </body>
</html>