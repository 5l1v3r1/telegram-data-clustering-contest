<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159178_1085.html"/>
    <meta property="og:site_name" content="Novsport"/>
    <meta property="article:published_time" content="2019-11-23T17:02:00+00:00"/>
    <meta property="og:title" content="ОБЗОР: Арсенал отърва резила в последната минута, Ливърпул с трудна победа навън"/>
    <meta property="og:description" content="Резултати от всички срещи от Висшата лига днес"/>
  </head>
  <body>
    <article>
      <h1>ОБЗОР: Арсенал отърва резила в последната минута, Ливърпул с трудна победа навън</h1>
      <address>
        <time datetime="2019-11-23T17:02:00+00:00">23 Nov 2019, 17:02</time>
      </address>
      <p>Кризата в Арсенал се задълбочава, след като „топчиите“ допуснаха изненадващо равенство 2:2 с гостуващия Саутхемптън. „Светците“ бяха в серия от седем поредни мача без победа, като в шест от тях претърпяха загуби, а головата им разлика в седемте мача беше 6:23. Ареснал пък няма победа в Премиър лийг в пети пореден мач.<br/><br/>Осем минути трябваха на предпоследния в класирането да открие резултата на „Емирейтс“, когато Дани Ингс даде преднина на Саутхемптън.<br/><br/>Десет по-късно Лаказет върна паритета, но след почивката Джеймс Уорд-Праус отново даде преднина на „светците“ с гол в 71-ата, след като първо изпусна да отбележи от дузпа,  но при добавката вратарят Лено нямаше как да реагира.<br/><br/>В добавеното време „топчиите“ отърваха пълния резил благодарение на гол на Лаказет (90+6).<br/><br/><b>Лидерът в класирането Ливърпул стигна до труден успех с 2:1 като гост на Кристъл Палас</b>. Мърсисайдци поведоха в 49-ата с гол на Мане, но Заха изравни в 82-ата. Пет минути преди края на редовното време Роберто Фирмино отбеляза победното попадение за тима на Юрген Клоп.<br/><br/><b>Вторият в таблицата Лестър записа чист успех с 2:0</b> при визитата си на Брайтън. Точни за „лисиците“ бяха Перес и Варди през втората част.<br/><br/>Със същия резултат Норич спечели като гост на Евертън.<br/><br/>Бърнли постигна класически резултат срещу Евертън, а Борнемут загуби у дома с 1:2 от Уулвърхемптън.<br/><br/>От 19:30 часа е дербито Манчестър Сити – Челси.<b><br/><br/>РЕЗУЛТАТИ<br/><br/>14:30</b><br/><br/>Уест Хем – Тотнъм 2:3<b><br/><br/>17:00</b><br/><br/>Борнемут – Уулвърхемптън 1:2<br/><br/>Арсенал – Саутхемптън 2:2<br/><br/>Брайтън – Лестър 0:2<br/><br/>Кристъл Палас – Ливърпул 1:2<br/><br/>Евертън – Норич 0:2<br/><br/>Уотфорд – Бърнли 0:3<br/><br/><b>19:30<br/></b><br/>Манчестър Сити - Челси  <a href="http://livetv.sx/enx/eventinfo/874281_manchester_city_chelsea/"><b>ГЛЕДАЙ НА ЖИВО</b></a></p>
    </article>
  </body>
</html>