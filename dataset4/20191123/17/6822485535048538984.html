<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902142.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-23T17:43:00+00:00"/>
    <meta property="og:title" content="لغو سخنرانی حسن عباسی در مجتمع دانشگاهی ولیعصر"/>
    <meta property="og:description" content="به گزارش فارس، مراسم « یادوراه دانشجویی سفیر گمنام»که قرار بود به مناسبت بزرگداشت شهیدمحمد رحیم‌ آقایی‌پور و با سخنرانی حسن عباسی و نادر طالب زاده در مجتمع دانشگاهی ولیعصر(عج) ( دانشگاه آزاد اسلامی واحد تهران جنوب) برگزار شود، لغو شد."/>
  </head>
  <body>
    <article>
      <h1>لغو سخنرانی حسن عباسی در مجتمع دانشگاهی ولیعصر</h1>
      <address>
        <time datetime="2019-11-23T17:43:00+00:00">23 Nov 2019, 17:43</time>
      </address>
      <p>مراسم «یادوراه دانشجویی سفیر گمنام» که قرار بود با سخنرانی حسن عباسی و نادر طالب‌زاده در واحد تهران جنوب دانشگاه آزاد برگزار شود، لغو شد.</p>
      <p>به گزارش فارس، مراسم « یادوراه دانشجویی سفیر گمنام»که قرار بود به مناسبت بزرگداشت شهیدمحمد رحیم‌ آقایی‌پور و با سخنرانی حسن عباسی و نادر طالب زاده در مجتمع دانشگاهی ولیعصر(عج) ( دانشگاه آزاد اسلامی واحد تهران جنوب) برگزار شود، لغو شد.</p>
      <p>بنابراین گزارش این مراسم قرار بود از سوی کانون تصمیم و اقدام برگزار شود که بنابر اعلام برگزار کنندگان علیرغم هماهنگی‌های صورت گرفته، این مراسم قبل از برگزاری از سوی مسئولان دانشگاه لغو شد.</p>
      <p>کانون تصمیم و اقدام مجتمع دانشگاهی ولیعصر در واکنش به این اقدام طی نامه‌ای اعلام کرد:</p>
      <p>در پی اقدام تأمل برانگیز مسئولان دانشگاه آزاد اسلامی واحد تهران جنوب برای لغو سخنرانی استاد نادر طالب‌زاده و دکتر حسن عباسی در مراسم بزرگداشت شهید مظلوم محمدرحیم آقایی پور و اقدام سخیف نسبت به پایین آوردن پوستر مربوط به عکس شهید آقایی‌پور از تابلوهای اعلانات،کانون دانشجویی تصمیم و اقدام و دانشجویان عدالتخواه و حقمدار دانشگاه این اقدام توهین آمیز به جایگاه رفیع شهادت و صف‌بندی فشل و عاجزانه مسئولین نامبرده را در موقعیت حساسی که نیاز به روشنگری احساس می‌شود، محکوم می‌کند و برای یکایک دانشجویان پیرو راه شهدا و انقلاب اسلامی کمال دلجویی و وعده نصرت را خواهان است.</p>
    </article>
  </body>
</html>