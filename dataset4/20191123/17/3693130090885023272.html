<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/esinden-ayri-yasayan-2-cocuk-babasi-intihar-etti-1211011.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-23T17:39:00+00:00"/>
    <meta property="og:title" content="Eşinden ayrı yaşayan 2 çocuk babası intihar etti"/>
    <meta property="og:description" content="MANİSA'nın Turgutlu ilçesinde, 2 çocuk babası Ercan S. (38), evinde kendisini iple pencere korkuluğuna asarak yaşamına son verdi. "/>
  </head>
  <body>
    <article>
      <h1>Eşinden ayrı yaşayan 2 çocuk babası intihar etti</h1>
      <h2>MANİSA'nın Turgutlu ilçesinde, 2 çocuk babası Ercan S. (38), evinde kendisini iple pencere korkuluğuna asarak yaşamına son verdi. </h2>
      <address>
        <time datetime="2019-11-23T17:39:00+00:00">23 Nov 2019, 17:39</time>
      </address>
      <p><b>Turgutlar Mahallesi Akşemsettin Sokak'taki</b> evinde yalnız oturan, <b>eşinden ayrı yaşayan</b> Ercan S.'den bir süredir <b>haber alamayan komşuları</b> şüphelenince durumu polis ve sağlık ekiplerine bildirdi.</p>
      <figure>
        <img src="https://images.bursadabugun.com/editor/haber/23112019/esinden-ayri-yasayan-2-cocuk-babasi-intihar-etti-2394-dhaphoto1-5dd960de339f9.jpg"/>
      </figure>
      <p>Saat 17.30 sıralarında eve giden ekipler, bir süredir <b>bunalımda olduğu öne sürülen</b> Ercan S.'yi pencere korkuluğuna <b>iple asılı halde hareketsiz buldu</b>. Sağlık ekipleri yaptığı kontrolde Ercan S.'nin yaşamını yitirdiğini belirledi. Yapılan incelemede vücudunda herhangi bir darp ve yara izine rastlanmayan Ercan S.'nin, intihar ettiği anlaşıldı.</p>
      <p>Ercan S.'nin cesedi, kesin ölüm nedeninin belirlenmesi için otopsi yapılmak üzere İzmir Adli Tıp Kurumu'na gönderildi.</p>
    </article>
  </body>
</html>