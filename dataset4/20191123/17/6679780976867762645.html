<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/csapreszegen-vezette-teherautot-az-sem-segitett-rajta-hogy-potkocsija-volt"/>
    <meta property="og:site_name" content="Paraméter"/>
    <meta property="article:published_time" content="2019-11-23T17:41:00+00:00"/>
    <meta property="og:title" content="Csaprészegen vezette a teherautót, az sem segített rajta, hogy pótkocsija is volt"/>
    <meta property="og:description" content="Eljárást indított a rendőrség egy 57 éves rimaszombati férfival szemben, aki korántsem józanul vezette pótkocsis teherautóját. Hogy mennyit ihatott pontosan, nem tudni, csupán annyi ismert, hogy 3 ezreléknyi alkoholt találtak leheletében."/>
  </head>
  <body>
    <article>
      <h1>Csaprészegen vezette a teherautót, az sem segített rajta, hogy pótkocsija is volt</h1>
      <h2>Eljárást indított a rendőrség egy 57 éves rimaszombati férfival szemben, aki korántsem józanul vezette pótkocsis teherautóját. Hogy mennyit ihatott pontosan, nem tudni, csupán annyi ismert, hogy 3 ezreléknyi alkoholt találtak leheletében.</h2>
      <address>
        <time datetime="2019-11-23T17:41:00+00:00">23 Nov 2019, 17:41</time>
      </address>
      <p>Liptószentmiklóson járt éppen a tintás főhősünk, és ott kezdett egy fura manőverbe. Gépjárműve volánját addig tekergette jobbra-balra, amíg el nem torlaszolta a közút egyik sávját. Ezzel a tróger vezetési stílusával hívta fel magára a rendőrök figyelmét is, akik abban a pillanatban nekiláttak intézkedni. </p>
      <p>A mámoros sofőr leheletében 2,92 ezreléknyi alkoholt mutatott ki a készülék, ami figyelemre méltó mennyiség, és amit már nem lehet egy csomag mentolos rágóra fogni. De még egy családi kiszerelésű konyakmeggyre sem. A zsaruk kis híján beájultak az eredménytől és amikor kijózanodtak a masszív lehelet durvaságától, gyorsan le is tartóztatták az elázott "pilótát". Most az illetékes ügyészen a sor, hogy a jog útjára terelje a cikcakkban vezető piás pasi ügyét.</p>
      <p>TASR</p>
    </article>
  </body>
</html>