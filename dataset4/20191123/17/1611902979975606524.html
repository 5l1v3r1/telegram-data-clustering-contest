<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/23/skandal-i-upadek-lewicowych-mediow-w-usa-ujawniono-spisek-dziennikarzy-i-klimatycznych-aktywistow/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-23T17:40:52+00:00"/>
    <meta property="og:title" content="Skandal i upadek lewicowych mediów. W USA ujawniono spisek dziennikarzy i klimatycznych aktywistów"/>
    <meta property="og:description" content="Amerykańskie media głównego nurtu świadomie zniekształcały swój dziennikarski przekaz w dotyczący zagrożeń klimatu, moderowały odpowiednio zainteresowanie pobytem w USA Grety Thunberg na szczycie ONZ i zniekształcały debatę publiczną. Zostało to ujawnione przez konserwatywną Daily Caller News Foundation."/>
  </head>
  <body>
    <article>
      <h1>Skandal i upadek lewicowych mediów. W USA ujawniono spisek dziennikarzy i klimatycznych aktywistów</h1>
      <address><time datetime="2019-11-23T17:40:52+00:00">23 Nov 2019, 17:40</time> by <a rel="author" href="https://nczas.com/author/bd/" target="_blank">BD</a></address>
      <p>
        <b>Amerykańskie media głównego nurtu świadomie zniekształcały swój dziennikarski przekaz w dotyczący zagrożeń klimatu, moderowały odpowiednio zainteresowanie pobytem w USA Grety Thunberg na szczycie ONZ i zniekształcały debatę publiczną. Zostało to ujawnione przez konserwatywną Daily Caller News Foundation.</b>
      </p>
      <p>Według śledztwa tej Fundacji ponad 200 podmiotów – redakcji, tytułów i dziennikarzy – aktywnie współpracowało z działaczami ekologicznymi; koordynowało swoje przekazy i tworzyło korzystny dla tej opcji szum informacyjny wokół szczytu klimatycznego ONZ w tym roku.</p>
      <p>Na przykład BuzzFeed News i HuffPo nie ujawniały czytelnikom swojej roli w projekcie, udając obiektywizm, ale w rzeczywistości, wg Caller News Foundation współpracowały z zielonymi aktywistami. Akcję koordynował magazyn Columbia University School of Journalism. Można mówić wręcz o wielkiej manipulacji przekazami z tego czasu.</p>
      <p>Do akcji dołączyły niektóre z największych mediów w kraju, takie jak CBS i Bloomberg. Redakcje „The Washington Post” i „The New York Times” miały odmówić udziału w takim projekcie.</p>
      <p>Fundacja twierdzi, że na liście manipulatorów medialnych, oprócz CBS i Bloomberga, były między innymi: BuzzFeed News, HuffPost, The Daily Beast, Centre for Public Integrity, Newsweek, Rolling Stone, Slate, Vanity Fair i The Weather Channel.</p>
      <p>Ukrywanie udziału w projekcie przez BuzzFeed i The Huffington Post były przedmiotem krytyki ze strony związku dziennikarzy – Society of Professional Journalists.</p>
      <p>Znaczna część relacji tej całej grupy przed szczytem klimatycznym koncentrowała się na szwedzkiej aktywistce Grecie Thunberg, która podróżowała do USA w sierpniu na jachcie. Jej wizytę potraktowano jako mocne wsparcie dla polityk mających na celu przeciwdziałanie zmianom klimatu. Ten wspólny front miał też wpływ na uczestniczących w szczycie dyplomatów w ONZ.</p>
      <p>Źródło: Daily Caller/ Valeurs Actuelles</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/23/tajemnicza-eksplozja-na-morzu-poludniowochinskim-czy-to-byl-wybuch-jadrowy-video/"/>
        <a href="https://nczas.com/2019/11/23/kolejny-obled-klimatystow-rozpoczeli-glodowke-w-warszawie/"/>
        <a href="https://nczas.com/2019/11/23/groteskowa-smierc-w-sadzie-strzelba-spadla-ze-stolu-i-zabila-adwokata/"/>
        <a href="https://nczas.com/2019/11/23/ale-cyrk-w-szwecji-wyludzal-zasilki-w-iraku-zostal-ministrem-obrony/"/>
        <a href="https://nczas.com/2019/11/23/holenderscy-lekarze-znowu-szokuja-chca-prawa-do-eutanazji-dla-osob-ponizej-12-lat/"/>
        <a href="https://nczas.com/2019/11/23/szok-bezdomna-poprosila-o-pare-groszy-zostala-bezlitosnie-zastrzelona-video/"/>
        <a href="https://nczas.com/2019/11/23/archeologiczna-sensacja-badacze-odkryli-arke-noego/"/>
        <a href="https://nczas.com/2019/11/23/w-kolumbii-polala-sie-krew-trzech-zabitych-podczas-demonstracji-przeciw-polityce-rzadu/"/>
        <a href="https://nczas.com/2019/11/23/kolejny-koniec-swiata-to-juz-niedlugo-nasa-asteroida-2009-j1-znajdzie-sie-niepokojaco-blisko-ziemi/"/>
      </related>
    </article>
  </body>
</html>