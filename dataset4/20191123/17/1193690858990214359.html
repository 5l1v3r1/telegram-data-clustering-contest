<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/788-zhertv-holodomoru-vykhovantsiv-dytiachoho-budynku-vshanuvaly-u-zaporizhzhi-203360.html"/>
    <meta property="og:site_name" content="5 канал"/>
    <meta property="article:published_time" content="2019-11-23T17:31:00+00:00"/>
    <meta property="og:title" content="788 жертв Голодомору - вихованців дитячого будинку - вшанували у Запоріжжі"/>
    <meta property="og:description" content="До дитячого будинку звозили неповнолітніх з усієї області"/>
  </head>
  <body>
    <article>
      <h1>788 жертв Голодомору - вихованців дитячого будинку - вшанували у Запоріжжі</h1>
      <address>
        <time datetime="2019-11-23T17:31:00+00:00">23 Nov 2019, 17:31</time>
      </address>
      <p>Учасники жалобної акції зібралися біля колишнього дитячого притулку у суботу, 23 листопада. Із собою принесли цукерки, печиво, пшеничні колоски, їх поклали під стіни будівлі. Потому провели панахиду за загиблими.</p>
      <figure>
        <iframe src="https://www.youtube.com/embed/gQL22HpfmtI" width="745" height="451" data-service="Youtube" scrolling="no"/>
      </figure>
      <p>До дитячого будинку звозили неповнолітніх з усієї області. Їх знаходили на вулицях, відбирали у батьків, які були репресовані або заслані до сталінських таборів. У закладі дітей не лікували і не годували належним чином. Вихованці часто помирали від виснаження та хвороб, померлих потайки ховали під вигаданими прізвищами.</p>
      <blockquote>"Мій батько працював на піщаному кар'єрі, пісок грузили лопатами у вагони. І їх посилали в село хоронить – не хоронить, а заривати оцих мертвих. Батько мій казав, це був червень 33 року: у село неможливо було зайти, такий був сморід", - пригадує Нона Квартюк, учасниця акції.</blockquote>
      <p>
        <i>Нагадаємо, сьогодні Україна вшановує пам’ять мільйонів людей, які загинули внаслідок голодомору 1932-33 років. Меморіальні заходи триватимуть протягом дня. </i>
      </p>
      <p>
        <i>Точна кількість зморених голодом українців не відома й досі. Цифра коливається від 4 до 7 мільйонів.</i>
      </p>
    </article>
  </body>
</html>