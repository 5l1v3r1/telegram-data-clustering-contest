<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/pid_posolstvami_rosiyi_u_mistah_ukrayini_proyshli_aktsiyi_do_dnya_pamyati_zhertv_golodomoru_foto_n1238490"/>
    <meta property="og:site_name" content="24 Канал"/>
    <meta property="article:published_time" content="2019-11-23T17:58:00+00:00"/>
    <meta property="og:title" content="Під Посольствами Росії у містах України пройшли акції до Дня пам'яті жертв Голодомору: фото"/>
    <meta property="og:description" content="Активісти 23 листопада до Дня пам'яті жертв Голодомору провели акції під Посольствами Росії у Києві, Харкові, Львові та Одеси."/>
  </head>
  <body>
    <article>
      <h1>Під Посольствами Росії у містах України пройшли акції до Дня пам'яті жертв Голодомору: фото</h1>
      <address><time datetime="2019-11-23T17:58:00+00:00">23 Nov 2019, 17:58</time> by <a rel="author" href="https://24tv.ua/anastasiya_zazulyak_tag6630/" target="_blank">Анастасія Зазуляк</a></address>
      <p>
        <b>Активісти 23 листопада до Дня пам'яті жертв Голодомору провели акції під Посольствами Росії у Києві, Харкові, Львові та Одеси.</b>
      </p>
      <p>Основна мета акції – нагадати "дітовбивцям хто винен у смертях мільйонів українців під час Голодомору".</p>
      <blockquote>Важливо: <a href="https://24tv.ua/zelenskiy_ta_inshi_politiki_vshanuvali_pamyat_zhertv_golodomoru_foto_n1238357">Українці не пробачать: Зеленський та інші політики вшанували пам'ять жертв Голодомору – фото</a></blockquote>
      <h3>Київ</h3>
      <p>Активісти наклеїли на паркан, що оточує посольство РФ у Києві, плакати різного розміру із надписами "Голодомор 1932-1933. Пам'ятаємо. Помстимось", повідомляє "<a href="https://www.ukrinform.ua/rubric-kyiv/2824111-aktivisti-pid-posolstvom-rf-u-kievi-proveli-akciu-do-dna-pamati-zertv-golodomoriv.html">Укрінформ</a>".</p>
      <figure>
        <img src="https://24tv.ua/resources/photos/news/620_DIR/201911/1238490_10212900.jpeg?201911174616"/>
        <figcaption>Активісти наклеїли плакати на паркан Посольства РФ</figcaption>
      </figure>
      <figure>
        <img src="https://24tv.ua/resources/photos/news/620_DIR/201911/1238490_10212899.jpeg?201911174616"/>
        <figcaption>Так виглядає плакат</figcaption>
      </figure>
      <p>Участь в акції у Києві, зокрема, взяли представники громадської організації "Об’єднання добровольців".</p>
      <h3>Харків</h3>
      <p>Окрім того, схожа акція відбулася у Харкові, пише "<a href="https://hromadske.ua/posts/bilya-konsulstv-rf-u-mistah-ukrayini-projshli-akciyi-pamyati-zhertv-golodomoru">Громадське</a>".</p>
      <figure>
        <img src="https://24tv.ua/resources/photos/news/620_DIR/201911/1238490_10212958.jpg?201911174843"/>
        <figcaption>У Харкові активісти також наклеїли плакати на будівлю Посольства РФ</figcaption>
      </figure>
      <p>В акції протесту взяли участь представники "Об’єднання добровольців", активісти "Всесвітнього Руху Патріотів України", члени "Фрайкору" та ветерани бойових дій на Донбасі.</p>
      <aside>Це прямий зв'язок між минулим і теперішнім часом. Від Росії завжди відходили воєнні дії – це історичний факт: Фінляндія, Чехословаччина, Сирія. Якщо будемо пам'ятати, не буде повторюватися те ж саме,<cite>– вважає ветеран війни на Донбасі Олександр Оніщук.</cite></aside>
      <p>Наприкінці акції активісти розклеїли листівки на паркані біля будівлі консульства з написом: "Тоді їх міг врятувати хліб, тепер нас врятує пам'ять".</p>
      <figure>
        <img src="https://24tv.ua/resources/photos/news/620_DIR/201911/1238490_10212959.jpg?201911174843"/>
        <figcaption>Плакати активістів у Харкові</figcaption>
      </figure>
      <blockquote>Зверніть увагу: <a href="https://24tv.ua/posolstvo_ssha_vshanuvalo_pamyat_zhertv_golodomoru_video_n1238348">Світ вшановує пам'ять жертв Голодомору: фото, відео</a></blockquote>
      <h3>Львів</h3>
      <p>У Львові близько 50 представників "Об’єднання добровольців" та "Всесвітнього Руху Патріотів України також пікетували російське консульство.</p>
      <aside>Ми нагадуємо, що в Голодоморі винна саме Росія. Тому ми прийшли до російського консульства. У цей день важливо згадати, пом'янути тих людей, які загинули в часи Голодомору,<cite>– додав Сергій Небельський.</cite></aside>
      <p>Пікетувальники розклеїли листівки на паркані будівлі з написом "Голодомор. Пам’ятаємо. Помстимось".</p>
      <p>Усі заходи пройшли мирно, до активістів ніхто з Посольства не виходив.</p>
      <blockquote><b>День пам'яті жертв Голодомору</b> вшановують щороку у четверту суботу листопада. Традиційно цього дня люди відвідують поминальне богослужіння і покладають символічні горщики з зерном та свічками до пам'ятників жертвам голодоморів в Україні.</blockquote>
      <p><b>Що відомо про <a href="https://24tv.ua/golodomor_tag3453/">Голодомор</a> в Україні?</b>Акт геноциду українського народу, організований керівництвом ВКП(б) та урядом СРСР у 1932-1933 роках шляхом створення штучного масового голоду. Це призвело до смерті від голоду 3 мільйонів 941 тисячі людей.<br/><br/>Голодомор був викликаний свідомими та цілеспрямованими заходами вищого керівництва СРСР та УСРР на чолі з Йосипом Сталіним. Був розрахований на придушення українського національно-визвольного руху і фізичного знищення частини українських селян.</p>
      <p>
        <b>Дивіться відео з головними фактами про Голодомор в Україні:</b>
      </p>
      <figure>
        <iframe src="https://www.youtube.com/embed/hH4HtN4Ri00" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>