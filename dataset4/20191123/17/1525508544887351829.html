<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779071/%D8%B4%D8%A7%D9%87%D8%AF-%D9%81%D9%82%D8%AF%D8%A7%D9%86-%D9%85%D8%AF%DB%8C%D8%B1%DB%8C%D8%AA-%D8%AF%D8%B1-%D8%A8%D8%B1%D8%AE%DB%8C-%D8%AD%D9%88%D8%B2%D9%87-%D9%87%D8%A7-%D8%AF%D8%B1-%D8%B3%DB%8C%D8%B3%D8%AA%D8%A7%D9%86-%D9%88%D8%A8%D9%84%D9%88%DA%86%D8%B3%D8%AA%D8%A7%D9%86-%D9%87%D8%B3%D8%AA%DB%8C%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-23T17:02:36+00:00"/>
    <meta property="og:title" content="نماینده ولی فقیه در سیستان و بلوچستان: شاهد فقدان مدیریت در برخی حوزه ها در سیستان وبلوچستان هستیم"/>
    <meta property="og:description" content="زاهدان- نماینده ولی فقیه در سیستان و بلوچستان گفت: فقدان برنامه ریزی و مدیریت را در برخی حوزه های استان شاهدیم البته اقدامات خوبی هم برای بهبود وضعیت صورت گرفته اما راضی کننده نیست."/>
  </head>
  <body>
    <article>
      <h1>نماینده ولی فقیه در سیستان و بلوچستان: شاهد فقدان مدیریت در برخی حوزه ها در سیستان وبلوچستان هستیم</h1>
      <address>
        <time datetime="2019-11-23T17:02:36+00:00">23 Nov 2019, 17:02</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از روابط عمومی دفتر امام جمعه زاهدان، آیت الله مصطفی محامی در دیدار مدیرکل، معاونان و جمعی از کارکنان اداره کل امور اقتصادی و دارایی سیستان و بلوچستان با وی اظهار داشت: باوجود ظرفیت‌های خدادادی و انسان محوری موجود در این خطه، سیستان و بلوچستان باید کمک کننده سایر استان ها باشد اما اکنون استان های دیگر کشور معین بسیاری از مسائل این خطه پهناور شده اند.</p>
      <p>وی با اشاره به این که مشکل امنیت تابع فقر اقتصادی و فرهنگی است، اضافه کرد: نظام جمهوری اسلامی خدمات و بودجه های خوبی به سیستان و بلوچستان تخصیص داده ولی از آنها در برخی حوزه ها به درستی استقاده نشده است.</p>
      <p>نماینده ولی فقیه در سیستان و بلوچستان بیان کرد: فقدان برنامه ریزی و مدیریت را در برخی حوزه های استان شاهدیم البته اقدامات خوبی هم برای بهبود وضعیت صورت گرفته اما راضی کننده نیست.</p>
      <p>امام جمعه زاهدان تاکید کرد: با وجود همه این مشکلات نباید از برنامه ریزی مدیریت و نیروی انسانی مایوس شد بلکه باید تلاشمان را برای رفع مشکلات انجام دهیم.</p>
    </article>
  </body>
</html>