<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/social/alegeri-prezidentiale-2019-numarul-alegatorilor-care-au-votat-la-sectiile-din-strainatate-a-depasit-250-000-in-primul-tur-pana-sambata-la-ora-17-00-au-votat-aproape-188-000-de-romani-1922400823002019111719178481"/>
    <meta property="og:site_name" content="News.ro"/>
    <meta property="article:published_time" content="2019-11-23T17:08:00+00:00"/>
    <meta property="og:title" content="Alegeri prezidenţiale 2019 – Numărul alegătorilor care au votat la secţiile din străinătate a depăşit 250.000; în primul tur, până sâmbătă la ora 17.00, au votat aproape 188.000 de români"/>
    <meta property="og:description" content="Numărul alegătorilor care au votat la secţiile din străinătate pentru al doilea tur al alegerilor prezidenţiale a depăşit 250.000, în timp ce, în primul tur, până sâmbătă la ora 17.00, au votat aproape 188.000 de români. STS precizează că toate echipamentele funcţionează normal, iar 1.600 de specialişti asigură suportul tehnic."/>
  </head>
  <body>
    <article>
      <h1>Alegeri prezidenţiale 2019 – Numărul alegătorilor care au votat la secţiile din străinătate a depăşit 250.000; în primul tur, până sâmbătă la ora 17.00, au votat aproape 188.000 de români</h1>
      <address><time datetime="2019-11-23T17:08:00+00:00">23 Nov 2019, 17:08</time> by <a rel="author">Diana Stancovici</a></address>
      <p>
        <b>Numărul alegătorilor care au votat la secţiile din străinătate pentru al doilea tur al alegerilor prezidenţiale a depăşit 250.000, în timp ce, în primul tur, până sâmbătă la ora 17.00, au votat aproape 188.000 de români. STS precizează că toate echipamentele funcţionează normal, iar 1.600 de specialişti asigură suportul tehnic.</b>
      </p>
      <related>
        <a href="https://www.news.ro/social/sts-sistemele-si-aplicatiile-functioneaza-la-parametri-normali-pentru-buna-desfasurare-a-alegerilor-prezidentiale-peste-1-600-de-specialisti-asigura-suportul-tehnic-1922404523002019111419178401?utm_source=News&amp;utm_medium=Click%2BCitesteSi&amp;utm_campaign=CitesteSi%2Bnews"/>
      </related>
      <p>Potrivit datelor Biroului Electoral Central, sâmbătă, înainte de ora 17.15, numărul alegătorilor care au votat la secţiile din străinătate a depăşit 250.000. La aceştia se adaugă 17.503 de voturi trimise prin corespondenţă.</p>
      <p>Astfel, numărul total al românilor din străinătate care au votat deja pentru al doilea tur de scrutin al agelerilor prezidenţiale a ajuns la 268.455.</p>
      <p>În primul tur al algerilor prezidenţiale, până sâmbătă, la ora 17.00, votaseră 187.960 alegători.</p>
      <p>MAE precizează că secţia de votare nr. 427 din Savona, Italia a fost mutată la adresa Palazzo Comunale, Piazza Sisto IV, Savona, conform deciziei Autorităţii Electorale Permanente din data de 22 noiembrie 2019, ca urmare a unei situaţii de forţă majoră (cod roşu de inundaţii).</p>
      <p>Votul în cadrul celor 835 de secţii organizate în străinătate a început vineri, 22 noiembrie, iar cetăţenii români din străinătate pot în continuare să îşi exercite<br/>dreptul de vot la acest scrutin astăzi şi mâine, în intervalul 7.00-21.00.</p>
      <p>Ministerul Afacerilor Externe reiterează recomandarea adresată cetăţenilor români aflaţi în străinătate pe durata alegerilor prezidenţiale de a se prezenta la vot pe durata ambelor zile pentru a evita eventuale aglomerări în cursul zilei de mâine. Harta interactivă a secţiilor de votare poate fi accesată pe site-ul oficial al MAE: http://www.mae.ro/maps/4083.</p>
      <p>Votul în străinătate pentru al doilea tur de scrutin al alegerilor prezidenţiale a început, vineri, la ora 1.00, în Noua Zeelandă şi Australia şi se va încheia luni, la ora 7.00.</p>
      <p>Potrivit Autorităţii Electorale Permanente (AEP), 715.064 de persoane cu drept de vot locuiesc în străinătate şi pot vota la una dintre cele 835 de secţii de votare. În diaspora, votul se derulează pe durata a trei zile.</p>
      <p>La primul tur au votat în străinătate 675.348 persoane, dintre care 25.189 prin corespondenţă.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>