<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/743264"/>
    <meta property="og:site_name" content="เดลินิวส์"/>
    <meta property="article:published_time" content="2019-11-23T17:10:00+00:00"/>
    <meta property="og:title" content="กลัดบัคพ่ายแต่ยังนำฝูงต่อ,เสือใต้ไล่ขย้ำ4-0"/>
    <meta property="og:description" content="'กลัดบัค' บุกพ่าย 'เบอร์ลิน' แต่ยังนำฝูงต่อ ด้าน 'เสือใต้' ไล่ขย้ำ 'ดุสเซลดอร์ฟ' 4-0 ขยับขึ้นรองจ่าฝูง"/>
  </head>
  <body>
    <article>
      <h1>กลัดบัคพ่ายแต่ยังนำฝูงต่อ,เสือใต้ไล่ขย้ำ4-0</h1>
      <address>
        <time datetime="2019-11-23T17:10:00+00:00">23 Nov 2019, 17:10</time>
      </address>
      <p>
        <b>"กลัดบัค" บุกพ่าย "เบอร์ลิน" แต่ยังนำฝูงต่อ ด้าน "เสือใต้" ไล่ขย้ำ "ดุสเซลดอร์ฟ" 4-0 ขยับขึ้นรองจ่าฝูง</b>
      </p>
      <p>การแข่งขันฟุตบอลบุนเดสลีกา เยอรมนี เมื่อวันเสาร์ที่ 23 พ.ย. ทีมจ่าฝูง "สิงห์หนุ่ม" โบรุสเซีย มึนเชนกลัดบัค บุกไปพลาดท่าปราชัยต่อ ยูเนียน เบอร์ลิน แบบหมดสภาพ 2-0 เจ้าถิ่นได้ประตูจาก แอนโธนี อูจาห์ นาที 15, เซบาสเตียน อันเดอร์สสัน นาที 90 ทำให้มี 25 คะแนนเท่าเดิม จาก 25 นัด แต่ยังคงนำเป็นจ่าฝูงต่อไป ทาง ยูเนียน เบอร์ลิน มีเพิ่มเป็น 16 คะแนนแข่งเท่ากัน รั้งที่ 11 ของตาราง<br/><br/>ด้าน "เสือใต้" บาเยิร์น มิวนิค ฟอร์มยังร้อนแรงต่อเนื่อง หลังปลดโค้ช นิโก โควัช บุกไปไล่ขย้ำ ดุสเซลดอร์ฟ 4-0 ได้ประตูจาก เบนฌาแม็ง ปาวาร์ นาที 11, โกร็องแต็ง โตลิสโซ นาที 27, แซร์จ กนาบรี นาที 34, ฟิลิปเป คูตินโญ นาที 70 ทำให้ บาเยิร์น มีเพิ่มเป็น 24 คะแนน จาก 12 นัด ขยับขึ้นมารั้งที่ 2 มีแต้มตามหลังจ่าฝูง กลัดบัค แค่แต้มเดียว ฝั่ง ดุสเซลดอร์ฟ มี 11 คะแนนเท่าเดิมแข่งเท่ากัน รั้งที่ 14 ของตาราง<br/><br/>ผลคู่อื่น ๆ เลเวอร์คูเซน เสมอ ไฟร์บวร์ก 1-1, แฟรงค์เฟิร์ต แพ้ โวล์ฟสบวร์ก 0-2, แวร์เดอร์ เบรเมน แพ้ ชาลเก 1-2.</p>
    </article>
  </body>
</html>