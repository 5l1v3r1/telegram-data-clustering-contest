<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121391/polityk-po-z-zarzutami-przyznala-sie-do-winy.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-23T17:22:00+00:00"/>
    <meta property="og:title" content="Polityk PO z zarzutami. Przyznała się do winy"/>
    <meta property="og:description" content="Katowicka prokuratura przekazała, że Aleksandra S. była wicemarszałek województwa śląskiego, obecnie przewodnicząca rady miejskiej w Rudzie Śląskiej, usłyszała zarzuty. Chodzi o jazdę samochodem po alkoholu."/>
  </head>
  <body>
    <article>
      <h1>Polityk PO z zarzutami. Przyznała się do winy</h1>
      <address>
        <time datetime="2019-11-23T17:22:00+00:00">23 Nov 2019, 17:22</time>
      </address>
      <h4>Katowicka prokuratura przekazała, że Aleksandra S. była wicemarszałek województwa śląskiego, obecnie przewodnicząca rady miejskiej w Rudzie Śląskiej, usłyszała zarzuty. Chodzi o jazdę samochodem po alkoholu.</h4>
      <p>Prokuratura poinformowała, że Aleksandra S. podejrzana jest o prowadzenie samochodu w stanie nietrzeźwości. Polityk PO już przyznała się do winy.</p>
      <p>Do zdarzenia doszło na terenie Katowic w dniu 18 października 2019 roku. Aleksandra S. została zatrzymana przez policję do kontroli drogowej. "Przeprowadzone pierwsze badanie na zawartość alkoholu wykazało 0,29 mg/l a drugie 0,26 mg/l alkoholu w wydychanym powietrzu" – informuje prokuratura.</p>
      <p>W wyborach samorządowych w 2018 roku Aleksandra S. ubiegała się o fotel prezydenta Rudy Śląskiej z list Platformy Obywatelskiej, ale przegrała w drugiej turze. Polityk miała startować w wyborach parlamentarnych, jednak ostatecznie zrezygnowała.</p>
      <footer>/ Źródło: Katowice.po.gov.pl <br/>/ jfi</footer>
      <related>
        <h4>Czytaj także</h4>
        <a href="https://www.dorzeczy.pl/swiat/121212/netanjahu-z-zarzutami-to-pierwszy-taki-przypadek-w-historii.html"/>
        <a href="https://www.dorzeczy.pl/kraj/121193/klopoty-z-budzetem-gdanska-plazynski-to-co-mowia-wladze-miasta-nie-jest-prawda.html"/>
      </related>
    </article>
  </body>
</html>