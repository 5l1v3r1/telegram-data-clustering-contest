<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159230_1109.html"/>
    <meta property="og:site_name" content="Novsport"/>
    <meta property="article:published_time" content="2019-11-23T17:56:00+00:00"/>
    <meta property="og:title" content="Генчев: Лесно е вкъщи пред телевизора, това са шампионски победи"/>
    <meta property="og:description" content="&quot;Искам да спечелим всички мачове до края на шампионата&quot;"/>
  </head>
  <body>
    <article>
      <h1>Генчев: Лесно е вкъщи пред телевизора, това са шампионски победи</h1>
      <address>
        <time datetime="2019-11-23T17:56:00+00:00">23 Nov 2019, 17:56</time>
      </address>
      <p>Наставникът на Лудогорец Станислав Генчев даде мнението си след успеха с 2:1 над Локомотив (Пловдив) в дербито на efbet Лига. Специалистът остана доволен от това, което показаха "орлите" през второто полувреме.<br/><br/>"Труден двубой за нашия отбор, през първото полувреме изпитвахме доста затрудения, можеше да не се приберем с аванс, а напротив. След почивката поехма изцяло контрола върху мача, създадохме доста положения. Допускахме елементарни грешки, губехме топката в нашата половина, трябваше да избягваме вкарването на топката в средата на терена, където Локомотив насисташе терена."<br/><br/>"Паузата ни се отрази добре, вижда се настроението в играта на футболистите. Те намериха сили да обърнат резултата, създадоха положения, това говори за манталитет на шампиони."<br/><br/>"Локомотив играе атакуващо, имат доста класни футболисти в атака, днес зрителите спечелиха. Всяка една победа е важна, особено срещу отбор като Локомотив. Те нямаха загуба. Доближават се като система и характеристики до ЦСКА (Москва)."<br/><br/>"Нашата цел е да спечелим шампионската титла, първенството е още в средата, надявам се до края на шампионата да спечелим всичките си мачове. Лесно няма, лесно е вкъщи пред телевизора, това са шампионски победи, които са сладки и дават насока за работа", каза Генчев.</p>
    </article>
  </body>
</html>