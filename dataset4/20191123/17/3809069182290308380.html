<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1417841/aek-ektos-kai-o-hoylt-kontra-ston-ari"/>
    <meta property="og:site_name" content="gazzetta.gr"/>
    <meta property="article:published_time" content="2019-11-23T17:09:00+00:00"/>
    <meta property="og:title" content="ΑΕΚ: Εκτός και ο Χουλτ κόντρα στον Άρη!"/>
    <meta property="og:description" content="Πέρα από τις γνωστές απουσίες των Τσιγκρίνσκι, Κρίστιτσιτς και Λιβάια, η ΑΕΚ δεν θα έχει διαθέσιμο και τον Νίκλας Χουλτ στην κυριακάτικη αναμέτρηση με τον Άρη."/>
  </head>
  <body>
    <article>
      <h1>ΑΕΚ: Εκτός και ο Χουλτ κόντρα στον Άρη!</h1>
      <h2>Πέρα από τις γνωστές απουσίες των Τσιγκρίνσκι, Κρίστιτσιτς και Λιβάια, η ΑΕΚ δεν θα έχει διαθέσιμο και τον Νίκλας Χουλτ στην κυριακάτικη αναμέτρηση με τον Άρη.</h2>
      <address><time datetime="2019-11-23T17:09:00+00:00">23 Nov 2019, 17:09</time> by <a rel="author" href="http://www.gazzetta.gr/taxonomy/term/30398" target="_blank">Δημήτρης Βέργος</a></address>
      <p>Αρκετά είναι τα προβλήματα που καλείται να διαχειριστεί ο Νίκος Κωστένογλου ενόψει της αυριανής αναμέτρησης με τον Άρη καθώς πέρα από τις γνωστές απουσίες των Ντμίτρο Τσιγκρίνσκι (θλάση στον προσαγωγό), Νέναντ Κρίστιτσιτς (γαστρεντερίτιδα) και Μάρκο Λιβάια (κάρτες), προστέθηκε ακόμα μια το απόγευμα του Σαββάτου.</p>
      <p>Ο Νίκλας Χουλτ ένιωσε μια ελαφριά ενόχληση πριν το τέλος της προπόνησης και για προληπτικούς λόγους έμεινε την τελευταία στιγμή εκτός αποστολής. Εκτός έμειναν, όπως αναμενόταν, και οι Τσίκο Ζεράλδες και Βίκτωρας Κλωναρίδης, με τον πρώτο να ταλαιπωρείται από πυρετό και τον δεύτερο να συνεχίζει το ατομικό του πρόγραμμα.</p>
      <p>Η αποστολή του Νίκου Κωστένογλου αποτελείται από 22 ποδοσφαιριστές, με τον Όγκνιεν Βράνιες φυσικά να επανέρχεται. Σε αυτήν βρίσκονται οι: Μπάρκας, Τσιντώτας, Μπακάκης, Λόπες, Οικονόμου, Βράνιες, Σβάρνας, Παουλίνιο, Βασιλαντωνόπουλος, Βέρντε, Σιμόες, Ντέλετιτς, Αλμπάνης, Μάνταλος, Σιμάο, Γαλανόπουλος, Σαμπανάτζοβιτς, Σαρδέλης, Μπότος, Γιούσης, Γιακουμάκης, Ολιβέιρα.</p>
      <p>Όσον αφορά την πιθανή ενδεκάδα της Ένωσης, ο Μπάρκας θα είναι κάτω από τα δοκάρια, ο Λόπες θα παίξει στο αριστερό άκρο της άμυνας από τη στιγμή που ο Χουλτ έμεινε νοκ-άουτ, με τον Μπακάκη στα δεξιά και τους Βράνιες και Σβάρνα στο κέντρο της άμυνας. Ο Σιμόες αναμένεται να παίξει μαζί με τον Γαλανόπουλο στον χώρο της μεσαίας γραμμής, με τον Βέρντε στα δεξιά και τον Μάνταλο πίσω από τον προωθημένο Ολιβέιρα. Στα αριστερά μια θέση διεκδικούν Αλμπάνης και Ντέλετιτς.</p>
      <figure>
        <img src="http://www.gazzetta.gr/sites/default/files/sitefiles_2019-11/78633639_3433764139998373_3777606208517570560_o.jpg"/>
      </figure>
    </article>
  </body>
</html>