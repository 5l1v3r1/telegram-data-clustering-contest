<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1012787/%D8%AC%D8%A7%D9%86%D8%B3%D9%88%D9%86-%D8%AF%D8%B1-%D8%B5%D9%88%D8%B1%D8%AA-%D9%BE%DB%8C%D8%B1%D9%88%D8%B2%DB%8C-%D8%AF%D8%B1-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%81%D9%88%D8%B1%D8%A7-%D8%A8%D8%B1%DA%AF%D8%B2%DB%8C%D8%AA-%D8%B1%D8%A7-%D8%A7%D8%AC%D8%B1%D8%A7%DB%8C%DB%8C-%D9%85%DB%8C-%DA%A9%D9%86%D9%85"/>
    <meta property="og:site_name" content="مشرق نیوز"/>
    <meta property="article:published_time" content="2019-11-23T17:42:00+00:00"/>
    <meta property="og:title" content="جانسون: در صورت پیروزی در انتخابات فورا برگزیت را اجرایی می‌کنم"/>
    <meta property="og:description" content="نخست وزیر انگلیس اعلام کرد: در صورت پیروزی در انتخابات بلافاصله برگزیت را اجرایی خواهم کرد."/>
  </head>
  <body>
    <article>
      <h1>جانسون: در صورت پیروزی در انتخابات فورا برگزیت را اجرایی می‌کنم</h1>
      <address>
        <time datetime="2019-11-23T17:42:00+00:00">23 Nov 2019, 17:42</time>
      </address>
      <p>
        <i>نخست وزیر انگلیس اعلام کرد: در صورت پیروزی در انتخابات بلافاصله برگزیت را اجرایی خواهم کرد.</i>
      </p>
      <p>به گزارش مشرق، به نقل از ایندیپندنت، بوریس جانسون نخست وزیر و رئیس حزب محافظه کار انگلیس (توری) امروز شنبه در سخنانی اعلام کرد: در صورت پیروزی در انتخابات بلافاصله برگزیت را اجرایی خواهم کرد.</p>
      <blockquote>بیشتر بخوانید:<br/><a href="https://www.mashreghnews.ir/news/1011700/%D8%AC%D8%A7%D9%86%D8%B3%D9%88%D9%86-%DB%B3%DB%B1-%DA%98%D8%A7%D9%86%D9%88%DB%8C%D9%87-%D8%A7%D8%B2-%D8%A7%D8%B1%D9%88%D9%BE%D8%A7-%D8%AE%D8%A7%D8%B1%D8%AC-%D9%85%DB%8C-%D8%B4%D9%88%DB%8C%D9%85"><i>جانسون</i>: ۳۱ ژانویه از اروپا خارج می‌شویم</a></blockquote>
      <p>نخست وزیر و رئیس حزب محافظه کار انگلیس در این خصوص گفت: تداوم شرایط کنونی زیان های بیشتری به ویژه به اقتصاد انگلیس وارد می کند و بر این اساس در صورت پیروزی تلاش می کنم هر چه سریعتر انگلیس را در چارچوب توافق امضا شده با اتحادیه اروپا از این اتحادیه خارج کنم.</p>
      <p>این در حالیست که به دنبال تلاش‌های بوریس جانسون، نمایندگان پارلمان انگلیس چندی پیش با برگزاری انتخابات زودهنگام در ۱۲ دسامبر (۲۱ آذر) موافقت کردند.</p>
      <p>به گزارش روزنامه گاردین، با رای گیری اولیه ۴۳۸ نماینده پارلمان مجلس عوام در مقابل ۲۰ رای مخالف با برگزاری انتخابات سراسری پیش از کریسمس موافقت کرده بودند.</p>
      <p>منبع: مهر</p>
    </article>
  </body>
</html>