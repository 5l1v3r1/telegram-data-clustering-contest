<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/23/leggi-notizia/argomenti/attualita/articolo/maltempo-in-piemonte-marco-gabusi-abbiamo-la-migliore-protezione-civile-ditalia-ma-anche-i-ci.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-23T17:51:00+00:00"/>
    <meta property="og:title" content="Maltempo in Piemonte, Marco Gabusi: &quot;Abbiamo la migliore protezione civile d’Italia, ma anche i cittadini possono fare la differenza&quot;"/>
    <meta property="og:description" content="&quot;Consigliamo, anzi chiediamo, ai cittadini di limitare il più possibile gli spostamenti. E soprattutto di seguire gli aggiornamenti e i consigli sui canali ufficiali&quot;"/>
  </head>
  <body>
    <article>
      <h1>Maltempo in Piemonte, Marco Gabusi: "Abbiamo la migliore protezione civile d’Italia, ma anche i cittadini possono fare la differenza"</h1>
      <h2>"Consigliamo, anzi chiediamo, ai cittadini di limitare il più possibile gli spostamenti. E soprattutto di seguire gli aggiornamenti e i consigli sui canali ufficiali"</h2>
      <address><time datetime="2019-11-23T17:51:00+00:00">23 Nov 2019, 17:51</time> by <a rel="author">comunicato stampa</a></address>
      <p>«<i>Oggi avremmo dovuto essere ad Alba, dove quasi mille persone ci aspettavamo per celebrare i 25 anni dalla grande alluvione del 1994. Invece stiamo vivendo una nuova emergenza maltempo; una delle più importanti degli ultimi anni</i>».</p>
      <p>Così l’assessore della Regione Piemonte alla Protezione civile <b>Marco Gabusi</b>, che sta seguendo costantemente la situazione meteo con la sala operativa, aperta da ieri sera a mezzanotte fino al termine dell’emergenza.</p>
      <p>«<i>Il contesto non è semplice</i> – sottolinea l’assessore Gabusi - <i>Il quadro è in continua evoluzione e al momento non possiamo purtroppo dare notizie di miglioramento. Il numero delle persone evacuate è alto ed è in continuo aumento. Ci sono frazioni isolate, ma comunque in contatto con la protezione civile per eventuali operazioni di assistenza. Anche le strade stanno subendo chiusure, mentre le ferrovie per il momento sembrano meno danneggiate. Tutti i centri operativi di protezione e soccorso sono allertati, tantissimi Centri Operativi Comunali sono aperti e man mano che riescono altri aprono per il primo soccorso alle popolazioni</i>».</p>
      <p>«<i>Consigliamo, anzi chiediamo, ai cittadini di limitare il più possibile gli spostamenti. E soprattutto di seguire gli aggiornamenti e i consigli sui canali ufficiali. Abbiamo la migliore protezione civile d’Italia, ma anche i cittadini possono fare la differenza seguendo le norme di comportamento corrette. Appena le condizioni lo permetteranno mi recherò sui territori colpiti, come fatto per i passati eventi metereologici, e avvierò le richieste di stato di emergenza per il post alluvione</i>».</p>
    </article>
  </body>
</html>