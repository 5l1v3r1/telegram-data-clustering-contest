<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/23/huawei-mate-x-5g-skladaci-telefon-jiz-potreti-vyprodan/"/>
    <meta property="og:site_name" content="GizChina.cz"/>
    <meta property="article:published_time" content="2019-11-23T17:00:51+00:00"/>
    <meta property="og:title" content="Huawei Mate X 5G skládací telefon již potřetí vyprodán"/>
    <meta property="og:description" content="Huawei Mate X 5G skládací telefon byl již potřetí vyprodán. Čtvrté kolo prodeje se na čínském trhu uskuteční 29. listopadu v 10:08."/>
  </head>
  <body>
    <article>
      <h1>Huawei Mate X 5G skládací telefon již potřetí vyprodán</h1>
      <address><time datetime="2019-11-23T17:00:51+00:00">23 Nov 2019, 17:00</time> by <a rel="author" href="https://gizchina.cz/author/k_balac/" target="_blank">Karel Baláč</a></address>
      <p>Ohodnoťte článek</p>
      <p>Před několika týdny se na trh oficiálně dostal skládací telefon Huawei Mate X 5G. Od té doby šel do prodeje třikrát. Včera se uskutečnil třetí oficiální prodej a toto zařízení s cenovkou 16 999 jüanů (cca 2.416 dolarů) bylo opět <a href="https://www.ithome.com/0/458/506.htm">rychle vyprodáno</a>. Jelikož ale neznáme oficiální počet kusů, které šly do prodeje, nemůžeme si být jisti, jak tento telefon vlastně přijal trh. Pokud to bylo například 500 kusů, tak to asi není příliš velký kumšt prodat. Počet uživatelských recenzí tohoto zařízení v oficiálním eshopu Huawei zatím přesahuje 200. Vzhledem k tomu, že se k hodnocení přidá jen malý zlomek kupujících, zdá se, že toto zařízení by přeci jen mohlo být docela populární. Čtvrté kolo prodeje se pak uskuteční 29. listopadu v 10:08.</p>
      <p>Poslední zprávy od společnosti <a href="https://gizchina.cz/category/huawei">Huawei</a> hovořily o ceně oprav Huawei Mate X. Ty byly stanoveny na 278 juanů (40 dolarů) za výměnu baterie a 7080 juanů (1006 dolarů) za výměnu / opravu displeje. Oprava nebo údržba základní desky stojí 3579 juanů (509 dolarů), zatímco 361 juanů (51 dolarů) zajistí výměnu / opravu krytu baterie. Náklady na výměnu nebo opravu fotoaparátu budou stát 698 juanů (99 dolarů). Nic levného tedy.</p>
      <figure>
        <img src="https://gizchina.cz/wp-content/uploads/2019/11/20191122_101718_483.jpg"/>
      </figure>
      <h3>HUAWEI Mate X Specifikace</h3>
      <p>Huawei Mate X používá flexibilní skládací displej, který lze rozšířit až na 8 palců. Můžete střídat displej s úhlopříčkou 6,6 palce a displej s obrazovkou 6,38 pro ovládání jednou rukou. Tloušťka těla je pouze 5,4 mm. Huawei Mate X přichází s prvním 7nm 5G chipsetem od Huawei, Balong 5000+. Jako procesor byl prvně použit Kirin 980, ale další série již byly vybaveny novým Kirin 990 5G. Tento telefon je dále vybaven s 4500 mAh baterií, která podporuje 55W rychlé nabíjení, díky kterému nabije 85% baterie za 30 minut. Je vybaven duálním slotem pro SIM karty a podporuje sítě 4G a 5G.</p>
      <figure>
        <img src="https://gizchina.cz/wp-content/uploads/2019/11/Huawei-Mate-X-b.jpg"/>
      </figure>
      <p>Co se týče fotoaparátů, tak víme, že zde máme tři kamery. 40MP super-sensing camera (27mm) f / 1.8, 8MP teleobjektiv (80mm) f / 2.4, který podporuje OIS optický anti-shake a 16MP super širokoúhlý objektiv (17mm) f / 2.2. Jeho 3D hloubkový senzor pak podporuje profesionální bokeh efekty.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/19/motorola-razr-je-na-ceste-do-evropy-cena-je-vsak-vysoka/"/>
        <a href="https://gizchina.cz/2019/11/15/xiaomi-patentuje-dalsi-skladaci-telefon/"/>
        <a href="https://gizchina.cz/2019/11/14/motorola-razr-je-oficialne-na-svete-s-pomerne-vysokou-cenou/"/>
      </related>
    </article>
  </body>
</html>