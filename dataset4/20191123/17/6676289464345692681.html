<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/ultime-cuvinte-ana-maria-romanca-ucisa-italia-327093.html"/>
    <meta property="og:site_name" content="Observator"/>
    <meta property="article:published_time" content="2019-11-23T17:26:00+00:00"/>
    <meta property="og:title" content="Ultimele cuvinte spuse de Ana Maria, românca însărcinată ucisă în Italia"/>
    <meta property="og:description" content="Dezvăluiri tulburătoare apar în cazul româncei de 30 de ani, însărcinată, care a fost ucisă în Italia, la Partinico. Ultimele cuvinte ale tinerei au fost înregistrate de camerele de supraveghere de la locul crimei."/>
  </head>
  <body>
    <article>
      <h1>Ultimele cuvinte spuse de Ana Maria, românca însărcinată ucisă în Italia</h1>
      <address><time datetime="2019-11-23T17:26:00+00:00">23 Nov 2019, 17:26</time> by <a rel="author">Cristian Totestean</a></address>
      <p>
        <b>
          <b>Dezvăluiri tulburătoare apar în cazul româncei de 30 de ani, însărcinată, care a fost ucisă în Italia, la Partinico. Ultimele cuvinte ale tinerei au fost înregistrate de camerele de supraveghere de la locul crimei.</b>
        </b>
      </p>
      <p>Ana Maria Lăcrămioara <a href="https://observator.tv/eveniment/lacramioara-di-piazza-romanca-insarcinata-omorata-amant-327071.html">a fost ucisă cu sălbăticie de iubitul ei</a>, un antreprenor italian de 51 de ani, care e căsătorit.</p>
      <p>Italianul Antonio Borgia avea de aproximativ un an o relație extraconjugală cu românca.</p>
      <p>Lucrurile au scăpat complet de sub control când Ana Maria Lăcrămioara i-a spus că este însărcinată.</p>
      <h3>”Vrei să omori și copilul?”</h3>
      <p>A urmat un scandal care a degenerat în vilențe. Tânăra a fost lovită în cap cu o bâtă și înjunghiată în burtă de amant.</p>
      <p>Potrivit ziarului <a href="https://www.corriere.it/cronache/19_novembre_23/palermo-donna-uccisa-coltellate-fermato-l-uomo-cui-aveva-relazione-bceb94ea-0dca-11ea-8033-a2d631aa9706.shtml">Corriere della Serra</a>, pe înregistrarile de pe camerele de supraveghere se aud ultimele cuvinte ale româncei.</p>
      <blockquote>”Lasă cuțitul, vrei să omori și copilul? Te iubesc, mă iubești, nu se poate sfârși așa”, a strigat tânăra.</blockquote>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F23%2F327093%2F1574523473a4bfcc89.jpg&amp;w=800"/>
        <figcaption>
          <a href="https://observator.tv/galerie/ultime-cuvinte-ana-maria-romanca-ucisa-italia-id327093-play384869.html">
            <b>Vezi 2 imagini în Galerie</b>
          </a>
        </figcaption>
      </figure>
      <h3>Cum a fost prins criminalul</h3>
      <p>După crimă, Antonio Borgia a abandonat trupul româncei pe un câmp de lângă Partinico, o suburbie a orașului Palermo. În schimb, individul a plecat să ia masa și s-a comportat ca și cum nimic nu s-a întâmplat. Ulterior s-a dus și la frizer.</p>
      <p>El a fost prins și arestat după 24 de ore. În fața polițiștilor italieni, el a recunoscut crima. Individul susține că românca i-a spus că e însărcinată și l-ar fi șantajat, cerându-i 3000 de Euro pentru a nu spune soției.</p>
      <p>Criminalul este acum în închisoare, în timp ce procurorii italieni desfășoară cercetările. Anchetatorii s-au folosit și de declarațiile a doi martori, ale căror informații i-au ajutat să găsească trupul româncei.</p>
      <p>Ana Maria Lăcrămioara s-a născut în România, dar fusese adoptată de o familie italiană din Sicilia, de la Giardinello.</p>
    </article>
  </body>
</html>