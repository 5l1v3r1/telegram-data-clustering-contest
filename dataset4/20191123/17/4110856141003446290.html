<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/kosmos/arthro/gallia_dyo_paidia_kaikan_zontana_apo_fotia_se_spiti-589177/"/>
    <meta property="og:site_name" content="Real.gr"/>
    <meta property="article:published_time" content="2019-11-23T17:52:00+00:00"/>
    <meta property="og:title" content="Άσκηση Τουρκίας-Πακιστάν στο Καστελλόριζο λίγες ημέρες μετά την παραβίαση του FIR Αθηνών από πακιστανικό αεροσκάφος"/>
    <meta property="og:description" content="Δύο αδέλφια, ένα κοριτσάκι 4 ετών και ένα αγόρι 15 ετών έχασαν σήμερα τη ζωή τους, στην πυρκαγιά που ξέσπασε σε ένα σπίτι στο Φολσβιλέ (βορειοανατολική Γαλλία)."/>
  </head>
  <body>
    <article>
      <h1>
        <a href="https://www.real.gr/kosmos/arthro/askisi_tourkias_pakistan_sto_kastellorizo_liges_imeres_meta_tin_parabiasi_tou_fir_athinon_apo_pakistaniko_aeroskafos-589169/">Άσκηση Τουρκίας-Πακιστάν στο Καστελλόριζο λίγες ημέρες μετά την παραβίαση του FIR Αθηνών από πακιστανικό αεροσκάφος</a>
      </h1>
      <address><time datetime="2019-11-23T17:52:00+00:00">23 Nov 2019, 17:52</time> by <a rel="author">ant1news.gr</a></address>
      <p>
        <b>Δύο αδέλφια, ένα κοριτσάκι 4 ετών και ένα αγόρι 15 ετών έχασαν σήμερα τη ζωή τους, στην πυρκαγιά που ξέσπασε σε ένα σπίτι στο Φολσβιλέ (βορειοανατολική Γαλλία).</b>
      </p>
      <p>Μια 70χρονη γυναίκα, η γιαγιά των παιδιών, τραυματίστηκε σοβαρά, έχοντας υποστεί εγκαύματα στα πόδια και την πλάτη, ενώ ένας 25χρονος άνδρας τραυματίστηκε ελαφρά, έχοντας εισπνεύσει καπνό, που είχε κατακλύσει το διώροφο σπίτι, δήλωσε στο Γαλλικό Πρακτορείο ο αντιπύραρχος Μισέλ Σμιτ.</p>
      <p>Ένα πέμπτο πρόσωπο, ένας άνδρας που συμμετείχε στην επιχείρηση διάσωσης, προτού φθάσουν οι πυροσβέστες, τραυματίστηκε σοβαρά στα χέρια, συμπλήρωσε ο αξιωματικός.</p>
      <p>«Ο 15χρονος εγκλωβίστηκε από τις φλόγες στον πρώτο όροφο» εξήγησε ο αντιπύραρχος, προσθέτοντας ότι οι σκάλες του κτιρίου κατέρρευσαν.</p>
      <p>«Όταν ξέσπασε η πυρκαγιά, βρίσκονταν 9 άτομα μέσα στο κτίριο» περιέγραψε ο ίδιος.</p>
      <p>Τα αίτια της πυρκαγιάς δεν έχουν αποσαφηνιστεί.</p>
    </article>
  </body>
</html>