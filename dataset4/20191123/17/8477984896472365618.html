<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bhaskar.com/international/news/3-killed-in-anti-government-protests-in-colombia-curfew-imposed-in-capital-126119160.html"/>
    <meta property="og:site_name" content="Dainik Bhaskar"/>
    <meta property="article:published_time" content="2019-11-23T17:08:00+00:00"/>
    <meta property="og:title" content="हिंसा / कोलंबिया में सरकार विरोधी प्रदर्शनों में 3 लोगों की मौत, राजधानी बोगोटा में कर्फ्यू लगाया गया"/>
    <meta property="og:description" content="बुनावेंटुरा में शॉपिंग मॉल को लूटने की कोशिश में में 2 लोगों की मौत, कैंडेलारिया में 1 अन्य शख्स की मौत हिंसा के चलते राजधानी बोगोटा में 20 अरब से अधिक पेसो (करीब 58 लाख डॉलर) का नुकसान हुआ | 3 people killed in anti-government protests in Colombia, curfew imposed in capital Bogota"/>
  </head>
  <body>
    <article>
      <h1>हिंसा / कोलंबिया में सरकार विरोधी प्रदर्शनों में 3 लोगों की मौत, राजधानी बोगोटा में कर्फ्यू लगाया गया</h1>
      <address><time datetime="2019-11-23T17:08:00+00:00">23 Nov 2019, 17:08</time> by <a rel="author">Dainik Bhaskar</a></address>
      <figure>
        <img src="https://i10.dainikbhaskar.com/thumbnails/730x548/web2images/www.bhaskar.com/2019/11/23/columbia_1574529260.jpg"/>
        <figcaption>कोलंबिया में सरकार विरोधी प्रदर्शन के बाद कर्फ्यू लगाया गया।</figcaption>
      </figure>
      <ul>
        <li>बुनावेंटुरा में शॉपिंग मॉल को लूटने की कोशिश में में 2 लोगों की मौत, कैंडेलारिया में 1 अन्य शख्स की मौत</li>
        <li>हिंसा के चलते राजधानी बोगोटा में 20 अरब से अधिक पेसो (करीब 58 लाख डॉलर) का नुकसान हुआ</li>
      </ul>
      <h3>Dainik Bhaskar</h3>
      <p>Nov 23, 2019, 10:38 PM IST</p>
      <p><b>बोगोटा.</b> कोलंबिया में देशव्यापी विरोध-प्रदर्शन में 3 लोगों की मौत हो गई है। राजधानी बोगोटा के मेयर के अनुरोध पर, राष्ट्रपति इवान ड्यूक ने शहर में कर्फ्यू लगाने के निर्देश दिए हैं। गुरुवार को हजारों लोगों की भीड़ बोगोटा, कैली, मेडेलिन सहित कई बड़े शहरों की सड़कों पर जमा हो गई थी। देश के रक्षा मंत्री कार्लोस होम्स ट्रूजिलो ने कहा- 31 कोलम्बियाई प्रांतों की 350 नगर पालिकाओं में करीब 2,53,000 लोगों ने 622 मार्च और रैलियां निकालीं।</p>
      <p>सरकार की नीतियों के विरोध में हड़ताल और राष्ट्रव्यापी प्रदर्शनों के दौरान, दिन भर शांतिपूर्वक रैली हुई, लेकिन शाम होते-होते कुछ जगह से हिंसा की खबरें आने लगीं। इस बीच बुनावेंटुरा में एक शॉपिंग मॉल को लूटने की कोशिश में में 2 लोगों की मौत हो गई। वहीं दक्षिण-पश्चिमी कोलम्बियाई प्रांत के कैंडेलारिया में एक अन्य शख्स की मौत हुई। हिंसा के चलते राजधानी बोगोटा में 20 अरब से अधिक पेसो (करीब 58 लाख डॉलर) का नुकसान हुआ।</p>
      <p><b>122 नागरिक घायल, सुरक्षाबलों को भी चोट</b><br/>देशव्यापी विरोध प्रदर्शन के दौरान सुरक्षा बलों के 151 कर्मचारी, 148 सैनिक और 3 पुलिस अधिकारी घायल हुए। 122 नागरिक भी चोटिल बताए जा रहे हैं। बोगोटा के मेयर एनरिक पेनालोसा ने एक प्रेस कॉन्फ्रेंस में बताया कि 265 ट्रैश कंटेनर को नुकसान पहुंचाने, पुलिस स्टेशन और सार्वजनिक परिवहन कर्मचारियों पर हमला करने पर राजधानी में 24 लोगों को पकड़ा गया है। सरकार ने 98 लोगों को गिरफ्तार किया है और 207 लोगों को हिरासत में लिया गया। 8 नाबालिगों को भी पकड़ा गया है।</p>
      <figure>
        <img src="https://visuals.dbnewshub.com/bhaskar/cms-assets/news/images/2019-08/Rashifal_strip2.png"/>
      </figure>
    </article>
  </body>
</html>