<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/posolstvo_ssha_vshanuvalo_pamyat_zhertv_golodomoru_video_n1238348"/>
    <meta property="og:site_name" content="24 Канал"/>
    <meta property="article:published_time" content="2019-11-23T17:14:00+00:00"/>
    <meta property="og:title" content="Світ вшановує пам'ять жертв Голодомору: фото, відео"/>
    <meta property="og:description" content="В Україні 23 листопада вшановують пам’ять жертв Голодомору. Посольства та лідери різних країн світу висловлюють підтримку нашій державі."/>
  </head>
  <body>
    <article>
      <h1>Світ вшановує пам'ять жертв Голодомору: фото, відео</h1>
      <address><time datetime="2019-11-23T17:14:00+00:00">23 Nov 2019, 17:14</time> by <a rel="author" href="https://24tv.ua/anastasiya_zazulyak_tag6630/" target="_blank">Анастасія Зазуляк</a></address>
      <p>
        <b>В Україні 23 листопада вшановують пам’ять жертв Голодомору. Посольства та лідери різних країн світу висловлюють підтримку нашій державі.</b>
      </p>
      <p>Загальнонаціональна акція вшанування пам’яті жертв Голодомору "Запали свічку пам'яті" відбудеться 23 листопада о 16:00. До неї можуть приєднатися усі охочі.</p>
      <blockquote>Зверніть увагу: <a href="https://24tv.ua/viyskovi_vshanuyut_pamyat_zhertv_golodomoru_u_nebi_na_mori_i_na_sushi_zvorushlive_video_n1238258">Військові вшанують пам’ять жертв Голодомору у небі, на морі і на суші: зворушливе відео</a></blockquote>
      <h3>США</h3>
      <p>Посол Сполучених Штатів Америки в Україні Вільям Тейлор висловив підтримку нашій державі у відеозверненні у твіттер.</p>
      <p>Тейлор наголосив, що Америка пам’ятає про геноцид, який вчинила радянська влада та з сумом згадує усіх, хто втратив життя під час трагічного періоду Голодомору 1932-1933 років.</p>
      <aside>Це був штучно створений голод. Це була трагедія. Це був злочин,<cite>– додав Вільям Тейлор.</cite></aside>
      <p>США ніколи не забудуть про злочин, скоєний проти людства. "Ми з Україною", – підсумував посол.</p>
      <figure>
        <iframe data-src="https://twitter.com/USEmbassyKyiv/status/1198137857442893824?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Австралія</h3>
      <p>Повідомлення з нагоди роковин оприлюднило також посольство Австралії в Україні.</p>
      <p>"Сьогодні ми вшановуємо пам’ять мільйонів невинних українців, які загинули під час штучного голоду 1932-1933 років. Ми запалюємо свічки і пам’ятаємо Голодомор", – йдеться в заяві дипломатичного представництва.</p>
      <figure>
        <iframe data-src="https://twitter.com/AUinUA/status/1198144524679335936?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Литва</h3>
      <p>Міністр закордонних справ Литви Лінас Лінкевічус також вшанував пам'ять жертв Голодомору. У твіттері він зазначив, що "ми ніколи не повинні забувати злочини проти людства, вчинені тоталітарними режимами".</p>
      <figure>
        <iframe data-src="https://twitter.com/LinkeviciusL/status/1197729979045470209?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Канада</h3>
      <p>Прем'єр-міністр Канади Джастін Трюдо виступив із потужною заявою, закликавши всіх канадців вшанувати жертв Голодомору в Україні 1932-1933 років. Він наголосив, що попри всі жахіття народ України вижив, захищаючи свою мову, культуру і самобутність, а в 1991 році, після десятиліть радянського правління і гноблення, здобув незалежність.</p>
      <aside>Протягом дуже багатьох років винуватці Голодомору заперечували його існування і приховували ці неймовірні страждання від міжнародного співтовариства,<cite>– сказав Трюдо.</cite></aside>
      <p>На завершення Трюдо заявив, що "сьогодні і щодня" Канада твердо підтримує український народ та уряд України.</p>
      <blockquote>Важливо: <a href="https://24tv.ua/zelenskiy_ta_inshi_politiki_vshanuvali_pamyat_zhertv_golodomoru_foto_n1238357">Українці не пробачать: Зеленський та інші політики вшанували пам'ять жертв Голодомору – фото</a></blockquote>
      <h3>Швеція</h3>
      <p>Посол України в Швеції Тобіас Тіберг у твіттер опублікував фото та написав: "Сьогодні ми вшановуємо мільйони українців, яких радянське керівництво вбило техногенним голодом у 1932-1933 роках".</p>
      <figure>
        <iframe data-src="https://twitter.com/TobiasThyberg/status/1198245562023317504?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <pre>Бельгія </pre>
      <p>Представництво України при ЄС у твіттер зазначило, що Бельгія також вшанувала пам’ять невинних жертв Голодомору 1932–1933 років.</p>
      <figure>
        <iframe data-src="https://twitter.com/UA_EUMission/status/1198250134179635200?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote><b>День пам'яті жертв Голодомору</b> вшановують щороку у четверту суботу листопада. Традиційно цього дня люди відвідують поминальне богослужіння і покладають символічні горщики з зерном та свічками до пам'ятників жертвам голодоморів в Україні.</blockquote>
      <p><b>Що відомо про <a href="https://24tv.ua/golodomor_tag3453/">Голодомор</a> в Україні?</b>Акт геноциду українського народу, організований керівництвом ВКП(б) та урядом СРСР у 1932-1933 роках шляхом створення штучного масового голоду. Це призвело до смерті від голоду 3 мільйонів 941 тисячі людей.<br/><br/>Голодомор був викликаний свідомими та цілеспрямованими заходами вищого керівництва СРСР та УСРР на чолі з Йосипом Сталіним. Був розрахований на придушення українського національно-визвольного руху і фізичного знищення частини українських селян.</p>
      <p>
        <b>Дивіться відео з головними фактами про Голодомор в Україні:</b>
      </p>
      <figure>
        <iframe src="https://www.youtube.com/embed/hH4HtN4Ri00" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>