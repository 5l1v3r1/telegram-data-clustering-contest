<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/23/governo-gualtieri-non-%c3%a8-una-passeggiata-ma-realizzeremo-obiettivi-top10_20191123_183535/"/>
    <meta property="og:site_name" content="Askanews"/>
    <meta property="article:published_time" content="2019-11-23T17:35:35+00:00"/>
    <meta property="og:title" content="Governo, Gualtieri: Non è una passeggiata ma realizzeremo obiettivi"/>
    <meta property="og:description" content="Roma, 23 nov. (askanews) – La riuscita del governo giallo-rosso “non è una passeggiata” ma ce la faremo e quanto alla Manovra “affronteremo tutti gli emendamenti”. Si è mostrato ottimismo il ministro dell’Economia, Roberto Gualtieri intervistato alla festa del Foglio a Firenze, dal direttore Claudio Cerasa. “Sono egualmente ottimista” sulla riuscita del governo rispetto all’inizio […]"/>
  </head>
  <body>
    <article>
      <h1>Governo, Gualtieri: Non è una passeggiata ma realizzeremo obiettivi</h1>
      <h2>Affronteremo tutti gli emendamenti della Manovra</h2>
      <address>
        <time datetime="2019-11-23T17:35:35+00:00">23 Nov 2019, 17:35</time>
      </address>
      <figure>
        <img src="http://www.askanews.it/wp-content/uploads/2019/11/20191123_183524_A77B863E.jpg"/>
      </figure>
      <p>Roma, 23 nov. (askanews) – La riuscita del governo giallo-rosso “non è una passeggiata” ma ce la faremo e quanto alla Manovra “affronteremo tutti gli emendamenti”. Si è mostrato ottimismo il ministro dell’Economia, Roberto Gualtieri intervistato alla festa del Foglio a Firenze, dal direttore Claudio Cerasa.</p>
      <p>“Sono egualmente ottimista” sulla riuscita del governo rispetto all’inizio dell’esperienza di una maggioranza tra forze politiche così diverse “si tratta di una sfida inedita, non mi aspettavo sarebbe stata una passeggiata ma la vicenda di queste settimane mi conferma che gli obiettivi che ci siamo dati possono essere realizzati e lo saranno” ha detto Gualtieri.</p>
      <p>Entrando poi nel dettaglio delle misure della manovra, il titolare del dicastero dell’Economia, ha spiegato che la misura sulla plastic tax verrà modificata annunciando che la modifica verrà “formalizzata in un emendamento del Governo che presenteremo”. “La stiamo riformulando profondamente – ha aggiunto – per evitare un impatto negativo sulla filiera anche se il gettito sarà significativamente ridotto. La rimodulazione – ha concluso Gualtieri – andrà verso gli incentivi al riciclo e all’innovazione tecnologica”.</p>
      <p>Infine, sulla mole di emendamenti (circa 700) presentati, ha affermato: “Siamo in corso di manovra, leggo titoli sulla valanga degli emendamenti, è come dire che ad agosto fa caldo. Gli emendamenti li affronteremo e la manovra sarà migliorata e non peggiorata dal passaggio parlamentare. Mentre c’è uno spettacolo non del tutto edificante di discussione, nel luogo in cui si decide il governo sta trovando con coesione una quadra – ha aggiunto Gualtieri – il dl fiscale sarà approvato e la manovra anche, e il Paese ripartirà”.</p>
      <p>Pie</p>
    </article>
  </body>
</html>