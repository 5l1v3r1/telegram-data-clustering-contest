<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Svet/a546420/Veliki-miting-protiv-desnice-u-Hanoveru.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-23T17:00:00+00:00"/>
    <meta property="og:title" content="Veliki miting protiv desnice u Hanoveru"/>
    <meta property="og:description" content="Više od 5.000 ljudi odazvalo se danas pozivu guverneru nemačke države Donje Saksonije i u Hanoveru protestovalo zbog..."/>
  </head>
  <body>
    <article>
      <h1>Veliki miting protiv desnice u Hanoveru</h1>
      <address>
        <time datetime="2019-11-23T17:00:00+00:00">23 Nov 2019, 17:00</time>
      </address>
      <p>Više od 5.000 ljudi odazvalo se danas pozivu guverneru nemačke države Donje Saksonije i u Hanoveru protestovalo zbog skupova ekstremnih desničara.</p>
      <p>Guverner Štefan Vajl je pozvao narod da se okupi protiv najavljenog protestnog marša ; ekstremnodesničarske partije NPD ;koja tim skupom želi da zastraši novinare koji su kritički izveštavali o toj nacionalističkoj partiji.</p>
      <p>"Treba jasno i glasno reći: ekstremnodesničarski protesti protiv novinara.. i slobode medija su napad na našu demokratiju", poručio je Vajl na Tviteru.</p>
      <p>Policija u Hanoveru pokušala je da zabrani protest NPD-a ali je sud kasno sinoć odlučio da ekstremnodesničarski protest može da se održi. Samo oko 100 demonstranata ekstremne desnice došlo je na svoj marš, a naspram njih se u centru Hanovera okupilo ;više od 5.000 ljudi medju kojima i guverner Vajl, zalažući se za slobodu medija i uz podršku prokazanim novinarima.</p>
      <p>"U Hanoveru može da se vidi nešto što se odnosi na celu Nemačku: neonacisti i oni koji seju strah i agituju protiv novinara su manjina", ocenio je nemački ministar spoljnih poslova Hajko Mas na Tviteru i dodao: "Hvala svima koji su mirno demonstrirali ;protiv tog nečasnog marša" desničara.</p>
      <p>NPD je svoj marš reklamirala uz objavljivanje fotografije jednog TV-novinara koji izveštava o ekstremnoj desnici.</p>
    </article>
  </body>
</html>