<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/sanatate/ministerul-sanatatii-sunt-11-spitale-de-pediatrie-in-tara-iar-numarul-medicilor-a-scazut-18609702"/>
    <meta property="og:site_name" content="Gândul"/>
    <meta property="article:published_time" content="2019-11-23T17:40:51+00:00"/>
    <meta property="og:title" content="Ministerul Sănătăţii: Sunt 11 spitale de pediatrie în ţară, iar numărul medicilor a scăzut"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Ministerul Sănătăţii: Sunt 11 spitale de pediatrie în ţară, iar numărul medicilor a scăzut</h1>
      <h2>Ministerul Sănătăţii a precizat, în răspunsul oferit la începutul acestei luni la o interpelare a deputatului PSD Ioan Dîrzu, că România are 11 spitale de pediatrie, iar numărul medicilor specializaţi a scăzut de când au fost desfiinţate facultăţile de pediatrie.</h2>
      <address><time datetime="2019-11-23T17:40:51+00:00">23 Nov 2019, 17:40</time> by <a rel="author" href="https://www.gandul.info/autor/elena-crangasu" target="_blank">Elena Crangasu</a></address>
      <p>„Spitalele de pediatrie sunt în număr de 11 plus componenta cu paturi de pediatrie a Institului Naţional pentru Sănătatea Mamei şi Copilului «Alessandrescu-Rusescu» Bucureşti. În spitatele de pediatrie care au secţii de chirurgie pediatrică/chirurgie şi ortopedie infantilă se efectuează intervenţii chirurgicale oncologice”, au transmis reprezentanţii Ministerului Sănătăţii, în răspunsul oferit social-democratului.</p>
      <p>De asemenea, instituţia a precizat că „de la desfiinţarea facultăţilor de pediatrie numărul medicilor pediatri a scăzut”.</p>
      <p>Astfel, în anul 2018, cifra de şcolarizare prin rezidenţiat în specialitatea pediatrie a fost de 213 locuri/posturi, din care 190 de locuri, potrivit sursei citate.</p>
      <p>Deputatul PSD de Alba Ioan Dîrzu a adresat, la începutul lunii octombrie, o interpelare în care s-a interesat despre numărul spitalelor de pediatrie din România. De asemenea, social-democratul a întrebat în câte dintre aceste spitale sunt efectuate intervenţii chirurgicale oncologice.</p>
      <p>„Dacă există o deficienţă de personal medicl în domeniul pediatric? Care este numărul de locuri pentru rezidenţiat în pediatrie, la nivel naţional, în anul 2018? Care este numărul necesar de dotări pentru spitalele pediatrice din România avut în vedere de Ministerul Sănătăţii?”, a mai vrut să ştie deputatul PSD.</p>
    </article>
  </body>
</html>