<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/karel-janak-o-pohadce-princezna-a-pul-kralovstvi-takhle-ulovil-marka-ebena"/>
    <meta property="og:site_name" content="eXtra.cz"/>
    <meta property="article:published_time" content="2019-11-23T17:43:00+00:00"/>
    <meta property="og:title" content="Karel Janák o pohádce Princezna a půl království: Takhle ulovil Marka Ebena"/>
    <meta property="og:description" content="Karel Janák (49) patří mezi nejúspěšnější režiséry v Česku. Na kontě má už spoustu snímků, z nichž drtivá většina se dočkává diváckého úspěchu. Pro letošní rok ho čekala výzva ve formě natáčení štědrovečerní pohádky Princezna a půl království, kde se po dlouhých letech jako herec objevil i Marek Eben (61). Janák prozradil, jak oblíbeného moderátora dostal zpět k herectví."/>
  </head>
  <body>
    <article>
      <h6 class="kicker">vánoce</h6>
      <h1>Karel Janák o pohádce Princezna a půl království: Takhle ulovil Marka Ebena</h1>
      <address><time datetime="2019-11-23T17:43:00+00:00">23 Nov 2019, 17:43</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/3f/cb/3fcb028-232510-61136047-2341922475871740-368153-0d0000000-0d0690691-1d0000000-0d9129129-sector_2560x0-shrink.jpg"/>
          <figcaption>Režisér Karel Janák při natáčení pohádky Princezna a půl království.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/b3/79/b379895-246010-5440-2560x0-shrink.jpg"/>
          <figcaption>Marek Eben, Eva Josefíková a Matouš Ruml v nové vánoční pohádce Princezna a půl království.<cite>Česká televize</cite></figcaption>
        </figure>
        <figure>
          <img src="https://www.extra.cz/images/thumbs/eb/82/eb822de-246003-princezna-a-pul-kralovstvi-foto--2560x0-shrink.jpg"/>
          <figcaption>Marek Eben jako rytíř Valerián a Matouš Ruml jako Honza.<cite>Česká televize</cite></figcaption>
        </figure>
        <figure>
          <img src="https://www.extra.cz/images/thumbs/5d/0b/5d0b69c-246000-princezna-a-pul-kralovstvi-foto--2560x0-shrink.jpg"/>
          <figcaption>Princeznu hraje Eva Josefíková.<cite>Česká televize</cite></figcaption>
        </figure>
        <figcaption>
          <a href="https://www.extra.cz/karel-janak-o-pohadce-princezna-a-pul-kralovstvi-takhle-ulovil-marka-ebena/galerie/4">+ Dalších 7 fotografií</a>
        </figcaption>
      </slideshow>
      <p>
        <b>Karel Janák (49) patří mezi nejúspěšnější režiséry v Česku. Na kontě má už spoustu snímků, z nichž drtivá většina se dočkává diváckého úspěchu. Pro letošní rok ho čekala výzva ve formě natáčení štědrovečerní pohádky Princezna a půl království, kde se po dlouhých letech jako herec objevil i Marek Eben (61). Janák prozradil, jak oblíbeného moderátora dostal zpět k herectví.</b>
      </p>
      <p>Jako už tradičně se i letos na obrazovkách České televize objeví nová štědrovečerní pohádka. Ta nese název <a href="https://www.extra.cz/tema/princezna-a-pul-kralovstvi">Princezna a půl království</a> a začíná přesně tam, kde klasické pohádky končí. Režisér <a href="https://www.extra.cz/tema/karel-janak">Karel Janák</a> promluvil nejen o pohádce, ale i o tom, jak se mu podařilo v ní obsadit <a href="https://www.extra.cz/tema/marek-eben">Marka Ebena</a>. Oblíbený moderátor se v tomto filmu vrátil k herectví téměř po 20 letech.</p>
      <p>
        <b>Na scénáři jste spolupracoval s Petrem Hudským. Co aás spolu pojí?</b>
      </p>
      <p>Dělali jsme spolu už Korunního prince. Líbí se mi Petrův humor. Vybere si klasické pohádkové motivy a charaktery a trošku je překrucuje do takové nadsázky, díky čemuž si ten příběh mohou užít jak děti, tak dospělí.</p>
      <p>
        <b>V Korunním princi jste nabídl dva stylizované záporáky, které ztvárnili Pavel Kříž a Kryštof Hádek. Můžeme se na něco podobného těšit v nové pohádce?</b>
      </p>
      <p>Záporáka, krále s přebujelým egem, nám hraje <a href="https://www.extra.cz/tema/jakub-prachar">Jakub Prachař</a>. Všude má sochy, chce, aby ho všichni oslavovali. Schvaluje texty, co mají poddaní volat, když projíždí. Kuba si tu roli užívá, ale chtěl jsem po něm, aby byl víc pohádkový, než jak tomu bylo v Korunním princi.</p>
      <related>
        <a href="https://www.extra.cz/marek-eben-se-stal-rytirem-stardance-vymenil-za-pohadku-princezna-a-pul-kralovstvi"/>
      </related>
      <p>
        <b>Marek Eben se do televize vrací jinak než jako moderátor skoro po dvaceti letech. Jak se vám ho podařilo angažovat?</b>
      </p>
      <p>Přiznám se, že jsme ho museli trošku ukecávat, ale pak si to docela užíval. Hodně se mu líbil právě scénář.</p>
      <p>
        <b>Točíte pohádky často v létě. Nenapadlo vás točit někdy v zimním, zasněženém období?</b>
      </p>
      <p>Když jsem měl točit <a href="https://www.extra.cz/tema/dvanact-mesicku">Dvanáct měsíčků</a>, dopadlo to tak, že jsme byli ve skanzenu v Rožnově pod Radhoštěm, kde nám tvrdili, že tam je vždy v zimě sníh. A když se mělo točit, tak vše roztálo. Museli jsme začít interiéry a pak už sníh nenapadl. Tak jsme museli točit další rok a to opět nebyl sníh a až třetí rok se nám to podařilo dokončit. I přes tyto potíže mám zimní pohádky rád a moje příští pohádka se bude točit právě v zimě.</p>
    </article>
  </body>
</html>