<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vosveteit.sk/americka-federalna-komisia-zakazala-operatorom-aby-pouzivali-vladne-dotacie-na-nakup-vybavenia-od-huawei/"/>
    <meta property="og:site_name" content="Vosveteit"/>
    <meta property="article:published_time" content="2019-11-23T17:08:45+00:00"/>
    <meta property="og:title" content="Americká federálna komisia zakázala operátorom, aby používali vládne dotácie na nákup vybavenia od Huawei"/>
    <meta property="og:description" content="Americká federálna komisia prijala opatrenie, ktorá zakazuje operátorom využívať služby spoločnosti Huawei. Spoločnosť hovorí protizákonnom postupe."/>
  </head>
  <body>
    <article>
      <h1>Americká federálna komisia zakázala operátorom, aby používali vládne dotácie na nákup vybavenia od Huawei</h1>
      <address><time datetime="2019-11-23T17:08:45+00:00">23 Nov 2019, 17:08</time> by <a rel="author">Richard Zliechovský</a></address>
      <p>Spojené štáty a Huawei možno dosiahnu <a href="https://vosveteit.sk/microsoft-obdrzal-specialnu-licenciu-od-vlady-usa-vdaka-comu-moze-obchodovat-s-huawei-otaznik-stale-visi-nad-androidom/">kompromis</a> na jednej strane, no na tej druhej sa ich vzťahy vyhrocujú. Federálna komisia pre komunikáciu <i>(pozn. redakcie: FCC)</i> práve <a href="https://www.gizchina.com/2019/11/23/fcc-prohibits-operators-from-using-federal-subsidy-funds-to-purchase-huawei-and-zte-equipment/">prijala rozhodnutie</a>, ktoré<b> zakazuje operátorom</b> použitie federálnych dotácií na nákup produktov a služieb od spoločností Huawei a ZTE.  Operátori, ktorí majú vybavenie od týchto značiek ho budú musia dokonca vrátiť alebo vymeniť.</p>
      <p>Podľa správ majú Huawei a  ZTE 30 dní na napadnutie tvrdení o narušení národnej bezpečnosti. Ak spoločnosti podajú námietky, zákaz  sa môže odložiť o 120 dní. Komisár FCC Geoffrey Starks podotkol, že výmena vybavenia v odľahlých častiach spojených štátov môže stáť <b>až 2 miliardy dolárov</b>.</p>
      <p>Podľa Huawei je rozhodnutie FCC založené na jednostranných informáciách a  taktiež <b>zle pochopenej čínskej legislatívy.</b></p>
      <blockquote>„V prípade nedostatku dôkazov sa Huawei stáva hrozbou pre národnú bezpečnosť? Nie len že to narúša princíp spravodlivého legislatívneho procesu, je to aj protizákonné,“ vyjadrila sa spoločnosť k  najnovšiemu vývoju situácie.</blockquote>
      <p>Doteraz mohli zariadenia spoločností Huawei a ZTE  kúpovať len vybraní operátori a to len so súhlasom vlády. Najnovšie to už tak nebude možné vôbec.</p>
      <h3>Huawei namieta proti rozhodnutiu federálnej komisie</h3>
      <p>Dotácie FCC sú určené na to, aby zlepšili telekomunikačné a  internetové služby vo vidieckych a odľahlých oblastiach. Bez podpory tejto dotácie nebudú môcť kompetentné spoločnosti obdržať najnovšie technológie spoločnosti Huawei. Tým pádom už nebudú môcť zabezpečiť spoľahlivé, vysokorýchlostné komunikačné služby, pre verejné inštitúcie, ako napríklad školy, nemocnice a knižnice. Konkurencia na trhu<i> (najmä v oblasti 5G)</i>, bude oslabená a bežný človek tak <b>bude platiť viac</b> za internetové služby. Píše sa vo vyjadrení spoločnosti Huawei. Spoločnosť ďalej dodáva, že zabezpečenie sietí a  chránenie užívateľského súkromia sú najväčšie programy spoločnosti Huawei. Od založenia programu, pred vyše 30 rokmi, vyytvorila spoločnosť komplexné stratégie a riešenia vo viac ako 170 krajinách sveta. V žiadnej z nich nedošlo k  <b>vážnemu narušeniu internetovej bezpečnosti</b>. Huawei preto úrad FCC vyzýva, aby svoje rozhodnutie prehodnotil. Spoločnosť ďalej hovorí, že je ochotná viesť otvorenú komunikáciu s  vládou USA, aby našli efektívne riešenia  a mohli aj ďalej pokračovať v zabezpečovaní telekomunikačných sietí, najmä v   odľahlých oblastiach USA.</p>
      <h4>Prihláste sa do odberu tých najnovších informácií a správ z portálu VoSveteIt.sk</h4>
      <p>Odoslaním e-mailu dávate súhlas s <a href="https://www.vosveteit.sk/obchodne-podmienky-a-cookies/">podmienkami ochrany súkromia.</a> Nezabudnite odber potvrdiť ešte v e-maile, ktorý Vám bude doručený</p>
      <p>Leave this field empty if you're human:</p>
      <h3>Mohlo by Vás zaujímať</h3>
    </article>
  </body>
</html>