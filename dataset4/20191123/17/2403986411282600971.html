<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/skandalniy_tantsivnik_polunin_za_pidtrimki_putina_vidkriv_vlasnu_baletnu_shkolu_v_krimu_n1238414"/>
    <meta property="og:site_name" content="24 Канал"/>
    <meta property="article:published_time" content="2019-11-23T17:28:00+00:00"/>
    <meta property="og:title" content="Скандальний танцівник Полунін за підтримки Путіна відкрив власну балетну школу в Криму"/>
    <meta property="og:description" content="Скандальний танцівник Сергій Полунін відкрив хореографічну школу в окупованому Севастополі. Там зібрали 30 дітей, більшість з яких буде навчатися за кошти з бюджету РФ."/>
  </head>
  <body>
    <article>
      <h1>Скандальний танцівник Полунін за підтримки Путіна відкрив власну балетну школу в Криму</h1>
      <address><time datetime="2019-11-23T17:28:00+00:00">23 Nov 2019, 17:28</time> by <a rel="author" href="https://24tv.ua/dmitro_yevchin_tag7125/" target="_blank">Дмитро Євчин</a></address>
      <p>
        <b>Скандальний танцівник Сергій Полунін відкрив хореографічну школу в окупованому Севастополі. Там зібрали 30 дітей, більшість з яких буде навчатися за кошти з бюджету РФ.</b>
      </p>
      <p>Крім цього, навчання 12 дітей буде оплачувати фонд Сергія Полуніна. За словами танцівника, він хоче створити школу майбутнього, в яку вкладатиме весь свій балетний досвід. Про це йдеться в <a href="https://ua.krymr.com/">"Крим.Реалії"</a> від "Радіо Свободи".</p>
      <blockquote>Читайте також: <a href="https://24tv.ua/lifestyle/skandalniy_polunin_otrimav_visoke_zvannya_v_okupovanomu_krimu_n1190747">Скандальний Полунін отримав високе звання в окупованому Криму</a></blockquote>
      <p>Саме під ім'ям Сергія Полуніна в Криму відкрили хореографічну академію, а також будують школу та оперний театр. Артисту балету у відкритті власного навчального закладу посприяла підтримка Путіна. </p>
      <p>Відомо, що під час візиту до Севастополя президент Росіії особисто поспілкувався з Полуніним і його учнями. </p>
      <figure>
        <img src="https://24tv.ua/resources/photos/news/620_DIR/201911/1238414_10211620.jpg?201911160320"/>
      </figure>
      <p>
        <i>Путін допоміг Сергію Полуніну відкрити школу в Севастополі</i>
      </p>
      <h3>Для чого Полунін у Криму?</h3>
      <p>За словами редакторки онлайн-видання "Balletristic" Поліни Булат, російська влада використовує танцівника для того, щоб ще більше посилити свій вплив у окупованому Криму. </p>
      <aside>Театру опери та балету, школи там не було, і це така можливість для влади поставити там свій прапорець. Полунін для цього підійшов ідеально. Це така людина, яка стоїть на рубежі між Росією та Україною. Він може в цій суперечливій ситуації зіграти їм на руку<cite>– прокоментувала редакторка.</cite></aside>
      <p>Крім цього, вона відзначила, що балет давно вже став політичним актом. </p>
      <figure>
        <img src="https://24tv.ua/resources/photos/news/620_DIR/201911/1238414_10211847.jpg?201911162451"/>
        <figcaption>Сергій Полунін в Севастополі</figcaption>
      </figure>
      <p>Чим "прославився" Сергій Полунін?</p>
      <p>Крім високих досягнень у мистецькій сфері, Сергій Полунін став відомий своїми скандальними проросійськими заявами. Зокрема в інстаграм-профілі Полуніна з'явився допис зі словами вдячності Володимиру Путіну, а також із побажанням йому здоров'я. </p>
      <p>Згодом, на всі питання журналістів танцюрист відповідав, що нічого не знає про появу цього допису. Окрім цього, артист балету не зміг достеменно пояснити, чи саме він веде свою сторінку в інстаграм, чи для цього в нього є помічник.</p>
      <blockquote>Читайте також: <a href="https://24tv.ua/lifestyle/nichogo_pro_tse_ne_znayu__sergiy_polunin_prokomentuvav_skandalniy_dopis_pro_putina_n1067053">Нічого про це не знаю, – Сергій Полунін прокоментував скандальний допис про Путіна</a></blockquote>
      <p>Батько танцівника аргументував таку позицію сина тим, що йому подобаються сильні люди, саме в Путіні він бачить таку сильну особистість. </p>
      <figure>
        <img src="https://24tv.ua/resources/photos/news/620_DIR/201911/1238414_10211170.jpg?201911152408"/>
        <figcaption>Батько танцівника Полуніна сказав, що син бачить в Путіні сильну особистість</figcaption>
      </figure>
      <p>
        <b>Татуювання Полуніна</b>
      </p>
      <p>У 2018 році Сергій Полунін опублікував новий скандальний пост. До тексту, в якому він виголошує подяку президенту Росії, танцівник додав фото, на якому він показує татуювання із зображенням обличчя Володимира Путіна. Примітно, що при цьому Полунін демонструє на своїй руці і український тризуб. </p>
      <figure>
        <img src="https://24tv.ua/resources/photos/news/620_DIR/201911/1238414_10211309.jpg?201911153344"/>
      </figure>
      <p>
        <i>Скандальний пост Полуніна</i>
      </p>
      <p>Що цікаво, після публікації скандальних дописів основна сторінка Сергія Полуніна, на якій він почав зізнаватися у коханні до Путіна та демонструвати татуювання з президентом Росії на грудях, вже видалена. </p>
      <blockquote>До теми: <a href="https://24tv.ua/lifestyle/rosiya__tse_shhos_horoshe__ukrayinskiy_tantsivnik_baletu_polunin_vidznachivsya_chergovoyu_zayavoyu_n1214845">Росія – це щось хороше, – український танцівник балету Полунін відзначився черговою заявою</a></blockquote>
      <h3>З 2018 року ім'я скандально відомого танцівника <a href="https://myrotvorets.center/criminal/polunin-sergej-vladimirovich/">з'явилося</a> в неурядовій базі "Миротворець" після того, як він отримав паспорт Росії і російське громадянство. Однак у відповіді на запит "Крим. Реалії" до СБУ йдеться про те, що Полуніну не забороняється в'їжджати до України. </h3>
      <figure>
        <img src="https://24tv.ua/resources/photos/news/620_DIR/201911/1238414_10211934.jpg?201911163533"/>
      </figure>
      <p>
        <i>Відповідь на запит в СБУ щодо Сергія Полуніна</i>
      </p>
      <blockquote>
        <b>Повний випуск програми "Крим. Реалії" дивіться сьогодні на 24 каналі о 18.30. Не пропустіть!</b>
      </blockquote>
      <p><a href="https://24tv.ua/techno/chorna_pyatnitsya_2019_ukraina_znizhki_iphone_samsung_xiaomi_huawei_n1237905">Чорна п'ятниця 2019: які смартфони купити під час розпродажу</a> сьогодні 5250</p>
      <anchor name="comAnch"/>
    </article>
  </body>
</html>