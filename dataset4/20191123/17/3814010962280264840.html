<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/frenskoto-obshchestvo-se-obyavi-sreshchu-nasilieto-nad-zheni"/>
    <meta property="og:site_name" content="Новини БНТ"/>
    <meta property="article:published_time" content="2019-11-23T17:22:00+00:00"/>
    <meta property="og:title" content="Френското общество се обяви срещу насилието над жени (обновена)"/>
    <meta property="og:description" content="Десетки хиляди протестираха днес в Париж срещу срещу домашното насилие. Подобни демонстрации имаше и в други големи градове във Франция."/>
  </head>
  <body>
    <article>
      <h1>Френското общество се обяви срещу насилието над жени (обновена)</h1>
      <address><time datetime="2019-11-23T17:22:00+00:00">23 Nov 2019, 17:22</time> by <a rel="author">Деян Йотов</a></address>
      <p>
        <b>Десетки хиляди протестираха днес в Париж срещу срещу домашното насилие. Подобни демонстрации имаше и в други големи градове във Франция.</b>
      </p>
      <figure>
        <video src="https://nws2.bnt.bg/p/p/s/psn231119-20-france-sreshtu-nasilieto-nad-zhenite-x264-726150.mp4"/>
      </figure>
      <p>Центърът на френската столица беше залят от плакати в лилаво - цвета на кампанията срещу насилието.</p>
      <p>Повече от 100 жени са убити от началото на годината във Франция от техни брачни или извънбрачни партньори. Протестиращите в Париж носеха и плакати със снимки и имена на жертви.</p>
      <p>Очаква се в понеделник - Международния ден за елиминиране на насилието над жени, властите да обявят мерки срещу социалния бич, за които са заделени 360 млн. евро.</p>
      <blockquote>Каролин де Хаас, сдружение "Ние всички": Очакваме промяна на курса по отношение на домашното насилие. Правителството трябва да осигури още 1 млрд. евро, за да се сложи край на тези прояви.</blockquote>
      <p>Още 30 такива демонстрации, организирани от близо 70 неправителствени организации, политически партии и съюзи се проведоха в цяла Франция, включително Лион, Страсбург, Бордо и Лил.</p>
      <p>По последни данни на ООН в глобален план жените и момичетата, станали жертви на домашно насилие през 2017 г. са били 87 000.</p>
      <p>В Москва днес около 200 души протестираха срещу готвени законови промени за наказания за домашно насилие. Според тях специални мерки няма да доведат до намаляване на насилието, а до намаляване на броя на семействата.</p>
    </article>
  </body>
</html>