<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/mou-hellip-sica-maestro-ndash-buona-prima-mourinho-tottenham-219872.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-23T17:56:15+00:00"/>
    <meta property="og:title" content="Buona la prima per mourinho:gli 11 mesi piu' duri, lontano dal campo mi chiedevo..."/>
    <meta property="og:description" content="MOU…SICA, MAESTRO! – BUONA LA PRIMA PER MOURINHO, IL TOTTENHAM VINCE IL DERBY CON IL WEST HAM – LO 'SPECIAL ONE': “UNDICI MESI SENZA LA MUSICA DELLO SPOGLIATOIO, E’ STATA DURA. LONTANO DAL CAMPO MI CHIEDEVO COSA STESSI FACENDO. ORA SONO DI NUOVO NEL MIO HABITAT” – IL SIPARIETTO CON SALVATORE ESPOSITO, IN ARTE GENNY SAVASTANO – VIDEO"/>
  </head>
  <body>
    <article>
      <h1>Buona la prima per mourinho:gli 11 mesi piu' duri, lontano dal campo mi chiedevo...</h1>
      <address>
        <time datetime="2019-11-23T17:56:15+00:00">23 Nov 2019, 17:56</time>
      </address>
      <p>
        <b>MOU…SICA, MAESTRO! – BUONA LA PRIMA PER MOURINHO, IL TOTTENHAM VINCE IL DERBY CON IL WEST HAM – LO 'SPECIAL ONE': “UNDICI MESI SENZA LA MUSICA DELLO SPOGLIATOIO, E’ STATA DURA. LONTANO DAL CAMPO MI CHIEDEVO COSA STESSI FACENDO. ORA SONO DI NUOVO NEL MIO HABITAT” – IL SIPARIETTO CON SALVATORE ESPOSITO, IN ARTE GENNY SAVASTANO – VIDEO</b>
      </p>
      <hr/>
      <figure>
        <iframe data-src="https://twitter.com/MaxSardella/status/1197926302386442242?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Stefano Boldrini per <a href="http://www.gazzetta.it/">gazzetta.it</a></b>
      </p>
      <p>Emozionato, con gli occhi persino lucidi. Forse neppure José Mourinho si aspettava un ritorno in questo modo: il 3-2 del Tottenham sul campo del West Ham, i cori del popolo Spurs alla fine del match, tornare in quello che definisce il suo habitat naturale: "Undici mesi senza la musica dello spogliatoio, senza i giocatori, senza vivere questi momenti: è stata dura – racconta il manager portoghese -. Sono davvero felice per i calciatori e per la qualità espressa in campo, non solo per il risultato. La squadra ha dato tutto, pagando il costo di una settimana difficile: gare internazionali, cambio di allenatore, nuovo metodi di lavoro, emozioni. Negli ultimi venti, venticinque minuti abbiamo pagato un po’ tutto sul piano fisico. Il West Ham ha reagito, ma noi abbiamo tenuto, conquistando un successo molto importante".</p>
      <p><b>NOSTALGIA</b> Il Tottenham, pur mantenendo il modulo 4-2-3-1, è sembrato più compatto rispetto agli ultimi tempi: "Cambio di stile? In questo momento sto cercando di mettere i calciatori nelle loro condizioni migliori, in una zona confort. Ho parlato un po’ con tutti per capire le situazioni individuali. In questi undici mesi la cosa più difficile è stato non vivere il ritiro estivo e l’avvio di stagione. Mi chiedevo che cosa stessi facendo: in tribuna, negli studi televisivi, di fronte alla televisione. Oggi la sensazione è stata quella di ritrovarmi nel mio habitat naturale. Ed è bello vincere: quando accade, il tuo lavoro acquista valore".</p>
      <figure>
        <a href="https://www.dagospia.com/mediagallery/Dago_fotogallery-256297/1242566.htm">
          <img src="https://cdn-static.dagospia.com/img/foto/11-2019/mourinho-2-1242566.jpg"/>
        </a>
        <figcaption>mourinho 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256297/1242567.htm">
          <img src="https://cdn-static.dagospia.com/img/foto/11-2019/mourinho-3-1242567.jpg"/>
        </a>
        <figcaption>mourinho 3</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256297/1241792.htm">
          <img src="https://cdn-static.dagospia.com/img/foto/11-2019/mourinho-1241792.png"/>
        </a>
        <figcaption>mourinho</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256297/1242568.htm">
          <img src="https://cdn-static.dagospia.com/img/foto/11-2019/mourinho-1242568.jpg"/>
        </a>
        <figcaption>mourinho</figcaption>
      </figure>
    </article>
  </body>
</html>