<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230636/il-paradiso-delle-signore-anticipazioni-dal-25-al-29-novembre-il-ritorno-di-clelia/"/>
    <meta property="og:site_name" content="KontroKultura"/>
    <meta property="article:published_time" content="2019-11-23T17:20:31+00:00"/>
    <meta property="og:title" content="Il Paradiso delle Signore anticipazioni dal 25 al 29 novembre: il ritorno di Clelia"/>
    <meta property="og:description" content="Il Paradiso delle Signore: le anticipazioni dal 25 al 29 novembre 2019 svelano che a Milano farà il suo rientro Clelia. Agnese lascerà invece la villa"/>
  </head>
  <body>
    <article>
      <h1>Il Paradiso delle Signore anticipazioni dal 25 al 29 novembre: il ritorno di Clelia</h1>
      <address><time datetime="2019-11-23T17:20:31+00:00">23 Nov 2019, 17:20</time> by <a rel="author" href="https://www.kontrokultura.it/author/susanna/" target="_blank">Anticipazioni Tv</a></address>
      <p>Torna <b>Il Paradiso delle Signore</b> con le nuove puntate in onda su Rai 1 da lunedì 25 a venerdì 29 novembre 2019, sempre a partire dalle 15:30. Gabriella sarà molto felice per la sua carriera da stilista, che sembra finalmente decollare.</p>
      <p>Riccardo Guarnieri invece, non se la passerà affatto bene, ancora sconvolto per la partenza di Nicoletta e in preda alla collera per non essere riuscito a fermarla. Adelaide ed Umberto invece, saranno preoccupati perché consapevoli di essere oggetto di pettegolezzi al Circolo. Ci sarà Infine un lieto ritorno, quello della bella Clelia.</p>
      <h3>Il Paradiso delle Signore: le puntate dal 25 al 29 novembre 2019</h3>
      <p>La settimana di programmazione della soap opera di Rai 1 Il Paradiso delle Signore inizia con Gabriella, al settimo cielo perché certa di sfondare con la sua attività di stilista. A metterla di malumore però, sarà una notizia che riguarderà lo stilista presso il quale ha effettuato lo stage in quel di Parigi.</p>
      <p>Che cosa sarà successo a Defois? Nel frattempo, Agnese comincerà a far capire a Salvatore che deve mettere le cose in chiaro con la sua fidanzata, invitandolo a farle la fatidica proposta. Adelaide invece, sarà impegnata a combinare un incontro tra Umberto e Flavia, certa che i due abbiano molte affinità.</p>
      <h3>Adelaide ed Umberto al centro dei pettegolezzi</h3>
      <p>Adelaide ed Umberto, consapevoli di non essere stati proprio onesti nei confronti del Paradiso, temeranno di essere oggetto di pettegolezzo e di fare delle brutte figure al Circolo. Per loro sarebbe un grave danno d’immagine, cosa che non possono permettersi in questo periodo difficile dal punto di vista economico.</p>
      <p>Le anticipazioni de <b>Il Paradiso</b> delle Signore proseguono con <b>Anita</b> e il suo annuncio che metterà in crisi Salvatore e Marcello. La donna dirà loro che la caffetteria è stata messa in vendita. Per loro arriverà dunque il momento di cercarsi un altro lavoro.</p>
      <p>Umberto, nel frattempo, riceverà la visita di Marcello, deciso a chiedere un congruo risarcimento per l’incidente di sua sorella. Il comportamento di Riccardo è sempre più preoccupante e ciò non piacerà affatto ad Angela, che prenderà la decisione di allontanarsi improvvisamente da Villa Guarnieri senza dire nulla ai suoi famigliari. Intanto, Angela e Marcello saranno per l’ennesima volta in difficoltà, in quanto la rata sull’affitto sta per arrivare e non hanno i soldi sufficienti per pagarla.</p>
      <p>Rocco avrà un flashback riguardante un momento molto difficile e del passato che ha cercato di dimenticare, proprio quando riceverà la sua prima busta paga. Il giovane e fragile ragazzo sarà confortato dalla vicinanza di Armando.</p>
      <p>Infine, le puntate settimanali de Il Paradiso delle Signore in onda su Rai 1 dal 25 al 29 novembre, si chiudono con una bella notizia: Clelia tornerà improvvisamente a Milano, facendo felici le sue colleghe del magazzino. La donna porterà con sé tante novità e qualche piccolo segreto.</p>
    </article>
  </body>
</html>