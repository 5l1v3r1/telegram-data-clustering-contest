<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/sport/474356-trzecie-miejsce-polskiej-druzyny-skoczkow-w-wisle"/>
    <meta property="og:site_name" content="wPolityce.pl"/>
    <meta property="article:published_time" content="2019-11-23T17:20:18+00:00"/>
    <meta property="og:title" content="Biednemu zawsze wiatr w oczy. Polakom - w plecy. Trzecie miejsce Biało-czerwonej drużyny na inaugurację zawodów o Puchar Świata"/>
    <meta property="og:description" content="Po pierwszej serii drużynowego konkursu skoków Polacy z przewagą prowadzili nad Austriakami i Słoweńcami. Ostatecznie zajęli trzecie miejsce. Zwyciężyli Austriacy przed Norwegami."/>
  </head>
  <body>
    <article>
      <h1>Biednemu zawsze wiatr w oczy. Polakom - w plecy. Trzecie miejsce Biało-czerwonej drużyny na inaugurację zawodów o Puchar Świata</h1>
      <address><time datetime="2019-11-23T17:20:18+00:00">23 Nov 2019, 17:20</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Polskie przysłowie mówi „Biednemu zawsze wiatr w oczy”. W przypadku polskich skoczków można powiedzieć, że wiatr w plecy. Po pierwszej serii drużynowego konkursu skoków Polacy z przewagą prowadzili nad Austriakami i Słoweńcami. Ostatecznie zajęli trzecie miejsce. Zwyciężyli Austriacy przed Norwegami.</b>
      </p>
      <p>Polacy mieli udanie rozpocząć sezon skoków narciarskich o Puchar Świata. Nie udało się. Zmienny wiatr sprawił, że komplet publiczności w Wiśle oklaskiwał skoczków Michala Doležala na najniższym stopniu podium. To dobry wynik, choć oczywiście do pełni euforii zabrakło.</p>
      <p>Zmienne warunki tym razem nie służyły gospodarzom. Po wyśmienitej pierwszej serii, w której najlepszy był Dawid Kubacki, w drugiej wiało pod narty rywalom. Szczególnie Austriakom i Norwegom. Polacy uzyskiwali małe odległości, ale zdołali utrzymać się na podium. Piotr Żyła skakał przy bardzo mocnym wietrze w plecy dającym mu dodatkowe 14 punktów. Cóż z tego skoro to nie zrekompensowało krótkiego skoku. Philipp Aschenwald, który skakał przed Piotrkiem miał 12 punktów mniej za złe warunki, ale skoczył 16 metrów dalej.</p>
      <p>Jutro konkurs indywidualny. Jeśli wiatr nie będzie kręcił, Polacy mają szansę dać radość swoim kibicom w Wiśle. na skoczni Adama Małysza wystartuje ich ośmiu: wywalczyło łącznie ośmiu reprezentantów Polski: Dawid Kubacki i Kamil Stoch, Jakub Wolny, Piotr Żyła, Maciej Kot, Stefan Hula, Paweł Wąsek i Aleksander Zniszczoł. Początek zawodów o godz. 11.30.</p>
      <p>CZYTAJ WIĘCEJ: <a href="https://wpolityce.pl/sport/474340-polacy-na-trzecim-miejscu-w-wisle-w-konkursie-druzynowym">RELACJA. Polacy na trzecim miejscu w Wiśle w konkursie drużynowym. Biało-czerwonym nie wiało pod narty. Rywalom - tak</a></p>
      <p>
        <b>MACRO</b>
      </p>
    </article>
  </body>
</html>