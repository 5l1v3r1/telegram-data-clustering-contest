<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/23/surxondaryoda-mib-xodimiga-tan-jarohati-yetkazgan-shaxsga-jinoiy-ish-ochildi/?utm_source=daryo"/>
    <meta property="og:site_name" content="Daryo"/>
    <meta property="article:published_time" content="2019-11-23T17:21:00+00:00"/>
    <meta property="og:title" content="Surxondaryoda MIB xodimiga tan jarohati yetkazgan shaxsga jinoiy ish ochildi"/>
    <meta property="og:description" content="Voqea viloyatning Boysun tumani “Pasurxi” mahallasida sodir bo‘lgan"/>
  </head>
  <body>
    <article>
      <h1>Surxondaryoda MIB xodimiga tan jarohati yetkazgan shaxsga jinoiy ish ochildi</h1>
      <address>
        <time datetime="2019-11-23T17:21:00+00:00">23 Nov 2019, 17:21</time>
      </address>
      <p>Surxondaryoda xizmat vazifasi yuzasidan kelgan MIB xodimiga tan jarohati yetkazildi, deb <a href="https://t.me/uzbprokuratura/752">xabar bermoqda</a> Bosh prokuratura matbuot xizmati.</p>
      <p>Ma’lum bo‘lishicha, voqea viloyatning Boysun tumani “Pasurxi” mahallasida 12-noyabr kuni, soat 14:30 larda sodir bo‘lgan. 38 yoshli U.A. yashash xonadoniga xizmat vazifasi yuzasidan kelgan MIB tuman bo‘limi xodimi I.P.ga tan jarohati yetkazib, qonuniy faoliyatiga qarshilik ko‘rsatgan.</p>
      <p>Mazkur holat yuzasidan 21-noyabrda Boysun tumani prokuraturasi tomonidan U.A.ga nisbatan Jinoyat kodeksining 219-moddasi 1-qismi (Hokimiyat vakiliga yoki fuqaroviy burchini bajarayotgan shaxsga qarshilik ko‘rsatish) bilan jinoyat ishi qo‘zg‘atilib, tergov harakatlari olib borilmoqda.</p>
      <p>Ushbu moddada eng kam oylik ish haqining 50 baravarigacha miqdorda jarima yoki 360 soatgacha majburiy jamoat ishlari yoxud 3 yilgacha axloq tuzatish ishlari yoki 1 yilgacha ozodlikni cheklash yoki 1 yilgacha ozodlikdan mahrum qilish jazosi belgilangan.</p>
      <p><b>Mavzuga doir:</b> <a href="https://daryo.uz/2019/11/06/andijonda-ayol-mib-xodimini-xoda-bilan-kaltakladi/">Andijonda ayol MIB xodimini xoda bilan kaltakladi</a></p>
    </article>
  </body>
</html>