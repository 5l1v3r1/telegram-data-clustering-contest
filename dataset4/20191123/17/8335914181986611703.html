<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/zakysali-shofiori-zaradi-snega-kakva-e-situaciiata-6102462"/>
    <meta property="og:site_name" content="Vesti"/>
    <meta property="article:published_time" content="2019-11-23T17:57:00+00:00"/>
    <meta property="og:title" content="Закъсали шофьори заради снега, каква е ситуацията"/>
    <meta property="og:description" content="20 см сняг натрупа в Пампорово, утре ще има слънце, дъжд в планините, а на места до 15 градуса"/>
  </head>
  <body>
    <article>
      <h1>Закъсали шофьори заради снега, каква е ситуацията</h1>
      <h2>20 см сняг натрупа в Пампорово, утре ще има слънце, дъжд в планините, а на места до 15 градуса</h2>
      <address><time datetime="2019-11-23T17:57:00+00:00">23 Nov 2019, 17:57</time> by <a rel="author">Виолета Русенова</a></address>
      <aside>
        <a href="https://vbox7.com/emb/external.php?vid=fedfde2fde&amp;autoplay=1">Видео</a>
      </aside>
      <p>Първият сняг създаде и първите проблеми на шофьорите, които опитаха да покорят най-високата точка в Пампорово - връх Снежанка. Някои от тях подцениха дълбокия сняг и закъсаха по пътя, предаде <a href="https://nova.bg/news/view/2019/11/23/269534/%D1%85%D0%B0%D0%BE%D1%81-%D1%81%D0%BB%D0%B5%D0%B4-%D0%BF%D1%8A%D1%80%D0%B2%D0%B8%D1%8F-%D1%81%D0%BD%D1%8F%D0%B3-%D0%BA%D0%BE%D0%BB%D0%B8-%D0%B7%D0%B0%D0%BA%D1%8A%D1%81%D0%B0%D1%85%D0%B0-%D0%BD%D0%B0-%D0%B2%D1%80%D1%8A%D1%85-%D1%81%D0%BD%D0%B5%D0%B6%D0%B0%D0%BD%D0%BA%D0%B0-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8">NOVA</a>. </p>
      <p>Снежната покривка в райноа стигна до 20 см. Цяла нощ снегопочистващата техника обработваше районите на Пазарджик и Смолян. Пътищата са проходимни при зимни условия, но на места са мокри и хлъзгави.</p>
      <p>Натрупалата снежна покривка се оказа предизвикателство за хората, които трябваше да стигнат до работните си места в съботния ден.</p>
      <p>
        <a href="https://www.vesti.bg/bulgaria/dnes-dyzhd-kakvo-vreme-ni-ochakva-prez-noemvri-6101490">Днес дъжд, какво време ни очаква през ноември</a>
      </p>
      <p>„Пътищата не бих казал, че са опесъчени добре, но за снега, който падна, не мисля, че е кой знае какъв проблем”, заяви Христо Арнаудов, служител в Пампорово.</p>
      <p>От снегопочистващата фирма в Смолян са на мнение, че са се справили с първия сняг.</p>
      <p>„При първия сняг техниката излезе навреме и всичко беше овладяно подобаващо”, смята Калоян Пеев, управител на снегопочистващата фирма в Смолянско.</p>
      <p>Най-щастливи от снежната приказка са туристите. До дни започва и обработването на ски пистите за откриването на зимния сезон в Пампорово.</p>
      <p><b>През новата</b> седмица снеговалежи не се очакват. Вятърът също ще отслабне.</p>
      <p>Службите разчистват трасето между Чепеларе и Смолян, а в района на Пампорово има заледявания.</p>
      <p>На места има мъгла. Полицейски патрули с включена сигнализация помагат на автомобилите и оказват съдействие. От полицията предупреждават шофьорите да карат внимателно и когато видят скална маса, да сигнализират.</p>
      <p><b>Облачно остава</b> времето над страната, въпреки че в неделния ден се очаква на места да пробият слънчеви лъчи. В планините обаче валежите от дъжд няма да спират.</p>
      <p>През деня в неделя ще има разкъсана облачност, ще вали слаб дъжд по Черноморието и в крайните северозападни райони. Дневните температури ще бъдат между 10 и 14 градуса – в Северозападна и Североизточна България около 7-8 градуса, със слаби валежи.</p>
      <p>По Черноморието също са възможни слаби превалявания, а температурите там ще бъдат около 12-14 градуса.</p>
      <p>Във вътрешността на страната няма да вали, а в югозападните райони температурите ще достигнат до 15 градуса.</p>
      <p>В София ще има разкъсана облачност, с температури – сутрешни – около 4 градуса, дневни – около 12 градуса.</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/bulgaria/hladno-vreme-kakva-e-obstanovkata-sled-snega-kyde-e-naj-studeno-6102456"/>
        <a href="https://www.vesti.bg/bulgaria/akciia-zima-proverki-po-pytishtata-na-avtomobilite-6102454"/>
        <a href="https://www.vesti.bg/bulgaria/opasno-vreme-dnes-kyde-valia-sniag-6102398"/>
      </related>
    </article>
  </body>
</html>