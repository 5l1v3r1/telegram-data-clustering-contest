<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/costiera-il-giornale-britannico-the-independent-dedica-un-articolo-al-monastero-santa-rosa/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-23T17:34:29+00:00"/>
    <meta property="og:title" content="Costiera: il giornale “The Independent” dedica un articolo al Monastero Santa Rosa"/>
    <meta property="og:description" content="Il Monastero Santa Rosa situato a Conca dei Marini è uno degli alberghi più belli e conosciuti al mondo. Quest’anno è stato premiato ai Condé Nast Traveler Readers’ Choice Awards 2019 come migliore Hotel in Italia e al secondo posto dei migliori Hotel in Europa. Inoltre l’albergo si è classificato all’ottavo posto nella classifica dei 50 migliori Hotel […]"/>
  </head>
  <body>
    <article>
      <h1>Costiera: il giornale “The Independent” dedica un articolo al Monastero Santa Rosa</h1>
      <address><time datetime="2019-11-23T17:34:29+00:00">23 Nov 2019, 17:34</time> by <a rel="author" href="https://amalfinotizie.it/author/redazione-web/" target="_blank">Redazione Web</a></address>
      <p>Il <b>Monastero Santa Rosa </b>situato a <b>Conca dei Marini</b> è uno degli alberghi più belli e conosciuti al mondo.</p>
      <p>Quest’anno è stato premiato ai Condé Nast Traveler Readers’ Choice Awards 2019 come migliore Hotel in Italia e al secondo posto dei migliori Hotel in Europa. Inoltre l’albergo si è classificato all’ottavo posto nella classifica dei 50 migliori Hotel al mondo.</p>
      <p>Proprio a questa struttura il giornale britannico “The Independent” ha voluto dedicare un articolo per celebrarne il fascino e la suggestione.</p>
      <p>Costruito alla fine del XVII secolo per volontà di Sorella Rosa Pandolfi che, ricevuta in regalo la chiesa di Santa Maria di Grado ormai ridotta in rovina, decise di costruire a fianco un alloggio per ospitare le consorelle.</p>
      <p>I lavori videro il termine nel 1681 e il Monastero dedicato a Santa Rosa da Lima. Le suore domenicane di clausura del Conservatorio di Santa Rosa vi si trasferirono nel primo ‘700 ed è proprio qui che prepararono le prime sfogliatelle, oggi celebri in tutto il mondo.</p>
      <p>E’ stato trasformato in hotel nel 1924 è stato recentemente restaurato nel pieno rispetto dei caratteri storici originari.</p>
      <p>“Un delicato equilibrio – scrive il giornale britannico – tra modernità del XXI secolo e patrimonio ecclesiastico del XVII secolo. Nonostante il lavori di restaurazione ci sono ancora echi del passato, quando questo vasto edificio era abitato esclusivamente da suore. I giardini a più livelli  dove sentire il profumo del rosmarino e dei limoni. La meravigliosa piscina apre lo sguardo sulla bellissima <b>Costiera Amalfitana</b>“.</p>
    </article>
  </body>
</html>