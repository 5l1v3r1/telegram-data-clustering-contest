<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/sports/hokejs/musejie-khl/liepaja-ohl-lidervienibu-dueli-uzveic-kurbads/"/>
    <meta property="og:site_name" content="skaties.lv"/>
    <meta property="article:published_time" content="2019-11-23T17:49:00+00:00"/>
    <meta property="og:title" content="“Liepāja” OHL līdervienību duelī uzveic “Kurbads”"/>
    <meta property="og:description" content="Latvijas “Optibet” hokeja līgas (OHL) līdervienību duelī sestdien uzvaru izcīnīja “Liepāja”, kas tikai spēles noslēdzošajā periodā, spēja uzveikt spēcīgo “Kurbads”. “Kurbads” mājās ar rezultātu 3:4 kapitulēja “Liepājai”, piedzīvojot tikai otro zaudējumu 15 spēlēs."/>
  </head>
  <body>
    <article>
      <h1>“Liepāja” OHL līdervienību duelī uzveic “Kurbads”</h1>
      <address><time datetime="2019-11-23T17:49:00+00:00">23 Nov 2019, 17:49</time> by <a rel="author">LETA</a></address>
      <p>Latvijas “Optibet” hokeja līgas (OHL) līdervienību duelī sestdien uzvaru izcīnīja “Liepāja”, kas tikai spēles noslēdzošajā periodā, spēja uzveikt spēcīgo “Kurbads”. “Kurbads” mājās ar rezultātu 3:4 kapitulēja “Liepājai”, piedzīvojot tikai otro zaudējumu 15 spēlēs.</p>
      <p>Liepājnieki pamatu uzvarai ielika otrajā periodā, kad mača 23.minūtē 1:1 panāca Māris Diļevka, bet 30. un 33.minūtē Kurzemes komandu vadībā izvirzīja lietuvietis Marks Kaļeiņikovs. Noslēdzošās trešdaļas ceturtajā minūtē Jēkabs Rēdlihs atjaunoja līdzsvaru uz rezultāta tablo, taču Mārtiņa Freimaņa precīzais raidījums 13 minūtes līdz spēles beigām, panāca 4:3, ar ko bija gana, lai pārspētu spēcīgo “Kurbads”.</p>
      <p>Uzvara liepājniekiem ļauj ieņemt drošākas pozīcijas tabulas galvgalī, tiesa “Kurbads” aizvadījuši par četriem mačiem mazāk.</p>
      <p>Tikmēr čempionvienība “Mogo” mājās ar rezultātu 6:1 uzveica Hokeja skolu “Rīga”. Uzvarētāju rindās ar diviem vārtiem izcēlās Rūdolfs Maslovskis, bet Elviss Želubovskis un Renārs Demiters pievienoja vārtus un rezultatīvas piespēles. Tāpat divus rezultativitātes punktus (0+2) nopelnīja Andris Siksnis un Artjoms Pankevičs.</p>
      <p>Sestdien spēles aizvada arī “Zemgale”/LLU un “Prizma”/IHS, kā arī Daugavpils “Dinaburga” un “Olimp”.</p>
      <p>Ar 29 punktiem 19 mačos pirmo vietu ieņem “Liepāja”, tālāk ar 26 punktiem, aizvadot par četrām spēlēm mazāk, seko “Kurbads”, bet labāko trijnieku ar 22 punktiem 14 dueļos noslēdz “Olimp”. “Mogo” 14 spēlēs iekrājuši 19 punktus, bet “Zemgale”/LLU, aizvadot par divām spēlēm vairāk, tikuši pie 18 punktiem. Tikpat spēlēs desmit punktus nopelnījusi Daugavpils “Dinaburga”, Hokeja skola “Rīga” ar astoņiem punktiem ir septītā, bet “Prizma”/IHS iekrājusi trīs punktus.</p>
    </article>
  </body>
</html>