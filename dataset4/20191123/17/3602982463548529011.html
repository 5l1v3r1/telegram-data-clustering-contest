<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/lacazette-voorkomt-absolute-slotfase-thuisnederlaag-arsenal-southampton/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T17:20:00+00:00"/>
    <meta property="og:title" content="Lacazette voorkomt in absolute slotfase thuisnederlaag Arsenal tegen Southampton"/>
    <meta property="og:description" content="Arsenal heeft er vanmiddag tegen Southampton op het nippertje nog een gelijkspel uit weten te slepen: 2-2. Lang stevende de ploeg van Unai Emery af op een nieuwe nederlaag, maar Alexandre Lacazette redde de Engelse ploeg in de 96ste minuut. Bournemouth-thuis (1-0) op 6 oktober, het is ook na vanmiddag nog de meest recente Premier…"/>
  </head>
  <body>
    <article>
      <h1>Lacazette voorkomt in absolute slotfase thuisnederlaag Arsenal tegen Southampton</h1>
      <address><time datetime="2019-11-23T17:20:00+00:00">23 Nov 2019, 17:20</time> by <a rel="author">https://www.facebook.com/SjorsTanis1</a></address>
      <p>
        <b>Arsenal heeft er vanmiddag tegen Southampton op het nippertje nog een gelijkspel uit weten te slepen: 2-2. Lang stevende de ploeg van Unai Emery af op een nieuwe nederlaag, maar Alexandre Lacazette redde de Engelse ploeg in de 96ste minuut.</b>
      </p>
      <p>Bournemouth-thuis (1-0) op 6 oktober, het is ook na vanmiddag nog de meest recente Premier League-zege van Arsenal. <br/><br/><b>Scoreverloop</b><br/>Tegen Southampton ging het al vroeg mis. Danny Ings maakte al na 8 minuten de 0-1 voor de bezoekers, al trok Lacazette de stand 10 minuten later weer gelijk. Erop en erover voor Arsenal? Dat zou je denken, maar niets bleek minder waar. Via James Ward-Prowse kwam de ploeg uit het zuiden van Engeland weer op voorsprong. Arsenal-doelman Bernd Leno dacht een fractie van een seconde aan een heldenrol door de strafschop van de middenvelder te stoppen, maar de rebound was wel raak.<br/><br/><b>Druk neemt toe op Emery ondanks gelijkspel</b><br/>Een nieuw dieptepunt lag op de loer voor Arsenal, maar Lacazette sloeg in de 6e minuut van de extra tijd alsnog toe. Niet dat Arsenal veel met het punt opschiet. De achterstand op koploper Liverpool is na vanmiddag liefst 19 (!) punten. Emery stond al onder grote druk en dat zal er na een nieuwe domper niet minder op zijn geworden.</p>
    </article>
  </body>
</html>