<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200930/%D8%A2%D9%84%D9%88%D8%AF%DA%AF%DB%8C-%D9%86%D9%88%D8%B1%DB%8C-%D8%B9%D8%A7%D9%85%D9%84%DB%8C-%D9%85%D9%87%D9%85-%D8%AF%D8%B1-%DA%A9%D8%A7%D9%87%D8%B4-%D8%AC%D9%85%D8%B9%DB%8C%D8%AA-%D8%AD%D8%B4%D8%B1%D8%A7%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-23T12:18:18+00:00"/>
    <meta property="og:title" content="آلودگی نوری عاملی مهم در کاهش جمعیت حشرات"/>
    <meta property="og:description" content="بررسی‌ها نشان می‌دهد آلودگی نوری عامل مهمی در کاهش جمعیت حشرات است."/>
  </head>
  <body>
    <article>
      <h1>آلودگی نوری عاملی مهم در کاهش جمعیت حشرات</h1>
      <address><time datetime="2019-11-23T12:18:18+00:00">23 Nov 2019, 12:18</time> by <a rel="author">نسرین صادقی</a></address>
      <p>بررسی‌ها نشان می‌دهد آلودگی نوری عامل مهمی در کاهش جمعیت حشرات است.</p>
      <p>به گزارش ایسنا، بازبینی شواهد علمی موجود حاکی از آن است که آلودگی نوری عامل حائز اهمیت در کاهش سریع جمعیت حشرات است که نادیده گرفته شده‌است.</p>
      <p>محققان آمریکایی با بیان اینکه نورهای مصنوعی هنگام شب می‌تواند بر تمامی جنبه‌های زندگی حشرات تاثیر بگذارد، اظهار داشتند: این باور وجود دارد که وجود این نورها در کنار از بین رفتن زیستگاه‌های طبیعی، آلودگی شیمیایی، حشرات مهاجم و تغییرات اقلیمی حیات حشرات را به سمت تحلیل رفتن هدایت می‌کند.</p>
      <p>محققان با ارزیابی نتایج بیش از  ۱۵۰ مطالعه تاکید کردند: نور مصنوعی هنگام شب عامل مهم در از بین رفتن گونه‌های حشرات است که اغلب نادیده گرفته می‌شود. این درحالیست که با خاموش کردن لامپ‌های غیرضروری راحت‌تر می‌توان با آلودگی نوری مقابله کرد. با این اقدام میزان کاهش جمعیت گونه‌های حشرات افت قابل توجهی پیدا می‌کند.</p>
      <p>کاهش جمعیت گونه‌های حشرات در آلمان و پورتوریکو گزارش شده‌است و نتایج اولین بازبینی علمی جهانی که در ماه فوریه منتشر شد نشان داد کاهش گسترده جمعیت حشرات می‌تواند موجب از بین رفتن اکوسیستم طبیعت شود.</p>
      <p>به گزارش روزنامه گاردین، به گفته محققان میلیون‌ها گونه حشره در جهان وجود دارد که بسیاری از آن‌ها شناخته شده نیستند. حدود نیمی از آن‌ها تنها در شب فعالیت دارند. همچنین گونه‌هایی که در روز حرکت دارند ممکن است در شب و هنگام استراحت به دلیل نورهای مصنوعی آسیب ببینند.</p>
      <p>انتهای پیام</p>
    </article>
  </body>
</html>