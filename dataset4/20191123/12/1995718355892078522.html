<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152830-u-lucku--pozhezha-v-bagatopoverhivci-zvynuvachuyut-bezhatkiv"/>
    <meta property="og:site_name" content="ВолиньPost"/>
    <meta property="article:published_time" content="2019-11-23T12:59:00+00:00"/>
    <meta property="og:title" content="У Луцьку – пожежа в багатоповерхівці, звинувачують безхатьків"/>
    <meta property="og:description" content="Загоряння підвалу, що знаходиться у багатоквартирному будинку на проспекті Соборності 22 у Луцьку, трапилось сьогодні, 23 листопада"/>
  </head>
  <body>
    <article>
      <h1>У Луцьку – пожежа в багатоповерхівці, звинувачують безхатьків</h1>
      <address>
        <time datetime="2019-11-23T12:59:00+00:00">23 Nov 2019, 12:59</time>
      </address>
      <p>Загоряння підвалу, що знаходиться у багатоквартирному будинку на проспекті Соборності 22 у Луцьку, трапилось сьогодні, 23 листопада близько 14:30.<br/><br/>Про це повідомляють "<a href="https://www.volynnews.com/ua/news/all/u-lutsku-na-prospekti-sobornosti-pozhezha-cherez-bezkhatkiv/">Волинські новини</a>". <br/><br/>Зі слів рятувальників, які працюють на місці пожежі, причиною загоряння стало необережне поводження з вогнем місцевих безхатьків.<br/><br/>«Ми отримали виклик, що у підвалі на Соборності, 22 сталося загоряння. Приїжджажмо сюди вже не вперше. Ймовірно, пожежа трапилась через те, що у підвалі грілися безхатьки – вони виламують замки, залазять і гріються. Цього разу загорілося якесь сміття», – каже олин із рятувальників, що працює на місці події.<br/><br/>Інформацію підтвердили й місцеві мешканці.<br/><br/>«Бомжі нас тероризують. Уже не вперше через них горимо. Приходять енергетики, відчиняють двері, не зачиняють, натомість у приміщення проникають безхатьки, розводять багаття, палять сміття», – каже місцева мешканка <b>Людмила</b>.</p>
    </article>
  </body>
</html>