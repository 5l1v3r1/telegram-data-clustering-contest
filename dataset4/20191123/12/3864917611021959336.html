<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2824057-cerez-tri-misaci-zapuskaemo-movlenna-na-okupovanij-teritorii-borodanskij.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-23T12:11:00+00:00"/>
    <meta property="og:title" content="Через три місяці запускаємо мовлення на окупованій території — Бородянський"/>
    <meta property="og:description" content="Інформаційне мовлення на окупованій частині української території буде запущене через три місяці на базі телеканалу UA/TV."/>
  </head>
  <body>
    <article>
      <h1>Через три місяці запускаємо мовлення на окупованій території — Бородянський</h1>
      <h2>Інформаційне мовлення на окупованій частині української території буде запущене через три місяці на базі телеканалу UA/TV.</h2>
      <address>
        <time datetime="2019-11-23T12:11:00+00:00">23 Nov 2019, 12:11</time>
      </address>
      <p>Про це повідомив міністр культури, молоді та спорту Володимир Бородянський в інтерв'ю виданню "<a href="https://nv.ua/ukraine/politics/vladimir-borodyanskiy-o-regulirovanii-info-prostranstva-intervyu-novosti-ukrainy-50054839.html">Новое время</a>".</p>
      <p>"Через три місяці запустимо. У нас фінансування є. Це буде на базі каналу UA/TV. Плюс ми ведемо переговори про наявність на цьому каналі контенту українських телевізійних груп", - розповів він.</p>
      <p>За словами Бородянського, в бюджеті UA/TV приблизно 440 млн грн (ця сума також передбачає фінансування інформаційного агентства <a href="https://www.ukrinform.ua/tag-ukrinform">Укрінформ</a>).</p>
      <p>"Ми хочемо, щоб люди на тій території знали правду. Ми хочемо, щоб люди на тій території не керуватися маніпулятивною думкою Володимира Соловйова, Ольги Скабєєвої або ще кого-небудь. Щоб вони розуміли, що є інша точка зору, правдива точка зору. Ми хочемо залучити їх до діалогу і в рамках цього діалогу шукати спільне рішення", - сказав міністр.</p>
      <p>Раніше Бородянський повідомляв, що мовлення на окупованих територіях проводитиметься українською та російською мовами.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2815125-rosijskim-kanalam-doviraut-735-ziteliv-ordlo-a-ukrainskim-lise-94.html">Російським каналам довіряють 73,5% жителів ОРДЛО, а українським - лише 9,4%</a>
      </blockquote>
      <p>Як повідомлялося, заступник глави Офісу Президента України Кирило Тимошенко наприкінці липня 2019 року заявляв, що в Україні створять всесвітній російськомовний канал для того, щоб боротися і за уми українців на окупованих територіях Донбасу і Криму, і за уми росіян на території Росії.</p>
    </article>
  </body>
</html>