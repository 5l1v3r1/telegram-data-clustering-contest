<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/23/vittoria-puccini-chi-e-eta-carriera/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-23T12:40:30+00:00"/>
    <meta property="og:title" content="Vittoria Puccini, chi è: età, foto, vita privata, carriera dell’attrice toscana"/>
    <meta property="og:description" content="Vittoria Puccini nasce a Firenze nel 1979. Vittoria è figlia di Giusto Puccini, insegnante di diritto pubblico, e Laura Morozzi, insegnante elementare"/>
  </head>
  <body>
    <article>
      <h1>Vittoria Puccini, chi è: età, foto, vita privata, carriera dell’attrice toscana</h1>
      <address><time datetime="2019-11-23T12:40:30+00:00">23 Nov 2019, 12:40</time> by <a rel="author">Luca W</a></address>
      <figure>
        <img src="https://www.viagginews.com/wp-content/uploads/2019/03/Vittoria-Puccini-1.jpg"/>
      </figure>
      <p>Vittoria Puccini nasce a <b>Firenze nel 1979</b>. Vittoria è figlia di <b>Giusto Puccini</b>, insegnante di diritto pubblico, e <b>Laura Morozzi</b>, insegnante elementare. La giovane fiorentina consegue il diploma classico al Liceo Ginnasio <i>Michelangelo</i> di Firenze, per poi iniziare gli studi universitari in Giurisprudenza, seguendo le orme del padre.</p>
      <p>Nel frattempo Vittoria porta avanti un’altra sua grande passione: la recitazione. Il suo debutto cinematografico avviene nel 2000 in <b><i>Tutto l’amore che c’è</i> </b>di Sergio Rubini. Nella pellicola interpreta il ruolo di Gaia. L’anno successivo compare nella miniserie di Enrico Oldoini <b><i>La crociera </i></b>e nella serie televisiva <b><i>Sant’Antonio di Padova</i></b>, sotto la direzione di Umberto Marino. Nel 2002 torna nella settima arte con <b><i>Paz!</i> </b>di Renato De Maria.</p>
      <figure>
        <img src="https://www.viagginews.com/wp-content/uploads/2019/05/vittoria-puccini-min.png"/>
      </figure>
      <h3>Vittoria Puccini, Elisa di Rivombrosa e il successo televisivo</h3>
      <p>La serie televisiva<b><i> Elisa di Rivombrosa </i></b>(2003-2005) è la consacrazione artistica della giovane Vittoria, grazie alla sua interpretazione vince infatti il <i>Telegatto come personaggio femminile dell’anno</i>. La serie racconta l’ardente storia, basata sul romanzo <b><i>Pamela, o la virtù premiata</i></b>, della dama di compagnia Elisa Scalzi (Vittoria Puccini) e il conte Fabrizio Ristori (<b>Alessandro Preziosi</b>). L’opera è interamente diretta da <b>Cinzia TH Torrini</b>. Da questo momento in poi Vittoria diventa un volto celebre nel panorama cinematografico e televisivo nostrano, tra le tante apparizioni <b><i>Ma quando arrivano le ragazze?</i></b> di Pupi Avati, <b><i>Le ragazze di San Frediano</i></b>, <b><i>La baronessa Carini</i></b>, <b><i>Tutta la verità</i></b>, <b><i>C’era una volta la città dei matti…</i></b> e l’ultimo ruolo da protagonista nella serie <b><i>Mentre ero via</i></b>. Nel 2008 riceve il premio <i>Diamanti al Cinema come miglior attrice protagonista</i> di <b><i>Colpo d’occhio</i></b>, mentre nel 2011 riceve il Premio Afrodite come attrice dell’Anno ed è la madrina della <b>68ª Mostra internazionale del cinema di Venezia</b>.</p>
      <h4>Vittoria Puccini, la vita privata</h4>
      <p>Vittoria stringe nel 2004 una longeva relazione sentimentale con <a href="https://www.viagginews.com/2019/02/17/alessandro-preziosi-chi-e-eta-carriera-fidanzata-attore/"><b>Alessandro Preziosi</b></a>, incontrato sul set di <i>Elisa di Rivombrosa</i>, dal quale ha avuto una figlia: <b>Elena</b>, nata nel 2006. Dopo la rottura nel 2011, Vittoria si lega al collega <b>Claudio Santamaria</b> per un breve periodo. Successivamente si fidanza con il direttore della fotografia <b>Fabrizio Lucci</b>.</p>
      <figure>
        <img src="https://www.viagginews.com/wp-content/uploads/2019/03/Mentre-ero-via-vittoria-puccini-min.jpg"/>
        <figcaption>(screenshot)</figcaption>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/23/andrea-bonomo-chi-e-compagno-giusy-ferreri/"/>
        <a href="https://www.viagginews.com/2019/11/23/cristiano-malgioglio-chi-e-fidanzato-michael/"/>
        <a href="https://www.viagginews.com/2019/11/23/cosa-ce-stasera-in-tv/"/>
      </related>
    </article>
  </body>
</html>