<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/komotini/anakyklosi-ilektrikon-kai-ilektronikon-syskeyon-kai-ypo-vrochin/"/>
    <meta property="og:site_name" content="ert.gr"/>
    <meta property="article:published_time" content="2019-11-23T12:47:50+00:00"/>
    <meta property="og:title" content="Ανακύκλωση ηλεκτρικών και ηλεκτρονικών συσκευών και …υπό βροχήν"/>
    <meta property="og:description" content="Δράση για την ανακύκλωση πραγματοποίησε ο Δήμος Κομοτηναίων και η αρμόδια αντιδημαρχία περιβάλλοντος."/>
  </head>
  <body>
    <article>
      <h1>Ανακύκλωση ηλεκτρικών και ηλεκτρονικών συσκευών και …υπό βροχήν</h1>
      <address><time datetime="2019-11-23T12:47:50+00:00">23 Nov 2019, 12:47</time> by <a rel="author">Βασιλική Μαχαίρα</a></address>
      <p>Δράση για την ανακύκλωση πραγματοποίησε ο Δήμος Κομοτηναίων και η αρμόδια αντιδημαρχία περιβάλλοντος.</p>
      <figure>
        <img src="https://www.ert.gr/wp-content/uploads/2019/11/%CE%91%CE%BD%CE%B1%CE%BA%CF%8D%CE%BA%CE%BB%CF%89%CF%83%CE%B7-%CE%BA%CE%BF%CE%BC%CE%BF%CF%84%CE%B7%CE%BD%CE%AE-%CF%80%CE%BB%CE%B1%CF%84%CE%B5%CE%AF%CE%B1-1.jpg"/>
      </figure>
      <p>Πολίτες-παρά την βροχή το Σάββατο- άφηναν άχρηστες ηλεκτρικές συσκευές λόγου χάρη μικροσυσκευές, κλιματιστικά, φωτιστικά, σκούπες, κινητά τηλέφωνα, ασύρματα, προϊόντα εικόνας και ήχου, εξοπλισμοί πληροφορικής, ηλεκτρικά και ηλεκτρονικά εργαλεία, ιατροτεχνολογικά προϊόντα, στο κοντέϊνερ που διέθεσε ο Δήμος.<br/>Φυσικά μπορούν σε καθημερινή βάση, να μεταφέρουν οι Δημότες τα αντικείμενα αυτά στην υπηρεσία Καθαριότητας, πίσω από τις Δικαστικές Φυλακές, στο τέρμα Σισμάνογλου.<br/>Οι Δημότες επίσης αν έχουν ογκώδεις ηλεκτρικές και ηλεκτρονικές συσκευές προς απόρριψη-ψυγεία, πλυντήρια μεγάλες τηλεοράσεις, μπορούν να τηλεφωνούν στο 25310 22 810 καθημερινά εκτός Σαββάτου και Κυριακής από τις 9 το πρώΐ έως τις 13:00 προκειμένου κατόπιν ραντεβού, συνεργείο του Δήμου να παραλαμβάνει από το πεζοδρόμιο μπροστά στην οικία τους.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/komotini/drasi-gia-tin-tin-pagkosmia-imera-exaleipsis-tis-vias-kata-ton-gynaikon-elas-kethi/"/>
        <a href="https://www.ert.gr/perifereiakoi-stathmoi/komotini/magda-giamoystari-kai-elena-rofaela-se-sismanogleio-nosokomeio-komotinis-kai-xanthis/"/>
        <a href="https://www.ert.gr/perifereiakoi-stathmoi/komotini/komotini-amesi-paremvasi-e-stylianidi-gia-ta-themata-dikaiosynis-sto-nomo-rodopis/"/>
        <a href="https://www.ert.gr/perifereiakoi-stathmoi/komotini/komotini-tis-tetartes-pame-akadimia/"/>
        <a href="https://www.ert.gr/perifereiakoi-stathmoi/komotini/koinonika-ypostirizomeni-georgia-kygeo-i-trofi-soy-sta-cheria-soy-enimerotiki-ekdilosi-tin-1i-dekemvri/"/>
        <a href="https://www.ert.gr/perifereiakoi-stathmoi/komotini/komotini-22-11-2019-ert-eidiseis/"/>
      </related>
    </article>
  </body>
</html>