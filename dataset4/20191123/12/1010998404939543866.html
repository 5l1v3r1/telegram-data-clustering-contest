<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/komisijata-za-energijno-i-vodno-regulirane-otkri-narushenija-vav-vik-pernik.html"/>
    <meta property="og:site_name" content="bTV Новините"/>
    <meta property="article:published_time" content="2019-11-23T12:24:00+00:00"/>
    <meta property="og:title" content="Комисията за енергийно и водно регулиране откри нарушения във ВиК-Перник."/>
    <meta property="og:description" content="Глория Николова разказва още за водните кризи в миньорския град тази вечер в „bTV Репортерите” след централата емисия новини"/>
  </head>
  <body>
    <article>
      <h1>Комисията за енергийно и водно регулиране откри нарушения във ВиК-Перник.</h1>
      <h2>Глория Николова разказва още за водните кризи в миньорския град тази вечер в „bTV Репортерите” след централата емисия новини</h2>
      <address><time datetime="2019-11-23T12:24:00+00:00">23 Nov 2019, 12:24</time> by <a rel="author" href="https://btvnovinite.bg/author/?author=2008324" target="_blank">Глория Николова</a></address>
      <figure>
        <video src="https://vid.btv.bg/btvnews/2019/11/23/reporteri_1574503899-1.mp4"/>
      </figure>
      <p>Комисията за енергийно и водно регулиране откри нарушения във ВиК-Перник. <br/>От началото на тази година водното дружество е източило 1 млн. кубика повече от разрешеното от язовир „Студена”, отчита комисията.</p>
      <p>Тече проверка – какви мерки са взети, предвид малкото количество вода в язовира и подготвена ли е водопреносната мрежа преди въвеждането на режима. <br/><br/>Изискана е и допълнителна информация за комуникацията между отговорните институции – преди да настъпи кризата.</p>
      <p>В момента водоемът изглежда като пустиня, а не като язовир. Според бившия управител на местното ВиК дружество инж. Иван Витанов не е имало дъжд и не е успял да се напълни. За първи път от 1993 година, Перник е във водна криза.</p>
      <figure>
        <img src="https://img.bg.sof.cmestatic.com/media/images/640x/Nov2019/2112030338.jpg"/>
      </figure>
      <p>Над 100 хил. души остават без вода. В Перник беше въведен воден режим, а неспазването на графика изкара хората на улицата. Това беше причината от регионалното министерство да поискат оставката на Витанов. </p>
      <p>При капацитет от 25 млн. кубика, днес в язовир „Студена” има под 5 млн. От Министерството на околната вода и водите обявяват, че са предприели навреме мерки, но кога перничани ще излязат от режима – не се знае.</p>
      <figure>
        <img src="https://img.bg.sof.cmestatic.com/media/images/640x/Nov2019/2112030337.jpg"/>
      </figure>
      <p>Глория Николова разказва още за водните кризи в миньорския град – преди и сега, както и кой е отговорен за състоянието на язовир „Студена” – тази вечер в „bTV Репортерите” след централата емисия новини.</p>
    </article>
  </body>
</html>