<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/atletiek/baas-russische-atletiekbond-levert-ontslagbrief/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T12:46:18+00:00"/>
    <meta property="og:title" content="Baas van Russische atletiekbond levert ontslagbrief in"/>
    <meta property="og:description" content="Dmitri Shlyakhtin kapt ermee als voorzitter van de Russische atletiekbon. Dat liet hij zaterdag weten aan het Russische persbureau Interfax. Shlyakhtin nam zijn beslissing nadat hij en 6 andere functionarissen werden geschorst door de onafhankelijke integriteitscommissie AIU van wereldatletiekbond World Athletics. Zij worden ervan beschuldigd valse verklaringen hebben afgelegd en hebben geknoeid met documenten om een dopingonderzoek…"/>
  </head>
  <body>
    <article>
      <h1>Baas van Russische atletiekbond levert ontslagbrief in</h1>
      <address>
        <time datetime="2019-11-23T12:46:18+00:00">23 Nov 2019, 12:46</time>
      </address>
      <p>
        <b>Dmitri Shlyakhtin kapt ermee als voorzitter van de Russische atletiekbon. Dat liet hij zaterdag weten aan het Russische persbureau Interfax.</b>
      </p>
      <p>Shlyakhtin nam zijn beslissing nadat hij en 6 andere functionarissen werden geschorst door de onafhankelijke integriteitscommissie AIU van wereldatletiekbond World Athletics. Zij worden ervan beschuldigd valse verklaringen hebben afgelegd en hebben geknoeid met documenten om een dopingonderzoek naar hoogspringer Danil Lysenko te dwarsbomen.<br/><br/>"Ik heb mijn ontslagbrief ingediend", liet Shlyakhtin weten. Ook directeur Aleksandr Parkin mag zijn functie voorlopig niet meer uitoefenen. De nieuwe ontwikkelingen komen de Russische atletiek slecht uit. Rusland is al jaren niet meer welkom bij internationale atletiekevenementen. Het is een schorsing die al 4 jaar loopt nadat grootscheeps dopinggebruik in de Russische atletiek was ontdekt.</p>
    </article>
  </body>
</html>