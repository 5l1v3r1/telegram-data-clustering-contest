<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/23/greece/xaropaleyei-lexona-stin-entatiki-tis-edosan-antiviosi-stin-opoia-eixe-allergia/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-23T12:25:36+00:00"/>
    <meta property="og:title" content="Χαροπαλεύει λεχώνα στην εντατική – Της έδωσαν αντιβίωση στην οποία είχε αλλεργία"/>
    <meta property="og:description" content="Χαροπαλεύει λεχώνα στην εντατική – Της έδωσαν αντιβίωση στην οποία είχε αλλεργία"/>
  </head>
  <body>
    <article>
      <h6 class="kicker">Ιπποκράτειο Θεσσαλονίκης</h6>
      <h1>Χαροπαλεύει λεχώνα στην εντατική – Της έδωσαν αντιβίωση στην οποία είχε αλλεργία</h1>
      <h2>Η γυναίκα γέννησε στο νοσοκομείο Κατερίνης και λόγω της καισαρικής τομής στην οποία υποβλήθηκε, της χορηγήθηκε αντιβιοτικό φάρμακο στο οποίο ήταν αλλεργική.</h2>
      <address><time datetime="2019-11-23T12:25:36+00:00">23 Nov 2019, 12:25</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Σε κρίσιμη κατάσταση νοσηλεύεται στην Μονάδα Εντατικής Θεραπείας (ΜΕΘ) του Ιπποκρατείου Νοσοκομείου Θεσσαλονίκης μία 29χρονη λεχώνα η οποία υπέστη ανακοπή καρδιάς ύστερα από χορήγηση αντιβίωσης στην οποία ήταν αλλεργική, μετά τον τοκετό.</p>
      <p>Η γυναίκα γέννησε στο νοσοκομείο Κατερίνης και λόγω της καισαρικής τομής στην οποία υποβλήθηκε, της χορηγήθηκε αντιβιοτικό φάρμακο στο οποίο ήταν αλλεργική.</p>
      <p>
        <a href="https://www.in.gr/2019/11/23/greece/ithaki-nea-stoixeia-gia-ton-thanato-tou-vretanou-ti-apokalypse-syntrofos-tou/">Ιθάκη: Νέα στοιχεία για τον θάνατο του Βρετανού – Τι αποκάλυψε η σύντροφός του</a>
      </p>
      <h3>Υπέστη ανακοπή εξαιτίας του αντιβιωτικού</h3>
      <p>Μέσα σε λίγη ώρα, ο οργανισμός της άρχισε να αντιδρά αρνητικά, με αποτέλεσμα να υποστεί ανακοπή και να οδηγηθεί στην εντατική.</p>
      <p>Από την Κατερίνη διακομίστηκε εσπευσμένα στο νοσοκομείο της Θεσσαλονίκης όπου υποβλήθηκε σε μαγνητική τομογραφία και διαπιστώθηκε ότι υπέστη εγκεφαλικό οίδημα λόγω της αντίδρασης του οργανισμού της στο φάρμακο που της χορηγήθηκε.</p>
      <h3>Τι αναφέρει η διοικήτρια</h3>
      <p>Όπως δήλωσε στο η διοικήτρια του Ιπποκράτειου νοσοκομείου Βασιλική Παπαχριστοδούλου «η κοπέλα αντιμετωπίζει μία πολύ δύσκολη κατάσταση» ενώ το πρωί της Δευτέρας θα περάσει και πάλι από μαγνητικό τομογράφο για να διαπιστωθεί αν έχει υποχωρήσει το οίδημα.</p>
      <p>Το βρέφος παραμένει στο νοσοκομείο Κατερίνης σύμφωνα με το grtimes.gr και είναι καλά στην υγεία του σύμφωνα με τις πρώτες πληροφορίες.</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>