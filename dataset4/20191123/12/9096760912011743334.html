<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalzone.nl/doc.asp?uid=363200"/>
    <meta property="og:site_name" content="Voetbalzone"/>
    <meta property="article:published_time" content="2019-11-23T12:35:00+00:00"/>
    <meta property="og:title" content="De eerste opstelling van José Mourinho bij Tottenham Hotspur"/>
    <meta property="og:description" content="José Mourinho heeft zijn eerste opstelling als manager van Tottenham Hotspur gemaakt. De opvolger van Mauricio Pochettino kiest in de Londense derby tegen West Ham United voor de volgende elf: Paulo Gazzaniga, Serge Aurier, Toby Alderweireld, Davinson Sánchez, Ben Davies, Eric Dier, Harry Winks, Dele Alli, Lucas Moura, Heung-min Son en Harry Kane. Dat betekent dat Christian Eriksen ook onder de Portugees voorlopig op de bank begint."/>
  </head>
  <body>
    <article>
      <h1>De eerste opstelling van José Mourinho bij Tottenham Hotspur</h1>
      <address>
        <time datetime="2019-11-23T12:35:00+00:00">23 Nov 2019, 12:35</time>
      </address>
      <p>
        <b><a href="https://www.voetbalzone.nl/speler.asp?uid=110802">José Mourinho</a> heeft zijn eerste opstelling als manager van <a href="https://www.voetbalzone.nl/club.asp?uid=50">Tottenham Hotspur</a> gemaakt. De opvolger van <a href="https://www.voetbalzone.nl/speler.asp?uid=104084">Mauricio Pochettino</a> kiest in de Londense derby tegen West Ham United voor de volgende elf: Paulo Gazzaniga, Serge Aurier, <a href="https://www.voetbalzone.nl/speler.asp?uid=70508">Toby Alderweireld</a>, Davinson Sánchez, Ben Davies, Eric Dier, Harry Winks, Dele Alli, Lucas Moura, Heung-min Son en <a href="https://www.voetbalzone.nl/speler.asp?uid=158575">Harry Kane</a>. Dat betekent dat Christian Eriksen ook onder de Portugees voorlopig op de bank begint.</b>
      </p>
      <p>Het elftal van Mourinho verschil op drie plaatsen ten opzichte van de laatste basiself van Pochettino, in de 1-1 tegen Sheffield United. Moura, Winks en Alderweireld zijn nieuw; Moussa Sissoko en Giovanni Lo Celso starten op de bank. Tanguy Ndombélé en Jan Vertonghen ontbreken door divers blessureleed.</p>
      <p>Tottenham wacht al bijna twee maanden op een overwinning in de Premier League. Op 28 september werd met 2-1 van Southampton gewonnen. Nadien hielden de Londenaren slechts drie punten over aan vijf competitiewedstrijden. Tussendoor won Tottenham in de groepsfase van de Champions League wél tweemaal van Rode Ster Belgrado, 5-0 en 0-4, maar werd in eigen huis ook met 2-7 van Bayern München verloren.</p>
      <figure>
        <img src="https://static.voetbalzone.nl/images/photos/ori_288_162/cp_1573530352935.jpg"/>
      </figure>
      <p>
        <a href="https://www.voetbalzone.nl/doc.asp?uid=363129">Mourinho wil in Londense derby einde maken aan dramatische serie Spurs<br/>Tottenham heeft in de Premier League al twaalf uitwedstrijden op rij niet gewonnen: drie keer gelijk, negen keer verlies. Alleen tussen mei 2000 en januari 2001 (14 wedstrijden onder George Graham) en tussen maart en november 1997 (13 onder Gerry Francis) presteerden 'the Spurs' nog slechter buiten eigen stadion.Lees artikel</a>
      </p>
      <p>West Ham presteert nog slechter: de laatste zege in competitieverband dateert van 22 september. Destijds werd met 2-0 van Manchester United gewonnen. Drie dagen later bleek Oxford United een maatje te groot in de EFL Cup (4-0). De laatste zes Premier League-wedstrijden van de Londenaren leverden slechts twee punten op.</p>
      <p><b>Opstelling Tottenham Hotspur:</b> Gazzaniga, Aurier, Alderweireld, Sánchez, Davies, Dier, Winks, Alli, Lucas, Son en Kane.</p>
    </article>
  </body>
</html>