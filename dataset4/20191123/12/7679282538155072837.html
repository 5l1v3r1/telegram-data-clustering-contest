<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-ssc-cgl-2019-staff-selection-commission-issued-important-notice-before-3-days-of-last-dates-of-registration-process-2864453.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T12:35:30+00:00"/>
    <meta property="og:title" content="SSC CGL भर्ती 2019: अंतिम तिथि से 3 दिन पहले एसएससी ने जारी किए दो अहम नोटिस जारी"/>
    <meta property="og:description" content="कर्मचारी चयन आयोग (एसएससी) ने संयुक्त स्नातक स्तरीय भर्ती 2019 (सीजीएल) के विज्ञापन में संशोधन किया है। यह बदलाव इस भर्ती में शामिल छह प्रकार के पदों की दिव्यांगता की प्रकृति में किया गया है। आयोग ने..."/>
  </head>
  <body>
    <article>
      <h1>SSC CGL भर्ती 2019: अंतिम तिथि से 3 दिन पहले एसएससी ने जारी किए दो अहम नोटिस जारी</h1>
      <address><time datetime="2019-11-23T12:35:30+00:00">23 Nov 2019, 12:35</time> by <a rel="author">प्रयागराज,वरिष्ठ संवाददाता</a></address>
      <p>कर्मचारी चयन आयोग (एसएससी) ने संयुक्त स्नातक स्तरीय भर्ती 2019 (सीजीएल) के विज्ञापन में संशोधन किया है। यह बदलाव इस भर्ती में शामिल छह प्रकार के पदों की दिव्यांगता की प्रकृति में किया गया है। आयोग ने रेलवे मंत्रालय और वायुसेना मुख्यालय में असिस्टेंट सेक्शन अफसर, निरीक्षक डाक, जियोलॉजिकल सर्वे ऑफ इंडिया में निरीक्षक, सीएजी दफ्तर में खंडीय लेखाकार, ऑडिटर तथा लेखाकार के लिए पूर्व में निर्धारित दिव्यांगता की प्रकृति में संशोधन करते हुए कुछ पद के लिए योग्य दिव्यांगों की प्रकृति कम तो कुछ पदों के लिए बढ़ा दी है। इसकी विस्तृत जानकारी आयोग की वेबसाइट ssc.nic.in पर अपलोड की गई नोटिस से प्राप्त की जा सकती है। </p>
      <p><b>न करें अंतिम तिथि का इंतजार</b><br/>सीजीएल 2019 के लिए ऑनलाइन आवेदन की प्रक्रिया चल रही है। आयोग की ओर से जारी एक अन्य सूचना में अभ्यर्थियों से अपील की गई है कि वे आवेदन की अंतिम तिथि 25 नवंबर का इंतजार न करते हुए जल्द से जल्द आवेदन की प्रक्रिया पूरी कर लें। अंतिम तिथि में सर्वर पर लोड बढ़ जाता है, जिससे आवेदन में दिक्कत आती है। सीजीएल 2019 के लिए 22 अक्तूबर से ऑनलाइन आवेदन लिए जा रहे हैं, तब से अब तक आयोग तीसरी बार इस तरह की अपील जारी कर चुका है।</p>
      <p>- एसएससी भर्ती में शामिल छह प्रकार के पदों की दिव्यांगता की प्रकृति में किया गया संशोधन <br/>- सीजीएल 2019 को लिए जा रहे हैं ऑनलाइन आवेदन, 25 नवंबर है अंतिम तिथि</p>
    </article>
  </body>
</html>