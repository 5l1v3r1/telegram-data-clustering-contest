<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/eidikos_grammateas_protis_ypodoxis_den_tha_ginei_kleisto_kentro_sta_lebitha-589127/"/>
    <meta property="og:site_name" content="Real.gr"/>
    <meta property="article:published_time" content="2019-11-23T12:24:00+00:00"/>
    <meta property="og:title" content="Λεχώνα από την Κατερίνη χαροπαλεύει στο Ιπποκράτειο Νοσοκομείο Θεσσαλονίκης"/>
    <meta property="og:description" content="Δεν θα δημιουργηθεί κλειστό κέντρο για μετανάστες και πρόσφυγες στο ακατοίκητο νησί Λέβιθα, δήλωσε ο Μάνος Λογοθέτης, ειδικός γραμματέας πρώτης υποδοχής μεταναστών/ προσφύγων του υπουργείου Προστασίας του Πολίτη."/>
  </head>
  <body>
    <article>
      <h1>
        <a href="https://www.real.gr/koinonia/arthro/lexona_apo_tin_katerini_xaropaleuei_sto_ippokrateio_nosokomeio_thessalonikis-589131/">Λεχώνα από την Κατερίνη χαροπαλεύει στο Ιπποκράτειο Νοσοκομείο Θεσσαλονίκης</a>
      </h1>
      <address><time datetime="2019-11-23T12:24:00+00:00">23 Nov 2019, 12:24</time> by <a rel="author">Real.gr</a></address>
      <p>
        <b>Δεν θα δημιουργηθεί κλειστό κέντρο για μετανάστες και πρόσφυγες στο ακατοίκητο νησί Λέβιθα, δήλωσε ο Μάνος Λογοθέτης, ειδικός γραμματέας πρώτης υποδοχής μεταναστών/ προσφύγων του υπουργείου Προστασίας του Πολίτη.</b>
      </p>
      <p>Μιλώντας στον ΣΚΑΪ ο κ. Λογοθέτης είπε ότι κλειστό κέντρο θα δημιουργηθεί στη Λέρο, όπως έχει ήδη ανακοινωθεί. Σε διευκρινιστική απάντηση αν θα δημιουργηθεί κλειστό κέντρο σε ακατοίκητο νησί, απάντησε κατηγορηματικά όχι.</p>
      <p>Στις επικρίσεις πως τα κλειστά κέντρα είναι φυλακές, απάντησε ότι κάτι τέτοιο δεν ισχύει και επεσήμανε πως η λειτουργία τέτοιων, κλειστών κέντρων, προβλέπεται και από τον προηγούμενο νόμο αλλά και από τον τωρινό.</p>
      <p>«Θα κρατούν κάποιους ανθρώπους για το χρονικό διάστημα που αυτό χρειάζεται ή επιβάλλεται. Υπάρχουν τα προαναχωρησιακά κέντρα, που θα τους κρατούν για πολύ μεγαλύτερο χρονικό διάστημα προκειμένου να γίνει η επιστροφή τους, είτε στην Τουρκία είτε στη χώρα προέλευσης. Δεν είναι φυλακές», τόνισε ο κ. Λογοθέτης.</p>
    </article>
  </body>
</html>