<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204818-amazon-podala-do-sudu-na-pentagon-cherez-microsoft"/>
    <meta property="og:site_name" content="Mind UA"/>
    <meta property="article:published_time" content="2019-11-23T12:00:00+00:00"/>
    <meta property="og:title" content="Amazon подала до суду на Пентагон через Microsoft"/>
    <meta property="og:description" content="Компанія Безоса не згодна віддавати контакт на $10 млрд своєму конкуренту"/>
  </head>
  <body>
    <article>
      <h1>Amazon подала до суду на Пентагон через Microsoft</h1>
      <h2>Компанія Безоса не згодна віддавати контакт на $10 млрд своєму конкуренту</h2>
      <address>
        <time datetime="2019-11-23T12:00:00+00:00">23 Nov 2019, 12:00</time>
      </address>
      <p>Amazon.com Inc подала судовий позов, намагаючись опротестувати таким чином рішення передати Microsoft Corp. контракт на створення хмарних технологій для Пентагону. Про це повідомляє <a href="https://www.cnbc.com/2019/11/22/amazon-files-suit-protesting-microsofts-jedi-cloud-contract.html">CNBC</a>.</p>
      <p>Угода JEDI (Об’єднана інфраструктура захисту підприємств) вартістю у $10 млрд, стала дуже великою перемогою для Microsoft. Процес визначення переможця, як зазначається,був суперечливим, у нього втрутився сам президент Дональд Трамп. У липні він заявив, що його адміністрація переглядає заявки Amazon після скарг інших компаній. Крім того, Трамп неодноразово атакував Amazon і його засновника Джеффа Безоса, який є власником видання Washington Post, яке критикує президент США.</p>
      <p>В чому полягає суть претензій неясно. В Amazon заявили, що не можуть повідомити подробиці, оскільки в позові є конфіденційна фінансова інформація, а також секрети фірми.</p>
      <p>«Скарга та пов’язані із нею документи містять конфіденційну інформацію про вибір джерела, а також конфіденційну інформацію AWS, комерційні таємниці та секретну фінансову інформацію, публічне розкриття яких може нанести серйозну шкоду будь-якій із стороні», – повідомили в Amazon.</p>
      <p>Нагадаємо: минулого місяця стало відомо, що техногігант Microsoft <a href="https://mind.ua/news/20203770-microsoft-peremig-amazon-i-otrimav-kontakt-z-pentagonom-na-10-mlrd">виграв «хмарний» контракт</a> з Міноборони США на $10 млрд. </p>
      <p>Як повідомлялось, у листопаді засновник компанії Microsoft Білл Гейтс знову посів <a href="https://mind.ua/news/20204560-bill-gejts-znovu-stav-najbagatshoyu-lyudinoyu-na-planeti">першу сходинку в рейтингу мільярдерів</a> Bloomberg Billionaires Index, обігнавши главу найбільшого онлайн-рітейлера Amazon Джеффа Безоса.</p>
      <p>На думку експертів, засновник Microsoft зміг вирватися вперед завдяки десятирічному контракту з Пентагоном на $10 млрд. </p>
      <related>
        <h4>Також читайте</h4>
        <a href="https://mind.ua/news/20204794-vlada-ssha-dozvolila-microsoft-spivpracyuvati-z-kitajskoyu-huawei"/>
        <a href="https://mind.ua/news/20204673-amazon-zapustila-bezkoshtovnij-muzichnij-strimingovij-servis"/>
        <a href="https://mind.ua/news/20204358-amazon-mozhe-prijti-v-ukrayinu-arahamiya"/>
      </related>
    </article>
  </body>
</html>