<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806796/%DB%B3-%D9%87%D8%B2%D8%A7%D8%B1-%D8%A2%D8%B2%D9%85%D8%A7%DB%8C%D8%B4%DA%AF%D8%A7%D9%87-%D8%B9%D8%B6%D9%88-%D8%B4%D8%A8%DA%A9%D9%87-%D8%A2%D8%B2%D9%85%D8%A7%DB%8C%D8%B4%DA%AF%D8%A7%D9%87%DB%8C-%D9%85%D8%B9%D8%A7%D9%88%D9%86%D8%AA-%D8%B9%D9%84%D9%85%DB%8C-%D9%87%D8%B3%D8%AA%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-23T12:20:00+00:00"/>
    <meta property="og:title" content="اسدی‌فرد: ۳ هزار آزمایشگاه عضو شبکه آزمایشگاهی معاونت علمی هستند"/>
    <meta property="og:description" content="مدیر شبکه آزمایشگاهی فناوری‌های راهبردی معاونت علمی گفت: در حال حاضر ۳ هزار آزمایشگاه عضو شبکه هستند و دانشجویان، اساتید و شرکت‌ها نیز با تخفیفات ویژه‌ای از خدمات ما بهره می‌برند."/>
  </head>
  <body>
    <article>
      <h1>اسدی‌فرد: ۳ هزار آزمایشگاه عضو شبکه آزمایشگاهی معاونت علمی هستند</h1>
      <h2>مدیر شبکه آزمایشگاهی فناوری‌های راهبردی معاونت علمی گفت: در حال حاضر ۳ هزار آزمایشگاه عضو شبکه هستند و دانشجویان، اساتید و شرکت‌ها نیز با تخفیفات ویژه‌ای از خدمات ما بهره می‌برند.</h2>
      <address>
        <time datetime="2019-11-23T12:20:00+00:00">23 Nov 2019, 12:20</time>
      </address>
      <p>به گزارش گروه فناوری خبرگزاری دانشجو به نقل از مرکز ارتباطات و اطلاع رسانی معاونت علمی و فناوری ریاست جمهوری، رضا اسدی‌فرد مدیر شبکه آزمایشگاهی فناوری‌های راهبردی معاونت علمی و فناوری ریاست جمهوری،با بیان این که شبکه آزمایشگاهی در حال حاضر ۳۵ هزار نفر عضو دارد، گفت: پیش بینی می‌کنیم پایان امسال تعداد اعضای شبکه آزمایشگاهی به ۵۰ هزار نفر می‌رسد.</p>
      <p>وی افزود: شبکه آزمایشگاهی فناوری‌های راهبردای معاونت علمی و فناوری ریاست جمهوری که ۱۵ سالی است پا به عرصه گذاشته و فعالیت خود را با ۸۰ عضو در حوزه فناوری نانو آغاز کرد، این روز‌ها رونق خوبی به صنعت آزمایشگاهی کشور داده است.<br/><br/>اسدی فرد گفت: در سالی که به نیمه رسانده‌ایم شبکه آزمایشگاهی فناوری‌های راهبردی معاونت علمی و فناوری ریاست جمهوری اعضای خانواده خود را افزایش داده و با ۳۵ هزار عضو در حوزه‌های زیست فناوری، علوم و فناوری‌های شناختی، گیاهان دارویی و طب سنتی، سلول‌های بنیادی، کشاورزی و محیط زیست و حمل‌ونقل پیشرفته، اهداف خود را پیش می‌برد.<br/><br/>مدیر مدیر شبکه آزمایشگاهی فناوری‌های راهبردی معاونت علمی و فناوری ریاست جمهوری، این شبکه هر سال نشست مدیران مراکز عضو شبکه آزمایشگاهی را با حضور حداکثری اعضای خود برگزار می‌کند. روز‌های آخر آبان سال ۹۸ نیز میزبان این نشست سالانه بود که با حضور ۳۰۰ نفر از مدیران شبکه ازمایشگاهی برگزار شد.</p>
      <p>شبکه آزمایشگاهی فعالیت خود را ۱۵ سال پیش با ۸۰ مرکز آغاز کرد. اما امروز خانواده ما بسیار بزرگ و پرجمعیت شده است. رضا اسدی‌فرد با اشاره به این نکته، بر افزایش تعداد معنی دار و قابل توجه اعضای شبکه تا پایان سال جاری تاکید کرد.</p>
      <p>به گفته مدیر مدیر شبکه آزمایشگاهی فناوری‌های راهبردی معاونت علمی و فناوری ریاست جمهوری، در حال حاضر ۳ هزار آزمایشگاه عضو شبکه هستند و دانشجویان، اساتید و شرکت‌ها نیز با تخفیفات ویژه‌ای از خدمات ما بهره می‌برند.<br/><br/>آن‌طور که اسدی‌فرد می‌گوید، در حال حاضر ۵۵۰ مرکز آزمایشگاهی از ۳۱ استان با شبکه آزمایشگاهی فناوری راهبردی همکاری دارند. ۱۲ هزار تجهیز آزمایشگاهی نیز در این آزمایشگاه‌ها در اختیار اعضای هیات علمی و دانشجویان قرار گرفته است.<br/><br/>بنا به گفته مدیر مدیر شبکه آزمایشگاهی فناوری‌های راهبردی معاونت علمی و فناوری ریاست جمهوری، تاکنون یک میلیون و ۲۰۰ هزار خدمت به اساتید، دانشجویان، شرکت‌ها و صنایع ارائه شده است.<br/><br/>به واسطه شبکه آزمایشگاهی فناوری‌های راهبردی معاونت علمی و فناوری ریاست جمهوری، زیرساخت‌های آزمایشگاهی خوبی در اختیار کشور در راستای انجام تحقیقات توسعه‌ای قرار گرفته است. <br/><br/>اسدی‌فرد با اشاره به این نکته بیان می‌کند: ۴۳ درصد از مراکز عضو از بخش خصوصی هستند. همچنین همه سازمان‌ها و ارگان‌ها مانند وزارت علوم، وزارت بهداشت، وزارت جهاد کشاورزی، وزارت نیرو، جهاد دانشگاهی و دانشگاه پیام‌نور هم عضو شبکه آزمایشگاهی فناوری راهبردی هستند.<br/><br/>به گفته وی، یارانه استفاده از خدمات آزمایشگاهی از ۲۰ تا ۹۰ درصد در اختیار اعضای باشگاه مشتریان قرار می‌گیرد و اساتید و دانشجویان می‌توانند با استفاده از این تخفیف‌ها از خدمات آزمایشگاهی بهره ببرند.<br/><br/>اسدی‌فرد با اشاره به ارائه خدمات شبکه آزمایشگاهی به دانشجویان ارشد می‌گوید: دانشجویان ارشد می‌توانند از سهم سوبسید بهره ببرند و از آزمایشگاه عضو شبکه آزمایشگاهی استفاده کنند.</p>
    </article>
  </body>
</html>