<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/23/giusy-ferreri-chi-e-eta-carriera-vita-privata/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-23T12:55:44+00:00"/>
    <meta property="og:title" content="Giusy Ferreri, chi è: età, carriera, vita privata, compagno della cantante"/>
    <meta property="og:description" content="Classe 1979, palermitana di nascita, Giusy Ferreri si trasferisce da piccola con la famiglia ad Abbiategrasso, nell'hinterland di Milano"/>
  </head>
  <body>
    <article>
      <h1>Giusy Ferreri, chi è: età, carriera, vita privata, compagno della cantante</h1>
      <address><time datetime="2019-11-23T12:55:44+00:00">23 Nov 2019, 12:55</time> by <a rel="author">Gabriele M.</a></address>
      <p>
        <b>Classe 1979, palermitana di nascita, Giusy Ferreri si trasferisce da piccola con la famiglia ad Abbiategrasso, nell’hinterland di Milano. Scopriamo tutto sulla sua storia.</b>
      </p>
      <figure>
        <img src="https://www.viagginews.com/wp-content/uploads/2019/06/GettyImages-1068800372-min-4.jpg"/>
        <figcaption>(Instagram)</figcaption>
      </figure>
      <p>Qui frequenta il Liceo Salvatore Quasimodo di Magenta e successivamente si avvicina al mondo della musica. A fine anni Novanta, intraprende la carriera da solista, con le prime autoproduzioni, ma il successo tarda ancora ad arrivare.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Cosa c’è da sapere sulla carriera di Giusy Ferreri</h3>
      <p>Nel 2002 firma il suo primo contratto discografico con Warner Music Italy, ma non riesce a ingranare la marcia giusta e viene anche scartata dalle Nuove Proposte di Sanremo. Ci riprova con la Sony, ma anche stavolta gli inizi sono difficili, finché non arriva X-Factor, il talent show al quale partecipa alla prima edizione nel 2008, giungendo seconda. Il singolo ‘Non ti scordar mai di me’ è un tormentone, che anticipa l’album ‘Gaetana’, interamente prodotto da Tiziano Ferro. Anche il secondo singolo, ‘Novembre’, diventa un tormentone. Giusy Ferreri fa incetta di premi e riconoscimenti e vende quasi mezzo milione di copie.</p>
      <p>Giusy Ferreri ha partecipato a tre edizioni del Festival di Sanremo, nel 2011, 2014 e 2017 rispettivamente con Il mare immenso, Ti porto a cena con me e Fa talmente male, ma non ha ottenuto piazzamenti rilevanti. Invece il 2015 riserva alla cantante il ritorno al successo con Roma-Bangkok in cui duetta con la rapper Baby K. Insomma, grande è il successo commerciale della cantante siculo-milanese, che poi nell’estate 2018 diventa nuovamente un tormentone con il brano ‘Amore e Capoeira’, prodotto da Takagi &amp; Ketra e in duetto con Sean Kingston, con cui vince il Wind Summer Festival. Nel 2019, ci riprova con Jambo, sempre prodotto dal duo Takagi &amp; Ketra, in cui canta insieme a Omi.</p>
      <h3>Curiosità su Giusy Ferreri: polemiche, malattia, vita privata</h3>
      <p>Alcune curiosità sulla cantante:</p>
      <ul>
        <li>alla prima edizione di X-Factor, arriva seconda dietro gli Aram Quartet, che però non ottengono il suo stesso successo commerciale.</li>
        <li>la cantante è nata con una patologia da anomala conduzione cardiaca: la sindrome di Wolff-Parkinson-White. Diagnosticata a 8 anni, Giusy Ferreri è guarita a 21 anni dopo due interventi.</li>
        <li>ha conosciuto il compagno, il geometra Andrea Bonomo, nel 2008 poco prima di X-Factor. La coppia ha una figlia nata nel 2017.</li>
        <li>ha ricevuto<a href="https://www.viagginews.com/2018/07/28/malgioglio-contro-giusy-ferreri-senza-di-me-lavorerebbe-alla-esselunga/"> critiche da Cristiano Malgioglio</a>, il quale ha affermato: “Se non era per me stava ancora alla Esselunga”.</li>
        <li><a href="https://www.viagginews.com/2018/08/20/giusy-ferreri-aretha-franklyn-polemiche-omaggio-video/">non è piaciuto il suo omaggio ad Aretha Franklin</a>, dopo la morte della regina del soul.</li>
      </ul>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/23/vittoria-puccini-chi-e-compagno-fabrizio-lucci/"/>
        <a href="https://www.viagginews.com/2019/11/23/vittoria-puccini-chi-e-figlia-elena-preziosi-eta-foto/"/>
        <a href="https://www.viagginews.com/2019/11/23/dario-ballantini-chi-e-eta-vita-privata-carriera/"/>
      </related>
    </article>
  </body>
</html>