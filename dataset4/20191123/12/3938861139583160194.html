<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_do-kanadi-bez-vizi-koli-chekati-sproschennya-vizovogo-rezhimu/939534"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T12:40:00+00:00"/>
    <meta property="og:title" content="До Канади без візи: коли чекати спрощення візового режиму"/>
    <meta property="og:description" content="Президент Володимир Зеленський заявив прем'єр-міністру Канади Джастіну Трюдо, що сподівається на поступове спрощення візового режиму для українців. Зеленський подзвонив Трюдо, щоб привітати його Ліберальну партію з перемогою на виборах, а Канаду - з формуванням нового уряду, повідомляє ..."/>
  </head>
  <body>
    <article>
      <h1>До Канади без візи: коли чекати спрощення візового режиму</h1>
      <address><time datetime="2019-11-23T12:40:00+00:00">23 Nov 2019, 12:40</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939534_w_300.jpg?v=0"/>
      </figure>
      <p>Президент Володимир Зеленський заявив прем'єр-міністру Канади Джастіну Трюдо, що сподівається на поступове спрощення візового режиму для українців.</p>
      <p>Зеленський подзвонив Трюдо, щоб привітати його Ліберальну партію з перемогою на виборах, а Канаду - з формуванням нового уряду, повідомляє "Європейська правда".</p>
      <p>У розмові Зеленський висловив сподівання на поступову лібералізацію Канадою візового режиму для громадян України. На думку президента, це має "ще більше зміцнити взаємини між народами двох країн".</p>
      <p>Нагадаємо, під час візиту до Канади у липні Зеленський повідомив, що канадська сторона запропонувала приєднати Україну до програми Trusted Travelers, яка передбачає спрощену процедуру приїзду українців до Канади.</p>
      <p>Тоді Зеленський сказав, що розглядає це як "ще один крок до майбутнього безвізового режиму з Канадою".</p>
      <p>Згідно з програмою уряду, у 2020 році планують завершити переговори про спрощення візового режиму з Канадою.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_zelenskij-obgovoriv-z-tryudo-normandskij-format-ta-poverneni-korabli/939501"/>
      </related>
      <blockquote>Канада в перші місяці 2019 року відмовила у візах 23% заявників з України.</blockquote>
    </article>
  </body>
</html>