<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/zvezdi/2019/11/23/pilates-i-spokoistvie-tainata-na-keit-hydsyn-za-hubavo-tialo.430525"/>
    <meta property="og:site_name" content="Dnes.bg"/>
    <meta property="article:published_time" content="2019-11-23T12:30:00+00:00"/>
    <meta property="og:title" content="Пилатес и спокойствие- тайната на Кейт Хъдсън за хубаво тяло"/>
    <meta property="og:description" content="Актрисата ще се появи на корицата на „Womenshealth“ за декември | Dnes.bg"/>
  </head>
  <body>
    <article>
      <h1>Пилатес и спокойствие- тайната на Кейт Хъдсън за хубаво тяло</h1>
      <h2>Актрисата ще се появи на корицата на „Womenshealth“ за декември</h2>
      <address><time datetime="2019-11-23T12:30:00+00:00">23 Nov 2019, 12:30</time> by <a rel="author" href="https://www.dnes.bg/author/276" target="_blank">Иванка Гъркова</a></address>
      <p>Тя е майка на три деца и има успешна кариера в киното. 40-годишната Кейт Хъдсън успява да съвместява отглеждането на малчуганите с ангажиментите на снимачната площадка и своята тв компания. Движи и две модни линии. При това наскоро стартира нов бизнес, като създаде своя марка водка. </p>
      <p>Русокосата звезда разкри пред „Womenshealth“, че е амбициозна и вече иска да работи за себе си. Тя ще се появи на корицата на изданието за месец декември. При това по късо спортно горнище и анцуг, като визията ѝ не е случайна. <br/>Тя има страхотно тяло благодарение на пилатеса и упражненията, които прави всеки ден. <br/> <br/>„Ако работя от 9 до 17, свърша цялата си работа и изключа телефона си, мога да имам балансиран живот“, казва тя и посочва, че се старае да не пренася работата си в дома, където трябва да отдели време на децата и да ѝ остане малко й за нея.<br/> <br/>Кейт Хъдсън разкрива, че успява да постигне баланса между работата и личния живот благодарение на спорта, който доста я е дисциплинирал. След като роди третото си дете – Рани Роуз, която вече е на 1 година, няколко седмици по-късно актрисата свали излишните килограми и се похвали със стегнат корем. За по-малко от два месеца тя се раздели с цели 25 килограма, като по думите ѝ, това се дължи на много високоинтензивни упражнения и здравословно хранене.<br/> <br/>Въпреки отличния резултат, Кейт обяснява, че след появата на момиченцето ѝ е било доста по-трудно да се стегне, в сравнение с преди години, когато родила двете си момчета, които вече са на 15 и 8.<br/> <br/><b>Какъв хранителен режим спазва Кейт Хъдсън и още снимки от фотосесията й, </b><i><b><a href="https://www.tialoto.bg/a/5-moda/98754-keyt-hadsan-i-neynata-misiya-da-bade-shtastliva">вижте в Tialoto.bg</a></b></i></p>
    </article>
  </body>
</html>