<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/filmklikk/megvettek-michael-jackson-eletenek-megfilmesitesi-jogait/bv2420q"/>
    <meta property="og:site_name" content="Blikk.hu"/>
    <meta property="article:published_time" content="2019-11-23T12:47:00+00:00"/>
    <meta property="og:title" content="Nagy dobásra készül a világhírű producer: megvették Michael Jackson életének megfilmesítési jogait"/>
    <meta property="og:description" content="A Freddie Mercury-ról és a Queen történetéről szóló Bohém rapszódia című film után újabb nagy dobásra készül Graham King, a producer ugyanis megvette Michael Jackson életének megfilmesítési jogait."/>
  </head>
  <body>
    <article>
      <h1>Nagy dobásra készül a világhírű producer: megvették Michael Jackson életének megfilmesítési jogait</h1>
      <address><time datetime="2019-11-23T12:47:00+00:00">23 Nov 2019, 12:47</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>A Freddie Mercury-ról és a Queen történetéről szóló Bohém rapszódia című film után újabb nagy dobásra készül Graham King, a producer ugyanis megvette Michael Jackson életének megfilmesítési jogait.</b>
        </i>
      </p>
      <p>Örülhetnek a pop királyának rajongói, ugyanis a tervek szerint életrajzi film készül Michael Jacksonról. A megfilmesítési jogokat az énekes hagyatékát kezelő alapítványtól a Bohém rapszódia producere, Graham King vette meg - írja a <a href="https://variety.com/2019/film/news/michael-jackson-music-biopic-in-the-works-from-bohemian-rhapsody-producer-1203413480/">Variety</a> nyomán a <a href="https://24.hu/kultura/2019/11/23/michael-jackson-film-bohem-rapszodia-producer/">24.hu</a>.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>A forgatókönyvírással John Logan lett megbízva, akinek nevéhez a Gladiátor és az Aviátor című filmek is köthetők. <b>Nem tudni, hogy az a két férfi is helyet kap-e az életrajzi filmben, akik azt állítják az HBO idén év elején megjelent kétrészes dokumentumfilmjében - a Leaving Neverland-ben -, hogy Jacko szexuálisan molesztálta őket, amikor még kisfiúk voltak. </b>A vádakkal egyébként Wade Robson koreográfus és James Safechuck egykori gyerekszínész állt elő. A Jacko hagyatékát kezelő alapítvány a dokumentumfilm után 100 millió dolláros kártérítési pert indított a HBO ellen.</p>
      <p>
        <b>A Bohém rapszódia egyébként, ami 2018-ban jelent meg, 900 millió dolláros bevételt hozott, és a Freddie Mercury-t megformáló színész, Rami Malek Oscar-díjat is kapott ezen alakításáért.</b>
      </p>
    </article>
  </body>
</html>