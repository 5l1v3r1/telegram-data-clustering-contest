<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/shane-warne-wants-india-australia-day-night-test-in-adelaide-next-year-143511"/>
    <meta property="og:site_name" content="Wah Cricket"/>
    <meta property="article:published_time" content="2019-11-23T12:22:21+00:00"/>
    <meta property="og:title" content="अगले साल भारत और ऑस्ट्रेलिया के बीच एडिलेड में डे- नाइट टेस्ट मैच करवाना चाहते हैं पूर्व लेजेंड स्पिनर शेन वॉर्न"/>
    <meta property="og:description" content="दिग्गज लेग स्पिनर शेन वार्न की चाहत है कि भारत अगले साल आस्ट्रेलियाई दौर पर एडिलेड में दिन-रात प्रारूप का टेस्ट मैच खेलें. भारत इस समय कोलकाता के ईडन गार्डन्स स्टेडियम में बांग्लादेश के खिलाफ अपना पहला दिन-रात टेस्ट मैच खेल रहा है. यह गुलाबी गेंद से बांग्लादेश का भी पहला टेस्ट मैच है."/>
  </head>
  <body>
    <article>
      <h1>अगले साल भारत और ऑस्ट्रेलिया के बीच एडिलेड में डे- नाइट टेस्ट मैच करवाना चाहते हैं पूर्व लेजेंड स्पिनर शेन वॉर्न</h1>
      <h2>वार्न ने इसके लिए भारतीय क्रिकेट कंट्रोल बोर्ड (बीसीसीआई) के अध्यक्ष सौरभ गांगुली को ट्वीट कर बधाई भी दी.</h2>
      <address>
        <time datetime="2019-11-23T12:22:21+00:00">23 Nov 2019, 12:22</time>
      </address>
      <p>दिग्गज लेग स्पिनर शेन वार्न की चाहत है कि भारत अगले साल ऑस्ट्रेलियाई दौर पर एडिलेड में दिन-रात प्रारूप का टेस्ट मैच खेलें. भारत इस समय कोलकाता के ईडन गार्डन्स स्टेडियम में बांग्लादेश के खिलाफ अपना पहला दिन-रात टेस्ट मैच खेल रहा है. यह गुलाबी गेंद से बांग्लादेश का भी पहला टेस्ट मैच है.</p>
      <p>वार्न ने इसके लिए भारतीय क्रिकेट कंट्रोल बोर्ड (बीसीसीआई) के अध्यक्ष सौरभ गांगुली को ट्वीट कर बधाई भी दी.</p>
      <p>पूर्व आस्ट्रेलियाई लेग स्पिनर ने लिखा, "आपको (सौरभ गांगुली) और विराट कोहली को दिन-रात प्रारूप का टेस्ट मैच खेलने के लिए राजी होने पर बधाई. मुझे उम्मीद है कि अगले साल भारत के आस्ट्रेलिया दौर पर भी ऐडिलेड में दिन-रात का टेस्ट मैच खेला जाएगा. यह शानदार होगा."</p>
      <figure>
        <iframe data-src="https://twitter.com/ShaneWarne/status/1198086993147617280?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>वार्न को इंग्लैंड के पूर्व कप्तान माइकल वॉन का भी समर्थन मिला है. वॉन भी चाहते हैं कि भारत और आस्ट्रेलिया अगले साल गुलाबी गेंद से टेस्ट मैच खेलें.</p>
      <p>उन्होंने ट्वीट किया, "शानदार सौरभ.. मैं अगले साल आस्ट्रेलिया दौर पर भी यह देखना पसंद करूंगा."</p>
    </article>
  </body>
</html>