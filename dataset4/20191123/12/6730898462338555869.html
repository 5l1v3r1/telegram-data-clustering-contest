<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/huawei_otvorio_ai_laboratoriju_u_singapuru-82162"/>
    <meta property="og:site_name" content="Benchmark"/>
    <meta property="article:published_time" content="2019-11-23T12:16:00+00:00"/>
    <meta property="og:title" content="Huawei otvorio AI laboratoriju u Singapuru"/>
    <meta property="og:description" content="Uz pomoć 5G mreže, nova laboratorija će omogućiti razvoj i testiranje projekata vezanih za veštačku inteligenciju"/>
  </head>
  <body>
    <article>
      <h1>Huawei otvorio AI laboratoriju u Singapuru</h1>
      <address>
        <time datetime="2019-11-23T12:16:00+00:00">23 Nov 2019, 12:16</time>
      </address>
      <figure>
        <img src="https://www.benchmark.rs/assets/img/news/main/1b176c9fb0d673c7a553f7a5502a9ae0.png"/>
      </figure>
      <p>
        <b> </b>
      </p>
      <p><a href="https://www.benchmark.rs/tag/huawei-113"><b>Huawei Technologies</b></a> je otvorio laboratoriju u Singapuru koja će služiti razvoju projekata vezanih za veštačku inteligenciju. Locirana u lokalnoj Huawei kancelariji u Changi Business Park-u, laboratorija poseduje <a href="https://www.benchmark.rs/tag/5g-1581"><b>5G</b></a> mrežu, kao i vezu sa Huawei cloud i ModelArts AI platformom.</p>
      <p>Huawei kaže da će laboratorija pružiti proof-of-concept rešenja, isprobavanje i offline AI resurse koji će pomoći istraživanju i razvoju veštačke inteligencije. Kroz novu laboratoriju, kineska kompanija se nada i unapređenju lokalnog AI ekosistema, kao dela nedavno predstavljene nacionalne AI strategije u Singapuru.</p>
      <p>Huawei je dodao da će laboratorija koristiti i istraživanja iz studija slučaja načinjenih od strane svojih klijent kompanija DIGI i Ulearning, a da je potpisan i memorandum o razumevanju sa lokalnim organizacijama kao što su MI Robotic, Navinfo Datatech, OTSAW i Neolix Technologies, kao i Shanghai Zhenhua Heavy Industries Company i Shanghai Enfon Robotics Co. Lokalne kompanije Hiverlab i Hellohold, koje se bave Augmented reality i Virtual reality razvojem, su takođe deo ovog memoranduma.</p>
      <h3>Pogledajte još: <a href="https://www.benchmark.rs/vesti/huawei_sada_ima_i_pcie_ssd_disk_od_cak_32tb-82105">Huawei sada ima i PCIe SSD disk od čak 32TB!</a></h3>
      <p>Ova partnerstva će doneti projekte vezane za pomorske uređaje, autonomna vozila, robotiku i pametnu proizvodnju.</p>
      <p>Predstavnik Huawei Cloud-a Neo Teck Guan izjavio je da kompanija veruje da će veštačka inteligencija i rešenja vezana za nju biti dostupna svima, a da će sinergija AI, cloud i 5G, rešenja postaviti temelje za tehnološki ekosistem i digitalnu ekonomiju budućnosti.</p>
      <p>
        <i>Izvor: <a href="https://www.zdnet.com/">ITHome</a></i>
      </p>
      <p>
        <i> </i>
      </p>
      <figure>
        <iframe src="https://www.youtube.com/embed/k4q5BUBgJyo" width="600" height="450" data-service="Youtube" scrolling="no"/>
      </figure>
    </article>
  </body>
</html>