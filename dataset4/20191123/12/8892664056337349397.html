<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/byealex-elarulta-szerinte-mitol-ertekes-egy-no/r609qr9"/>
    <meta property="og:site_name" content="Blikk.hu"/>
    <meta property="article:published_time" content="2019-11-23T12:35:00+00:00"/>
    <meta property="og:title" content="ByeAlex elárulta, szerinte mitől értékes egy nő"/>
    <meta property="og:description" content="Őszintén vallott arról az X-Faktor mentora, mi volna számára az ideális családmodell: ByeAlex szerint akkor értékes egy nő, amennyiben nem a karrierépítésre, hanem az anyaságra koncentrál és közben jó feleség."/>
  </head>
  <body>
    <article>
      <h1>ByeAlex elárulta, szerinte mitől értékes egy nő</h1>
      <address><time datetime="2019-11-23T12:35:00+00:00">23 Nov 2019, 12:35</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Őszintén vallott arról az X-Faktor mentora, mi volna számára az ideális családmodell: ByeAlex szerint akkor értékes egy nő, amennyiben nem a karrierépítésre, hanem az anyaságra koncentrál és közben jó feleség.</b>
        </i>
      </p>
      <p>ByeAlex nem hagyja majd, hogy leendő felesége alkalmazottként dolgozzon. Az X-Faktor mentora úgy érzi, ez esetben kudarcot vallana. Csak azt szeretné, ha párja jó családanya és jó feleség lenne, mert számára ez az érték.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p><b>- Én nagyon konzervatív vagyok a négy fal között. Én hozom a pénzt, karrier, mit tudom én, a feleségem nem dolgozik. Ő boldog, jár edzeni, vásárolgat, vigyáz a babákra, főz, megyünk nyaralni, amit akar</b> - mondta Lovász Lászlónak adott interjújában ByeAlex, szavait a <a href="https://24.hu/szorakozas/2019/11/23/byealex-feleseg-csalad-karrier/">24.hu</a> idézte.</p>
      <p>Az X-Faktor mentora elárulta azt is, szerinte mitől értékes egy nő.</p>
      <p>- Az a baj, hogy mindegyik többre vágyik. Akarják ezt is, de azért szeretnének 0-24-ben karriert építeni, mert különben értéktelenek. Pedig <b>szerintem a nő akkor a legértékesebb, hogy ha jó családanya és jó feleség. Nekem ez az érték. Ha a feleségemnek alkalmazottnak kellene lennie valahol úgy, hogy én dalszerző vagyok és tévében szerepelek, tehát alapvetően jó egzisztenciám van és ha mégis ide kerülne a sor, akkor kudarcot vallottam az életemben </b>- fejtette ki gondolatait ByeAlex, aki nem tudja, megtalálja-e a megfelelő hölgyet.</p>
      <p>- Egyébként én az erős nőket szeretem, akiknek van tartásuk, okosak, szorgalmasak. Nem szeretem a bénákat meg az ingyenélőket. De az előbbi nyilván szereti, ha saját privát szférája van meg karrierje és nem csak a mi van. <b>Szóval ez nem tudom, hogy fog működni a jövőben, lehet hogy sehogy</b> - zárta az X-Faktor mentora.</p>
    </article>
  </body>
</html>