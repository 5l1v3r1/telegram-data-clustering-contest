<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357009779-gvardejcy-rasskazali-o-znachenii-posta-i-ego-sobljudenii-vo-vremja-sluzhby"/>
    <meta property="og:site_name" content="Главное™"/>
    <meta property="article:published_time" content="2019-11-23T12:02:00+00:00"/>
    <meta property="og:title" content="Гвардейцы рассказали о значении Поста и его соблюдении во время службы"/>
    <meta property="og:description" content="Наближається час Великого Посту напередодні Різдва Христового, який розпочнеться вже 28 листопада. Напередодні такої важливої для християн дати? цілком звично, що у багатьох виникають питання, як же дотримуватись Посту під час строкової служби? Чи є у цьо..."/>
  </head>
  <body>
    <article>
      <h1>Гвардейцы рассказали о значении Поста и его соблюдении во время службы</h1>
      <address>
        <time datetime="2019-11-23T12:02:00+00:00">23 Nov 2019, 12:02</time>
      </address>
      <p>Наближається час Великого Посту напередодні Різдва Христового, який розпочнеться вже 28 листопада. Напередодні такої важливої для християн дати? цілком звично, що у багатьох виникають питання, як же дотримуватись Посту під час строкової служби? Чи є у цьому щось особливе? На ці та інші, не менш актуальні питання, відповідав капелан 2Галицької бригади Нацгвардії України отець Андрій Сіданич.</p>
      <p>
        <b>Піст. Його значення. Говорити про нього з військовослужбовцями потрібно.</b>
      </p>
      <p>«Напередодні Різдвяного Посту ми, звісно, роздумуємо про Піст та його значення. Певно, найважливіше подумати над тим, що Піст – це в першу чергу зустріч з Богом. Кожен військовослужбовець, кожна людина, кожен християнин має запитати у себе, що я маю зробити в цей час, щоб насправді роздумати над стосунками з Богом. Це найважливіше: стосунки з Богом, стосунки між людьми. Цей час дає можливість подумати, чи ці стосунки є добрі. Чи в цих стосунках немає моментів, які перешкоджають. Можуть бути речі, якими людина зловживає, і які стоять як перепона».</p>
      <related>
        <h4>Читайте также:</h4>
        <a href="https://glavnoe.ua/news/n357009775-gvardejcy-harkova-vyshli-na-patrulirovanie-v-novoj-forme-(video)"/>
      </related>
      <p>
        <b>Дотримання Посту під час строкової служби</b>
      </p>
      <p>«Звичайно, що в умовах армії є певні винятки, оскільки військовослужбовці, якщо ми говоримо про раціон харчування, приймають ту їжу, яку їм дають. Тоді для них Піст є не стільки від їжі, скільки внутрішній. Можна відмовитись не тільки від їжі, а й від поганих слів, від шкідливих звичок, куріння чи ще чогось іншого. І для військовослужбовця, як на мене, є це більш можливий варіант, і більш важчий. Коли ти маєш себе дисциплінувати не стільки від їжі, а від своїх пристрастей».</p>
      <p>
        <b>Чи хочуть знати військовослужбовці про дотримання Посту в армії</b>
      </p>
      <p>«Багато військовослужбовців справді знають про Піст та дотримуються його. І коли ми в неділю чи на свята збираємось на молитву вони завжди питають: «Отче, якщо я не постив, якщо я зранку їв, чи можу я приступати до молитви і йти до церкви?» Я пояснюю, що в умовах армії вони мають певні винятки, і вони можуть спокійно приступати і до сповіді, і до причастя. Бо Піст це є щось вище».</p>
      <related>
        <h4>Читайте также:</h4>
        <a href="https://glavnoe.ua/news/n357009643-v-kieve-pravoporjadok-v-den-dostoinstva-i-svobody-obespechivajut-1300-nacgvardejcev-"/>
      </related>
      <p>
        <b>Особливі теми для розмов з військовослужбовцями під час Посту</b>
      </p>
      <p>«В часі посту ми роздумуємо над своїм духовним зростом. Військовослужбовці думають над своїм фізичним тілом, мають різні заняття, фізкультуру. Але ми будемо думати над тим, що військовослужбовець має зробити, щоб відчути себе духовно збагаченим, щоб відчути комфорт в душі. Під час Посту військовослужбовці мають подумати, як допомогти один одному. Час Посту – це час любові, коли люди під час служби можуть один одного підтримувати, допомагати».</p>
      <p>
        <b>Особливі шляхи до сердець військовослужбовців. Як поститись в умовах сучасності.</b>
      </p>
      <p>«Найбільший секрет – це є щирість. Людина, яка відчуває щирість та людяність, це найбільший шлях до серця. Можна багато знати теорій, як постити, як товаришувати, але якщо ти любиш, якщо ти хочеш добра людям, то треба бути впевненим, що завжди та людина дослухається до тебе. З військовослужбовцями я намагаюсь бути щирим. Те, що я практикую у своєму житті, я намагаюсь ділитись з іншими.</p>
      <related>
        <h4>Читайте также:</h4>
        <a href="https://glavnoe.ua/news/n357009634-gvardejcy-obespechivajut-porjadok-na-ulicah-harkove-(video)"/>
      </related>
      <p>Зараз час сучасний. В той час, коли не було інтернету та телебачення, люди постили від їжі. Але теперішній час – це час викликів. Є соціальні мережі, де людина дуже багато проводить часу. В часі Посту, особисто я, стараюсь в п’ятницю відмовитись від соціальних мереж. Це є сучасні вимоги, де ми вчимося йти в крок з суспільством, але, водночас, не забувати про Бога».</p>
      <figure>
        <iframe src="https://www.youtube.com/embed/dNDckdFvGK0" width="640" height="360" data-service="Youtube" scrolling="no"/>
      </figure>
      <p>лейтенант Аліна Новікова</p>
      <related>
        <h4>Читайте также:</h4>
        <a href="https://glavnoe.ua/news/n357009610-pamjati-gvardejca-geroja-ukrainy-evgenija-telnova-(video)"/>
      </related>
    </article>
  </body>
</html>