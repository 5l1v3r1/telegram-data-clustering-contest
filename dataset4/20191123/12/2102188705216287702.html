<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/23/654058/"/>
    <meta property="og:site_name" content="Економічна правда"/>
    <meta property="article:published_time" content="2019-11-23T12:38:00+00:00"/>
    <meta property="og:title" content="Moody's підтвердило рейтинг України і поліпшило прогноз до позитивного"/>
    <meta property="og:description" content="Міжнародне рейтингове агентство Moody’s Investors Service поліпшило прогноз рейтингів уряду України зі “стабільного” на “позитивний”, підтвердивши довгострокові рейтинги емітента і пріоритетних незабезпечених кредитів України на рівні “Caa1”."/>
  </head>
  <body>
    <article>
      <h1>Moody's підтвердило рейтинг України і поліпшило прогноз до позитивного</h1>
      <address>
        <time datetime="2019-11-23T12:38:00+00:00">23 Nov 2019, 12:38</time>
      </address>
      <p>Міжнародне рейтингове агентство Moody's Investors Service поліпшило прогноз рейтингів уряду України зі "стабільного" на "позитивний", підтвердивши довгострокові рейтинги емітента і пріоритетних незабезпечених кредитів України на рівні "Caa1".</p>
      <p>Про це йдеться у прес-релізі агентства, передає <a href="http://interfax.com.ua/">"Інтерфакс-Україна"</a>.</p>
      <p>"Підтвердження рейтингів України "Caa1" відображає її значну зовнішню вразливість, хоча і показує ознаки поліпшення", - йдеться в повідомленні.</p>
      <p>Moody's вказує, що значні виплати за зовнішнім боргом у майбутні роки - під час відсутності нової програми Міжнародного валютного фонду (МВФ) - вимагають постійного доступу до ринків.</p>
      <p>Одночасно стримування висхідного руху кредитного рейтингу продовжує ризик нового загострення геополітичної напруженості.</p>
      <p>Ключовими факторами для поліпшення прогнозу агентство назвало відновлення валютних резервів України, яке знижує зовнішню вразливість в контексті великих зовнішніх виплат, а також поліпшення макроекономічної стабільності країни і перспективи відновлення реформ, що підсилюють економічну стійкість країни.</p>
      <p>Одночасно Moody's підтвердило рейтинг "Ca" з єврооблігацій сумою 3 млрд доларів, які Україна продала Росії в грудні 2013 року і які є предметом спору в Лондоні між двома урядами через міжнародний збройний конфлікт.</p>
      <p>Крім того, агентство зберегло довгострокові страхові стелі в іноземній валюті та депозити України на рівні "B3" і "Caa2" відповідно, короткострокові - на рівні "Not Prime" (NP).</p>
      <p>Moody's також залишило незмінними країнові стелі в місцевій валюті на рівні "B3".</p>
      <p><b>Нагадаємо</b>:<br/><br/><i>Японське рейтингове агентство Rating and Investment Information (R&amp;I) у серпні <a href="https://www.epravda.com.ua/news/2019/08/9/650434/">підвищило суверенний кредитний рейтинг</a> України на дві позиції - із "CCC+" до "B".</i></p>
      <p>
        <i>У вересні рейтингове агентство Fitch Rating <a href="https://www.epravda.com.ua/news/2019/09/7/651390/">підвищило довгостроковий та короткостроковий кредитний </a>рейтинг (IDR) України в іноземній та національній валютах з B- до B, та покращило прогноз зі стабільного на позитивний.</i>
      </p>
    </article>
  </body>
</html>