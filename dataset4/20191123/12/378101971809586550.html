<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvblog.it/post/1687506/citta-segrete-diretta-prima-puntata-23-novembre-2019"/>
    <meta property="og:site_name" content="Tvblog"/>
    <meta property="article:published_time" content="2019-11-23T12:37:53+00:00"/>
    <meta property="og:title" content="Città Segrete, diretta su TvBlog dalle 21.45"/>
    <meta property="og:description" content="Riparte stasera alle 21.45 su Rai3 Città Segrete, il ciclo di documentari condotto da Corrado Augias. In questa edizione le puntate saranno incentrate su"/>
  </head>
  <body>
    <article>
      <h1>Città Segrete, diretta su TvBlog dalle 21.45</h1>
      <h2>Corrado Augias riparte alla scoperta di Mosca. Seguiranno Vienna, Venezia e Roma.</h2>
      <address><time datetime="2019-11-23T12:37:53+00:00">23 Nov 2019, 12:37</time> by <a rel="author" href="https://www.tvblog.it/author/10096/marcello-filograsso" target="_blank">Marcello Filograsso</a></address>
      <p>Torna stasera alle 21.45, sabato 23 novembre alle 21.45, <b><i>Città Segrete</i></b>. Quattro prime time, quattro città, una galleria di storie e personaggi diversi, un viaggio tra luoghi indimenticabili e misteriosi. <b>Corrado Augias</b> ci conduce alla scoperta delle piazze, i monumenti, le opere d’arte, i palazzi, gli enigmi di <b>Mosca, Vienna, Venezia, Roma</b>. TvBlog seguirà il liveblogging di questo debutto.</p>
      <p>A Mosca si partirà da Ivan il Terribile per arrivare ai giorni nostri con l’omicidio di <b>Anna Politkovskaja</b>, passando per Tolstoj e Gagarin.  Augias accompagnerà i telespettatori non solo in esterna sui luoghi e le vie della città, ma terrà il filo del racconto anche immerso in uno studio virtuale, una sorta di grande “terrazza” affacciata sulla città, tra oggetti 3D e mappe virtuali. Quattro prime serate che raccontano quattro grandi capitali, attraverso personaggi dimenticati o protagonisti celebri, che le hanno percorse, tra ricostruzioni, reportage, docufiction e il racconto inconfondibile di Corrado Augias.</p>
      <h3>Città Segrete: dove seguirlo</h3>
      <p>
        <i>Città Segrete</i>
      </p>
      <p>va in onda alle 21.45 su Rai3 e in livestreaming su Raiplay. Il programma è disponibile sulla Guida Tv dello stesso sito.</p>
      <p> </p>
      <h3>Città Segrete: Second Screen</h3>
      <p>Il programma non possiede propri canali social, pertanto vi rimandiamo ai profili <a href="https://www.facebook.com/rai3tv"><b>Facebook</b></a>, <a href="https://twitter.com/hashtag/rai3"><b>Twitter</b></a> e<a href="https://www.instagram.com/instarai3/?hl=it"><b> Instagram</b> </a>di Rai3.</p>
      <p> </p>
      <p> </p>
    </article>
  </body>
</html>