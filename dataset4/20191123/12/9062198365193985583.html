<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3386003/tuncelide-kiran-7-munzur-vadisi-operasyonu-baslatildi"/>
    <meta property="og:site_name" content="Milli Gazete"/>
    <meta property="article:published_time" content="2019-11-23T12:17:00+00:00"/>
    <meta property="og:title" content="Tunceli'de 'Kıran-7 Munzur Vadisi' operasyonu başlatıldı"/>
    <meta property="og:description" content="SON DAKİKA"/>
  </head>
  <body>
    <article>
      <h1>Tunceli'de 'Kıran-7 Munzur Vadisi' operasyonu başlatıldı</h1>
      <h2>İçişleri Bakanlığı, Tunceli'de, 'Kıran-7 Munzur Vadisi' operasyonu başlatıldığını açıkladı.</h2>
      <address>
        <time datetime="2019-11-23T12:17:00+00:00">23 Nov 2019, 12:17</time>
      </address>
      <p>İçişleri Bakanlığı, terör örgütünün kış üslenmesine girmesini engellemek ve bölgede barındığı değerlendirilen teröristleri etkisiz hale getirmek için Tunceli'de, 'Kıran-7 Munzur Vadisi' operasyonu başlatıldığını açıkladı. Operasyonda, 2 bin 250 personelden oluşan 150 operasyonel timin görev aldığı bildirildi.</p>
      <p>Bakanlıktan yapılan yazılı açıklamada,<b> "Tunceli'de, bölücü terör örgütünün kış üslenmesine girmesini engellemek ve bölgede barındığı değerlendirilen teröristleri etkisiz hale getirmek maksadıyla Tunceli Jandarma Bölge Komutanlığı'nca, 'Kıran-7 Munzur Vadisi' operasyonu başlatılmıştır. Bahse konu operasyonda, Tunceli Jandarma Bölge Komutanlığı’nda görevli  jandarma komando, jandarma özel harekât ve polis özel harekat timlerinden oluşan 2 bin 250 personel (150 operasyonel tim) görev almaktadır. Yurt içinde terörün tamamen ortadan kaldırılmasına yönelik yürütülen Kıran operasyonları, kararlı bir şekilde başarı ile devam etmektedir."</b> denildi.</p>
    </article>
  </body>
</html>