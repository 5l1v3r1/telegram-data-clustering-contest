<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/gyujtogatasi-kiserlet-gutoron-0"/>
    <meta property="og:site_name" content="Paraméter"/>
    <meta property="article:published_time" content="2019-11-23T12:38:00+00:00"/>
    <meta property="og:title" content="Gyújtogatási kísérlet Gútoron"/>
    <meta property="og:description" content="Csallóközi lenyomatok LIX."/>
  </head>
  <body>
    <article>
      <h1>Gyújtogatási kísérlet Gútoron</h1>
      <h2>Csallóközi lenyomatok LIX.</h2>
      <address>
        <time datetime="2019-11-23T12:38:00+00:00">23 Nov 2019, 12:38</time>
      </address>
      <p>Sejlinger Lajos gazda és iskolaszéki gondnok 1928. augusztus 21-én pajtájának tisztítása közben „egy friss szalmacsutakot szemtett meg a keresztgerenda fölött”. Kibontotta, s „rémülve látta annak tartalmát”. A Csallóközi Hírlap „oknyomozása” szerint „a csutak belsejében kb. 3 cm hosszú, lámpabélhez hasonló anyag volt, mely 2/3 részben petróleumba volt mártva, s kátrányos papírba volt csavarva. A gyújtó anyag kb. 6 cm hosszuságban már elégett. Hogy tovább nem égett, s nem szűlt borzalmas károkat bizonyára az volt az oka, hogy nem kapott levegőt, mi az égést tovább idézte volna elő”. Erős Árpád kerületi tűzfelügyelő a „bűnjelt” további intézkedés végett átadta a csendőrségnek.</p>
      <p>Pinkekarcsán 1928. szeptember 23-án d. u. 3 órakor felszentelték az új tűzoltószertárt és az új fecskendőt. Az alsókarcsai önkéntes tűzoltótestület ez alkalomból nagy ünnepélyt rendezett. Az egyházi szertartáson alkalmi szentbeszédet mondott Csisztler István plébános. Méhes Lászlóné keresztanya is beszédet tartott, ugyanúgy Méhes Rudolf körzeti felügyelő. Volt továbbá díszmenet, szerelési és támadási gyakorlat, zártkörű táncmulatság szórakoztató játékokkal.</p>
      <p>A Csallóközi Lapok arról tudósít, hogy 1928. október 17-én, szerdán este 7 órakor Pozsonyeperjesen „eddig ismeretlen okokból” kigyulladt Cinege Dezső helyi lakos dohányszárítója. A lángok a szeles időben átcsaptak Pápai Ferenc, Hegedűs István, Krascsenics János, Cajlik Béla, Tánczos Lajos, Pelikan István szérüskertjeire, és ott „a kazlakat, takarmányt, gazdasági felszereléseket teljesen elpusztította”. Az eperjesi, tallósi, vezekényi és felsőszeli tűzoltóknak csak másnap délelőtt 10 órakor sikerült eloltaniuk a tüzet.</p>
      <p>Komáromban a rendőrség letartóztatta Martinek Vilhelmina prágai illetőségű kaszírnőt, aki Tóth Lajostól pásztoróra alkalmával 1200 koronát lopott el. A tettest átadták az ügyészségnek.</p>
      <p>Misérden 12 mázsa búzát tulajdonítottak el Bacsák Alajos pajtájából. A lakatot a tolvajok álkulccsal nyitották ki. A csendőrség nyomozást indított el a tettesek felderítésére.</p>
      <p>Az 1924. esztendő téli hónapjaiban a következő gabonaárak voltak a dunaszerdahelyi piacon: búza 208, rozs 195, árpa 165, zab 155, tengeri 145 korona.</p>
      <p>Nemeshodosban népgyűlést hívott össze 1924. november 30-án az Országos Magyar Kisgazdapárt. A helybeliekhez Kalitza Sándor, Méhes Rudolf titkárok és Szakáll Balázs elnök beszéltek.</p>
      <p>Alsónyárasd község 1929. évi országos vásárainak időpontja: Szentgyörgyi április 25-én, Anna-napi augusztus 1-jén, Kisasszonyi szeptember 12-én, Katalin-napi november 28-án.</p>
      <p>
        <i>Lelkes Vince</i>
      </p>
      <blockquote>Előző részek:<br/><a href="https://parameter.sk/osszedolt-cseh-babel">Összedőlt a cseh Bábel!<br/></a><b><a href="https://parameter.sk/meztelenre-vetkoztettek-az-utasokat">Meztelenre vetkőztették az utasokat<br/></a></b><a href="https://parameter.sk/lepfene-veszettseg-szaj-es-koromfajas"><b>Lépfene, veszettség, száj- és körömfájás<br/></b></a><a href="https://parameter.sk/hartmanne-nem-tudott-totul">Hartmanné nem tudott tótul<br/></a><a href="https://parameter.sk/mikor-koporso-megall-sirban">Mikor a koporsó megáll a sírban<br/></a><a href="https://parameter.sk/ne-jatssz-fegyverrel">Ne játssz a fegyverrel! <br/></a><a href="https://parameter.sk/az-igeretek-politikajanak-kora">Az ígéretek politikájának kora<br/></a><a href="https://parameter.sk/magyar-koztarsasag-csallokozben">Magyar köztársaság a Csallóközben<br/></a><a href="https://parameter.sk/aratounnepelyek-templomi-bucsuk-ideje">Aratóünnepélyek, templomi búcsúk ideje<br/></a><a href="https://parameter.sk/csallokozi-gazdahirek-1910-bol">Csallóközi gazdahírek 1910-ből<br/></a><a href="https://parameter.sk/neves-dunaszerdahelyi-zsidok">Neves dunaszerdahelyi zsidók<br/></a><a href="https://parameter.sk/jokai-emlekezete">Jókai emlékezete<br/></a><a href="http://parameter.sk/szaznyolcvan-eve-szuletett-kalocsa-roza">Száznyolcvan éve született Kalocsa Róza<br/></a><a href="http://parameter.sk/csallokozt-bejarta-vilaghiru-olasz-foldrajztudos">A Csallóközt is bejárta a világhírű olasz földrajztudós<br/></a><a href="https://parameter.sk/nyolcvan-evvel-ezelott-nyilt-meg-az-elso-csallokozi-kozepiskola">Nyolcvan évvel ezelőtt nyílt meg az első csallóközi középiskola<br/></a><a href="https://parameter.sk/dunaszerdahelyi-berger-lipot-korszakalkoto-talalmanya">A dunaszerdahelyi Berger Lipót korszakalkotó találmánya<br/></a><a href="https://parameter.sk/kisvaros-videk-kozepen">Kisváros a vidék közepén<br/></a><a href="https://parameter.sk/vig-bohokas-szilveszter-estek-1925-ben">Víg, bohókás Szilveszter-estek 1925-ben<br/></a><a href="https://parameter.sk/magyarorszag-monographiaja">Magyarország monographiája<br/></a><a href="https://parameter.sk/saul-nagymagyari-fiai">Saul nagymagyari fiai<br/></a><a href="https://parameter.sk/maga-ala-temette-bedolt-fal">Maga alá temette a bedőlt fal<br/></a><a href="https://parameter.sk/felmetszette-hasat-az-oreg-juhasz">Felmetszette a hasát az öreg juhász<br/></a><a href="https://parameter.sk/ketten-udvaroltak-egy-lanynak-moroczkarcsan">Ketten udvaroltak egy lánynak Móroczkarcsán<br/></a><a href="https://parameter.sk/az-elso-szlovak-lap-dunaszerdahelyen">Az első szlovák lap Dunaszerdahelyen<br/></a><a href="https://parameter.sk/vambery-armin-francia-csaszarnal">Vámbéry Ármin a francia császárnál<br/></a><a href="https://parameter.sk/csallokozt-sujtotta-csapasokrol">A Csallóközt sújtotta csapásokról<br/></a><a href="https://parameter.sk/deryne-lucskos-pastetoma">Déryné lucskos pástétoma<br/></a><a href="https://parameter.sk/shimmy-tango-fox-blues">Shimmy, tangó, fox-blues<br/></a><a href="https://parameter.sk/orszagos-vasar-nemesocsan">Országos vásár Nemesócsán<br/></a><a href="https://parameter.sk/recseg-ropog-vereknyei-vasuti-fahid">Recseg, ropog a vereknyei vasúti fahíd<br/></a><a href="https://parameter.sk/alsonyarasdon-gyilkolt-vorheny">Alsónyárasdon gyilkolt a vörheny<br/></a><a href="https://parameter.sk/templomepites-nagymadon">Templomépítés Nagymadon<br/></a><a href="https://parameter.sk/foispan-plebanos-es-lelkesz-beiktatasa">Főispán, plébános és lelkész beiktatása<br/></a><a href="https://parameter.sk/vasarut-irodalmi-kincsei">Vásárút irodalmi kincsei<br/></a><a href="https://parameter.sk/kereszteny-szocializmus-szolgalataban">A keresztény szociálizmus szolgálatában<br/></a><a href="https://parameter.sk/hirtelen-halal-nagyudvarnokban">Hirtelen halál Nagyudvarnokban<br/></a><a href="https://parameter.sk/preludiumok-sorozata-az-elet">Prelúdiumok sorozata az élet<br/></a><a href="https://parameter.sk/tudovesz-elleni-liga-dunaszerdahelyen">Tüdővész elleni liga Dunaszerdahelyen<br/></a><a href="https://parameter.sk/egy-oreg-halasz-halala-boson">Egy öreg halász halála Bősön<br/></a><a href="https://parameter.sk/magyar-papokat-magyarsagnak">Magyar papokat a magyarságnak<br/></a><a href="https://parameter.sk/harangszenteles-legen-es-kulcsarkarcsan">Harangszentelés Légen és Kulcsárkarcsán<br/></a><a href="https://parameter.sk/alistal-hitkozseg-rabbijai">Alistál hitközség rabbijai<br/></a><a href="https://parameter.sk/orszagos-katolikus-tanitoi-segelyalap-19-szazad-vegerol">Országos katolikus tanítói segélyalap a 19. század végéről<br/></a><a href="https://parameter.sk/szazhetven-evvel-ezelott-vegeztek-ki-az-elopatonyi-petocz-gyorgyot">Százhetven évvel ezelőtt végezték ki az előpatonyi Petőcz Györgyöt<br/></a><a href="https://parameter.sk/arajanlat-szent-gyorgy-templommal-tortenendo-munkakra">„Árajánlat a Szent György-templommal történendő munkákra”<br/></a><a href="https://parameter.sk/megbokrosodott-lovak-gazoltak-el-kisfiut">Megbokrosodott lovak gázolták el a kisfiút<br/></a><a href="https://parameter.sk/kutba-ugrott-nemeshodosi-cseledlany">Kútba ugrott a nemeshodosi cselédlány<br/></a><a href="https://parameter.sk/halal-sotorovel-es-vaslapattal">Halál sótörővel és vaslapáttal<br/></a><a href="https://parameter.sk/egyesultek-az-alistali-tonyei-es-felistali-tuzoltok">Egyesültek az alistáli, a tőnyei és a felistáli tűzoltók</a></blockquote>
    </article>
  </body>
</html>