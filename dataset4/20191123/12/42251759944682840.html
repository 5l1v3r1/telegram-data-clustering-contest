<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Borilacki/a315383-Vajlderova-sansa-da-prestigne-Tajsona-Alija-i-Luisa.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T12:57:00+00:00"/>
    <meta property="og:title" content="Vajlderova šansa da prestigne Tajsona, Alija i Luisa"/>
    <meta property="og:description" content="Američki superteškaš Diontej Vajlder boriće se u noći između subote i nedelje u Paradajs sitiju u Nevadi protiv Luisa Ortisa u revanšu i pokušaće da po deseti put u jednoj „vladavini“ odbrani šampionski pojas. Tim podvigom izbio bi na treće mesto večne liste u istoriji najteže divizije."/>
  </head>
  <body>
    <article>
      <h1>Vajlderova šansa da prestigne Tajsona, Alija i Luisa</h1>
      <h2>Američki superteškaš Diontej Vajlder boriće se u noći između subote i nedelje u Paradajs sitiju u Nevadi protiv Luisa Ortisa u revanšu i pokušaće da po deseti put u jednoj „vladavini“ odbrani šampionski pojas. Tim podvigom izbio bi na treće mesto večne liste u istoriji najteže divizije.</h2>
      <address><time datetime="2019-11-23T12:57:00+00:00">23 Nov 2019, 12:57</time> by <a rel="author">Nikola Novaković</a></address>
      <figure>
        <img src="https://sportklub.rs/Picture/118762/jpeg/Diontej-Vajlder"/>
        <figcaption>Diontej Vajlder<cite>Al Bello, Getty Images Sport</cite></figcaption>
      </figure>
      <p>Vajlder je svoj WBC pojas osvojio u januaru 2015. godine kada je savladao Bermana Stiverna, a potom je isključivo nokautima pobeđivao do danas, izuzevši remi koji je u decembru 2018. godine imao sa Tajsonom Fjurijem.</p>
      <p>Jedini bokseri u okviru superteške kategorije koji su više od deset puta to uspeli su Leri „Ubica iz Istona“ Holms, i Vladimir „dr Čelični čekić“ Kličko.</p>
      <related>
        <a href="http://sportklub.rs/Borilacki/a313919-Vajlder-Kazu-da-sam-lud-sto-opet-ulazim-u-ring-sa-njim.html"/>
        <a href="http://sportklub.rs/Borilacki/a310663-Vajlder-Neprikosnoveni-sampion-Ko-ako-ne-ja.html"/>
      </related>
      <p>Po 9 puta u jednoj vladavini pobeđivali su i Muhamed Ali, Majk Tajson, Vitalij Kličko i Lenoks Luis, dok je Entoni Džošua to učinio šest puta pre majskog poraza od Entonija Ruisa Junuiora.</p>
      <p>Alijevu karijeru je 1971. prekinuo Džo Frejzer, Tajsonovu 1990. Baster Daglas, Luisovu Oliver Mekol 1994. u Londonu, dok se Vitalij Kličko povukao kao šampion u verziji WBC.</p>
      <p>Vajlder ima priliku da ga pobedom protiv 40-godišnjeg Kubanca rareši dileme oko toga ko je bolji, budući da je u njihovom prvom meču 2018. godine „King Kong“ imao „na konopcima“ „Bronzanog bombardera“, ali je gong spasao Vajldera. U nastavku se bokser iz Alabame konsolidovao, i kasnijim nokautom došao do pobede.</p>
      <p>Vajlder ima skor od 41 pobede (40 nokautom) i jednog remija, dok je Ortis u svoje 34 profesionalne borbe slavio 31 put, jednom je izgubio, upravo protiv Vajldera, dok su njegova dva meča poništena zbog kasnijeg pada na doping-testu.</p>
      <figure>
        <iframe data-src="https://twitter.com/espn/status/1197535645301968900?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>