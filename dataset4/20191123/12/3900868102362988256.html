<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/sports/1562948/fifa-axiologoyme-tin-epistoli-toy-olympiakoy"/>
    <meta property="og:site_name" content="NOOZ."/>
    <meta property="article:published_time" content="2019-11-23T12:51:00+00:00"/>
    <meta property="og:title" content="FIFA: «Αξιολογούμε την επιστολή του Ολυμπιακού»"/>
    <meta property="og:description" content="Η FIFA επιβεβαίωσε ότι έχει λάβει μια επιστολή από τον Ολυμπιακό, την οποία αξιολογεί επί του παρόντος."/>
  </head>
  <body>
    <article>
      <h1>FIFA: «Αξιολογούμε την επιστολή του Ολυμπιακού»</h1>
      <address>
        <time datetime="2019-11-23T12:51:00+00:00">23 Nov 2019, 12:51</time>
      </address>
      <p>
        <b>Η FIFA επιβεβαίωσε ότι έχει λάβει μια επιστολή από τον Ολυμπιακό, την οποία αξιολογεί επί του παρόντος.</b>
      </p>
      <p>Η FIFA χωρίς να προχωρήσει, προς το παρόν, σε περισσότερες λεπτομέρειες, απάντησε με την φράση «αξιολογούμε την επιστολή του Ολυμπιακού» σε ερώτημα του ΑΠΕ-ΜΠΕ, το οποίο ζητούσε από την παγκόσμια ομοσπονδία να σχολιάσει και εάν είναι δυνατό να τοποθετηθεί για την επιστολή που έστειλε ο ΟΣΦΠ, σε FIFA-UEFΑ.</p>
      <p> «Μπορούμε να επιβεβαιώσουμε ότι έχουμε λάβει μια επιστολή από τον Ολυμπιακό, την οποία αξιολογούμε επί του παρόντος. Παρομοίως, μπορούμε να επιβεβαιώσουμε ότι οι εκπρόσωποι της FIFA και της UEFA συναντήθηκαν χθες (σ.σ: 21.11) με την Εκτελεστική Επιτροπή της Ελληνικής Ποδοσφαιρικής Ομοσπονδίας στην Αθήνα. Για λεπτομέρειες, παρακαλούμε επικοινωνήστε με την HFF (σ.σ: ελληνική ποδοσφαιρική ομοσπονδία)», ανέφερε σε δήλωσή της στο ΑΠΕ-ΜΠΕ η FIFA.</p>
      <p>Το περασμένο Σάββατο (16/11) με επιστολή της στον υφυπουργό Αθλητισμού, Λευτέρη Αυγενάκη, η ΠΑΕ Ολυμπιακός παρουσίασε την εικόνα που υπάρχει, σύμφωνα με την γνώμη της στο ελληνικό ποδόσφαιρο τα τελευταία τρία χρόνια. Απαίτησε δραστικά μέτρα από την Κυβέρνηση, επισημαίνοντας τις «τεράστιες ευθύνες της ΕΠΟ στην διαιτησία, την τραγική οικονομική κατάσταση της ελληνικής ομοσπονδίας, παρουσιάζοντας αναλυτικά φάσεις από αγώνες, κάνοντας αναφορά στο VAR, αλλά και σε πειθαρχικές διώξεις εναντίον αξιωματούχων της ΠΑΕ».</p>
      <p>Ανάλογη επιστολή εστάλη επίσης σε FIFA και UEFA. Σε ανάλογο ερώτημα του ΑΠΕ-ΜΠΕ, για σχολιασμό της επιστολής της ΠΑΕ Ολυμπιακού, η ευρωπαϊκή ομοσπονδία, απάντησε... «no comment», «δεν έχουμε κανένα σχόλιο να κάνουμε».</p>
    </article>
  </body>
</html>