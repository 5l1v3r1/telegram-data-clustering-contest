<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/c9624365fd49187e/circulatia-troleibuzelor-in-centrul-capitalei-paralizata-de-o-pana-de-curent.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-23T12:19:34+00:00"/>
    <meta property="og:title" content="Circulația troleibuzelor în centrul capitalei, paralizată de o pană de curent"/>
    <meta property="og:description" content="Circulația transportului public în zona centrală a capitalei este blocată la această oră din cauza unei pene de curent electric, care alimentează 8 stații de tracțiune a Regiei Transport Electric Chișinău."/>
  </head>
  <body>
    <article>
      <h1>Circulația troleibuzelor în centrul capitalei, paralizată de o pană de curent</h1>
      <address><time datetime="2019-11-23T12:19:34+00:00">23 Nov 2019, 12:19</time> by <a rel="author">Jurnal.md</a></address>
      <p>
        <b>Circulația transportului public în zona centrală a capitalei este blocată la această oră din cauza unei pene de curent electric, care alimentează 8 stații de tracțiune a Regiei Transport Electric Chișinău.</b>
      </p>
      <p>Avaria s-a produs în după amiaza zilei de astăzi (ora 13:30), fiind afectată circulația troleibuzelor pe următoarele artere de circulație: str. Mihai Viteazul, str. Petricani, bd. Ștefan cel Mare și Sfânt, str. Mitropolit G. Bănulescu - Bodoni, str. Al. Pușkin.</p>
      <p>În prezent, reprezentanții furnizorului de energie electrică, precum și ai RTEC sunt antrenați la remedierea problemei pentru a relua circulația transportului public de pasageri.</p>
    </article>
  </body>
</html>