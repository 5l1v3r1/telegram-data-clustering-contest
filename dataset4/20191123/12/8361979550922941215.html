<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/u-vinnickiy-oblasti-policeyskiy-smertelno-vdariv-cholovika-novini-vinnici-50055294.html"/>
    <meta property="og:site_name" content="НВ"/>
    <meta property="article:published_time" content="2019-11-23T12:50:00+00:00"/>
    <meta property="og:title" content="У Вінницькій області поліцейський завдав смертельного удару чоловікові після відмови бути понятим"/>
    <meta property="og:description" content="У Вінницькій області судитимуть співробітника поліції, який завдав смертельного удару чоловікові під час конфлікту."/>
  </head>
  <body>
    <article>
      <h1>У Вінницькій області поліцейський завдав смертельного удару чоловікові після відмови бути понятим</h1>
      <h2>У Вінницькій області судитимуть співробітника поліції, який завдав смертельного удару чоловікові під час конфлікту.</h2>
      <address>
        <time datetime="2019-11-23T12:50:00+00:00">23 Nov 2019, 12:50</time>
      </address>
      <p>Про це повідомляє ДБР.</p>
      <p>Правоохоронець запропонував чоловікові бути понятим під час вилучення боєприпасів, але отримав відмову.</p>
      <p>В результаті між ними виник конфлікт, під час якого поліцейський завдав чоловікові удар кулаком в обличчя. Від удару потерпілий впав і вдарився головою об асфальтове покриття. Від отриманих ушкоджень чоловік помер у лікарні, не приходячи до тями.</p>
      <p>Інцидент кваліфікували як перевищення повноважень працівником правоохоронного органу, що спричинили тяжкі наслідки (ч. 3 ст. 365 Кримінального кодексу України).</p>
      <p>У разі доведення провини, поліцейському загрожує покарання у вигляді позбавлення волі на строк від семи до десяти років з позбавленням права обіймати посади на термін до трьох років.</p>
    </article>
  </body>
</html>