<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/zhyteliv-sumshchyny-poperedyly-pro-spalah-virusu-koksaki"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-23T12:16:00+00:00"/>
    <meta property="og:title" content="Жителів Сумщини попередили про спалах вірусу Коксакі"/>
    <meta property="og:description" content="Кожного року в Україні спостерігається сезонне загострення тих чи інших хвороб. Цього року це вірус Коксакі, повідомляє Сумський обласний лабораторний ценр МОЗ України."/>
  </head>
  <body>
    <article>
      <h1>Жителів Сумщини попередили про спалах вірусу Коксакі</h1>
      <address>
        <time datetime="2019-11-23T12:16:00+00:00">23 Nov 2019, 12:16</time>
      </address>
      <p>Кожного року в Україні спостерігається сезонне загострення тих чи інших хвороб. Цього року це вірус Коксакі, повідомляє Сумський обласний лабораторний ценр МОЗ України.</p>
      <figure>
        <img src="http://sumy.today/sites/default/files/2430567.jpg"/>
      </figure>
      <p>Вірус Коксакі — це ентеровірусне захворювання, яке передається повітряно-крапельним та фекально-оральним шляхами. Найчастіше вірус підхоплюють діти до п’яти років.<br/>Інкубаційний період 7-10 днів.<br/>Симптоми вірусу:<br/>• кашель<br/>• висока температура<br/>• можливі розлади шлунку<br/>• головний біль, біль у м’язах<br/>• висипка</p>
      <p>Прояви хвороби схожі на більшість сезонних захворювань, тому її важко діагностувати. Проте є головний симптом за яким можна безпомилково визначити вірус Коксакі. Це симптом “рука-нога-язик”. Для цього симптому характерна висипка з водяних пухирців, які найбільше локалізуються у ротовій порожнині, між пальцями рук та ніг. Висипка не потребує додаткового догляду, лише в разі запалення потрібно звернутися в лікарню.</p>
      <p>Вірус Коксакі не потребує лікування, оскільки має симптоматичний характер. Борються лише з проявами хвороби, до прикладу, з температурою вище 38.5.<br/>Якщо у вашої дитини або у вас з’явилися симптоми вірусу Коксакі, відвідайте вашого сімейного лікаря. Після консультації у лікаря, ретельно виконуйте його настанови та залишайтеся вдома.<br/>Щоб захиститись від вірусу, потрібно дотримуватися простих правил:</p>
      <p>• Мийте руки після відвідування громадських місць та прогулянок<br/>• Не контактуйте з хворими<br/>• Якщо вам потрібно відвідати чи піклуватися про хворого, використовуйте засоби безпеки — рукавички<br/>• Слідкуйте, щоб малюки не тягнули до рота побутових та інших речей</p>
    </article>
  </body>
</html>