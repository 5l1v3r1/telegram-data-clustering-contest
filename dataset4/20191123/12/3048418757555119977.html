<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/23/gert-jan-segers-christenunie-het-gaat-niet-lekker-in-de-coalitie/"/>
    <meta property="og:site_name" content="ThePostOnline"/>
    <meta property="article:published_time" content="2019-11-23T12:37:00+00:00"/>
    <meta property="og:title" content="Gert-Jan Segers (ChristenUnie): Het gaat niet lekker in de coalitie"/>
    <meta property="og:description" content="'Het is wat je noemt: herfst'"/>
  </head>
  <body>
    <article>
      <h1>Gert-Jan Segers (ChristenUnie): Het gaat niet lekker in de coalitie</h1>
      <h2>'Het is wat je noemt: herfst'</h2>
      <address><time datetime="2019-11-23T12:37:00+00:00">23 Nov 2019, 12:37</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Een coalitie is nodig, maar nooit heilig”, waarschuwde Gert-Jan Segers van de ChristenUnie zaterdag op het congres van zijn partij. De kleinste regeringspartij kijkt alvast vooruit naar de tijd na het kabinet-Rutte III. Sinds de zomer loopt het stroef in de coalitie. De ChristenUnie heeft zich vooral aan voorstellen van coalitiepartner D66 geërgerd. Zo viel het voorstel voor het halveren van de veestapel helemaal verkeerd. “We hebben stormachtige weken achter de rug. Het is wat je noemt: herfst”, hield Segers zijn gehoor in het Beatrixtheater in Utrecht voor.</p>
      <h4>Lees ook – <a href="https://tpo.nl/2019/10/02/coalitieleed-d66-en-christenunie-blijven-ruzie-maken-over-halvering-veestapel/">Coalitieleed: D66 en ChristenUnie blijven ruzie maken over halvering veestapel</a></h4>
      <p>“De realiteit van de afgelopen weken is ook de situatie waar we voor staan als coalitie. We zijn halverwege. En we knokken bij lastige vraagstukken om er samen uit te komen. Dat is ook steeds onze inzet. We werken samen, maar zijn niet met elkaar getrouwd. En dus richten we onze blik ook op de toekomst, op een volgende periode – want ook deze coalitieperiode is eindig.”</p>
      <p>De ChristenUnie wil zich volgens Segers sterk maken voor een gelijke behandeling van een en twee kostwinners door de fiscus en meer geld voor onderwijs. Ook op medisch-ethisch vlak liggen er de nodige wensen.</p>
      <p>Nieuwe verkiezingen voor de Tweede Kamer staan gepland voor maart 2021. In de aanloop daarnaartoe zal het in de coalitie van VVD, CDA, D66 en ChristenUnie ‘meer gaan schuren’, <a href="https://www.telegraaf.nl/nieuws/1178872898/coalitie-onder-hoogspanning">zei Segers zaterdag in <i>De Telegraaf</i></a>.</p>
      <p>Er zijn volgens hem ‘stevige tegenstellingen’ in de coalitie ontstaan. “Het is niet allemaal netjes en keurig. Als we het hebben over stikstof is het gewoon heel spannend. Een heel ingrijpend probleem waarbij we niet snel bij dezelfde oplossing zitten.”</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>