<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3386047/teror-orgutu-ekmek-sirasindaki-halka-bombali-aracla-saldirdi"/>
    <meta property="og:site_name" content="Milli Gazete"/>
    <meta property="article:published_time" content="2019-11-23T12:38:00+00:00"/>
    <meta property="og:title" content="Terör örgütü ekmek sırasındaki halka bombalı araçla saldırdı"/>
    <meta property="og:description" content="Son dakika... Terör örgütü YPG/PKK'nın Tel Abyad'ın sanayi bölgesinde sivil halk ekmek sırasında iken bombalı araçla saldırdı."/>
  </head>
  <body>
    <article>
      <h1>Terör örgütü ekmek sırasındaki halka bombalı araçla saldırdı</h1>
      <h2>Son dakika... Terör örgütü YPG/PKK'nın Tel Abyad'ın sanayi bölgesinde sivil halk ekmek sırasında iken bombalı araçla saldırdı.</h2>
      <address>
        <time datetime="2019-11-23T12:38:00+00:00">23 Nov 2019, 12:38</time>
      </address>
      <p>Son dakika... Barış Pınarı Harekatı ile teröristlerden temizlenen Suriye'nin Tel Abyad ilçesinde terör örgütü YPG/PKK, ekmek sırasındaki sivil halka bombalı araçla saldırdı. Saldırı sonucu bölgedeki araçlarda yangın çıktı. Saldırıda yaralanan çocuklar, bölgeden uzaklaştırıldı.</p>
      <p>Ekmek sırasında bekleyen sivillerin hedef alındığı saldırıda 14 kişi hayatını kaybetti, 26 kişi de yaralandı.</p>
      <p>Olay yerindeki yaralılar ise Tel Abyad ve Akçakale'deki hastanelere getirilmeye devam ediyor.</p>
      <figure>
        <img src="https://www.milligazete.com.tr/sites/71/uploads/2019/11/23/teror-orgutu-ekmek-sirasindaki-halka-bombali-aracla-saldirdi2.jpg?"/>
      </figure>
      <h3>EKMEK SIRASINDAKİ SİVİLLER HEDEF ALINDI</h3>
      <p>Öte yandan saldırının Tel Abyad ilçe merkezinde ekmek almak için fırın önünde sıra bekleyen sivillere yönelik yapıldığı belirlendi. Fırından ekmek almak için aralarında çocukların da bulunduğu çok sayıda kişinin sıra beklediği ve bu sırada bomba yüklü bir otomobilin infilak ettirildiği öğrenildi.</p>
      <h3>MSB'DEN AÇIKLAMA</h3>
      <p>Milli Savunma Bakanlığının Twitter hesabından yapılan paylaşımda DEAŞ'tan farkı olmayan PKK/YPG terör örgütünün, masum sivillere saldırmayı sürdürdüğü belirtilerek şu ifadelere yer verildi:</p>
      <blockquote>"Bebek katili teröristler bugün de Tel Abyad'ın sanayi bölgesinde işinin başında bulunan sivil halka bombalı araçla saldırdı. İlk bilgilere göre 3 kişi katledildi, 20'den fazla kişi de yaralandı."</blockquote>
      <p>Ajanslar</p>
    </article>
  </body>
</html>