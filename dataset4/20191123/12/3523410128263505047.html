<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641528/%D9%82%DB%8C%D9%85%D8%AA-%D8%AC%D9%87%D8%A7%D9%86%DB%8C-%D8%B7%D9%84%D8%A7-%DB%B0%DB%B1%DB%B7-%D8%AF%D8%B1%D8%B5%D8%AF-%DA%A9%D8%A7%D9%87%D8%B4-%DB%8C%D8%A7%D9%81%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T12:54:00+00:00"/>
    <meta property="og:title" content="قیمت جهانی طلا ۰.۱۷ درصد کاهش یافت"/>
    <meta property="og:description" content="قیمت هر اونس طلا در پایان معاملات روز جمعه با ۰.۱۷ درصد کاهش به ۱۴۶۱ دلار و ۹۳ سنت رسید و افت هفتگی حدودا ۰.۳ درصدی را به ثبت رساند."/>
  </head>
  <body>
    <article>
      <h1>
        <a href="https://www.bultannews.com/fa/news/641528/%D9%82%DB%8C%D9%85%D8%AA-%D8%AC%D9%87%D8%A7%D9%86%DB%8C-%D8%B7%D9%84%D8%A7-%DB%B0%DB%B1%DB%B7-%D8%AF%D8%B1%D8%B5%D8%AF-%DA%A9%D8%A7%D9%87%D8%B4-%DB%8C%D8%A7%D9%81%D8%AA">قیمت جهانی طلا ۰.۱۷ درصد کاهش یافت</a>
      </h1>
      <h2>قیمت هر اونس طلا در پایان معاملات روز جمعه با ۰.۱۷ درصد کاهش به ۱۴۶۱ دلار و ۹۳ سنت رسید و افت هفتگی حدودا ۰.۳ درصدی را به ثبت رساند.</h2>
      <address><time datetime="2019-11-23T12:54:00+00:00">23 Nov 2019, 12:54</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به دنبال انتشار آمار‌هایی که نشان از<b> رشد تولیدات</b> کارخانه‌ای و فعالیت بخش خدمات آمریکا داشت و موجب تقویت ارزش دلار و در عین حال کاهش تقاضا برای خرید طلا شد، قیمت فلز زرد روز جمعه شاهد کاهش بود.</p>
      <p>بر اساس این گزارش، قیمت هر اونس طلا در پایان معاملات روز جمعه با ۰.۱۷ درصد کاهش به ۱۴۶۱ دلار و ۹۳ سنت رسید و افت هفتگی حدودا ۰.۳ درصدی را به ثبت رساند. قیمت طلا در بازار آمریکا نیز در پایان معاملات روز جمعه بدون تغییر به ۱۴۷۰ دلار و ۵۰ سنت رسید.</p>
      <p>نتایج یک تحقیق از مدیران خرید نشان داد که تولید بخش کارخانجات آمریکا در ماه نوامبر بیشترین رشد را در طی ۷ ماه گذشته داشته و فعالیت بخش خدمات نیز بیش از حد انتظار افزایش یافته است.</p>
      <p>رایان مک کی، تحلیلگر بازار طلا در موسسه تی دی سکیوریتیز گفت: «انتشار آمار‌های قوی از اقتصاد آمریکا موجب تقویت این تحلیل می‌شود که فدرال رزرو احتمالا در چند نشست آتی خود تغییری در نرخ بهره نخواهد داد.»</p>
      <p>وی افزود: «این بدان معناست که ارزش دلار همچنان بالا می رود و این به ضرر بازار طلاست.»</p>
      <p>بانک مرکزی آمریکا پس از ۳ نوبت کاهش نرخ بهره در سال جاری میلادی تاکید کرده که دیگر نرخ بهره را دستکاری نخواهد کرد مگر آنکه اقتصاد آمریکا وضعیت بدتری به خود بگیرد.</p>
      <p>وینسنت تای، مدیر فروش موسسه سیلور بولیون گفت: «ظاهرا نگرانی‌ها از طولانی شدن جنگ تجاری دیگر چندان زیاد نیست و بازار‌ها روی این احتمال قیمت گذاری کرده اند که ممکن است طی چند ماه آینده یک توافق تجاری بین آمریکا و چین به دست بیاید... به باور من عامل مهمتر در تحولات بازار طلا اقدامات فدرال رزرو در طی ماه‌های آتی خواهد بود.»</p>
    </article>
  </body>
</html>