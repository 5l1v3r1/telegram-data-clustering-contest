<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/scena.147.html:831914-Cecina-prija-van-sebe-na-stolu-ce-biti-rojal-meni-Veljku-kumuje-drug-sa-Kipra-Svi-detalji-svadbe-veka-zavrtece-vam-se-u-glavi-od-sume-koja-je-potrosena"/>
    <meta property="og:site_name" content="Вечерње новости"/>
    <meta property="article:published_time" content="2019-11-23T12:34:00+00:00"/>
    <meta property="og:title" content="Cecina prija van sebe, na stolu će biti &quot;rojal meni&quot;, Veljku kumuje drug sa Kipra: Svi detalji svadbe veka, zavrteće vam se u glavi od sume koja je potrošena"/>
    <meta property="og:description" content="Sve je spremno za svadbu veka. Bogdana Rodić i Veljko Ražnatović će u nedelju izgovoriti sudbonosno"/>
  </head>
  <body>
    <article>
      <h1>Cecina prija van sebe, na stolu će biti "rojal meni", Veljku kumuje drug sa Kipra: Svi detalji svadbe veka, zavrteće vam se u glavi od sume koja je potrošena</h1>
      <address><time datetime="2019-11-23T12:34:00+00:00">23 Nov 2019, 12:34</time> by <a rel="author">Novosti online</a></address>
      <p>
        <b>Sve je spremno za svadbu veka. Bogdana Rodić i Veljko Ražnatović će u nedelju izgovoriti sudbonosno "da"</b>
      </p>
      <p>Sve je spremno za svadbu veka. Bogdana Rodić i Veljko Ražnatović će u nedelju izgovoriti sudbonosno "da".  Donosimo vam nove detalje o kome priča cela Srbija.<br/><br/>Mladoženjina majka, pevačica Ceca Ražnatović potrudila se da sve izgleda kao kraljevska svadba, koju smo mogli da vidimo samo da televiziji.<br/><br/>Kako se nezvanično saznaje, Ceca nije štedela ni na čemu, pa će sve od prve do poslednje stvari na svadbi da bude gala. Od oldtajmera, dva odela, tri venčanice, najskupljeg menija u najluksuznijem hotelu... Naime, Ceca je zahtevala da na venčanju zvanicama bude poslužen „rojal meni“, koji košta 75 evra po osobi i uključuje najekskluzivnije iće i piće. Kako će na svadbi biti 480 gostiju, samo će hotel koštati 36.000 evra!<br/><br/>Mlada i mladoženja, kao i zaova Anastasija i svekrva Ceca promeniće po nekoliko toaleta u nedelju, a sve to malo pravi pritisak u glavama Bogdaninih roditelja, koji se trude da u svemu isprate Ražnatoviće. Najteže je, kako saznajemo, Bogdaninoj mami Danijeli, koja od brige ništa ne jede i sekira se da ne obruka folk zvezdu. Prija je, kako nam otkriva izvor, nebrojeno puta zvala Cecu i sa njom se konsultovala oko svega, a pevačica je na sve načine pokušala da joj olakša ove svadbene muke.<br/><br/>- Bogdanina majka Danijela potpuno je bila izbezumljena kada je čula koliko je Ceca spremna da iskešira za sinovljevo venčanje. Sa mužem je danima razgovarala na temu finansija jer su želeli da u svim troškovima učestvuju ravnopravno kako se ne bi osetili manje vrednim - ispričao je izvor blizak Rodićima. Kako nam je još rekao, Bogdanin otac Bogdan rekao je da neće žaliti novac, makar ga i pozajmio, ali da ćerku neće dati tek tako.<br/><br/>- Bogdan stalno ponavlja kako njegova ćerka, koja i ime nosi po njemu, nije tikva bez korena i kako je neće ispratiti bez ičega. Iako su puno skromniji od Ražnatovića, ne žele da iko primeti razliku između ove dve porodice - dodaje izvor.<br/><br/>Inače, Bogdana će na crkvenom venčanju nositi venčanicu u kojoj se udala njena svekrva Ceca za Željka Ražnatovića Arkana. Nakon toga, u hotelu će se presvući u drugu venčanicu poznatog belgijskog dizajnera i u njoj ostati veći deo večeri, dok će za sečenje torte i žurku koja će nakon toga uslediti imati dugu zlatnu haljinu sa 30.000 kristala, a koju je specijalno za ovu priliku dizajnirao Bojan Petrović. Bogdanin budući suprug Veljko Ražnatović najpre će biti u crnom smokingu svetske modne kuće, a nakon toga će obući sivo odelo.<br/><br/>Veljkov kum, kako smo saznali, biće njegov drug sa Kipra Kristos, sa kojim je Cecin prvenac odrastao. Bogdanina kuma će takođe biti drugarica iz detinjstva. Na svadbi veka okupiće se 480 zvanica, a među njima će biti svi viđeniji ljudi iz naše zemlje, među kojima su političari, sportisti, glumci, pevači... <br/><br/>Kraljevski meni koji je Ceca tražila da se zvanicama služi, sastoji se iz predjela, glavnog jela, supe, deserta i pića, a razume se da u njemu nema čega nema. Tako će gosti uz aperitiv mezetiti tartar biftek, kraljevsku salatu, losos sa kokosovim mlekom, patku prelivenu sosom od borovnice... Ispijaće se najskuplja pića i viski, a uz mladenačku tortu će se služiti šampanjac „moet“.<br/><br/>(Pink/Alo.rs)</p>
      <related>
        <h4>Srodne vesti</h4>
        <a href="http://www.novosti.rs/vesti/scena.147.html:831880-Sutra-se-zeni-Necete-verovati-gde-se-Veljko-zaputio-samo-dan-pred-svadbu-FOTO-VIDEO"/>
        <a href="http://www.novosti.rs/vesti/scena.147.html:831768-Novi-detalji-svadbe-Bogdane-i-Veljka-Tortu-ce-u-delovima-uneti-dan-ranije-najvise-su-se-potrudili-oko-cveca-i-prevoza-a-evo-kako-gosti-treba-da-se-obuku"/>
        <a href="http://www.novosti.rs/vesti/sport.297.html:831536-Uoci-banjaluckog-spektakla-u-ringu-Raznatovicu-najsladja-pobeda-nokautom"/>
        <a href="http://www.novosti.rs/vesti/scena.147.html:831411-Simbolika-broja-24-Najezicete-se-kada-cujete-sta-povezuje-Arkanovu-i-Cecinu-svadbu-sa-njihovim-sinom-Veljkom"/>
        <a href="http://www.novosti.rs/vesti/scena.147.html:831102-Na-Veljkovoj-momackoj-veceri-pevala-Sandra-Afrika-U-minicu-zatresla-kukovima-i-zapalila-atmosferu-VIDEO"/>
      </related>
    </article>
  </body>
</html>