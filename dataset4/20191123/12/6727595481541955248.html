<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/sanjay-jha-s-three-questions-in-maharashtra-issue922.html"/>
    <meta property="og:site_name" content="DoolNews"/>
    <meta property="article:published_time" content="2019-11-23T12:10:00+00:00"/>
    <meta property="og:title" content="എപ്പോള്‍, ആരൊക്കെ, എവിടെ?; മഹാരാഷ്ട്രയിലെ രാഷ്ട്രപതി ഭരണം പിന്‍വലിച്ചതില്‍ മൂന്നു ചോദ്യങ്ങളുമായി കോണ്‍ഗ്രസ് നേതാവ്"/>
    <meta property="og:description" content="Bjp Congress Politics Maharashtra NCP President Of India India മുംബൈ: മഹാരാഷ്ട്രയിലെ സര്‍ക്കാര്‍ രൂപീകരണത്തിനു മുന്‍പു രാഷ്ട്രപതി ഭരണം പിന്‍വലിച്ചുകൊണ്ടുള്ള തീരുമാനം വന്ന"/>
  </head>
  <body>
    <article>
      <h1>എപ്പോള്‍, ആരൊക്കെ, എവിടെ?; മഹാരാഷ്ട്രയിലെ രാഷ്ട്രപതി ഭരണം പിന്‍വലിച്ചതില്‍ മൂന്നു ചോദ്യങ്ങളുമായി കോണ്‍ഗ്രസ് നേതാവ്</h1>
      <address><time datetime="2019-11-23T12:10:00+00:00">23 Nov 2019, 12:10</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയിലെ സര്‍ക്കാര്‍ രൂപീകരണത്തിനു മുന്‍പു രാഷ്ട്രപതി ഭരണം പിന്‍വലിച്ചുകൊണ്ടുള്ള തീരുമാനം വന്നതിനെ ചോദ്യം ചെയ്ത് കോണ്‍ഗ്രസ് നേതാവ് സഞ്ജയ് ഝാ രംഗത്ത്. മൂന്നു ചോദ്യങ്ങള്‍ ഉള്‍പ്പെടുത്തിയാണ് സഞ്ജയ് ട്വീറ്റ് ചെയ്തത്.</p>
      <p>‘മഹാരാഷ്ട്രയിലെ രാഷ്ട്രപതി ഭരണം പിന്‍വലിക്കാനുള്ള ശുപാര്‍ശ നടത്തിയ കേന്ദ്ര മന്ത്രിസഭായോഗം എപ്പോഴാണു ചേര്‍ന്നത്? ആരൊക്കെ അവിടെയുണ്ടായിരുന്നു? യോഗത്തിന്റെ മിനിറ്റ്‌സ് എവിടെയാണ്?’- ഇവയായിരുന്നു സഞ്ജയിയുടെ ചോദ്യങ്ങള്‍.</p>
      <p>മഹാരാഷ്ട്ര മുഖ്യമന്ത്രിയായി ദേവേന്ദ്ര ഫഡ്‌നാവിസ് സത്യപ്രതിജ്ഞ ചെയ്ത് അധികാരമേല്‍ക്കുന്നതിന്റെ കൃത്യം ഒരു മണിക്കൂര്‍ മുന്‍പാണ് കേന്ദ്ര ആഭ്യന്തരമന്ത്രാലയം പ്രത്യേക വിജ്ഞാപനത്തിലൂടെ മഹാരാഷ്ട്രയിലെ രാഷ്ട്രപതി ഭരണം റദ്ദാക്കുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ആഭ്യന്തര മന്ത്രാലയ വിജ്ഞാപനപ്രകാരം പ്രസിഡന്റ് രാം നാഥ് കോവിന്ദ് ഇന്ന് രാവിലെ രാഷ്ട്രപതി ഭരണം റദ്ദാക്കാനുള്ള പ്രഖ്യാപനം ഇറക്കി. കേന്ദ്ര ആഭ്യന്തര സെക്രട്ടറി അജയ് കുമാര്‍ ഭല്ല പുലര്‍ച്ചെ 5.47 നാണ് ഗസറ്റ് വിജ്ഞാപനം പുറപ്പെടുവിച്ചത്.</p>
      <related>
        <a href="https://www.doolnews.com/ajit-pawar-misused-ncp-mlas-letter-of-mlas-with-signature122.html?utm_source=doolnews&amp;utm_medium=related"/>
      </related>
      <p>170 എം.എല്‍.എമാരുടെ പിന്തുണയോടെ ഭൂരിപക്ഷം തെളിയിക്കുമെന്നാണ് ഏറ്റവും ഒടുവിലായി ബി.ജെ.പി പ്രഖ്യാപിച്ചിരിക്കുന്നത്. അജിത് പവാറിന് എന്‍.സി.പിയിലെ 35 എം.എല്‍.എമാരുടെ പിന്തുണയെന്നും ബി.ജെ.പി നേതാവ് ഗിരീഷ് മഹാജന്‍ അവകാശപ്പെട്ടു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>പിന്തുണയുള്ള എം.എല്‍.എമാരുടെ പട്ടിക അജിത് പവാര്‍ ഗവര്‍ണര്‍ക്ക് കൈമാറും. അജിത് പവാറായിരിക്കും എന്‍.സി.പിയുടെ നിയമസഭാ കക്ഷി നേതാവ്. എന്‍.സി.പിയുടെ എല്ലാ എം.എല്‍.എമാരുടേയും പിന്തുണ അജിത് പവാറിനുണ്ടെന്നുമാണ് ബി.ജെ.പി അവകാശപ്പെടുന്നത്.</p>
      <figure>
        <iframe data-src="https://twitter.com/JhaSanjay/status/1198122166048317441?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>