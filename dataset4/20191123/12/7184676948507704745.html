<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/23/koli-zapratsyuyut-elektronni-prava-ta-tehpasport-u-kabmini-nazvali-termini/"/>
    <meta property="og:site_name" content="Народна Правда"/>
    <meta property="article:published_time" content="2019-11-23T12:05:12+00:00"/>
    <meta property="og:title" content="Коли запрацюють електронні права та техпаспорт: у Кабміні назвали терміни"/>
    <meta property="og:description" content="В середині грудня Міністерство цифрової трансформації представить мобільний додаток Дія, в якому через QR-код можна буде перевірити водійські права і техпаспорт"/>
  </head>
  <body>
    <article>
      <h1>Коли запрацюють електронні права та техпаспорт: у Кабміні назвали терміни</h1>
      <h2>В рамках проекту "Дія" через QR-код стане можливим перевірити справжність водійських прав і техпаспорту</h2>
      <address>
        <time datetime="2019-11-23T12:05:12+00:00">23 Nov 2019, 12:05</time>
      </address>
      <p>Перший заступник глави Мінцифри Олексій Вискуб повідомив, що в середині грудня в Міністерстві цифрової трансформації планують презентувати <a href="https://narodna-pravda.ua/2019/09/02/elektronna-pensiya-2019-yak-i-koly-zapratsyuye-mobilnyj-dodatok-dlya-pensioneriv/">додаток</a> “Дія” для мобільних телефонів, завдяки якому стануть доступними цифрові водійські права і техпаспорт автомобіля.</p>
      <p>Як передає НАРОДНА ПРАВДА, про це повідомляє <a href="https://hromadske.ua/">hromadske </a>.</p>
      <p>Loading...</p>
      <p><i>“Перший реліз мобільного додатку запрацює з водійськими правами та техпаспортом. Фактично, їх показують патрульній поліції, яка має планшети, підключені до відповідного реєстру. Так, поліцейські за допомогою QR-коду на правах перевірять у відповідному реєстрі, що машина належить вам і ви маєте права”, </i>– прокоментував Олексій Вискуб.</p>
      <p>За словами чиновника, за допомогою додатка люди зможуть перевірити реальність документів один одного. Для цього через додаток потрібно буде сфотографувати QR-код, програма відправить запит в необхідний реєстр і покаже, чи виданий документ в рамках проекту “Дія” та чи дійсний він. Пізніше в мобільному додатку з’являться й інші документи: студентський квиток, податковий номер і паспорт.</p>
      <p><i>“Приблизно у першому кварталі наступного року ми плануємо вийти навіть на цифровий паспорт громадянина. Безумовно, він буде з обмеженим використанням. Є доволі складні кейси, де використовують паспорт, але для того, щоб сісти на потяг чи внутрішні авіаперевезення, смартфона буде достатньо”, </i>– додав Олексій Вискуб.</p>
      <p>Раніше повідомлялося, що Кабінет міністрів України затвердив зміни за яких <a href="https://narodna-pravda.ua/2019/10/23/ukrayintsyam-dozvolyat-ne-nosyty-vodijski-posvidchennya-usi-podrobytsi/">водіям дозволять не носити водійські посвідчення</a> з собою в оригіналі, в тому чилі не пред’являти їх. 23 жовтня, уряд ухвалив рішення, яким затвердив пілотний проект, в межах якого водії зможуть пред’являти водійське посвідчення не в оригіналі.Їх можна буде показувати зі спеціального додатку на смартфоні, який планують розробити в найближчому майбутньому.</p>
      <p>Нагадаємо, у Міністерстві внутрішніх справ планують <a href="https://narodna-pravda.ua/2018/05/17/vodijski-posvidchennya-vydavatymut-po-novomu-shho-zminytsya/">запровадити обов’язкову відеофіксацію</a> практичної частини іспиту на водійські права.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>