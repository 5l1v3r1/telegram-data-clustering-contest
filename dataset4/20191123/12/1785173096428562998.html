<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/valcea-incendiu-la-un-depozit-de-cauciucuri-din-dragasani-s-a-trimis-mesaj-ro-alert-pe-o-raza-de-6-kilometri-din-cauza-degajarilor-mari-de-fum-foto-video-1922401123002019111219178297"/>
    <meta property="og:site_name" content="News.ro"/>
    <meta property="article:published_time" content="2019-11-23T12:11:00+00:00"/>
    <meta property="og:title" content="Vâlcea: Incendiu la un depozit de cauciucuri din Drăgăşani; s-a trimis mesaj RO-Alert pe o rază de 6 kilometri din cauza degajărilor mari de fum - FOTO/VIDEO"/>
    <meta property="og:description" content="Pompierii din Vâlcea intervin, sâmbătă, la un incendiu care a izbucnit la un depozit de cauciucuri din Drăgăşani. Autorităţile au trimis mesaj RO-Alert pe o rază de 6 kilometri din cauza degajărilor mari de fum."/>
  </head>
  <body>
    <article>
      <h1>Vâlcea: Incendiu la un depozit de cauciucuri din Drăgăşani; s-a trimis mesaj RO-Alert pe o rază de 6 kilometri din cauza degajărilor mari de fum - FOTO/VIDEO</h1>
      <address><time datetime="2019-11-23T12:11:00+00:00">23 Nov 2019, 12:11</time> by <a rel="author">Diana Stancovici</a></address>
      <p>
        <b>Pompierii din Vâlcea intervin, sâmbătă, la un incendiu care a izbucnit la un depozit de cauciucuri din Drăgăşani. Autorităţile au trimis mesaj RO-Alert pe o rază de 6 kilometri din cauza degajărilor mari de fum.</b>
      </p>
      <figure>
        <video src="https://i0.1616.ro/media/2/2701/33631/19178305/1/whatsapp-video-2019-11-23-at-12-20-33.mp4"/>
      </figure>
      <p>ISU Vâlcea a anunţat, sămbătă, că mai multe echipaje intervin la un incendiu care a izbucnit la un depozit de cauciucuri din Drăgăşani. Focul se manifestă la două anexe, cu mari degajări de fum.</p>
      <p>Pompierii intervin cu mai multe autospeciale cu apă şi spumă, dar şi cu autospeciala CBRN. În sprijin a fost trimis şi un echipaj SMURD, dar nu au fost anunţate victime.</p>
      <p>”S-a transmis mesaj RO-Alert pe o rază de 6 kilometri din cauza degajărilor mari de fum”, a transmis ISU Vâlcea.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>