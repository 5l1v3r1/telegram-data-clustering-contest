<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/kolejne-zderzenie-pojazdow-na-wiadukcie-uczestniczylo-w-nim-osiem-aut-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-23T12:55:00+00:00"/>
    <meta property="og:title" content="Kolejne zderzenie pojazdów na wiadukcie. Uczestniczyło w nim osiem aut (zdjęcia)"/>
    <meta property="og:description" content="Kilka kolizji, w których łącznie uczestniczyło osiem samochodów osobowych, miało miejsce na wiadukcie nad obwodnicą Lublina na węźle Węglin. Na miejscu pracują policjanci, nie ma utrudnień w ruchu."/>
  </head>
  <body>
    <article>
      <h1>Kolejne zderzenie pojazdów na wiadukcie. Uczestniczyło w nim osiem aut (zdjęcia)</h1>
      <address>
        <time datetime="2019-11-23T12:55:00+00:00">23 Nov 2019, 12:55</time>
      </address>
      <p>
        <b>Kilka kolizji, w których łącznie uczestniczyło osiem samochodów osobowych, miało miejsce na wiadukcie nad obwodnicą Lublina na węźle Węglin. Na miejscu pracują policjanci, nie ma utrudnień w ruchu.</b>
      </p>
      <p>Opady marznącej mżawki, jakie przed południem pojawiły się w naszym regionie sprawiły, że szczególnie na wiaduktach na jezdni tworzyła się warstwa lodu. To właśnie w tego typu miejscach robiło się dość niebezpiecznie i dochodziło do zdarzeń drogowych. Kolejne z nich miało miejsce na wiadukcie nad obwodnicą Lublina, na węźle Węglin.</p>
      <p>W miejscowości Marynin, na drodze wojewódzkiej nr 747 Lublin – Bełżyce, pomiędzy zjazdami na obwodnicę Lublina, zderzyło się łącznie osiem aut. Na miejscu interweniowały służby ratunkowe.</p>
      <p>Dwóch kierowców widząc, że w ich autach nie ma większych uszkodzeń, odjechało. Sześciu z rozbitymi pojazdami pozostało na miejscu w oczekiwaniu na policję. Obecnie funkcjonariusze drogówki ustalają szczegółowe okoliczności zdarzenia. Jak nas poinformowano, doszło tam do kilku kolizji. W zdarzeniach nikt nie odniósł obrażeń ciała. Nie ma utrudnień w ruchu.</p>
      <figure>
        <img src="https://www.lublin112.pl/wp-content/uploads/2019/11/180-2-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/181-2-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/182-1-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/183-2-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/184-1-1280x960.jpg"/>
      </figure>
      <p>(fot. lublin112)</p>
    </article>
  </body>
</html>