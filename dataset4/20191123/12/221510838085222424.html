<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179825/programmi-tv-di-stasera-sabato-23-novembre-2019-su-rai2-al-via-la-seconda-stagione-di-instinct"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-23T12:00:00+00:00"/>
    <meta property="og:title" content="Programmi TV di stasera, sabato 23 novembre 2019. Su Rai2 al via la seconda stagione di «Instinct»"/>
    <meta property="og:description" content="Rai1, ore 21.25: Una storia da cantare"/>
  </head>
  <body>
    <article>
      <h1>Programmi TV di stasera, sabato 23 novembre 2019. Su Rai2 al via la seconda stagione di «Instinct»</h1>
      <address><time datetime="2019-11-23T12:00:00+00:00">23 Nov 2019, 12:00</time> by <a rel="author">Salvatore Cau</a></address>
      <figure>
        <img src="https://images.davidemaggio.it/pics3/2019/11/Alan-Cumming-e-Bojana-Novakovic-in-Instinct.jpg"/>
        <figcaption>Alan Cumming e Bojana Novakovic in Instinct</figcaption>
      </figure>
      <p>
        <b>Rai1, ore 21.25: Una storia da cantare</b>
      </p>
      <p>Secondo appuntamento, in diretta dall’Auditorium Rai di Napoli,  con Una storia da cantare, questa volta dedicata a Lucio Dalla. Enrico Ruggeri, nel ruolo di narratore, e Bianca Guaccero apriranno al pubblico da casa una porta sul vivace mondo del cantautore bolognese, vero e proprio patrimonio della gente, sia nella sua Bologna che nel mondo, grazie a classici diventati internazionali come “Caruso”, brani sperimentali che lo rendono attuale anche agli occhi dei più giovani, passando dal pop che l’ha fatto amare da grandi e bambini con le intramontabili “L’anno che verrà” e “Attenti al lupo”. Tanti gli ospiti, che proietteranno gli spettatori nella sua caleidoscopica vita fatta di musica, arte e passioni. Amici di una vita che attraverso le canzoni e i ricordi racconteranno l’artista e l’uomo con episodi inediti e curiosità vissuti in prima persona e, insieme a giovani cantanti, ripercorreranno i suoi evergreen sostenuti dalla grande band diretta da Maurizio Filardo. In studio, Renzo Arbore e Gigi Proietti eccezionalmente in coppia racconteranno il lato più divertente di Lucio. Non mancheranno aneddoti vissuti in anni di live insieme agli Stadio, la sua storica band, e ancora, Patty Pravo, Nina Zilli, Il Volo, Irene Grandi, Ghemon, Tiromancino, Francesco Gabbani, Noemi, Fabrizio Moro, Serena Rossi e Stefano Fresi. Non potrà mancare un collegamento dall’amata Bologna: saranno Ron e Gigi D’Alessio a fare da ciceroni nella sua casa al civico 15 di via D’Azeglio, con incursioni nelle stravaganti e colorate stanze che hanno ospitato la creatività di un uomo straordinario e di un artista capace di sfuggire a tutte le etichette. Anche il pubblico a casa sarà chiamato a partecipare, eleggendo sui social attraverso l’hashtag #unastoriadacantare la canzone più amata di Dalla.</p>
      <p>
        <b>Rai2, ore 21.05: NCIS - Replica</b>
      </p>
      <p><b>15×22 – Due passi indietro: </b>In seguito alla sparatoria che ha coinvolto Abby e Reeves, la salma di quest’ultimo viene portata in sala autopsie, mentre Abby, in ospedale, viene operata d’urgenza e salvata.</p>
      <p>
        <b>Rai2, ore 21.50: Instinct - 1^Tv</b>
      </p>
      <p><b>2×1 – Bella per sempre: </b>Dylan e Lizzie indagano sulla morte di una donna d’affari decisa a scoprire un modo per far vivere in eterno l’umanità. Dylan e Andy continuano la ricerca del bambino da adottare, intanto il Detective Ryan Stock arriva dal Nebraska per dare la caccia a un serial killer.</p>
      <p><b>2×2 – Si vive solo una volta:</b> Dylan e Lizzie  questa volta indagano sull’omicidio di un’aspirante musicista ucciso mentre era sulle montagne russe; Dylan e Andy espandono i propri orizzonti per trovare il bambino da adottare.</p>
      <p>
        <b>Rai3, ore 21.45: Città Segrete</b>
      </p>
      <p>Torna in prima serata Città Segrete, il programma itinerante firmato da Corrado Augias. Quattro serate dedicate ad altrettante città, una galleria di storie e personaggi diversi, un viaggio tra luoghi indimenticabili e misteriosi. Augias ci conduce alla scoperta delle piazze, i monumenti, le opere d’arte, i palazzi, gli enigmi di quattro grandi capitali: Mosca, Vienna, Venezia, Roma. Ogni luogo e monumento che scorrerà davanti agli occhi dei telespettatori farà rivivere un personaggio (o una vicenda) al quale la storia lo ha legato. Giocando con epoche diverse e generi diversi, si terrà sempre come filo conduttore la scoperta dei segreti di una grande città. In una lettura dei luoghi e delle vicende che è certamente storica, artistica, ma anche “politica”, nel senso di ricostruire il senso più profondo – e spesso sconosciuto – che alcuni monumenti e storie hanno avuto per il nostro vivere civile.</p>
      <p>
        <b>Canale5, ore 21.20: Tu si que Vales</b>
      </p>
      <p>Nuovo appuntamento con la nuova edizione di Tu si que Vales, il talent show condotto da Belen Rodriguez, Alessio Sakara e Martin Castrogiovanni. Sul palco ancora grandi talenti di qualsiasi nazionalità, che si mettono alla prova con le loro performance per stregare e divertire il pubblico a casa e i giudici Maria De Filippi, Gerry Scotti, Teo Mammucari e Rudy Zerbi. Ad affiancarli Sabrina Ferilli, rappresentante della giuria popolare, formata da cento votanti presenti in studio che con le loro preferenze possono radicalmente cambiare le sorti dei protagonisti in gara.</p>
      <p>
        <b>Italia1, ore 21.15: Biancaneve e il cacciatore</b>
      </p>
      <p><b>Film d’animazione</b> di Rupert Sanders del 2012, con Kristen Stewart, Charlize Theron, Chris Hemsworth, Bob Hoskins. Prodotto in Usa. <b>Durata: </b>122 minuti. <b>Trama: </b>Ravenna è una bambina strappata precocemente all’abbraccio della madre da un re malvagio e affamato di bellezza. Battezzata da un incantesimo e determinata a vendicarsi degli uomini, Ravenna cresce in potere, magia (nera) e beltà, disponendo eserciti di ombre, facendo innamorare sovrani e rovinando regni. Incantato il padre di Biancaneve, vedovo dolente e sconsolato, ne diventa regina e padrona. Dopo averlo assassinato nel talamo durante la prima notte di nozze, spegne il suo reame e rinchiude la sua bambina nella torre più fredda del castello. Gli anni passano e Biancaneve matura una bellezza che specchio e regina non possono davvero ignorare. Minaccia e insieme soluzione, il cuore di Biancaneve è una promessa di immortalità per Ravenna che ordina di condurla al suo cospetto. Ma la principessa trova una via di fuga nel folto del bosco, vendendosi care pelle e cuore. Assoldato un cacciatore ebbro e impulsivo, la perfida Ravenna lo lancerà all’inseguimento della fuggitiva.</p>
      <p>
        <b>Rete4, ore 21.30: Il Padrino</b>
      </p>
      <p><b>Film</b> di Francis Ford Coppola del 1972, con Marlon Brando, Al Pacino, James Caan, Richard S. Castellano. Prodotto in Usa. <b>Durata:</b> 175 minuti. <b>Trama: </b>Don Vito Corleone è il boss di una famiglia mafiosa di New York, che si è sempre limitata ad alcune attività tra cui il gioco d’azzardo. Quando il gangster sostenuto da un’altra famiglia, i Sollozzo, annuncia di voler intraprendere lo spaccio di droga su tutta New York, Don Vito si oppone e sarà l’inizio di una lunga serie di vendette.</p>
      <p>
        <b>La7, ore 21.15: Atlantide</b>
      </p>
      <p>Ritorno a Tangentopoli è il titolo della nuova puntata di Atlantide, il programma curato e condotto da Andrea Purgatori. Lo scrittore e giornalista racconterà a 25 anni di distanza lo scandalo di Tangentopoli che coinvolse buona parte della classe politica e imprenditoriale dell’epoca.</p>
      <p>
        <b>TV8, ore 21.30: Natale a Graceland</b>
      </p>
      <p><b>Film </b>di Eric Close del 2018, con Rhoda Griffis, Kellie Pickler, Wes Brown, Claire Elizabeth Green, Tamara Austin, Madison Alsobrook, Ned Vaughn, Tommy Creswell. Prodotto in Usa. <b>Durata: </b>90 minuti. <b>Trama:</b> Laurel Cooper, donna d’affari di Chicago e mamma single, nei giorni che precedono il Natale, prova a gestire le esigenze della carriera con quelle di sua figlia di sette anni Emma. Quando viene mandata a Memphis, sua città natale, per chiudere un grosso affare, ne approfitta per portare Emma a fare un giro a Graceland, la famosa tenuta di Elvis Presley. Qui, avrà modo di rivedere l’ex fidanzato Clay, con cui un tempo faceva coppia anche come cantante.</p>
      <p>
        <b>Nove: ore 21.25: Lo chiamavano Bulldozer</b>
      </p>
      <p><b>Film</b> di Michele Lupo del 1978, con Bud Spencer, Joe Bugner. Prodotto in Italia. <b>Durata:</b> 102 minuti. <b>Trama:</b> Dopo aver scoperto che la maggior parte delle partite sono truccate, Bulldozer, un campione di football americano, va a vivere in Versilia per pescare conchiglie; qui viene coinvolto nelle beghe tra i ragazzi del luogo e i marines della base Nato; Bulldozer decide di addestrare i ragazzotti locali per una sfida contro i militari statunitensi.</p>
      <p>
        <b>Rai4, ore 21.10: Narcos - 1^Tv Free</b>
      </p>
      <p><b>1×3 – Gli uomini di sempre:</b> Pablo Escobar, approfittando di alcune sue conoscenze cerca di entrare in politica, con la speranza di diventare prima o poi presidente della Colombia. Ad un convegno pubblico, Escobar assieme a sua moglie Tata promette ai cittadini di voler continuare a far del bene al popolo, avendo già distribuito precedentemente soldi alla gente.</p>
      <p><b>1×4 – Il palazzo in fiamme:</b> Il congresso Colombiano, in seguito all’omicidio del ministro della giustizia Lara, approva l’ordine di estradizione per i narcos, che dovranno quindi scontare la pena nelle carceri statunitensi invece di quelle colombiane, nelle quali i carcerati riescono comunque a passare una vita agiata, cosa che invece non accade nelle carceri statunitensi. Escobar e i suoi soci creano un’altra organizzazione, Gli Estradabili, per combattere la detenzione negli Stati Uniti. Galán, politico e candidato alla presidenza, riceve una lettera di minaccia da Pablo, che gli intima di non appoggiare la legge sull’estradizione.</p>
      <p><b>20, ore 21.05: A Dangerous Man – Solo contro tutti </b>- Film</p>
      <p><b>Iris, ore 21.15: Training Day </b>- Film</p>
      <p><b>Rai5, ore 21.15: Kohlhaas </b>- Teatro</p>
      <p><b>RaiMovie, ore 21.10: Forza 10 da Navarone </b>- Film</p>
      <p><b>RaiPremium, ore 21.20: Pezzi Unici</b> – Fiction</p>
      <p><b>Cielo, ore 21.15: Ma Mere </b>- Film</p>
      <p><b>RealTime, ore 21.05: Vite al Limite </b>- Docu Reality</p>
      <p><b>La5, ore 21.10: Inga Lindstrom – Emma Svennson e l’amore </b>- Film Tv</p>
      <p><b>MediasetExtra, ore 21.15: Le Iene Show </b>- Intrattenimento</p>
      <p><b>Mediaset Italia2, ore 21.30: Tremors </b>- Film</p>
      <p><b>TopCrime, ore 21.15: Law &amp; Order: Unità Speciale </b>- Serie Tv</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/179832/ascolti-tv-sabato-23-novembre-2019"/>
        <a href="https://www.davidemaggio.it/archives/179790/programmi-tv-di-stasera-venerdi-22-novembre-2019-su-rai3-in-1tv-margherita-buy-e-valeria-golino-in-la-vita-possibile"/>
        <a href="https://www.davidemaggio.it/archives/179772/programmi-tv-di-stasera-giovedi-21-novembre-2019-su-rai2-in-1tv-life-non-oltrepassare-il-limite"/>
        <a href="https://www.davidemaggio.it/archives/179750/programmi-tv-di-stasera-mercoledi-20-novembre-2019-sul-nove-nuovo-appuntamento-con-daria-bignardi-e-lassedio"/>
      </related>
    </article>
  </body>
</html>