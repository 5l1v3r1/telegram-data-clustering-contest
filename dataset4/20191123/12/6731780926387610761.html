<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/23/andrea-bonomo-chi-e-compagno-giusy-ferreri/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-23T12:24:29+00:00"/>
    <meta property="og:title" content="Andrea Bonomo, chi è il compagno di Giusy Ferreri: età, vita, lavoro"/>
    <meta property="og:description" content="Andrea Bonomo è lo storico compagno di Giusy Ferreri e i due stanno insieme da quando la cantante doveva ancora prendere parte a X-Factor"/>
  </head>
  <body>
    <article>
      <h1>Andrea Bonomo, chi è il compagno di Giusy Ferreri: età, vita, lavoro</h1>
      <address><time datetime="2019-11-23T12:24:29+00:00">23 Nov 2019, 12:24</time> by <a rel="author">FrancescoB</a></address>
      <p>
        <b>Andrea Bonomo è lo storico compagno di <a href="https://www.viagginews.com/2019/06/05/giusy-ferreri-chi-e/">Giusy Ferreri</a> e i due stanno insieme da quando la cantante doveva ancora prendere parte a X-Factor</b>
      </p>
      <figure>
        <img src="https://www.viagginews.com/wp-content/uploads/2019/06/andrea_bonomo_compagno_giusy_ferreri_2019_facebook.jpg"/>
      </figure>
      <p>Geometra di Vigevano è un personaggio lontano dal mondo dello spettacolo e chissà che non sia proprio questo il segreto del successo del loro rapporto. Una storia stupenda, solidissima e coronata con <b>la nascita della piccola Beatrice nel 2017</b>. Poco tempo fa lei ha parlato così di lui: “<b>Sono sempre fidanzatissima con il mio Andrea, ormai stiamo insieme da 9 anni</b>. Non conosciamo crisi perché siamo quasi coetanei e ci sosteniamo l’un l’altro: anche se lui è lontano dal mio mondo mi capisce“. <b>Classe 1979 Andrea Bonomo è nato ad Abbiategrasso</b>. Da sempre molto schivo e riservato è riuscito a vivere la sua storia con Giusy Ferreri rimanendo lontano dai riflettori.</p>
      <figure>
        <img src="https://www.viagginews.com/wp-content/uploads/2019/06/GettyImages-1068800372-min-4.jpg"/>
      </figure>
      <h3>La carriera di Giusy Ferreri</h3>
      <p>Nel 2002 firma il suo primo contratto discografico con Warner Music Italy, ma non riesce a ingranare la marcia giusta e viene anche scartata dalle Nuove Proposte di Sanremo. Ci riprova con la Sony, ma anche stavolta gli inizi sono difficili, finché non arriva X-Factor, il talent show al quale partecipa alla prima edizione nel 2008, giungendo seconda. Il singolo ‘Non ti scordar mai di me’ è un tormentone, che anticipa l’album ‘Gaetana’, interamente prodotto da Tiziano Ferro. Anche il secondo singolo, ‘Novembre’, diventa un tormentone. Giusy Ferreri fa incetta di premi e riconoscimenti e vende quasi mezzo milione di copie. Giusy Ferreri ha partecipato a tre edizioni del Festival di Sanremo, nel 2011, 2014 e 2017 rispettivamente con Il mare immenso, Ti porto a cena con me e Fa talmente male, ma non ha ottenuto piazzamenti rilevanti. Invece il 2015 riserva alla cantante il ritorno al successo con Roma-Bangkok in cui duetta con la rapper Baby K. Insomma, grande è il successo commerciale della cantante siculo-milanese, che poi nell’estate 2018 diventa nuovamente un tormentone con il brano ‘Amore e Capoeira’, prodotto da Takagi &amp; Ketra e in duetto con Sean Kingston, con cui vince il Wind Summer Festival. Nel 2019, ci riprova con Jambo, sempre prodotto dal duo Takagi &amp; Ketra, in cui canta insieme a Omi.</p>
      <figure>
        <img src="https://www.viagginews.com/wp-content/uploads/giusy-ferreri-.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/23/cristiano-malgioglio-chi-e-fidanzato-michael/"/>
        <a href="https://www.viagginews.com/2019/11/23/cosa-ce-stasera-in-tv/"/>
        <a href="https://www.viagginews.com/2019/11/23/vittorio-grigolo-chi-e-moglie-roshi-kamdar/"/>
      </related>
    </article>
  </body>
</html>