<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_policejskogo-suditimut-za-vbivstvo/939535"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T12:59:00+00:00"/>
    <meta property="og:title" content="Поліцейського судитимуть за вбивство"/>
    <meta property="og:description" content="Старшого оперуповноваженого вінницької поліції судитимуть за вбивство людини під час виконання службових обов'язків. Обвинувальний акт вже передали до суду, правоохоронця підозрюють у перевищенні своїх службових повноважень, що призвели до смерті людини. Про це повідомляє прес-служба ..."/>
  </head>
  <body>
    <article>
      <h1>Поліцейського судитимуть за вбивство</h1>
      <address><time datetime="2019-11-23T12:59:00+00:00">23 Nov 2019, 12:59</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939535_w_300.jpg?v=0"/>
        <figcaption>Правоохоронцю загрожує до 10 років ув'язнення. Фото: delo.ua</figcaption>
      </figure>
      <p>Старшого оперуповноваженого вінницької поліції судитимуть за вбивство людини під час виконання службових обов'язків.</p>
      <p>Обвинувальний акт вже передали до суду, правоохоронця підозрюють у перевищенні своїх службових повноважень, що призвели до смерті людини. Про це повідомляє прес-служба Державного бюро розслідувань.</p>
      <p>Слідчі з'ясували, що оперуповноважений запропонував громадянину бути понятим під час вилучення бойових припасів. Отримавши відмову, між ними виник конфлікт, в результаті якого, правоохоронець наніс чоловіку удар кулаком в обличчя. Від удару потерпілий впав та вдарився головою об асфальт. Від отриманих ушкоджень чоловік помер у лікарні, не приходячи до свідомості.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_nevidomi-u-balaklavah-zhorstoko-pobili-aktivistiv-pershi-podrobici/939530"/>
      </related>
      <p>Дії правоохоронця кваліфікували за ч. 3 ст. 365 ККУ (перевищення влади працівником правоохоронного органу, що спричинили тяжкі наслідки). Йому загрожує покарання у вигляді позбавлення волі на строк від 7 до 10 років з позбавленням права обіймати посади на строк до 3 років.</p>
      <blockquote>На Сумщині чоловік <a href="https://gazeta.ua/articles/np/_colovik-vistaviv-na-prodazh-budinok-z-trupom-druzhini/939427">вбив свою дружину</a> і зберігав її тіло під ліжком в будинку, який виставив на продаж. Знайдене тіло належало 69-річній пенсіонерці.</blockquote>
    </article>
  </body>
</html>