<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/frank-lampard-spune-ca-nu-ar-putea-antrena-niciodata-echipa-tottenham-1922402723052019111219178270"/>
    <meta property="og:site_name" content="News.ro"/>
    <meta property="article:published_time" content="2019-11-23T12:27:05+00:00"/>
    <meta property="og:title" content="Frank Lampard spune că nu ar putea antrena niciodată echipa Tottenham"/>
    <meta property="og:description" content="Tehnicianul formaţiei Chelsea,Frank Lampard, a declarat că nu ar putea antrena niciodată echipa Tottenham, aluzie la Jose Mourinho, care a preluat Spurs, deşi în 2015 afirmase că nu va face acest lucru."/>
  </head>
  <body>
    <article>
      <h1>Frank Lampard spune că nu ar putea antrena niciodată echipa Tottenham</h1>
      <address><time datetime="2019-11-23T12:27:05+00:00">23 Nov 2019, 12:27</time> by <a rel="author">Luminiţa Turcu</a></address>
      <p>
        <b>Tehnicianul formaţiei Chelsea,Frank Lampard, a declarat că nu ar putea antrena niciodată echipa Tottenham, aluzie la Jose Mourinho, care a preluat Spurs, deşi în 2015 afirmase că nu va face acest lucru.</b>
      </p>
      <p>"Simt ceva special pentru echipa mea, sunt foarte mândru să fiu al echipei Chelsea. Nu aş putea antrena vreodată pe Tottenham, sunt sigur de acest lucru şi puteţi să-mi arătaţi această declaraţie şi peste zece ani", a declarat Lampard.</p>
      <p>Fost antrenor la Chelsea, Jose Mourinho a declarat în 2015 că nu va putea antrena niciodată pe Tottenham, însă în această săptămână a preluat echipa în locul lui Mauricio Pochettino.</p>
      <p>Totuşi, a trece la o echipă rivală nu este un lucru străin nici pentru Lampard, care în 2014 a început să joace la Manchetser City, după 13 ani petrecuţi la Chelsea.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>