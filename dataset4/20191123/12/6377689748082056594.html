<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/high/1574513629-oleh-fedorchuk-ostanni-pivtora-roku-tsyhankov-ne-vypravdovuie-ochikuvan.html"/>
    <meta property="og:site_name" content="Footboom.com"/>
    <meta property="article:published_time" content="2019-11-23T12:53:00+00:00"/>
    <meta property="og:title" content="Олег Федорчук: &quot;Останні півтора року Циганков не виправдовує очікувань&quot;"/>
    <meta property="og:description" content="Відомий тренер та футбольний експерт Олег Федорчук проагалізував спад у грі лідера &quot;Динамо&quot; Віктора Циганкова."/>
  </head>
  <body>
    <article>
      <h1>Олег Федорчук: "Останні півтора року Циганков не виправдовує очікувань"</h1>
      <address><time datetime="2019-11-23T12:53:00+00:00">23 Nov 2019, 12:53</time> by <a rel="author" href="https://www.footboom.com/news/author/%D0%90%D1%80%D1%82%D1%83%D1%80+%D0%9C%D0%B0%D0%BB%D0%BA%D0%B8%D0%BD" target="_blank">Артур Малкин</a></address>
      <p>Відомий тренер та футбольний експерт <b>Олег Федорчук</b> проагалізував спад у грі лідера "Динамо" <b>Віктора Циганкова</b>.</p>
      <p>"Останнім часом є багато розмов про інтерес різних клубів до Віктора Циганкова. Думаю, "Динамо" не погодиться відпустити свого провідного футболіста менше ніж за 15 мільйонів євро. Але зараз не знайдеться клубу, який захоче заплатити такі гроші. А киянам немає сенсу продавати гравця, який нині не на піку ціни. Років півтора тому у Циганкова був доволі вдалий період. Зараз його назвати лідером команди не можна. Крім того, за збірну України, а це вітрина для зарубіжних клубів, він грає нестабільно. Тому про перехід поки думати не варто.</p>
      <p>У Циганкова був дуже якісний стрибок після того, як пішов Андрій Ярмоленко. Йому вдалося нівелювати вакуум втрати лідера в "Динамо". В той час були певні побоювання, але Віктору вдалося показати хороший рівень гри. Згодом був період травм, який припинив його розвиток і зумовив втрату впевненості у своїх силах. Останні півтора року Циганков не виправдовує очікувань. Важко його назвати лідером "Динамо", чи ключовим гравцем для збірної України. Просто хороший футболіст - не більше.</p>
      <p>Олексій Михайличенко почав використовувати Циганкова на позиції атакувального центрального півзахисника. Тут багато залежить від побудови гри. Якщо під Віктором ставити двох півзахисників, орієнтованих на оборону, то в цьому є сенс. У Циганкова невисокий коефіцієнт чорнової роботи. Його сильні сторони - дриблінг, швидкість, нестандартні рішення. Якщо "Динамо" хоче капіталізувати гравця, варто розвивати на позиції, де він має більше можливостей для успіху. Віктору ближче гра на фланзі.</p>
      <p>Батько Циганкова теж був професійним футболістом. Тому він має розуміти всі ці моменти, розмовляти з сином. Сам Віктор складає хороше враження по інтерв'ю, поведінці на полі. Тому має розуміти причини та наслідки таких розмов. Зараз Циганкову потрібно рівнятися на Андрія Шевченка, Сергія Реброва, Олега Лужного, Романа Яремчука. Приймати правильні рішення у власній кар'єрі", - сказав Федорчук для <i><a href="https://gazeta.ua/blog/52526/dinamo-ne-varto-prodavati-lidera">Gazeta.ua</a></i>.</p>
      <related>
        <h4>Читайте также:</h4>
        <a href="https://www.footboom.com/foreign/europa_league/1573211710-viktor-leonenko-na-meste-surkisa-ya-by-prodal-cygankova-no-v-zarubezhnom-chempionate-on-pogibnet.html"/>
      </related>
    </article>
  </body>
</html>