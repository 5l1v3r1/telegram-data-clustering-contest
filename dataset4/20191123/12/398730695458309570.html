<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/varlden/dod-kvinna-ett-mysterium-i-norge-i-11-ar-var-fran-sverige/"/>
    <meta property="og:site_name" content="DN.SE"/>
    <meta property="article:published_time" content="2019-11-23T12:54:52+00:00"/>
    <meta property="og:title" content="Död kvinna ett mysterium i Norge i 11 år – var från Sverige"/>
    <meta property="og:description" content="En död kvinna hittades 2008 i vattnet utanför Kalvøya på den norska sydkusten."/>
  </head>
  <body>
    <article>
      <h1>Död kvinna ett mysterium i Norge i 11 år – var från Sverige</h1>
      <address><time datetime="2019-11-23T12:54:52+00:00">23 Nov 2019, 12:54</time> by <a rel="author" href="https://www.dn.se/av/dn-tt/" target="_blank">DN-TT</a></address>
      <p>
        <b>En död kvinna hittades 2008 i vattnet utanför Kalvøya på den norska sydkusten. I åratal visste polisen ingenting om henne, nu går de ut med att hon var från Sverige. </b>
      </p>
      <p>Fallet med den döda kvinnan har gäckat norska polisen i elva år.</p>
      <p>Kroppen hittades i Lillesands kommun den 29 januari 2008. Men inga kvinnor i området var anmälda som saknade. Fallet blev snabbt något av ett mysterium eftersom ingen visste vem hon var.</p>
      <p><b>Kvinnan gravsattes</b> och fallet förblev olöst – fram till nu, då polisen med hjälp av kvinnans tandstatus kunnat slå fast att kvinnan i vattnet i själva verket var svensk. Polisen i Norge vill dock inte säga något om hennes identitet, mer än att hon var född 1958 och att hon var 50 år när hon dog. Arbetet med att ta reda på om kvinnan har några anhöriga i livet pågår.</p>
      <p>Hur kvinnan hamnade i vattnet vet polisen inte. Inte heller om kroppen drivit över från Sverige eller inte, något som inte anses vara omöjligt med tanke på hur vattenströmmarna går, skriver <a href="https://www.nrk.no/sorlandet/ble-funnet-dod-i-sjoen-i-2008-_-forst-na-er-det-klart-hvem-hun-er-1.14792605">NRK</a>.</p>
    </article>
  </body>
</html>