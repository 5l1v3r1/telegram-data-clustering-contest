<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/techbazis/20191123-windows-10-2020-elso-oriasfrissites.html"/>
    <meta property="og:site_name" content="Origo"/>
    <meta property="article:published_time" content="2019-11-23T12:07:00+00:00"/>
    <meta property="og:title" content="Lassan kész a következő Windows 10 is"/>
    <meta property="og:description" content="Eltűnt az előzetes változatra figyelmeztető vízjel a legújabb kiadásából."/>
  </head>
  <body>
    <article>
      <h1>Lassan kész a következő Windows 10 is</h1>
      <address><time datetime="2019-11-23T12:07:00+00:00">23 Nov 2019, 12:07</time> by <a rel="author">Origo</a></address>
      <p>
        <b>Eltűnt az előzetes változatra figyelmeztető vízjel a legújabb kiadásából.</b>
      </p>
      <p>Körülbelül egy hónapja friss magyarázat érkezett arra, hogy a nemrég kiadott <a href="https://www.origo.hu/techbazis/20191119-windows-10-november-2019-update-frissitesi-seged.html">Windows 10 November 2019 Update</a> miért csak egy apró szervizcsomag: megváltozott az operációs rendszer kiadási ütemterve, az emiatt kialakult időzavar miatt pedig a Microsoftnak ki kellett hagynia az idén őszre szánt verziót. A részletek <a href="https://www.origo.hu/techbazis/20191028-windows-10-2019-december-oriasfrissites-kiadasi-ciklus.html">a korábbi hírünkben olvashatóak</a>, de a lényeg, hogy a spekulációk szerint a Windows 10 jövő évben érkező, következő és igazi óriásfrissítése még idén decemberben elkészülhet.</p>
      <figure>
        <img src="https://cdn.nwmgroups.hu/s/img/i/1706/20170624microsoft-edgewindows-10bongeszosurface.jpg?w=644&amp;h=429"/>
        <figcaption>A kép csak illusztráció<cite>Forrás: Microsoft</cite></figcaption>
      </figure>
      <p>Most újabb erre utaló jelet kaptunk, pénteken a Microsoft újabb előzetest adott ki az operációs rendszer fast ring kiadási csatornájában lévő nyilvános tesztelőknek. A build 19030 jelzésű változat legnagyobb érdekessége, hogy eltűnt az Asztalának jobb alsó sarkából a szöveg, miszerint a Windows 10 egy előzetes kiadásáról van szó, bár a jelenség kapcsán a Microsoft külön <a href="https://blogs.windows.com/windowsexperience/2019/11/22/announcing-windows-10-insider-preview-build-19030/">kiemelte</a>, hogy még nem készült el a jövő év első felében kiadásra kerülő rendszer.</p>
      <aside>Ettől függetlenül a tájékoztató felirat eltüntetése a frissítés véglegesítése előtti, utolsó simítások egyike.</aside>
      <p>Kiváló kérdés, hogy mikor jelenhet meg a következő Windows 10, már amennyiben tényleg elkészül még decemberben. A végső build elkészülése és az általános elérhetővé válás között általában el szokott telni legalább egy hónap, de ezen a ponton nem világosak a Microsoft tervei.</p>
      <aside>Ha úgy tartja kedve, akkor akár tavaszra is eltolhatja a kiadását, hogy az eddigieknél alaposabb tesztelés után tudja megkezdeni a terjesztését.</aside>
      <related>
        <h4>TOVÁBBI CIKKEK A ROVATBÓL</h4>
        <a href="https://www.origo.hu/techbazis/20191122-youtube-felnott-tartalom-hirdetes.html"/>
        <a href="https://www.origo.hu/techbazis/20191122-philips-brilliance-439p9h-monitor.html"/>
        <a href="https://www.origo.hu/techbazis/20191121-xiaomi-xiao-ai-3-0-mesterseges-intelligencia.html"/>
      </related>
      <p>
        <b>Ha szeretne még több érdekes techhírt olvasni, akkor kövesse az Origo Techbázis Facebook-oldalát, <a href="https://www.facebook.com/techbazis/">kattintson ide</a>!</b>
      </p>
    </article>
  </body>
</html>