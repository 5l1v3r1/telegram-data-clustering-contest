<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/izklaide/359679-aktrise-baiba-broka-censas-delu-atturet-no-teatra"/>
    <meta property="og:site_name" content="Jauns.lv"/>
    <meta property="article:published_time" content="2019-11-23T12:28:00+00:00"/>
    <meta property="og:title" content="Aktrise Baiba Broka cenšas dēlu atturēt no teātra"/>
    <meta property="og:description" content="Jaunā Rīgas teātra aktrise Baiba Broka uz &quot;Lielā Kristapa&quot; atklāšanas pasākumu ieradās kopā ar dēlu Teodoru, kuru, kā izrādās, šī vide nemaz nesaista."/>
  </head>
  <body>
    <article>
      <h1>Aktrise Baiba Broka cenšas dēlu atturēt no teātra</h1>
      <address><time datetime="2019-11-23T12:28:00+00:00">23 Nov 2019, 12:28</time> by <a rel="author">Marta Martinsone</a></address>
      <p>
        <b>Jaunā Rīgas teātra aktrise Baiba Broka uz "Lielā Kristapa" atklāšanas pasākumu ieradās kopā ar dēlu Teodoru, kuru, kā izrādās, šī vide nemaz nesaista.</b>
      </p>
      <p>Aktrises dēlam, kurš pašlaik mācās Franču liceja ceturtajā klasē, teātra pasaule nebūt nav sveša, jo skatuves pieredzi viņš jau guvis – kopā ar mammu spēlējot izrādē "Oblomovs". Aktrise atzīst, ka dēls tomēr nav radis būt teātra vidē. „Es cenšos viņu no tā atturēt. Kāpēc? Bez būšanas teātrī pasaulē ir daudz visādu interesantu lietu. Pie teātra pašam ir jāraujas, nevis jātiek tur vecāku ievestam. Tā es uzskatu. Ja viņam vajadzēs to teātri, viņš līdz tam izlauzīsies pats,” paskaidro Jaunā Rīgas teātra aktrise.</p>
      <p>Broka stāsta, ka Teodors jau pats atradis savas nodarbes, kuras viņu uzrunā. „Dēlu interesē daudz kas cits, piemēram, inženieru lietas. Kaut ko jau pats būvē, lampiņas slēdz baterijās un ko tik vēl visu dara... Tās ir viņa lietas, kas viņu aizrauj. Viņš arī izrādē "Oblomovs" piedalījies, bet „gariem zobiem”. Teātra vide viņu neaizrauj,” nosaka talantīgā aktrise.</p>
      <p>
        <b>Citas interesantākās ziņas un notikumus lūkojiet šīs nedēļas žurnālā "Kas Jauns"!</b>
      </p>
      <figure>
        <img src="https://i.jauns.lv/t/2019/11/22/1843295/950x0.jpg?v=1574445534"/>
      </figure>
    </article>
  </body>
</html>