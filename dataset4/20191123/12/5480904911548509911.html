<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/kvuli-lijakum-zahynulo-v-keni-17-lidi-12-z-nich-pod-sesuvem/1824378?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-23T12:35:00+00:00"/>
    <meta property="og:title" content="Kvůli lijákům zahynulo v Keni 17 lidí, 12 z nich pod sesuvem"/>
    <meta property="og:description" content="Nairobi - Při záplavách, které v noci na dnešek zasáhly v důsledku silných lijáků západní oblasti Keni, zemřelo podle místních úřadů 17 lidí. Informuje o tom agentura AP. Dvanáct z obětí přišlo o život pod sesuvem půdy."/>
  </head>
  <body>
    <article>
      <h1>Kvůli lijákům zahynulo v Keni 17 lidí, 12 z nich pod sesuvem</h1>
      <address><time datetime="2019-11-23T12:35:00+00:00">23 Nov 2019, 12:35</time> by <a rel="author" href="http://www.ctk.cz/" target="_blank">ČTK</a></address>
      <p>Nairobi - Při záplavách, které v noci na dnešek zasáhly v důsledku silných lijáků západní oblasti Keni, zemřelo podle místních úřadů 17 lidí. Informuje o tom agentura AP. Dvanáct z obětí přišlo o život pod sesuvem půdy.</p>
      <p>Několik dalších lidí se pohřešuje.</p>
      <p>AP uvádí, že záplavy ve východní Africe, vyvolané vydatnějšími dešti než obvykle, se dotkly milionu lidí. Mnoho obyvatel se přitom potýká s následky předchozího silného sucha. Nyní se očekává, že v částech Somálska, Jižního Súdánu a Keni bude pršet další čtyři až šest týdnů.</p>
    </article>
  </body>
</html>