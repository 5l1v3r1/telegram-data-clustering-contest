<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/hyperbook-l14-polski-laptop-wytrzyma-32-godz-na-jednym-ladowaniu/"/>
    <meta property="og:site_name" content="CHIP"/>
    <meta property="article:published_time" content="2019-11-23T12:13:33+00:00"/>
    <meta property="og:title" content="Hyperbook L14 – polski laptop wytrzyma 32 godz. na jednym ładowaniu"/>
    <meta property="og:description" content="Do przedsprzedaży trafił już nowy, kompaktowy laptop Hyperbook L14. Pierwsi klienci otrzymają go po 10 grudnia. Najważniejszą cechą jest ekstremalnie wytrzymała bateria, zapewniająca 32 godziny pracy. Do przedsprzedaży trafił już nowy, kompaktowy laptop Hyperbook L14. Pierwsi klienci otrzymają go po 10 grudnia. Najważniejszą cechą jest ekstremalnie wytrzymała bateria, zapewniająca 32 godziny pracy. Ultrabooki to lekkie i smukłe laptopy, które charakteryzują się świetną ergonomią i wydajnością przyzwoitym poziomie. Pod tymi wszystkimi względami nowa maszynka polskiego producenta zdecydowanie spełnia wymagania. 14-calowy ekran IPS ma rozdzielczość Full HD. Hyperbook L14 Ultra mierzy zaledwie 16 mm grubości i waży 990 gramów. Obudowa ze stopu magnezu i aluminium spełnia wymagania militarne MIL-STD-810G, co oznacza, że sprzęt nie boi się ani kurzu, ani piasku, ani nawet zachlapania. Reklama W zależności od potrzeb można wybrać laptop z procesorem i5-10210U lub i7-10510U. Za wyświetlanie obrazu odpowiada tutaj układ…"/>
  </head>
  <body>
    <article>
      <h1>Hyperbook L14 – polski laptop wytrzyma 32 godz. na jednym ładowaniu</h1>
      <address><time datetime="2019-11-23T12:13:33+00:00">23 Nov 2019, 12:13</time> by <a rel="author">Sylwia Zimowska</a></address>
      <p>
        <b>Do przedsprzedaży trafił już nowy, kompaktowy laptop Hyperbook L14. Pierwsi klienci otrzymają go po 10 grudnia. Najważniejszą cechą jest ekstremalnie wytrzymała bateria, zapewniająca 32 godziny pracy.</b>
      </p>
      <p>Ultrabooki to lekkie i smukłe laptopy, które charakteryzują się świetną ergonomią i wydajnością przyzwoitym poziomie. Pod tymi wszystkimi względami nowa maszynka polskiego producenta zdecydowanie spełnia wymagania. 14-calowy ekran IPS ma rozdzielczość Full HD. Hyperbook L14 Ultra mierzy zaledwie 16 mm grubości i waży 990 gramów. Obudowa ze stopu magnezu i aluminium spełnia wymagania militarne MIL-STD-810G, co oznacza, że sprzęt nie boi się ani kurzu, ani piasku, ani nawet zachlapania.</p>
      <p>W zależności od potrzeb można wybrać laptop z procesorem i5-10210U lub i7-10510U. Za wyświetlanie obrazu odpowiada tutaj układ UHD Graphics 620, co akurat graczy nie ucieszy. Klient może także wybrać do 24 GB pamięci RAM DDR4 oraz do 2 dysków o pojemności 2 TB każdy. W Hyperbooku znalazło się także miejsce na najnowszą kartę sieciową AX201 o przepustowości 2,4 GBps oraz podświetlaną klawiaturę.</p>
      <figure>
        <img src="https://www.chip.pl/uploads/2019/11/Pjg8McYR7V6A2d22j8cGJFY8TCY9pGAa.jpg"/>
        <figcaption>Touchpad obsługuje przewijanie i gesty (fot. Hyperbook)</figcaption>
      </figure>
      <p><b>Najbardziej imponuje jednak bateria.</b> Hyperbook L14 ma akumulator o pojemności 73WH, co w połączeniu z matrycą Low Power pozwala na uzyskanie nawet 32 godzin bez ładowania. Nie zabrakło także szybkiego ładowania. W ciągu 50 minut laptop naładuje się do 50%. Na pokładzie znajdziemy ponadto czytnik MicroSD, 1 port USB 3.1, 1 port USB 3.0, 1 port USB typu C, DisplayPort 1.2, 1 HDMI z HDCP i porty audio. <a href="https://www.hyperbook.pl/sklep/pl/szukaj?controller=search&amp;orderby=position&amp;orderway=desc&amp;search_query=L14&amp;submit_search=">Ceny</a> nowego Hyperbooka zaczynają się od 3999 zł, a kończą na ok. 8135 zł. | CHIP</p>
      <p>1 +1 +3</p>
    </article>
  </body>
</html>