<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teknoburada.net/2019/11/23/samsung-huawei-ve-apple-rekabetinde-son-durum-2/"/>
    <meta property="og:site_name" content="TeknoBurada"/>
    <meta property="article:published_time" content="2019-11-23T12:00:58+00:00"/>
    <meta property="og:title" content="Samsung Huawei ve Apple rekabetinde son durum!"/>
    <meta property="og:description" content="Araştırma kuruluşları bir süredir Samsung Huawei ve Apple başta olmak üzere akıllı telefon üreticilerinin satış rakamlarını açıklıyor."/>
  </head>
  <body>
    <article>
      <h1>Samsung Huawei ve Apple rekabetinde son durum!</h1>
      <address><time datetime="2019-11-23T12:00:58+00:00">23 Nov 2019, 12:00</time> by <a rel="author">Mustafa Kılıç</a></address>
      <p>
        <b>Araştırma kuruluşları bir süredir Samsung Huawei ve Apple başta olmak üzere akıllı telefon üreticilerinin üçüncü çeyrek itibariyle gerçekleştirdiği satışları gözler önüne seriyor.</b>
      </p>
      <p>Son olarak Canalys araştırma kuruluşu yayınladığı raporda üçüncü çeyrek diliminde (temmuz-eylül dönemi) Avrupa Kıtası’nda gerçekleşen akıllı telefon satışlarına yer verdi. Raporda<b><a href="https://www.samsungburada.net/">Samsung</a></b>, <b>Huawei</b> ve <b>Apple</b>’ın yerlerini koruduğu görülürken, <a href="https://www.teknoburada.net/">Huawei</a>’in özellikle Çin pazarında ve diğer bazı ülkelerdeki büyüme oranını Avrupa’da yakalayamadığını görüyoruz.</p>
      <p>Yine rapora baktığımızda 2019 yılı üçüncü çeyrek dönemi itibariyle 52.5 milyon telefon satışı gerçekleşti. 2018’e göre ise yıllık büyüme <b>%8</b> seviyesinde gerçekleşti.</p>
      <figure>
        <img src="https://www.teknoburada.net/wp-content/uploads/2019/11/akilli-telefon-satislari-2.jpg"/>
      </figure>
      <h3>Samsung, Huawei ve Apple ilk üçte</h3>
      <p><b>Samsung</b>’a baktığımızda özellikle Galaxy A serisiyle birlikte ciddi bir büyümeden söz edebilirsiniz. Geçen yıla göre satışlar yaklaşık 4 milyon artmış görünüyor. Samsung bununla birlikte pazar payını %18.7’ye yükseltti.</p>
      <p>Mayıs ayından bu yana Amerikan hükümetinin yaptırımlarına maruz kalan Huawei, üçüncü çeyrek itibariyle Avrupa’daki akıllı telefon satışlarını artırmayı başaramadı. Bunca yaptırıma rağmen satışları korumanın da önemli bir başarı olduğunu düşünüyoruz. Huawei geride bıraktığımız çeyrekte eski kıtada <b>11.6 milyon</b> telefon sattı.</p>
      <p>Yeni iPhone’lar eylül ayında henüz satışa sunulduğu için biraz olsun artan satış hacmi üçüncü çeyreğe yansımamış görünüyor. Tam tersi geçen yıla göre iPhone satışlarında <b>%4</b>’lük bir azalma söz konusu. Apple geride bıraktığımız çeyrekte Avrupa’da <b>9.8 milyon iPhone</b> satabildi.</p>
      <p>Listenin dördüncü sırasında Xiaomi’yi görüyoruz. Diğer rakipleriyle kıyaslandığında Xiaomi %73 ile rekor büyüme gerçekleştiriyor. Son dönemde bütçe dostu telefonlarıyla adeta Avrupa’yı istila eden Xiaomi bunun meyvelerini toplamış görünüyor. Bir süredir beklenen akıllı telefon hamlelerini gerçekleştiremeyen HMD Global / Nokia ise Avrupa pazarında kan kaybetmeye devam ediyor.</p>
      <related>
        <h4>Benzer Haberler</h4>
        <a href="https://www.teknoburada.net/2019/11/23/honor-v30-kamera-performansi-nasil-iste-sizan-o-gorseller/"/>
        <a href="https://www.teknoburada.net/2019/11/23/samsung-galaxy-s11-plus-cephesinden-heyecan-yaratan-aciklamalar-geldi/"/>
        <a href="https://www.teknoburada.net/2019/11/23/honor-v30-fiyati-sizdi-ucuz-mu-olacak-demistiniz/"/>
      </related>
    </article>
  </body>
</html>