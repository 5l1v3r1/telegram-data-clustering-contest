<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641526/%D9%85%D8%B3%DA%A9%D9%88-%D9%86%D9%82%D8%B4-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D9%84%D8%A8%D9%86%D8%A7%D9%86-%D8%AE%D8%B1%D8%A7%D8%A8%DA%A9%D8%A7%D8%B1%D8%A7%D9%86%D9%87-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T12:54:00+00:00"/>
    <meta property="og:title" content="مسکو: نقش آمریکا در لبنان خرابکارانه است"/>
    <meta property="og:description" content="سفیر روسیه در لبنان اعلام کرد، نقش کشورش در لبنان مثبت اما نقش آمریکا در آن خرابکارانه بوده و سیاست تحریم‌های این کشور نوعی فشار منفی بر ..."/>
  </head>
  <body>
    <article>
      <h1>
        <a href="https://www.bultannews.com/fa/news/641526/%D9%85%D8%B3%DA%A9%D9%88-%D9%86%D9%82%D8%B4-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D9%84%D8%A8%D9%86%D8%A7%D9%86-%D8%AE%D8%B1%D8%A7%D8%A8%DA%A9%D8%A7%D8%B1%D8%A7%D9%86%D9%87-%D8%A7%D8%B3%D8%AA">مسکو: نقش آمریکا در لبنان خرابکارانه است</a>
      </h1>
      <h2>سفیر روسیه در لبنان اعلام کرد، نقش کشورش در لبنان مثبت اما نقش آمریکا در آن خرابکارانه بوده و سیاست تحریم‌های این کشور نوعی فشار منفی بر ...</h2>
      <address><time datetime="2019-11-23T12:54:00+00:00">23 Nov 2019, 12:54</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، الکساندر زاسپکین، سفیر روسیه در لبنان در مصاحبه با شبکه المنار گفت: مسکو با گروه بین‌المللی "حمایت" همکاری می‌کند و به همین دلیل برای حمایت از <b>امنیت و ثبات</b> لبنان اتفاق‌نظر وجود دارد. سیاست تحریم‌های آمریکا عامل فشار منفی بر همه رخدادهای اقتصادی و سیاسی است که در لبنان جریان دارد.</p>
      <p>وی افزود: گروه‌های خارجی وجود دارند که از جنبش و اعتراضات مردمی به عنوان ابزاری برای تحقق دستورکارهای خود بهره‌برداری می‌کنند.</p>
      <p>همچنین میخائیل بوگدانف، معاون وزیر خارجه روسیه اعلام کرد، مسکو امیدوار است طرف‌های لبنانی در سریع‌ترین زمان ممکن و براساس اجماع ملی برای حل وضعیت کشورشان، به راهکاری برسند.</p>
      <p>وزارت خارجه روسیه در بیانیه‌ای که روسیاالیوم آن را منتشر کرد، از بررسی وضعیت اجتماعی، سیاسی و اقتصادی لبنان در دیدار بوگدانف و جورج شعبان، نماینده ویژه سعد حریری، نخست وزیر دولت موقت لبنان در امور مسکو خبر داد.</p>
      <p>در این گفت‌وگو بوگدانف بر موضع اصولی مسکو در حمایت از حاکمیت ارضی لبنان، استقلال و ثبات سیاست داخلی آن تأکید کرد و گفت: روسیه امیدوار است که تلاش‌های رهبری لبنان از جمله حریری برای حل مسائل مربوط به دستورکارهای داخلی این کشور از جمله ساختار دولت جدید در سریع‌ترین زمان ممکن و براساس اجماع ملی ثمر دهد.</p>
      <p>وزارت خارجه روسیه اعلام کرد، دولت جدید لبنان باید بتواند به صورت مؤثر مشکلات دشوار پیش روی این کشور را حل کند.</p>
    </article>
  </body>
</html>