<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/coopvoce-a-breve-diventera-un-operatore-mvno-ecco-i-dettagli-628725"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T12:40:56+00:00"/>
    <meta property="og:title" content="CoopVoce: a breve diventerà un operatore MVNO, ecco i dettagli"/>
    <meta property="og:description" content="Secondo le ultime indiscrezioni, l'operatore virtuale CoopVoce, diventerà molto presto un operatore MVNO, scopriamo insieme tutti i dettagli"/>
  </head>
  <body>
    <article>
      <h1>CoopVoce: a breve diventerà un operatore MVNO, ecco i dettagli</h1>
      <h2>Secondo le ultime indiscrezioni, l'operatore virtuale CoopVoce, diventerà molto presto un operatore MVNO, scopriamo insieme tutti i dettagli</h2>
      <address><time datetime="2019-11-23T12:40:56+00:00">23 Nov 2019, 12:40</time> by <a rel="author">Veronica Boschi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/coopVoce_slide-e1478448327607-1280x720-1068x601.jpg"/>
      </figure>
      <p>Tutti conosciamo l’operatore virtuale <b>CoopVoce</b> che opera da sempre sulla rete 4G di Tim. Come noto da parecchio tempo, tra qualche mese <b>diventerà effettivamente un operatore MVNO</b>.</p>
      <p>Il passaggio in questione potrebbe essere imminente, dato che le <a href="https://www.tecnoandroid.it/2019/07/18/coopvoce-diventera-un-operatore-mvno-nel-2020-ecco-le-dichiarazioni-557556">nuove SIM</a> dell’operatore cominciano a comparire in test, tra le opzioni disponibili per le portabilità da altri operatori. Scopriamo insieme tutti i dettagli.</p>
      <h3>CoopVoce molto presto operatore MVNO</h3>
      <p>L’indiscrezione è arrivata direttamente dal sito ufficiale di <b>ho.Mobile</b> che, nella lista degli operatori che possono sottoscrivere le offerte operator attack, è <b>comparsa una distinzione per i clienti CoopVoce</b>. Invece di una sola dicitura, ho.Mobile riporta sia CoopVoce che CoopVoce pre 18 novembre 2019. Questo fa pensare che a partire dallo scorso 18 novembre sono iniziati i test sulle nuove SIM con il profilo MVNO.</p>
      <p>Tutti gli attuali clienti dell’operatore fanno parte della dicitura pre 18 novembre 2019. <b>Anche sul sito di Tiscali</b> l’operatore è segnato con due diciture distinte, facendo riferimento a MVNO per le nuove SIM Card. A partire dallo scorso 18 novembre, anche altri operatori hanno iniziato ad inserire una doppia dicitura in riferimento all’operatore in questione, distinguendo le offerte per i clienti con SIM MVNO e quelli con una SIM normale, ovvero antecedente la data sopra riportata.</p>
      <p>La conferma ufficiale dell’evoluzione tecnologica da parte dell’operatore potrebbe arrivare in occasione <b>dell’evento “CoopVoce, le novità e l’evoluzione di un operatore virtuale”</b>, previsto per il prossimo <b>4 dicembre 2019 alle 10.30 a Milano presso la Terrazza Martini.</b> Durante l’evento sarà presente anche Massimiliano Parini, responsabile dell’operatore fin dal giorno della sua nascita. Non ci resta quindi che attendere ancora qualche giorno per l’ufficializzazione della notizia.</p>
    </article>
  </body>
</html>