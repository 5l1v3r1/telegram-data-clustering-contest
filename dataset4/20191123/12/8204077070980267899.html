<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/ikonomika-i-politika/332/a/milen-keremedchiev-syrbiia-stava-agresiven-provodnik-na-ruski-interesi-293751/"/>
    <meta property="og:site_name" content="Investor.bg"/>
    <meta property="article:published_time" content="2019-11-23T12:53:00+00:00"/>
    <meta property="og:title" content="Милен Керемедчиев: Сърбия става агресивен проводник на руски интереси"/>
    <meta property="og:description" content="Сътрудничеството между Белград и Москва преминава от военно ниво в сферата на разузнаването и се задълбочава, твърди експертът"/>
  </head>
  <body>
    <article>
      <h1>Милен Керемедчиев: Сърбия става агресивен проводник на руски интереси</h1>
      <h2>Сътрудничеството между Белград и Москва преминава от военно ниво в сферата на разузнаването и се задълбочава, твърди експертът</h2>
      <address><time datetime="2019-11-23T12:53:00+00:00">23 Nov 2019, 12:53</time> by <a rel="author">Екип на Investor.bg</a></address>
      <p>Сърбия от истинския „троянски кон“ на Русия на Балканите се превръща в един много агресивен проводник на руските интереси в региона, заяви пред БНР Милен Керемедчиев, експерт по международни отношения и бивш заместник-министър на външните работи.</p>
      <p>Според него сътрудничеството между Белград и Москва преминава от военно ниво в сферата на разузнаването и се задълбочава.</p>
      <p>„Сърбия винаги е поддържала политиката на Русия в региона и е разчитала на Русия за нейната борба за непризнаване на Косово. Така че не е тайна, че руските и сръбските разузнавателни служби са изключително близки и този видеозапис показва точно това – приятелските отношения в определени операции, които се извършват от сръбските служби, явно заложени от руските, в региона“, коментира Керемедчиев в предаването „Събота 150“ на програма „Хоризонт“, според когото сръбските служби се явяват прокси на руските в региона.</p>
      <p>„Дали това е в Северна Македония, дали е към България, разбира се въз основа на енергийните проекти“.<br/>Керемедчиев смята, че този запис е излязъл от други служби, а не от руските или сръбските и наистина има за цел да отговори на все по-затоплящите се отношения между службите на Русия и Сърбия и тяхното агресивно поведение в региона.</p>
      <p>
        <i>По статията работиха: <a href="https://www.investor.bg/ikonomika-i-politika/332/a/milen-keremedchiev-syrbiia-stava-agresiven-provodnik-na-ruski-interesi-293751/znvygb:arjfyrggref2@vairfgbe.ot">Екип на Investor.bg </a>, редактор <a href="https://www.investor.bg/ikonomika-i-politika/332/a/milen-keremedchiev-syrbiia-stava-agresiven-provodnik-na-ruski-interesi-293751/znvygb:e.crvpurin@tznvy.pbz">Ралица Пейчева</a></i>
      </p>
      <related>
        <h4>Още по темата</h4>
        <a href="https://www.investor.bg/centralna-i-iztochna-evropa/335/a/vuchich-obvini-rusiia-v-shpionaj-293668/"/>
      </related>
      <related>
        <a href="https://www.investor.bg/centralna-i-iztochna-evropa/335/a/vuchich-obvini-rusiia-v-shpionaj-293668/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/centralna-i-iztochna-evropa/335/a/srybskoto-pravitelstvo-prie-proektobiudjeta-za-2020-g-s-malyk-deficit-292451/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/centralna-i-iztochna-evropa/335/a/sled-studeniia-dush-ot-es-balkanskite-strani-zasilvat-regionalnite-si-vryzki--291848/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/sviat/6/a/nai-golemiiat-pochitatel-na-es-ne-e-chast-ot-syiuza-i-edva-li-skoro-shte-se-prisyedini-290661/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/centralna-i-iztochna-evropa/335/a/belgrad-razgnevi-briuksel-zaradi-novoto-si-sblijavane-s-moskva-289290/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/bloomberg-tv/461/a/kak-syrbiia-privlicha-investicii-287719/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/centralna-i-iztochna-evropa/335/a/do-kraia-na-2021-g-pytiat-slivnica--dragoman--srybska-granica-shte-byde-zavyrshen-286093/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/centralna-i-iztochna-evropa/335/a/syrbiia-vzema-zaemi-za-miliardi-za-da-izgrajda-infrastruktura-285626/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/centralna-i-iztochna-evropa/335/a/syrbiia-veche-ne-e-pod-mejdunarodno-nabliudenie-za-prane-na-pari-284430/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>