<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/23/bahmatyuk-zayavyv-shho-jogo-ogolosyly-v-rozshuk-za-vkazivkoyu-bogdana/"/>
    <meta property="og:site_name" content="Рубрика"/>
    <meta property="article:published_time" content="2019-11-23T12:16:58+00:00"/>
    <meta property="og:title" content="Бахматюк заявив, що його оголосили в розшук за вказівкою Богдана"/>
    <meta property="og:description" content="Колишній власник VAB Банку і “Фінансової ініціативи” Олег Бахматюк, якого підозрюють у розтраті мільярдного кредиту НБУ, заявив, що НАБУ оголосило його в розшук з подачі керівника ОП Андрія Богдана Про це він розповів в інтерв’ю NV.ua. “Це піар-хід, тому що повістку не вручено, підозру не вручено, а треба зараз кричати, що Бахматюк у розшуку, щоб […]"/>
  </head>
  <body>
    <article>
      <h1>Бахматюк заявив, що його оголосили в розшук за вказівкою Богдана</h1>
      <address><time datetime="2019-11-23T12:16:58+00:00">23 Nov 2019, 12:16</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/Bahmatyuk-860x580-c-1.jpg"/>
      </figure>
      <p>Фото Хвиля<br/><b><b>Колишній власник VAB Банку і “Фінансової ініціативи” Олег Бахматюк, якого підозрюють у розтраті мільярдного кредиту НБУ, заявив, що НАБУ оголосило його в розшук з подачі керівника ОП Андрія Богдана</b></b></p>
      <p>Про це він розповів в інтерв’ю <a href="https://nv.ua/ukr">NV.ua</a>.</p>
      <p>“Це піар-хід, тому що повістку не вручено, підозру не вручено, а треба зараз кричати, що Бахматюк у розшуку, щоб створювати додаткову проблему. Мабуть, така мета стоїть – будемо далі доводити ситуацію до піку”, – вважає Бахматюк.</p>
      <p>Він висловив версію, чому справу проти нього почали розглядати саме зараз.</p>
      <p>“Є кілька причин, які збіглися в бажанні людей. Перша причина – всім цим почав керувати пан Богдан, дає пряму вказівку. Ми бачили “зливання” по трубі, ми бачимо як даються вказівки. Друга – це збіглося, бо Рябошапці і Каську, який незаконно порушив справу, треба давати по одній жертві, “дракона треба годувати”, правда? Дракона треба годувати і треба призначати винних”, – розповів Бахматюк.</p>
      <p>“Був суд у Ситника щодо його корупції, де, ви знаєте, радник другої підозрюваної, моєї рідної сестри, дає свідчення, який був перенесений. Може, він мені так привіт передає, Ситник, через своїх підлеглих, тому що це ж тільки постанова слідчого. А зараз суд повинен ухвалити рішення і ми сподіваємося, суд буде об’єктивний в тому, що ми готові до співпраці”, – додав бізнесмен.</p>
      <p>Раніше повідомлялося, що <a href="https://rubryka.com/2019/11/22/eksvlasnyka-vab-banku-bahmatyuka-ogolosyly-v-rozshuk/">Бахматюка оголосили в розшук.</a></p>
    </article>
  </body>
</html>