<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/23/ssha-nikoly-ne-zabudut-pro-golodomor-v-ukrayini-posolstvo/"/>
    <meta property="og:site_name" content="Рубрика"/>
    <meta property="article:published_time" content="2019-11-23T12:24:14+00:00"/>
    <meta property="og:title" content="США ніколи не забудуть про Голодомор в Україні, - посольство"/>
    <meta property="og:description" content="Тимчасовий повірений у справах США в Україні Вільям Тейлор вшанував пам’ять жертв Голодомору 1932−33 років. Його відеозвернення було опубліковано у Twitter американського диппредставництва. «Сьогодні ми згадуємо жертв Голодомору. У 1932−33 роках Сталін та радянський режим свідомо заморили голодом мільйони українців», — сказав Тейлор. Тимчасовий повірений у справах США в Україні висловив солідарність з українцями в […]"/>
  </head>
  <body>
    <article>
      <h1>США ніколи не забудуть про Голодомор в Україні, - посольство</h1>
      <address><time datetime="2019-11-23T12:24:14+00:00">23 Nov 2019, 12:24</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/06/Vilyam-Tejlor-860x580-c-1.jpg"/>
      </figure>
      <p>
        <b>
          <b>Тимчасовий повірений у справах США в Україні Вільям Тейлор вшанував пам’ять жертв Голодомору 1932−33 років.</b>
        </b>
      </p>
      <p>Його відеозвернення було опубліковано у Twitter американського диппредставництва.</p>
      <p>«Сьогодні ми згадуємо жертв Голодомору. У 1932−33 роках Сталін та радянський режим свідомо заморили голодом мільйони українців», — сказав Тейлор.</p>
      <p>Тимчасовий повірений у справах США в Україні висловив солідарність з українцями в День пам’яті жертв цього злочину, що був організований більшовицьким тоталітарним режимом.</p>
      <p>«Це був штучно створений голод. Це була трагедія, це був злочин. Ухвалювалися закони, щоб посилити цей голод. Серед них — «закон про п’ять колосків». Ці колоски нагадують нам про загиблих. Ми ніколи не забудемо Голодомор, його жертв та цей злочин проти людства. Ми з Україною», — наголосив Тейлор.</p>
      <figure>
        <iframe data-src="https://twitter.com/USEmbassyKyiv/status/1198137857442893824?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Нагадаємо, <a href="https://rubryka.com/2019/11/23/golodomor-86/">сьогодні – 86-ті роковини Голодомору</a>.</p>
      <p><b><i>Довідка.</i> </b>Голодомор 1932–33 років забрав життя понад 7 млн людей. Щохвилини від штучного голоду помирало 26 людей. Зникали не лише сім’ї, а й цілі села. 23 листопада — важливий для України та кожного громадянина день. Четверта субота листопада — пам’ятний день, коли ми, запалюючи свічки та покладаючи горщики із зерном до пам’ятників та меморіалів, вшановуємо жертв Голодомору.</p>
    </article>
  </body>
</html>