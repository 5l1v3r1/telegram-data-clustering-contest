<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/media/714889-erotas-meta-oi-exelixeis-trechoyn-ti-tha-doyme-thn-epomenh-evdomada.html"/>
    <meta property="og:site_name" content="madata.gr"/>
    <meta property="article:published_time" content="2019-11-23T12:50:00+00:00"/>
    <meta property="og:title" content="Έρωτας μετά: Οι εξελίξεις τρέχουν. Τι θα δούμε την επόμενη εβδομάδα"/>
    <meta property="og:description" content="Τρέχουν οι εξελίξεις στη σειρά Έρωτας μετά του Alpha. Τι θα δούμε την επόμενη εβδομάδα; Ο Δημήτρης βρίσκει το Σταύρο και το Θοδωρή να τον"/>
  </head>
  <body>
    <article>
      <h1>Έρωτας μετά: Οι εξελίξεις τρέχουν. Τι θα δούμε την επόμενη εβδομάδα</h1>
      <address>
        <time datetime="2019-11-23T12:50:00+00:00">23 Nov 2019, 12:50</time>
      </address>
      <p>Τρέχουν οι εξελίξεις στη σειρά Έρωτας μετά του Alpha. Τι θα δούμε την επόμενη εβδομάδα; Ο Δημήτρης βρίσκει το Σταύρο και το Θοδωρή να τον περιμένουν στο σπίτι της Ιτιάς, με μια πρόταση που θα τον φέρει αντιμέτωπο με το παρελθόν και τις επιλογές του.</p>
      <p>
        <b>Δευτέρα 25 Νοεμβρίου, στις 21:50</b>
      </p>
      <p>Το γεγονός ότι ο Ευθύμης δεν αναγνωρίζει τον Δημήτρη προβληματίζει το Γιώργο και το Φώτη και τους οδηγεί να σκεφτούν πως κάποιος τον εκφόβισε.  Ο Γιώργος επιστρέφει στο χωριό για να συνεχίσει την έρευνά του και  ξεκινάει από τον γείτονα του Αποστόλη.</p>
      <p>
        <b>Τρίτη 26 Νοεμβρίου, στις 21:50</b>
      </p>
      <p>Ο Νίκος αποφασίζει να μιλήσει στον Γεράσιμο για τη σχέση του με την Αλίκη, ενώ  στο παρελθόν, ο χωρισμός της Άννας και του Κωνσταντίνου φέρνει και τους δύο αντιμέτωπους με την απουσία του άλλου. Τέλος, μετά από μια βραδιά στην ταράτσα κάτω από τα αστέρια, η Ειρήνη και ο Τάκης αποφασίζουν να πάνε τη σχέση τους ένα βήμα παρακάτω.</p>
      <p>
        <b>Τετάρτη 27 Νοεμβρίου, στις 21:50</b>
      </p>
      <p>Ο αιφνίδιος θάνατος του Γκαλτά, γείτονα του Αποστόλη, προβληματίζει Γιώργο και Φώτη, που δεν πείθονται με το πόρισμα που τους παρουσιάζουν οι τοπικές αρχές. Η Αντιγόνη φοβούμενη πως η ζωή του Κωνσταντίνου βρίσκεται σε κίνδυνο, πιέζει όλο και περισσότερο για τη μεταφορά του, ενώ η Ηλέκτρα, αρχίζει να αμφιβάλλει αν μπορεί να τα καταφέρει με τις ευθύνες που έχει αναλάβει στην εταιρία. Πίσω στο παρελθόν, ο Κωνσταντίνος προσφέρει στην Ειρήνη μια θέση πρακτικής στη εταιρία, γεγονός που πυροδοτεί έντονη κόντρα με τη μητέρα του, Αντιγόνη.</p>
      <p>
        <b>Πέμπτη 28 Νοεμβρίου, στις 21:50</b>
      </p>
      <p>Ο Δημήτρης βρίσκει το Σταύρο και το Θοδωρή να τον περιμένουν στο σπίτι της Ιτιάς, με μια πρόταση που θα τον φέρει αντιμέτωπο με το παρελθόν και τις επιλογές του. Η Ηλέκτρα θέλοντας να προετοιμάσει την Άντι και το Γεράσιμο για τη στιγμή που θα αναλάβουν τη διοίκηση της εταιρίας, προτείνει στα παιδιά της ν’ αρχίσουν να εργάζονται στην επιχείρηση αλλά συναντάει την αντίδραση της κόρης της. Στο παρελθόν, ένα επαγγελματικό ταξίδι του Κωνσταντίνου, γίνεται η αφορμή να σχεδιάσουν με την Άννα το πρώτο τους διήμερο μαζί.</p>
    </article>
  </body>
</html>