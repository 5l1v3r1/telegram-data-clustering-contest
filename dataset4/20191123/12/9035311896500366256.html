<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/23/arastirma-twitteri-aktif-kullananlar-instagram-kullanicilarina-gore-daha-yaratici"/>
    <meta property="og:site_name" content="euronews"/>
    <meta property="article:published_time" content="2019-11-23T12:20:14+00:00"/>
    <meta property="og:title" content="'Twitter’i kullananlar Instagram kullanıcılarına göre daha yaratıcı'"/>
    <meta property="og:description" content="Amerika Birleşik Devletleri’nde (ABD) 40 ülkeden kişinin katılımıyla sosyal medya kullanıcıları arasında yapılan bilimsel araştırmada sosyal medyayı aktif kullanan kişilerin daha yaratıcı oldukları ortaya çıktı."/>
  </head>
  <body>
    <article>
      <h1>'Twitter’i kullananlar Instagram kullanıcılarına göre daha yaratıcı'</h1>
      <address><time datetime="2019-11-23T12:20:14+00:00">23 Nov 2019, 12:20</time> by <a rel="author">Euronews </a></address>
      <p>Amerika Birleşik Devletleri’nde (ABD) sosyal medya kullanıcıları arasında yapılan bilimsel araştırmada Twitter’i aktif kullananların Instagram kullanıcılarına göre daha yaratıcı olduğu tespit edildi.</p>
      <p>ABD'de 40 farklı ülkeden 407 sosyal medya kullanıcısının katıldığı bilimsel bir araştırmada yapıldı. Araştırmacılar sosyal medyayı aktif kullanan kişilerin daha yaratıcı olduklarını ortaya çıkardı. Özellikle Twitter’ı aktif şekilde kullanıp paylaşım yapan kişilerin daha yaratıcı oldukları tespit edildi.</p>
      <p>ABD’nin New York eyaletinde bulunan SUNY Buffalo State Üniversitesi’nden Selçuk Acar, Michelle Neumayer ve Cynthia Burnett sosyal medyanın kişinin yaratıcılık özellikleri üzerinde etkisi olup olmadığını araştırdı. “Sosyal Medya Kullanımı ve Yaratıcılık: Düşüncel Davranış ve Yaratıcı Aktivitenin Etkileri Araştırmak” başlıklı bilimsel makale, alanın önde gelen dergilerinden Journal of Creative Behavior’de (Yaratıcı Davranış Dergisi) yayımlandı.</p>
      <p>Araştırma ana olarak sosyal medya kullanımı ile yaratıcılık arasında bir ilişki olup olmadığını inceledi. Ankete katılanlar sosyal medyada ne kadar zaman harcadığı, sosyal medya kullanım sıklığı, amacı ve doğası gibi farklı göstergelere ilişkin veri sağladı. Biliminsanları tüm bunları incelendiğinde şu çıkarımı yaptı: sosyal medyayı aktif kullananlar sosyal medyayı pasif kullananlara göre daha yaratıcı. Aktif kullanmak paylaşım yapmak gibi katılımcı eylemleri içerirken pasif kullanım okumak ve izlemek gibi faaliyetleri kapsıyor.</p>
      <h3>Sosyal medyanın hangi amaçla kullanıldığı yaratıcılık seviyesinde etkili</h3>
      <p>İkinci bulgu ise yaratıcılık, kullanılan sosyal medya platformuna göre değişiyor. Twitter’i aktif kullananlar Instagram kullanıcılarına göre daha yaratıcı.</p>
      <p>Sosyal medyanın hangi amaçla kullanıldığı da yaratıcılık seviyesinde etkili. Buna göre sosyal medyayı düşünce açıklamak, tartışmak için bilgi derlemek, eğitim ve öğrenme amacıyla kulanan kişilerde düşünsel davranış ve yaratıcılık faaliyeti daha yüksek çıktı. Araştırma, sosyal medya kullanımının yaratıcılık için olumsuz bir etkiye yol açmadığını ve hatta yeni düşünce ve projeleri desteklemek için yararlı bile olacağını tespit etti.</p>
      <figure>
        <img src="https://static.euronews.com/articles/stories/04/31/76/90/808x626_cmsv2_74950688-fd5c-5f74-af0c-d14f2f859b58-4317690.jpg"/>
        <figcaption>Sosyal medyayayı aktif kullananlar daha yaratıcı oluyor</figcaption>
      </figure>
      <p>Araştırmanın verisi 40 ülkeden 407 kişinin verdiği yanıtlara dayanıyor. Bu kişilerin 286’sı kadın, 113’ü erkek ve 8’i ise cinsiyetini bildirmek istemedi. Araştırmaya katılanların yaş ortalaması 37,78. <a href="https://onlinelibrary.wiley.com/doi/abs/10.1002/jocb.432">Araştırmaya</a> 40 ülkeden katılım olmasına rağmen katılımcıların yüzde 69’u Kuzey Amerika’dan.</p>
      <p>Öte yandan, araştırma sosyal medyayı aktif kullananların daha yaratıcı olmasının sebebinin, sosyal medyayı aktif kullanmak olduğunu önermiyor.</p>
      <ul>
        <li>
          <b>
            <a href="https://tr.euronews.com/2019/09/01/arastirma-sosyal-medyada-daha-cok-oz-cekim-paylasanlar-daha-az-seviliyor-selfie">Araştırma: Sosyal medyada daha çok öz çekim paylaşanlar daha az seviliyor</a>
          </b>
        </li>
        <li>
          <b>
            <a href="https://tr.euronews.com/2019/11/07/turkiyede-internet-kullanan-yasli-nufusun-sosyal-medya-kullanim-abli-akranlarini-ikiye-kat">Türkiye'de internet kullanan yaşlı nüfusun sosyal medya kullanımı AB'li akranlarını ikiye katladı</a>
          </b>
        </li>
      </ul>
    </article>
  </body>
</html>