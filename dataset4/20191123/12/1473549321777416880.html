<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wroclaw,44/wroclaw-akt-oskarzenia-po-ataku-nozem-na-ksiedza-zygmunt-w-stanie-przed-sadem,987650.html"/>
    <meta property="og:site_name" content="TVN24"/>
    <meta property="article:published_time" content="2019-11-23T12:37:00+00:00"/>
    <meta property="og:title" content="Nożem zaatakował księdza, odpowie za usiłowanie zabójstwa"/>
    <meta property="og:description" content="Mężczyzna, który w czerwcu na Ostrowie Tumskim we Wrocławiu nożem zaatakował księdza odpowie za usiłowanie zabójstwa. Akt oskarżenia w tej sprawie trafił do sądu. Grozi mu dożywocie."/>
  </head>
  <body>
    <article>
      <h1>Nożem zaatakował księdza, odpowie za usiłowanie zabójstwa</h1>
      <address><time datetime="2019-11-23T12:37:00+00:00">23 Nov 2019, 12:37</time> by <a rel="author">tam/gp</a></address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/80880e47-ee79-4dca-9245-28347272c7ec.png?type=1&amp;srcmode=0&amp;srcx=2/25&amp;srcy=71/100&amp;srcw=24/25&amp;srch=24/25&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/b139e104214a08ae3f2ebcce149cdf6e/8f88fac6-a516-4990-a1dd-ffff6c7fc376-480p.mp4"/>
          <figcaption>Proboszcz o ataku na księdza</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/b139e104214a08ae3f2ebcce149cdf6e/a640cb52-9546-476d-a4c5-44e0c28623f0-480p.mp4"/>
          <figcaption>Prokuratura postawiła zarzuty mężczyźnie, który zaatakował...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/b139e104214a08ae3f2ebcce149cdf6e/10da7858-e23c-451f-9f93-fd53248d596e-480p.mp4"/>
          <figcaption>Rzecznik archidiecezji wrocławskiej o ataku na księdza</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/b139e104214a08ae3f2ebcce149cdf6e/22ef3213-873f-4ffa-a1e5-a1ad854d67f2-480p.mp4"/>
          <figcaption>"W głowie mi się to nie mieści"</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/b139e104214a08ae3f2ebcce149cdf6e/ef7a8e12-c875-433c-a0fe-1744020948e9-480p.mp4"/>
          <figcaption>"Obrażenia poważne, ale stan stabilny"</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/b139e104214a08ae3f2ebcce149cdf6e/a92a2f72-3f79-40fb-8775-82f94b364d7d-480p.mp4"/>
          <figcaption>Policja: najpierw była rozmowa, później atak nożem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/b139e104214a08ae3f2ebcce149cdf6e/6e576572-a6d9-4dbb-b429-a3cdd3e3cde0-480p.mp4"/>
          <figcaption>Ksiądz ugodzony nożem, napastnik aresztowany</figcaption>
        </figure>
        <figcaption>Nożem zaatakował księdza, stanie przed sądem (wideo archiwalne)<cite>Foto: archiwum TVN24 | Video: D. Rudnicki / TVN24 Wrocław</cite></figcaption>
      </slideshow>
      <h3>Mężczyzna, który w czerwcu na Ostrowie Tumskim we Wrocławiu nożem zaatakował księdza odpowie za usiłowanie zabójstwa. Akt oskarżenia w tej sprawie trafił do sądu. Grozi mu dożywocie.</h3>
      <p><a href="https://www.tvn24.pl/wroclaw,44/wroclaw-ksiadz-zaatakowany-nozem-przed-kosciolem-zarzuty-i-areszt-dla-podejrzanego,943421.html">Do ataku na księdza doszło w czerwcu.</a> Duchowny wchodził do kościoła Najświętszej Marii Panny na Piasku, gdy został ugodzony nożem. - Sprawca zadał pokrzywdzonemu jeden cios nożem w okolicę klatki piersiowej. Pierwszej pomocy księdzu udzieliły osoby postronne, które ujęły też sprawcę - informuje Justyna Pilarczyk z Prokuratury Okręgowej we Wrocławiu.</p>
      <p>Proboszcz parafii, w której doszło do ataku tak relacjonował zachowanie napastnika: - Mężczyzna oddalał się, ale nie uciekał za bardzo.</p>
      <h3>"Naraził na niebezpieczeństwo utraty życia"</h3>
      <related>
        <a href="https://www.tvn24.pl/wroclaw,44/18-latka-grozila-maczeta-koledze-chciala-zwrotu-pieniedzy,879083.html"/>
      </related>
      <p>Ranny kapłan trafił do szpitala, a podejrzany o atak Zygmunt W. do aresztu.</p>
      <p>Usłyszał zarzut usiłowania zabójstwa oraz spowodowanie obrażeń ciała powyżej dni siedmiu. Ksiądz przeszedł zabieg laparotomii, w trakcie którego zszyto ranę przepony.</p>
      <p>- W ocenie biegłego obrażenia narażały pokrzywdzonego na bezpośrednie niebezpieczeństwo utraty życia lub doznania ciężkiego uszczerbku na zdrowiu - przekazuje Pilarczyk.</p>
      <h3>Księdza nie znał</h3>
      <p>Zygmunt W. na początku śledztwa przyznał się do popełnienia zarzucanego mu czynu i złożył wyjaśnienia. Jakie? Tego śledczy nie zdradzają. W czerwcu W. podczas wyprowadzania z posiedzenia aresztowego powiedział dziennikarzom, że nie żałuje tego, co zrobił. Przyznał też, że nie znał księdza, którego zaatakował. Mężczyzna jest osobą bezdomną.</p>
      <p>Teraz do sądu trafił akt oskarżenia przeciwko W. - Jest oskarżony o usiłowanie zabójstwa księdza - informuje Pilarczyk. Grozi mu dożywocie.</p>
      <p>
        <i>Do ataku doszło na terenie Kościoła Najświętszej Marii Panny na Piasku we Wrocławiu:</i>
      </p>
      <figure>
        <a href="http://mapa.targeo.pl/wroc%25C5%2582aw%2520%2520katedralna%25204,mapa_48771391">
          <img src="http://img.targeo.pl/i/cache/mapshot/19/11/23/wroclaw_katedralna_4_48771391.png"/>
        </a>
      </figure>
      <p>Mapy dostarcza <a href="http://www.targeo.pl/">Targeo.pl</a></p>
      <related>
        <h4>Dowiedz się więcej...</h4>
        <a href="https://www.tvn24.pl/wroclaw,44/zarzut-usilowania-zabojstwa-dla-17-latka-ktory-zaatakowal-nozem-pielegniarke-w-szpitalu,938046.html"/>
        <a href="https://www.tvn24.pl/wroclaw,44/proces-o-14-ciosow-nozem-ekspedientka-z-warzywniaka-niemal-zginela,925821.html"/>
      </related>
    </article>
  </body>
</html>