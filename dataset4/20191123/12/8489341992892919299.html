<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806806/%DA%A9%D8%B4%D8%AA%D9%87-%D8%B4%D8%AF%D9%86-%DB%B3-%D8%A7%D9%81%D8%B3%D8%B1-%D9%BE%D9%84%DB%8C%D8%B3-%D8%AF%D8%B1-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%DA%A9%D9%84%D9%85%D8%A8%DB%8C%D8%A7"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-23T12:08:00+00:00"/>
    <meta property="og:title" content="کشته شدن ۳ افسر پلیس در اعتراضات کلمبیا"/>
    <meta property="og:description" content="به دنبال اعتراضات ضد دولتی مردم کلمبیا، در اثر انفجار یک ایستگاه پلیس در این کشور، سه افسر پلیس کشته شدند."/>
  </head>
  <body>
    <article>
      <h1>کشته شدن ۳ افسر پلیس در اعتراضات کلمبیا</h1>
      <h2>به دنبال اعتراضات ضد دولتی مردم کلمبیا، در اثر انفجار یک ایستگاه پلیس در این کشور، سه افسر پلیس کشته شدند.</h2>
      <address>
        <time datetime="2019-11-23T12:08:00+00:00">23 Nov 2019, 12:08</time>
      </address>
      <p>به گزارش گروه بین‌الملل خبرگزاری دانشجو، در اثر انفجار بمبی در یک ایستگاه پلیس در کلمبیا، سه افسر پلیس کشته شدند.<br/><br/>به نوشته شبکه «اسکای نیوز»، در روز پنجشنبه، ۲۵۰ هزار نفر در یک اعتراض ملی راهپیمایی کردند تا نارضایتی روز‌افزون خود را از دولت «ایوان دوکه» رئیس‌جمهور این کشور اعلام کنند. <br/><br/>مردم این کشور به خاطر اصلاحات اقتصادی و عدم اقدام دولت برای جلوگیری از فساد و کشته شدن فعالان حقوق بشر عصبانی هستند.<br/><br/>طبق این گزارش، تعدادی از سوپرمارکت‌های جنوب شهر «بوگوتا» توسط معترضانی که نقاب‌زده بودند، غارت شدند. آن‌ها همچنین برخی وسایل را در خیابان‌ها سوزاندند و جاده‌ها را مسدود کردند. این در حالی است که برخی از معترضان پس از شلیک گاز اشک‌آور پراکنده شدند.<br/><br/>دوکه عصر روز جمعه گفت: «از هفته آینده یک گفت‌وگوی ملی را برای تقویت اجرای سیاست‌های اجتماعی فعلی آغاز خواهم کرد. این مذاکرات به ما اجازه می‌دهد تا شکاف‌های اجتماعی را از بین ببریم و با فساد به طور موثرتری مبارزه کنیم تا میان همه ما صلحی با قانون برقرار شود.»</p>
    </article>
  </body>
</html>