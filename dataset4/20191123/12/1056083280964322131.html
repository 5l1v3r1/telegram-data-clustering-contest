<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200933/%DA%AF%D9%88%D8%B4%DB%8C-%D8%AC%D8%AF%DB%8C%D8%AF-%D9%86%D9%88%DA%A9%DB%8C%D8%A7-%D8%AF%D8%B1-%D8%B1%D8%A7%D9%87-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-23T12:21:12+00:00"/>
    <meta property="og:title" content="گوشی جدید نوکیا در راه است"/>
    <meta property="og:description" content="شرکت اچ ام دی گلوبال، به تازگی اعلام کرده که قرار است در تاریخ ۵ دسامبر ۲۰۱۹ از گوشی‌های هوشمند جدید و پرچمدار نوکیا رونمایی و پرده‌برداری کند."/>
  </head>
  <body>
    <article>
      <h1>گوشی جدید نوکیا در راه است</h1>
      <address><time datetime="2019-11-23T12:21:12+00:00">23 Nov 2019, 12:21</time> by <a rel="author">متین کاکوئی</a></address>
      <p>شرکت اچ ام دی گلوبال، به تازگی اعلام کرده که قرار است در تاریخ ۵ دسامبر ۲۰۱۹ از گوشی‌های هوشمند جدید و پرچمدار نوکیا رونمایی و پرده‌برداری کند.</p>
      <p>به گزارش ایسنا،   پس از آنکه حق فروش محصولات نوکیا توسط شرکت فنلاندی HMD خریداری شد، این شرکت اعلام کرد که موفق شده با افزایش میزان فروش گوشی‌های هوشمند نوکیا و کسب درآمد قابل ملاحظه از آن، این شرکت پیشگام در عرصه تکنولوژی را از خطر ورشکستگی برهاند و نوکیا را بار دیگر به فهرست پرفروش‌ترین و محبوب‌ترین گوشی‌های هوشمند در جهان بازگرداند. به نظر می‌رسد این شرکت که به‌عنوان فرشته نجات نوکیا از آن یاد می‌شود حقیقتا توانسته است محصولات جدید و به روز نوکیا را با موفقیت چشمگیر و قابل ملاحظه‌ای به فروش برساند و این غول تکنولوژی دیرینه را از خطر ورشکستگی برهاند.</p>
      <p>حالا تازه ترین اخبار و گزارش های منتشر شده در وب سایت gsmarena نشان می‌دهد که محصولات جدید نوکیا با قابلیت و امکانات جدید در راه است و کاربران و علاقمندان به این برند فنلاندی قادر خواهند بود اخبار مربوط به رویداد معرفی گوشی های جدید نوکیا را دنبال کرده و در صورت تمایل به خریداری و استفاده از آنها در ماه‌های آینده اقدام کنند.</p>
      <p>جزئیات و اطلاعات بیشتری در خصوص رونمایی از گوشی جدید نوکیا که قرار است در پنجم دسامبر سال جاری میلادی معرفی شود، منتشر نشده است.</p>
      <p>بسیاری از کارشناسان و تحلیلگران فعال در حوزه فناوری برآورد و اعلام کرده اند از آنجایی که گوشی نوکیا ۸.۱ سال گذشته دقیقا در تاریخ ۵ دسامبر ۲۰۱۸ معرفی و رونمایی شد، حالا انتظار می رود این محصول جدید نسل جدید آن یعنی نوکیا ۸.۲ خواهد بود.</p>
      <p>البته برخی دیگر از آنها پیش بینی کرده اند که این محصول احتمال دارد نوکیا ۵.۲ یا نوکیا ۲.۳ باشد.</p>
      <p>به طور کلی می‌توان گفت که موفقیت بازگشته و احیا شده نوکیا در سال گذشته ۲۰۱۷ میلادی مرهون تلاش‌های شرکت اچ دی ام است که توانست این شرکت را از خطر ورشکستگی و از دست دادن بازار خود در جهان نجات دهد.</p>
      <p>برند نوکیا در سالهایی که گوشی‌های هوشمند هنوز چندان محبوب و پرطرفدار نبودند، بزرگترین و محبوب‌ترین سازنده گوشی‌های همراه در جهان محسوب می‌شد و کاربران بسیاری نیز در جهان از محصولات و گوشی‌های باکیفیت و پردوام آن خشنودی و رضایت کافی داشتند.  </p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98051306389/%D8%A7%D8%AD%DB%8C%D8%A7%DB%8C-%D8%AF%D9%88%D8%A8%D8%A7%D8%B1%D9%87-%D8%B3%D9%87%D9%85-%D9%86%D9%88%DA%A9%DB%8C%D8%A7-%D8%AF%D8%B1-%D8%A8%D8%A7%D8%B2%D8%A7%D8%B1-%D9%85%D9%88%D8%A8%D8%A7%DB%8C%D9%84"/>
        <a href="https://www.isna.ir/news/98050602825/%D9%BE%D8%B1%D9%81%D8%B1%D9%88%D8%B4-%D8%AA%D8%B1%DB%8C%D9%86-%D9%85%D9%88%D8%A8%D8%A7%DB%8C%D9%84-%D9%82%D8%B1%D9%86-%DA%A9%D8%AF%D8%A7%D9%85-%D8%A7%D8%B3%D8%AA"/>
      </related>
    </article>
  </body>
</html>