<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.abante.com.ph/ilang-ofw-napaaga-ang-bakasyon-dahil-sa-hk-protest.htm"/>
    <meta property="og:site_name" content="Abante News Online"/>
    <meta property="article:published_time" content="2019-11-23T12:37:12+00:00"/>
    <meta property="og:title" content="Ilang OFW napaaga ang bakasyon dahil sa HK protest"/>
    <meta property="og:description" content="NAPAAGA ang bakasyon ng ilang overseas Filipino wor­ker (OFW) sa Hong Kong dahil sa patuloy na kaguluhan dulot ng mga kilos protesta doon."/>
  </head>
  <body>
    <article>
      <h1>Ilang OFW napaaga ang bakasyon dahil sa HK protest</h1>
      <address>
        <time datetime="2019-11-23T12:37:12+00:00">23 Nov 2019, 12:37</time>
      </address>
      <p>NAPAAGA ang bakasyon ng ilang overseas Filipino wor­ker (OFW) sa Hong Kong dahil sa patuloy na kaguluhan dulot ng mga kilos protesta doon.</p>
      <p>Sa ulat ng The Sun Hong Kong, sa Dis­yembre pa sana ang uwi ni Elsa sa Ormoc City pero dahil sa gulong dinulot ng protesta sa Chinese University of Hong Kong ay napaaga ang uwi nito sa Pilipinas.</p>
      <p>Nobyembre 11 nang magsimula ang gulo sa pagitan ng mga estudyanteng kasali sa protesta at mga pulis at naipit dito ang mga residente sa university.</p>
      <related>
        <h4>Related Posts</h4>
        <a href="https://www.abante.com.ph/raffy-tulfo-initsa-puwera-titser-magulang-nagkasundo.htm"/>
        <a href="https://www.abante.com.ph/ncrpo-may-24-hour-hotline-sa-seag.htm"/>
        <a href="https://www.abante.com.ph/doh-tinurukan-ng-1-2b-para-sa-mga-rehab-center-anakalusugan.htm"/>
      </related>
      <p>Napilitang lumipad patungong South Korea ang amo ni Elsa at naiwan ang Pinay doon. Binilhan naman siya ng tiket ng amo para umuwi noong Nobyembre 16, pero isang araw bago ang flight ay tumambay na ito sa Hong Kong International Airport upang makaiwas sa kaguluhan.</p>
      <p>Ikinuwento rin ni Elsa ang paghihirap na pinagdaanan niya dahil sa kilos protesta sa loob ng university. Napilitan siyang umalis sa bahay ng kanyang amo at naglakad patungong Tai Po sa loob ng 6 na oras.</p>
      <p>Nabatid na may iba pang kasambahay sa university ang pinagbakasyon din ng kanilang amo dahil sa kaguluhan sa Hong Kong.</p>
      <related>
        <a href="https://www.abante.com.ph/mga-pinoy-wag-munang-magbakasyon-sa-hong-kong-palasyo.htm"/>
        <a href="https://www.abante.com.ph/sahod-ng-dh-sa-hk-tinaas.htm"/>
        <a href="https://www.abante.com.ph/370k-pinoy-sa-hk-ligtas-dfa.htm"/>
      </related>
    </article>
  </body>
</html>