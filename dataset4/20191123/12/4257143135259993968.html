<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/23/magyarorszagon-adtak-fel-az-eurojackpot-egyik-nyertes-szelvenyet"/>
    <meta property="og:site_name" content="infostart"/>
    <meta property="article:published_time" content="2019-11-23T12:58:32+00:00"/>
    <meta property="og:title" content="Magyarországon adták fel az Eurojackpot egyik nyertes szelvényét"/>
    <meta property="og:description" content="Legutóbb 2017-ben volt telitalálatos szelvény Magyarországon, akkor bruttó 22,5 millió eurót, majdnem 7 milliárd forintot nyert a magyar játékos."/>
  </head>
  <body>
    <article>
      <h1>Magyarországon adták fel az Eurojackpot egyik nyertes szelvényét</h1>
      <address><time datetime="2019-11-23T12:58:32+00:00">23 Nov 2019, 12:58</time> by <a rel="author">Infostart</a></address>
      <h3>Legutóbb 2017-ben volt telitalálatos szelvény Magyarországon, akkor bruttó 22,5 millió eurót, majdnem 7 milliárd forintot nyert a magyar játékos.</h3>
      <p>Bruttó 30 millió eurót, azaz 10 040 059 038 forintot nyert valaki Magyarországról. <a href="https://bet.szerencsejatek.hu/jatekok/eurojackpot/sorsolasok">A Szerencsejáték Zrt. honlapja szerint</a> az Eurojackpot pénteken húzott nyerőszámait hárman találták el, a nyertes szelvények közül egyet Magyarországról adtak fel - írja az Index.</p>
      <p>A közlemény szerint a 47. játékhetén megtartott Eurojackpot sorsoláson a 3, 12, 24, 37, 38, és 3, 7-es számokat megjátszó szelvény tulajdonosa nyert, így ő a második, aki telitalálatot ért el az Eurojackpoton.</p>
      <p>Legutóbb 2017-ben volt telitalálatos szelvény Magyarországon, akkor bruttó 22,5 millió eurót, azaz majdnem 7 milliárd forintot nyert a magyar játékos.</p>
      <p>
        <i>Nyitókép: Máthé Zoltán</i>
      </p>
    </article>
  </body>
</html>