<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cronaca/2019/11/23/donna-uccisa-a-coltellatefermato-amante_4446bba4-1fbd-4f1d-9d7d-79d1be113eed.html"/>
    <meta property="og:site_name" content="ANSA.it"/>
    <meta property="article:published_time" content="2019-11-23T12:34:07+00:00"/>
    <meta property="og:title" content="Donna uccisa a coltellate, fermato un 51enne. Lei avrebbe gridato: 'Fermati, aspettiamo un bambino'"/>
    <meta property="og:description" content="L'omicidio avvenuto nel palermitano. A Roma oggi la manifestazione 'Non una di meno' [http://www.ansa.it/sito/notizie/speciali/editoriali/2019/11/22/violenza-sulle-donne-sabato-la-mobilitazione.-lunedi-si-celebra-la-giornata-internazionale-_f0ad4334-2422-4369-95ec-6aaf1a7abef6.html] : i dati dicono che ogni 72 ore in Italia una donna viene uccisa da una persona di sua conoscenza. LO SPECIALE contro la violenza sulle donne [http://www.ansa.it/sito/notizie/speciali/editoriali/2019/11/22/violenza-sulle-donne-sabato-la-mobilitazione.-lunedi-si-celebra-la-giornata-internazionale-_f0ad4334-2422-4369-95ec-6aaf1a7abef6.html] (ANSA)"/>
  </head>
  <body>
    <article>
      <h1>Donna uccisa a coltellate, fermato un 51enne. Lei avrebbe gridato: 'Fermati, aspettiamo un bambino'</h1>
      <h2>L'omicidio avvenuto nel palermitano</h2>
      <address><time datetime="2019-11-23T12:34:07+00:00">23 Nov 2019, 12:34</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/11/23/70e6d944deced1e0876d5a3f4c52f82a.jpg"/>
          <figcaption>Una foto tratta dal profilo Facebook di Ana Maria Lacramioara Di Piazza<cite>RIPRODUZIONE RISERVATA © Copyright ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2014/2/13/c011283e56cc0792a55e03dec4a816da.jpg"/>
          <figcaption>Un'auto dei carabinieri in una foto di archivio<cite>RIPRODUZIONE RISERVATA © Copyright ANSA/ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2019/5/3/5b6af8081b74da7b7a313d7d7cfd9cee.jpg"/>
          <figcaption>Scarpe rosse contro la violenza sulle donne in una manifestazione (archivio)<cite>RIPRODUZIONE RISERVATA © Copyright ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/19/2b6889188aace5d660fd7e436d92aabb.jpg"/>
          <figcaption>La strage delle donne,femminicidi aumentano:142 in 2018<cite>RIPRODUZIONE RISERVATA © Copyright ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2014/11/18/6460f2ae61059547c282a97e5aadf1ce.jpg"/>
          <figcaption>Scarpe rosse contro la violenza sulle donne in una manifestazione (archivio)<cite>RIPRODUZIONE RISERVATA © Copyright ANSA/ANSA</cite></figcaption>
        </figure>
      </slideshow>
      <p><b>Una donna, 30 anni, residente nel palermitano è stata uccisa ieri sera a coltellate</b>. I carabinieri hanno già fermato il presunto assassino: 51 anni, un imprenditore con il quale la vittima aveva una relazione. Il corpo della vittima è stato ritrovato nelle campagne tra Balestrate e Partinico, lungo la statale 113.</p>
      <p>Ana Maria Lacramioara Di Piazza, la donna che sarebbe stata uccisa dall'amante, l'imprenditore Antonino Borgia, <b>avrebbe detto poco prima di essere accoltellata di aspettare un figlio da lui</b>. Lo avrebbe ammesso nell'interrogatorio lo stesso Borgia. Nella scena dell'inseguimento che sarebbe stata ripresa dalle telecamere di un sistema di videosorveglianza si sente la donna che urla, "Ma che fai aspettiamo un bambino, io ti amo".</p>
      <p>I carabinieri hanno cominciato l'indagine ieri mattina dopo la telefonata di una donna che segnalava che tra lo svincolo di Balestrate e Alcamo aveva visto una giovane con il volto insanguinato e i vestiti strappati uscire da un furgone bianco inseguita da un uomo. Dopo il fermo di Borgia, alle 17.30 circa si è presentato un uomo che ha riferito di avere visto in alcune riprese del sistema di videosorveglianza della sua abitazione in campagna a Balestrate la scena di un'aggressione: era l'inizio. Nelle immagini c'era un uomo che senza pantaloni inseguiva una giovane insanguinata. Dopo che la donna aveva gridato di aspettare un figlio da lui Borgia avrebbe gettato il coltello, che sarà ritrovato dai carabinieri della compagnia di Partinico sporco di sangue, fa salire la giovane nel furgone per dirigersi verso l'ospedale di Partinico. Ma la violenta lite riprende e finisce con l'omicidio della donna. Burgio è accusato di omicidio, occultamento di cadavere e procurato aborto. L'autopsia dovrà chiarire anche se la donna fosse incinta.</p>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/sito/notizie/politica/2019/11/23/violenza-donne-gualtieri-sbloccati-12-mln-per-orfani_25a50ab6-7b73-48e7-a865-8b09ef0ef886.html"/>
        <a href="http://www.ansa.it/canale_lifestyle/notizie/societa_diritti/2019/11/22/violenza-sulle-donne-contro-la-strage-basta-parole-servono-fondi_9d1e972f-252f-4fd8-a9ab-5c80bcf37f55.html"/>
        <a href="http://www.ansa.it/canale_lifestyle/notizie/societa_diritti/2019/11/22/violenza-sulle-donne-in-italia-vittime-almeno-1-volta-nella-vita-sono-oltre-6-milioni_b3a3545a-4149-4450-85de-2154291179ff.html"/>
        <a href="http://www.ansa.it/sito/notizie/speciali/editoriali/2019/11/22/violenza-sulle-donne-sabato-la-mobilitazione.-lunedi-si-celebra-la-giornata-internazionale-_f0ad4334-2422-4369-95ec-6aaf1a7abef6.html"/>
      </related>
    </article>
  </body>
</html>