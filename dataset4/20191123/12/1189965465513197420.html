<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260366/xaker-paraviase-syskeyi-paidikis-parakoloythisis-kai-milise-sto-paidi"/>
    <meta property="og:site_name" content="LiFO"/>
    <meta property="article:published_time" content="2019-11-23T12:59:00+00:00"/>
    <meta property="og:title" content="Χάκερ παραβίασε συσκευή παιδικής παρακολούθησης και μίλησε στο παιδί"/>
    <meta property="og:description" content="Άγνωστος στις ΗΠΑ παραβίασε συσκευή παιδικής παρακολούθησης και μίλησε μέσω αυτής στο παιδί"/>
  </head>
  <body>
    <article>
      <h1>Χάκερ παραβίασε συσκευή παιδικής παρακολούθησης και μίλησε στο παιδί</h1>
      <h2>Άγνωστος στις ΗΠΑ παραβίασε συσκευή παιδικής παρακολούθησης και μίλησε μέσω αυτής στο παιδί</h2>
      <address><time datetime="2019-11-23T12:59:00+00:00">23 Nov 2019, 12:59</time> by <a rel="author">NEWSROOM</a></address>
      <p>
        <b><a href="https://www.lifo.gr/tags/%CE%A7%CE%AC%CE%BA%CE%B5%CF%81">Χάκερ</a> απέκτησε πρόσβαση παραβιάζοντας συσκευή παρακολούθησης παιδικού δωμάτιο μίας οικογένειας από το Σιάτλ στις <a href="https://www.lifo.gr/tags/%CE%97%CE%A0%CE%91">ΗΠΑ</a>.</b>
      </p>
      <p>Ο άγνωστος άνδρας μέσω της συσκευής όχι μόνο έβλεπε και άκουγε εξ αποστάσεως τις κινήσεις της οικογένειας στο σπίτι αλλά μίλησε μέσω αυτής και στο τριών ετών κορίτσι λέγοντάς του «σ αγαπώ», σύμφωνα με τη μητέρα.</p>
      <p>«Ήμασταν και οι δύο κάτω δουλεύοντας στο γραφείο μας όταν η κόρη, μας φώναξε λέγοντας "μαμά μαμά, αυτή η φωνή μου μιλάει"» ανέφερε στο τηλεοπτικό δίκτυο NBC η μητέρα του κοριτσιού. Όπως είπε η ίδια, έτρεξε επάνω στο δωμάτιο της μικρής για να ελέγξει και ρωτώντας τι συμβαίνει η κόρη της απάντησε «ο άνδρας είπε, Jaden, σ' αγαπάω».</p>
      <p>Σύμφωνα με το ρεπορτάζ του αμερικανικού τηλεοπτικού δικτύου, η συγκεκριμένη συσκευή παιδικής παρακολούθησης από την εταιρία Shenzhen Jinbaixun Technology Co. δεν είναι η πρώτη φορά που έρχεται αντιμέτωπη με κατηγορίες ότι έχει κενά ασφαλείας καθιστώντας την πρόσβαση εύκολη.</p>
      <p>Οι συσκευές παιδικής παρακολούθησης μέσω WiFi είναι εξαιρετικά δημοφιλείς καθώς επιτρέπουν στους γονείς να έχουν πρόσβαση μέσω του κινητού τους τηλεφώνου.</p>
      <p>Με πληροφορίες από NBC</p>
    </article>
  </body>
</html>