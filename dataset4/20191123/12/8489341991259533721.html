<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806760/%D8%AA%D8%B3%D9%84%DB%8C%D9%85-%D8%A7%D8%A8%D8%B1%D8%A7%D9%87%DB%8C%D9%85-%D9%85%D9%82%D8%A7%D8%A8%D9%84-%DB%8C%D9%87-%D8%B3%D8%B1-%D9%88-%D8%AF%D9%88%DA%AF%D9%88%D8%B4-%DA%A9%D9%88%D8%AF%DA%A9%D8%A7%D9%86%D9%87"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-23T12:31:00+00:00"/>
    <meta property="og:title" content="گزارش | پرفروش‌ترین آلبوم‌های موسیقی (۲) تسلیم «ابراهیم » مقابل «یه سر و دوگوش» کودکانه"/>
    <meta property="og:description" content="مهم ترین نکته در خصوص آلبوم جدید محسن چاوشی آن است که این اثر در یک ماه گذشته نهمین آلبوم پرفروش موسیقی در کشور بود، اثری که تا چندین ماه پیش در صدر پرفروش های آلبوم موسیقی بوده است."/>
  </head>
  <body>
    <article>
      <h1>گزارش | پرفروش‌ترین آلبوم‌های موسیقی (۲) تسلیم «ابراهیم » مقابل «یه سر و دوگوش» کودکانه</h1>
      <h2>مهم ترین نکته در خصوص آلبوم جدید محسن چاوشی آن است که این اثر در یک ماه گذشته نهمین آلبوم پرفروش موسیقی در کشور بود، اثری که تا چندین ماه پیش در صدر پرفروش های آلبوم موسیقی بوده است.</h2>
      <address>
        <time datetime="2019-11-23T12:31:00+00:00">23 Nov 2019, 12:31</time>
      </address>
      <p>گروه فرهنگ و هنر <a href="https://snn.ir/">خبرگزاری دانشجو</a>، عباس اسماعیل گل:<br/><br/>با گسترش فرهنگ حق کپی رایت توسط علاقه‌مندان به هنر طی سال‌های اخیر شاهد نظام‌مند شدن فضای فروش آثار هنری بوده‌ایم و علاقه‌مندان به آثار هنری مخصوصا آثار شنیداری به سادگی می‌توانند از طریق سایت‌های مجاز نسبت به خرید آلبوم‌های مورد نظر خود اقدام کنند که این مسئله دو پیامد مثبت در پی خواهد داشت یکی آنکه ضمن رعایت حق کپی رایت برای مولف اثر، درآمد‌ها و هزینه‌ها در بازار موسیقی کشور شفاف خواهد بود و دیگر آنکه بطور متوالی می‌توان نسبت به آمار فروش آلبوم‌های موسیقی در کشور پی برد.<br/><br/>اطلاع آنلاین و دقیق از فروش آلبوم‌های موسیقی هم میتواند اتفاق خوبی برای هنرمندان و مسئولین فرهنگی کشور رقم بزند که از این میان میتوان به دو مورد اشاره کرد یکی آنکه هنرمندان با اطلاع دقیق و شفاف از آمار فروش آثار موسیقایی میتوانند به شناختی مناسبی از سلایق مخاطبانش پی ببرد و دوم آنکه مسئولین فرهنگی و سیاستگذار موسیقایی کشور در صورت هشیاری میتوانند با توجه به شناسایی آثار پرفروش نسبت به سیاست‌های خود در حمایت و تولید آثار مختلف برنامه ریزی کنند.<br/><br/>در ادامه این گزارش و به همین بهانه گروه فرهنگی <a href="https://snn.ir/">خبرگزاری دانشجو</a>، نگاهی داشته است به ۱۲ آلبوم پرفروش موسیقی در یک ماه گذشته که در تنها سایت رسمی و مرجع فروش قانون آثار شنیداری کشور به ثبت رسیده است.<br/><br/>مهم‌ترین نکته در خصوص پرفروش‌ترین آلبوم‌های موسیقی در یک ماه گذشته، پیشتازی آلبوم‌های موسیقی ایرانی نسبت به آثار موسیقایی پاپ؛ تلفیقی، کلاسیک غربی و راک است و حتی برخی آلبوم‌های موسیقی کودک به نسبت آثار پاپ فروش بیشتری داشته اند که این موضوع نشان دهنده آن است که اگر آثار موسیقی اصیل ایرانی با کیفیت بالا به تولید برسد، نه تنها توان رقابت با آثار پاپ را دارند بلکه براحتی می‌توانند ازآثار پاپ و ... سبقت بگیرند. <br/><br/>پرفروش‌ترین آلبوم‌های موسیقی کشور در یک ماه گذشته به ترتیب فروش به شرح زیر آمده است:<br/><br/>۱- افسانه چشمهایت (همایون شجریان، علیرضا قربانی) «موسیقی ایرانی»<br/><br/>۲ - ایران من (همایون شجریان) «موسیقی ایرانی»<br/><br/>۳ - در جنگل (گروه آدمک) «موسیقی کودکانه»<br/><br/>۴ - به من فرار کن (محمدرضا علیمردانی) «موسیقی پاپ»<br/><br/>۵- امشب کنار غزل های... (همایون شجریان) «موسیقی ایرانی»</p>
      <p>۶ - در مزرعه (گروه آدمک) «موسیقی کودکانه»</p>
      <p>۷ - یه سر و دو گوش (نجا خبازیان) «موسیقی نواحی - کودکانه»<br/><br/>۸ - ابرهیم (محسن چاوشی) «موسیقی پاپ»<br/><br/>۹ - دریا کجاست (گروه چارتار) «موسیقی تلفیقی»<br/><br/>۱۰ - حالا که میروی (محمد معتمدی) «موسیقی ایرانی»<br/><br/>۱۱ - شهر دیوانه (احسان خواجه امیری) «موسیقی پاپ»<br/><br/>۱۲ - محمد رسول الله (پیام عزیزی) «آلبوم چند زبانه»</p>
      <p>
        <b>5 - امشب کنار غزل های... (همایون شجریان) «موسیقی ایرانی»</b>
      </p>
      <figure>
        <img src="https://snn.ir/files/fa/news/1398/9/2/846563_883.jpg"/>
      </figure>
      <p>یکی از همکاری های همایون شجریان با فردین خلعتبری در مقام آهنگساز آلبوم «امشب کنار غزل های ..» است که ترانه ها آن را زنده یاد افشین یداللهی سروه است، این آۀبوم در مقایسه با سایر آثار شجریان توفیق و درخشش چندانی نداشته است اما باز با این حال توانسته پنجمین آلبوم پرفروش موسیقی در یک ماه گذشته باشد.</p>
      <p>این آلبوم در دو لوح فشرده شامل ۱۶ قطعه موسیقی با صدای همایون شجریان است. آلبوم در استودیو صبا از سال ۱۳۹۰ تا ۱۳۹۵ ضبط گردیده و در آبان ۱۳۹۶ توسط آوای باربد و هنر اول پخش شد. این آلبوم در روز اول انتشار خود بیشترین میزان فروش و دانلود قانونی در سال ۱۳۹۶ را در وبسایت بیپ تونز از آن خود کرد.<br/><br/>فهرست آهنگ‌ها<br/>هجوم خاطره<br/>پل خواب <br/>تار موی پریشان <br/>سکوت بین دو حرف این گل شب بو<br/>زیر سقف خیال <br/>تاکر <br/>اقرار پشت اقرار <br/>بید <br/>آغوش خالی</p>
      <p>قرار <br/>با تو غزل به سادگی حرف می‌شود</p>
      <p>پیچ بن<br/>بانو <br/>امشب کنار غزل‌های من بخواب <br/>آخرین شعاع آفتاب زمستانی <br/>حوا</p>
      <p>۶ - در مزرعه (گروه آدمک) «موسیقی کودکانه»</p>
      <p>«در مزرعه» به عنوان ششمین آلبوم پرفروش موسیقی در ماه گذشته، دومین آلبوم پرفروش گروه «آدمک» در ماه گذشته است، «در مزرعه» آلبوم جدید گروه آدمک است. پیش از این آلبوم «<a href="https://beeptunes.com/album/64524521/%D9%86%D9%85%DA%A9-%D8%A8%D8%A7-%DA%A9%D9%84%D8%A7%D9%85">نمک</a>» در دو نسخه <a href="https://beeptunes.com/album/64524521/%D9%86%D9%85%DA%A9-%D8%A8%D8%A7-%DA%A9%D9%84%D8%A7%D9%85">باکلام</a> و <a href="https://beeptunes.com/album/64524526/%D9%86%D9%85%DA%A9-%D8%A8%D8%AF%D9%88%D9%86-%DA%A9%D9%84%D8%A7%D9%85">بی‌کلام</a> از این گروه منتشر شده‌ بود.</p>
      <p>موسیقی مزرعه برای کودکان است و همانطور که از اسمش پیداست راجع به حیوانات مزرعه است. فضای کلی اثر آرامش بخش است. سازهای اُرف، سازهای ضربی و فلوت ریکوردر بیشترین استفاده را در آهنگ‌ها داشته‌اند.</p>
      <p>بخش دوم اثر شامل تمام آهنگ‌های بخش اول به صورت بی‌کلام است. نسخه بدون کلام هر ترانه به منظور هم‌خوانی یا ساخت حرکت-بازی به صورت فردی یا گروهی آورده شده است. در قطعات بی‌کلام ملودی توسط فلوت ریکوردر نواخته شده و جلوه‌های صوتی نیز حذف شده تا کودکان و مربیان بتوانند حرکت-بازی یا شعرهای ساخته خود را با هر موضوعی بر روی موسیقی قرار دهند.</p>
      <p>خوانندگی آثار توسط <a href="https://beeptunes.com/artist/10223858/%D9%85%D8%A7%DA%A9%D8%A7%D9%86-%D8%A7%D8%B4%DA%AF%D9%88%D8%A7%D8%B1%DB%8C">ماکان اشگواری</a> و <a href="https://beeptunes.com/artist/65202842/%D8%B4%D9%87%D8%B1%D8%B2%D8%A7%D8%AF-%D8%A8%D9%87%D8%B4%D8%AA%DB%8C%D8%A7%D9%86">شهرزاد بهشتیان</a> انجام شده. فلوت ریکوردر را <a href="https://beeptunes.com/artist/3403335/%D9%81%D8%B1%D9%87%D9%88%D8%AF-%D8%A8%DB%8C%DA%AF%D9%84%D8%B1%D8%A8%DB%8C%DA%AF%DB%8C">فرهود بیگلربیگی</a> نوازندگی کرده و تنظیم قطعات و اجرای سایر سازها بر عهده داشته است.</p>
      <p>۷ - یه سر و دو گوش (نجا خبازیان) «موسیقی نواحی - کودکانه»</p>
      <p>اما هفتمین آلبوم پرفروش موسیقی کشور یک آلبوم موسیقی نواحی با حال  وهوای کودکانه است ، <a href="https://beeptunes.com/album/522357127/%DB%8C%D9%87-%D8%B3%D8%B1-%D9%88-%D8%AF%D9%88-%DA%AF%D9%88%D8%B4"> آلبوم یه سر و دو گوش</a> از <a href="https://beeptunes.com/artist/522356967/%D9%86%D8%AC%D9%88%D8%A7-%D8%AE%D8%A8%D8%A7%D8%B2%DB%8C%D8%A7%D9%86">نجوا خبازیان</a> منتشر شده. این آلبوم در ژانر موسیقی کودک دسته‌بندی می‌شود؛ اما مخاطبانش فراتر از گروه سنی کودک و نوجوان است و برای بزرگسال هم میتواند جذاب و لذت بخش باشد. آهنگسازی و ترانه‌های کار با <a href="https://beeptunes.com/artist/522356967/%D9%86%D8%AC%D9%88%D8%A7-%D8%AE%D8%A8%D8%A7%D8%B2%DB%8C%D8%A7%D9%86">نجوا خبازیان</a> بوده است. حبیب بدیری در خواندن ترانه‌ها صدای نجوا خبازیان را همراهی کرده است. نوازندگان <a href="https://beeptunes.com/album/522357127/%DB%8C%D9%87-%D8%B3%D8%B1-%D9%88-%D8%AF%D9%88-%DA%AF%D9%88%D8%B4">یه سر و دو گوش</a> همگی از هنرمندان خوب کشورمان و بعضا از اعضای گروه‌های خوبی مثل <a href="https://beeptunes.com/artist/3404731/%DA%AF%D8%B1%D9%88%D9%87-%D9%BE%D8%A7%D9%84%D8%AA">پالت</a> و <a href="https://beeptunes.com/artist/10959365/%DA%AF%D8%B1%D9%88%D9%87-%D8%A8%D9%85%D8%B1%D8%A7%D9%86%DB%8C">بمرانی</a> بوده‌اند. مانی مزکا، سردار سرمست، شقایق صادقیان، آیدین شفایی، مهرداد نجفیان، کاوه صالحی و فرهاد اسدی نوازندگان یه سر و دو گوش بوده‌اند. یه سر و دو گوش هدیه‌ای ارزشمند به کودکان سرزمینمان است؛ با دانلود قانونی و پیشنهاد دانلود آن، به هنر و فرهنگ کشورمان کمک کنیم. </p>
      <p>9 - ابراهیم (محسن چاوشی) «موسیقی پاپ»</p>
      <figure>
        <img src="https://snn.ir/files/fa/news/1398/9/2/846366_925.jpg"/>
      </figure>
      <p>اما شاید مهم ترین و در عین حال جالب ترین نکته در خصوص آلبوم جدید محسن چاوشی آن است که این اثر در یک ماه گذشته نهمین آلبوم پرفروش موسیقی در کشور بود، اثری که تا چندین ماه پیش در صدر پرفروش های آلبوم موسیقی بوده است امادر یک ماه گذشته با افت فاحشی روبرو شده است.</p>
      <p>ابراهیم نام نهمین آلبوم استودیویی محسن چاوشی است که با ترانه‌های حسین صفا و نیز تنظیم‌های محسن چاوشی، فرشاد حسامی و شهاب اکبری و با نوازندگی عادل روحنواز و میثم مروستی و توحید نوری، ۱۱ شهریور ۹۷ منتشر شد و پرفروش‌ترین آلبوم موسیقی همان سال شد.</p>
      <p>تعداد قطعات آلبوم در ابتدا ۸ قطعه و پس از دریافت مجوز ارشاد به ۶ قطعه کاهش یافت؛ ۲ قطعه از این آلبوم در داخل ایران فقط به صورت مجازی و از سامانه ۷۸۰، بیپ تیونز و در نسخه فیزیکیِ خارج از کشور آلبوم منتشر شد.</p>
      <p>محسن چاوشی در این آلبوم فضاهای جدیدی را تجربه کرده‌است. ابراهیم از نظر فضای هنری متفاوت با آلبوم‌های گذشته چاوشی می‌باشد.</p>
    </article>
  </body>
</html>