<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/v-sashch-razkrikha-plana-za-borba-sreshchu-ruskata-sistema-za-pvo_news710964.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-23T12:12:00+00:00"/>
    <meta property="og:title" content="В САЩ разкриха плана за борба срещу руската система за ПВО"/>
    <meta property="og:description" content="Това е нова структура, отговаряща освен за авиацията, още и за глобалното разузнаване, радио-електронната война, кибернетичната и информационната борба"/>
  </head>
  <body>
    <article>
      <h1>В САЩ разкриха плана за борба срещу руската система за ПВО</h1>
      <h2>Това е нова структура, отговаряща освен за авиацията, още и за глобалното разузнаване, радио-електронната война, кибернетичната и информационната борба</h2>
      <address>
        <time datetime="2019-11-23T12:12:00+00:00">23 Nov 2019, 12:12</time>
      </address>
      <p>https://blitz.bg/svyat/v-sashch-razkrikha-plana-za-borba-sreshchu-ruskata-sistema-za-pvo_news710964.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574503794-plll.jpg"/>
      </figure>
      <p>
        <b>Началник щабът на военновъздушните сили на САЩ генерал Дейвид Голдфайн заяви, че 16-ото подразделение на ВВС, сформирано през октомври, ще създаде "ненадминати" възможности за командирите.</b>
      </p>
      <p>Това е нова структура, отговаряща освен за авиацията, още и за глобалното разузнаване, радио-електронната война, кибернетичната и информационната борба, пише "Поглед инфо".</p>
      <p>Преди за всички тези области отговаряха отделни служби, което според военните “забавя операциите срещу такива сериозни сили като Русия и Китай".</p>
      <p>За да разберете какви са предимствата на новата единица, трябва да се разгледа типичната задача за ВВС на САЩ: как да се победят руските интегрирани системи за ПВО.</p>
      <p>Така 70-ото крило на ISR (наблюдение и разузнаване), което заедно с киберекипа и Агенцията за национална сигурност събира глобални данни във въздуха, космоса и киберпространството, ще разбере как си взаимодействат руските отбранителни системи и къде се намират.<br/><br/>Това ще позволи да се идентифицират "дупките" в пространството за противовъздушна отбрана, от които биха могли да се използват самолетите.</p>
      <p>363-тото крило на ISR отговаря за събирането и анализа на данни от разнообразни източници. Този екип ще научи как работят руските системи за ПВО и дали те могат да навредят на приятелските сили.</p>
      <p>Деветата разузнавателна бригада, специализирана във въздушната разузнавателна дейност, по-специално с помощта на шпионски самолети У-2 ще разработи нов набор от електронно военно оборудване.</p>
      <p>А 55-тото крило ще стане основно по отношение на тактически бой и предаване на данни за местоположението на ПВО за нанасяне на удари.</p>
      <p>Според замисъла на генерал Голдфейн, 16-та въздушна армия трябва да бъде първа в ерата на информационната война.</p>
      <p>Една от най-важните ѝ задачи е предотвратяването на потенциални конфликти чрез разсекретяване на данни за това къде противникът увеличава присъствието на войските си.</p>
      <p>"Готови сме да се бием, ако ни призоват, но предпочитаме да не се бием. Ако има начин за деескалация, разбира се", подчерта генералът.</p>
      <p>Превод: В.Сергеев</p>
    </article>
  </body>
</html>