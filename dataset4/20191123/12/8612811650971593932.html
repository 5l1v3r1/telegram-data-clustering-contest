<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/himachal/news/solid-waste-management-treatment-plant-moved-263089"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-23T12:24:02+00:00"/>
    <meta property="og:title" content="सोलिड वेस्ट मैनेजमैंट ट्रीटमैंट प्लांट हो स्थानांतरित"/>
    <meta property="og:description" content="हमीरपुर: जिला मुख्यालय के अंतर्गत गांव दगनेड़ी के ग्रामीणों का एक प्रतिनिधिमंडल शुक्रवार को जिला उपायुक्त के माध्यम से प्रधानमंत्री नरेंद्र मोदी को ज्ञापन प्रेषित किया जिसमें सोलिड वेस्ट मैनेजमेंट ट्रीटमैंट प्लांट को स्थानांतरित करवाने के बारे में अवगत कराया। उन्होंने बताया कि यहां तो सोलिड वेस्ट ट्रीटमेंट प्लांट बना है उससे बहुत ज्यादा प्रदूषण हो रहा है। लगभग 5 दिन से लगातार आग लगी है जिसकी वजह से पूरे गांव में धुएं का बवंडर फैला हुआ है जिससे बच्चे व बुजुर्ग बीमार हो रहे हैं। उक्त प्लांट को हमारी चरागाह में बनाया गया है। "/>
  </head>
  <body>
    <article>
      <h1>सोलिड वेस्ट मैनेजमैंट ट्रीटमैंट प्लांट हो स्थानांतरित</h1>
      <address><time datetime="2019-11-23T12:24:02+00:00">23 Nov 2019, 12:24</time> by <a rel="author">bhavnajoshi</a></address>
      <p>हमीरपुर: जिला मुख्यालय के अंतर्गत गांव दगनेड़ी के ग्रामीणों का एक प्रतिनिधिमंडल शुक्रवार को जिला उपायुक्त के माध्यम से प्रधानमंत्री नरेंद्र मोदी को ज्ञापन प्रेषित किया जिसमें सोलिड वेस्ट मैनेजमेंट ट्रीटमैंट प्लांट को स्थानांतरित करवाने के बारे में अवगत कराया। उन्होंने बताया कि यहां तो सोलिड वेस्ट ट्रीटमेंट प्लांट बना है उससे बहुत ज्यादा प्रदूषण हो रहा है। लगभग 5 दिन से लगातार आग लगी है जिसकी वजह से पूरे गांव में धुएं का बवंडर फैला हुआ है जिससे बच्चे व बुजुर्ग बीमार हो रहे हैं। उक्त प्लांट को हमारी चरागाह में बनाया गया है। </p>
      <p>कूड़ा-कर्कट खुले में फैंकने से मक्खियां, कौएं, चील, बंदर व कुत्ते काफी तादाद में हो गए हैं। ये पालतु पशुओं के पानी को खराब कर रहे हैं और कुत्ते भी लोगों को काट रहे हैं। बीमारी फैलने के कारण 10 से 12 भैंसे व गायें मर चुकी हैं, हम घास के लिए इसी चरागाह पर निर्भर हैं। ट्रीटमेंट प्लांट के नीचे एक खड्ड है, सारा कूड़ा उसी में जाता है, जोकि कुनाह खड्ड के माध्यम से ब्यास में मिलता है। यहां कई पेयजल योजनाएं भी हैं जिस कारण प्रदूषित पानी मिलता है। इस संबंध में पहले कई बार जिला उपायुक्त, नगर परिषद व पंचायत प्रधान को लिखित रूप में सूचित किया है। उन्होंने आग्रह किया कि उक्त प्लांट को यहां से स्थानांतरित करके अन्य स्थान पर लगवाया जाए। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Solid waste management treatment plant moved</p>
    </article>
  </body>
</html>