<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902067.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-23T12:53:00+00:00"/>
    <meta property="og:title" content="نقد بيانيه اصلاح‌طلبان بدخيم /باز زخم از نابرادر خورده‌ا يم"/>
    <meta property="og:description" content=" قبلا گفته بودم اصلاح‌طلبان را دو جماعت تشكيل مي دهند:"/>
  </head>
  <body>
    <article>
      <h1>نقد بيانيه اصلاح‌طلبان بدخيم /باز زخم از نابرادر خورده‌ا يم</h1>
      <address>
        <time datetime="2019-11-23T12:53:00+00:00">23 Nov 2019, 12:53</time>
      </address>
      <p> قبلا گفته بودم اصلاح‌طلبان را دو جماعت تشكيل مي دهند:</p>
      <p>1-اصلاح‌طلبان بدخيم<br/>2-اصلاح‌طلبان خوش خيم</p>
      <p>اصلاح‌طلبان خوش خيم با مردم، نظام، قانون اساسي و رأي مردم سازگارند. دامن آنها به آشوب و فتنه انگيزي و قشون كشي خياباني آلوده نيست.</p>
      <p>آنها دغدغه حل مشكلات كشور را دارند و به ولايت فقيه معتقدند و ولايت كفار، منافقين و مشركين را پذيرا نيستند. اما اصلاح‌طلبان بدخيم سردر آخور دشمن دارند و ولايت جرج سوروس را به ولايت فقيه ترجيح مي دهند. مطالبات شرورانه و شريرانه دارند و هيچ‌گاه دلشان با نظام و امام و مردم صاف نبوده است.</p>
      <p>همانها كه شهيد اسدالله لاجوردي از آنان به عنوان منافقين جديد ياد مي كند. همين جماعت در ايام فتنه 88 به پارلمان اروپا و كنگره آمريكا رفتند و خواستار تشديد تحريم ها شدند. اخيرا بيانيه اي با امضاي 77 نفر از همين اصلاح طلبان بدخيم صادر شده كه همزباني خود را با پمپئو و بيانيه كاخ سفيد بي محابا اعلام كرده اند که چند نكته در اين بيانيه قابل تأمل است:</p>
      <p>1-در اين بيانيه از اشرار و كساني كه به اموال عمومي و مردم آسيب زده اند و حتي به مساجد هم رحم نكرده و قرآن سوزي راه انداختند با عبارت «مردم» و «آسيب ديدگان اعتراضات» ياد شده است. آيا واقعا كساني كه در دو سه روز اول هفته گذشته دست به آشوب و فتنه گري زدند، مردم بودند؟حداقل در 7 استان و شهرهاي آن هيچ آشوب و اعتراضي ديده نشد. نه بانكي آتش‌زده شد و نه پمپ بنزيني آسيب ديد و نه به مسجد و محراب حمله شد و نه ... آيا در اين استان‌ها و شهرها بنزين گران نشده بود، آيا در اين استان‌ها مردم به گراني بنزين معترض نبودند، چرا هيچ اتفاق شرورانه در اين شهرها رخ نداد. آيا درك مردم از گراني و تورم و.... در اين شهرها از ديگر شهرهاي دچار آشوب پايين تر بود. اين سؤالي است كه امضا‌كنندگان بيانيه يا نمي توانند به آن پاسخ دهند و يا از پاسخ به آن فرار مي كنند! </p>
      <p>2- در اين حوادث شماري از هموطنان ما توسط همين اشرار شهيد شدند و شماري از نيروهاي انتظامي و حافظان امنيت مردم با قمه و گلوله سلاخي شدند، در اين بيانيه هيچ يادي از آنها نشده است! در عوض نوشته شده: «شليك بي محاباي تفنگي كه از محل بيت المال براي دفاع از مردم فراهم شده به سوي شهروندان عادي و غيرمسلح كه به خيابان‌ها آمده بودند جنايتي است كه نبايد در تعقيب عاملان و آمران آن تعلل كنند»</p>
      <p>كدام شليك، كدام مردم، كدام شهروند عادي و غيرمسلح و... آنها از چه سخن مي گويند. از دستگيرشدگان آشوب‌ها مقادير زيادي سلاح، وسايل ارتباطي پيچيده، بمب هاي آتش‌زا و وسايل پيچيده جاسوسي و ... گرفته‌اند! اين‌ها آيا از نظر امضاكنندگان بيانيه، مردم هستند؟! و حافظان امنيت مردم كه براي كنترل اوضاع از جان مايه گذاشتند و نگذاشتند آسيب هاي وارده بيشتر شود، متهم اصلي آشوب‌ها معرفي شوند؟!</p>
      <p>بالاخره در اين فتنه و آشوب امضاكنندگان بيانيه بگويند طرف آمريكا و رژيم صهيونيستي و سرويس‌هاي امنيتي آنها و نيز منافقين و سلطنت طلب‌ها و ... هستند يا طرف مردم!</p>
      <p>خشونت‌هاي اعمال شده از سوي اشرار بوده است. حافظان امنيت و مردمي كه با نيروهاي انتظامي در خاموش كردن آتش فتنه همكاري كردند در برابر خشونت سازمان يافته ايستادند. اگر اينهايي كه آشوب كردند مردم معترض بودند چرا ظرف دو روز كه ليدرهاي آشوب را گرفتند و ارتباطات آنها را از طريق قطع اينترنت قطع كردند، فتنه خاموش شد.</p>
      <p>مسدود شدن برخي از شاهراه‌ها و مبادي ورودي و خروجي شهرها براساس دستگيري‌ها، مربوط به چند عضو فرقه منحله كومله و ديگر گروه‌هاي محارب بوده كه با دستگيري‌هايي در اين سطح مشكل خيلي سريع حل شد. </p>
      <p>آيا گروه‌هاي محارب جزء مردم هستند و امضا‌كنندگان بيانيه براي آنها حق اعتراض و حتي حق شليك به سوي مردم و حافظان امنيت قائل هستند؟ آيا از نظر امضا كنندگان، مردم و حافظان امنيت حتي اجازه دفاع از خودشان را هم ندارند؟ و اگر دفاع كردند دستگاه قضا نبايد در تعقيب آنها تعلل كند! اين جماعت از كدام دستگاه قضا و از چه مملكتي سخن مي گويند؟</p>
      <p>در بيانيه تأكيد شده است؛« ايستادن در برابر مردم عاصي، پذيرفتني نيست.»</p>
      <p>آنها از كدام مردم عاصي ياد مي كنند. آيا همين مردمي كه 60 ميليون نفر از آنها در مرحله اول و دوم و سوم اين طرح، منابع حاصل از عوايد گران شدن بنزين به حساب آنها واريز شده، مي‌آيند بانك و پمپ بنزين و مسجد و قرآن آتش بزنند و هزينه همين آتش سوزي را از جيب خود پرداخت كنند يا اين فجايع و جنايت ها مال همان هايي است كه بيانيه نويسان شرورانه از آنها دفاع مي كنند!</p>
      <p>اين مردم عاصي كه در بيانيه از آن ياد شده چه كساني هستند؟ همانها كه با تفنگ، دوربين هاي كنترل ترافيك را مي زدند تا شناخته نشوند. مردم عاصي مگر قرآن و مسجد آتش مي زنند؟ اگر آشوب طلبان مردم بودند، پس نام ميليون‌ها نفر از مردمي كه در مراكز استان‌ها و شهرها در اين چند روز اخير به خيابان‌ها آمدند و آشوبگران و فتنه گران را محكوم كردند چه مي‌توان گذاشت؟</p>
      <p>3- در بيانيه آمده است؛ «مسئولان به خواست مردم احترام بگذارند و با عادي سازي  روابط خارجي بساط تحريم ها را جمع كنند»آيا خواست مردم عادي سازي روابط خارجي است! جمهوري اسلامي ايران با همه كشورهاي جهان روابط عادي دارد فقط با دو كشور رابطه ندارد. يكي آمريكاست كه كاخ سفيد از زمان اشغال لانه جاسوسي روابط را با تهران قطع كرد و ديگري هم رژيم صهيونيستي است كه مشروعيت ندارد. نظر امضا‌كنندگان چيست؟ آمريكايي‌ها رابطه خود را با ملت ايران خصمانه اعلام كرده اند حتي پس از 6 سال مذاكره و امضاي برجام نه تنها تحريم ها را بر نداشتند بلكه بر آن افزودند، آيا مي‌شود رابطه عادي داشت؟ با رژيم كودك‌كش صهيونيستي هم هيچ عاقلي جز خائنان به ملت و سلطنت‌طلبان و منافقين، معتقد نيستند رابطه اي ممكن باشد. فقط بايد به دوران پهلوي برگشت تا اين كار ممكن شود مگر امضاكنندگان طرفدار شاه و سلطنت‌طلبان هستند؟ اگر هستند چرا صادقانه به مردم نمي گويند تا مردم تكليف خود را با آنها مشخص كنند؟!</p>
      <p>4- از قرار اطلاع اين بيانيه را كسي نوشته است كه خود و همسرش در فتنه 78 و 88 با يك واسطه به جرج سوروس متصل بوده اين حقيقت را كيان تاج بخش در جريان محاكمات سال 88 صادقانه گفت، برخي از عناصري كه بيانيه را امضا‌كردند از ستارگان خبري راديو BBC هستند و در فتنه 88 نقش داشتند كه به خارج فرار كردند. اما بقيه امضاكنندگان، كارنامه سياسي شان به سياهي اين افراد نيست. آنها چرا آن را امضا كردند؟ لازم بود قبل از امضا حداقل آن را مي‌خواندند كه بتوانند پاسخگوي اعتراضات بحق مردم باشند. آنها نبايد با بيانيه كاخ سفيد و پمپئو وزير روسياه خارجه آمريكا همصدايي و همزباني مي‌كردند!</p>
      <p>روايت دكتر ميثم مطيعي چهارشنبه گذشته در قم، حرم مطهر حضرت معصومه (س) از فتنه اخير جان كلام و كلام جان را در اين وادي از باب روشنگري بيان كرد. بخش‌هايي از اين روايت را بدنيست با هم زمزمه كنيم.</p>
      <p>ميهن من! باز زخم از نابرادر خورده‌اي <br/>گرم جنگ روبه رو، از پشت خنجر خورده‌اي <br/>خاك ميهن! باز هم جسم شهيدي سهم توست<br/>شرحه شرحه پيكر سرو رشيدي سهم توست<br/>كفر و ظلمت باز از صورت نقاب انداخته <br/>جاهليت شعله بر جان كتاب انداخته <br/>در كمين بودند گرگان، فتنه در سرداشتند<br/>خواب‌هايي ديده بودند و سر شر داشتند<br/>صبح يك‌شنبه كلامي روي آتش آب ريخت<br/>فتنه را ديدم كه حيران و هراسان مي گريخت <br/>تا صف مردم از اين آشفتگي‌ها دور شد<br/>اغتشاش كور برجا ماند و فتنه كور شد<br/>با چراغ لاله اينك ره ما روشن است<br/>راهيان صبح مي دانند فردا روشن است</p>
      <p>منبع: رسالت</p>
    </article>
  </body>
</html>