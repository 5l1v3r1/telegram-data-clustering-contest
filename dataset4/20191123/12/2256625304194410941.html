<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159188_1059.html"/>
    <meta property="og:site_name" content="Novsport"/>
    <meta property="article:published_time" content="2019-11-23T12:46:00+00:00"/>
    <meta property="og:title" content="Илиев: Съдбата ни върна това, което ни взе предишните мачове"/>
    <meta property="og:description" content="Треньорът на Черно море остана доволен от взетите три точки срещу Славия"/>
  </head>
  <body>
    <article>
      <h1>Илиев: Съдбата ни върна това, което ни взе предишните мачове</h1>
      <address>
        <time datetime="2019-11-23T12:46:00+00:00">23 Nov 2019, 12:46</time>
      </address>
      <p> Наставникът на Черно море Илиан Илиев остана доволен от драматичната победа на своя тим над Славия в София. <br/><br/>Исмаил Иса осигури успех за варненци със страхотен гол в добавеното време на срещата.<br/><br/>Ето какво каза Илиев след мача на стадион „Славия” в Овча купел:<br/><br/>„Трудно дойде тази победа. В предишните мачове показахме добра игра, но загубихме. Днес съдбата ни го върна с този гол в последната минута. Имахме много ситуации за гол, но нямахме късмет, за да реализираме. <br/><br/>Имахме три или четири положения още през първото полувреме. Направихме такива и до изгонването на техния футболист, но след това се успокоихме и добре, че тази ситуация влезе в последния момент. Пак казвам, че съдбата ни върна това, което загубихме в предишните мачове”.</p>
    </article>
  </body>
</html>