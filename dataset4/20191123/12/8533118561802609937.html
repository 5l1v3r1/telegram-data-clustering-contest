<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.4actionsport.it/buggerru-surf-trophy-primo-allerta-di-gara/"/>
    <meta property="og:site_name" content="4ActionSport"/>
    <meta property="article:published_time" content="2019-11-23T12:47:34+00:00"/>
    <meta property="og:title" content="Buggerru Surf Trophy, primo allerta di gara"/>
    <meta property="og:description" content="Semaforo giallo per la finale del campionato italiano junior. Chiuse le iscrizioni con cinquanta atleti"/>
  </head>
  <body>
    <article>
      <h1>Buggerru Surf Trophy, primo allerta di gara</h1>
      <h2>Semaforo giallo per la finale del campionato italiano junior. Chiuse le iscrizioni con cinquanta atleti</h2>
      <address><time datetime="2019-11-23T12:47:34+00:00">23 Nov 2019, 12:47</time> by <a rel="author" href="http://www.4actionsport.it/author/redazione4surf/" target="_blank">Redazione 4Surf</a></address>
      <p>
        <b>BUGGERRU, 23 NOVEMBRE 2019 – Arriva il primo allerta di gara per il Buggerru Surf Trophy, la tappa finale del campionato italiano juniores della federazione italiana Fisw Surfing. Una mareggiata da maestrale è stata avvistata dagli esperti meteo: il semaforo è giallo per i giorni giovedì 28 e venerdì 29 novembre.</b>
      </p>
      <p>Il libeccio autunnale finora ha dato poco spazio al maestrale, ma il vento da nord-ovest potrebbe comunque affacciarsi presto sulle spiagge della città mineraria di Buggerru, pronta ad ospitare l’evento finale del campionato italiano di surf dedicato alle categorie under 18, under 16, under 14 e under 12. Per la gara, organizzata dall’associazione sportiva BlackWave in collaborazione con il Buggerru Surf Club e con il patrocinio del Comune di Buggerru, si accende quindi l’allerta per la prossima settimana. Il semaforo giallo è stato chiamato per <b>giovedì 28 e venerdì 29 novembre</b>. Sarà come sempre il meteo a indicare se la swell prenderà forza, garantendo magari una finestra anche per il week end. Il contest si svolgerà su due giornate e la chiamata ufficiale, che sarà eventualmente confermata nei prossimi giorni, sarà diramata con un preavviso di almeno 48 ore.</p>
      <figure>
        <img src="http://www.4actionsport.it/wp-content/uploads/2019/11/Locandina-4surf-gara-sardegna-BUGGERRU-SURF-TROPHY.jpg"/>
      </figure>
      <p><i>«Vogliamo attendere il passaggio di queste lunghe mareggiate dai quadranti meridionali che non assicurano la giusta qualità dell’onda del porto</i> – spiega il contest director <b>Nicola Bresciani</b> –<i> ora però il quadro meteorologico sembra in evoluzione e la prossima settimana è attesa una rotazione dei venti a favore del maestrale: sono le mareggiate da nord ovest a produrre i frangenti più belli e consistenti e vogliamo che la gara venga svolta con le migliori condizioni possibili per permettere ai numerosi partecipanti di esprimere al meglio il loro surf».</i></p>
      <p>Il <b>Buggerru Surf Trophy</b>, oltre ad essere l’evento conclusivo del campionato federale svolto su quattro tappe, sarà anche il momento per le premiazioni e la proclamazione di tutti i nuovi campioni. Il waiting period, il periodo di attesa per individuare l’arrivo della perturbazione, è iniziato ufficialmente il sette novembre e si concluderà il sette dicembre, con la possibilità di un’estensione. Le iscrizioni si sono chiuse qualche settimana fa e hanno sancito l’adesione di circa cinquanta atleti. Per maggiori informazioni sul contest è attivo il canale mail all’indirizzo <a href="mailto:info@blackwave.it"><i><b>info@blackwave.it</b></i></a>.</p>
      <p>Il Buggerru Surf Trophy è supportato dal Comune di Buggerru, STEUTE Italia, Hotel 904, Pizzeria Ristorante La Privilegiata, SoulWave, Casa di Chia, Gastronomia Cottu e Pappau, Buggerru Green Tourism, Buggerru Surf School, DidoBeach, Mytho, B&amp;B Mille Soli, Galleria 13 Food and Bar, Mormora Tours, Ristorante San Nicolò, Bar Fratelli.</p>
      <figure>
        <img src="http://www.4actionsport.it/wp-content/uploads/2019/11/Surfisti-al-porto-di-Buggerru.jpg"/>
      </figure>
      <p>
        <b>Informazioni utili</b>
      </p>
      <p>Per informazioni su alloggi e sistemazioni è possibile o contattare i partner dell’evento:</p>
      <p><i><b>Hotel 904</b></i> / mail: <a href="mailto:hotel904buggerru@gmail.com"><i>hotel904buggerru@gmail.com</i></a> / telefono: 340 9717639</p>
      <p><i><b>Buggerru Green Tourism</b></i> / mail: <a href="mailto:turismobuggerru@gmail.com"><i>turismobuggerru@gmail.com</i></a> / telefono: 347 1294855</p>
      <p><i><b>Casa di Chia</b></i> / mail: <a href="mailto:casadichiabuggerru@gmail.com"><i>casadichiabuggerru@gmail.com</i></a> / telefono: 340 9493633</p>
      <p><i><b>B&amp;B Mille Soli</b></i> / mail: <a href="mailto:millesolibuggerru@gmail.com"><i>millesolibuggerru@gmail.com</i></a> / telefono: 342 0501530</p>
      <p> </p>
      <figure>
        <img src="http://www.4actionsport.it/wp-content/uploads/2019/11/Porto-di-Buggerru-mare-surf.jpg"/>
      </figure>
      <figure>
        <img src="http://www.4actionsport.it/wp-content/uploads/2019/11/Surfista-a-Buggerru-cardinali-giovanni.jpg"/>
      </figure>
      <p>  </p>
      <figure>
        <img src="http://www.4actionsport.it/wp-content/uploads/2019/11/Panoramican-Buggerru-mare.jpg"/>
      </figure>
    </article>
  </body>
</html>