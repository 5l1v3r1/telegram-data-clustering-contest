<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204821-rejting-najdorozhchih-brendiv-ukrayini-morshinska-koshtue-550-mln-a-nova-poshta-310-mln"/>
    <meta property="og:site_name" content="Mind UA"/>
    <meta property="article:published_time" content="2019-11-23T12:10:00+00:00"/>
    <meta property="og:title" content="Рейтинг найдорожчих брендів України: «Моршинська» коштує $ 550 млн, а «Нова пошта» – $ 310 млн"/>
    <meta property="og:description" content="Оприлюднено топ-100 найдорожчих українських брендів"/>
  </head>
  <body>
    <article>
      <h1>Рейтинг найдорожчих брендів України: «Моршинська» коштує $ 550 млн, а «Нова пошта» – $ 310 млн</h1>
      <h2>Оприлюднено топ-100 найдорожчих українських брендів</h2>
      <address>
        <time datetime="2019-11-23T12:10:00+00:00">23 Nov 2019, 12:10</time>
      </address>
      <p>У 13-ому щорічному рейтингу найдорожчих брендів України традиційно лідирують «Моршинська», «Нова пошта» та «Rozetka». Вперше до списку потрапили ІТ-компанії. Рейтинг підготувала компанія MPP Consulting.</p>
      <p>Про це <a href="https://ua.news/ua/opublykovan-spysok-100-samyh-dorogyh-brendov-ukrayny/">повідомляє ua.news.</a><br/>Три перших позиції рейтингу за рік не змінилися: «Моршинська» ($ 550 млн), «Нова Пошта» ($ 310 млн) та «Rozetka» ($ 302 млн).</p>
      <p>Далі йдуть: Приватбанк ($ 299 млн), Roshen ($ 276 млн), Sandora ($ 252 млн), «Хортиця» ($ 215млн), «Наша ряба» ($ 1899 млн), «АТБ» ($ 168 млн).<br/>Закриває десятку лідерів «Хлібний Дар»  вартістю $ 189 млн.</p>
      <p>За даними рейтингу, найкращу динаміку в порівнянні з 2018 роком продемонстрували компанії  Roshen – 34%, «Яготинське»  – 36, 9% та «Тульчинка» – 50,4%, «Шостка» – 55,8%, «Бердичівське» – 60,9%, «Дарниця» – 62,5%, «Щедро» – 77%, «Ощадбанк» – 161, 5%.</p>
      <p>Натомість Nemiroff (-34,7%), Medoff (-34,2%), «Львівське» (-35,9%), «Оболонь» (-25,2%), Gala (-25,6%), «Світоч» (-30,7%), «Мороша» (-26,5%), «Волошкове поле» (-34,4%), «Велика кишеня» (-41,2%), найбільше втратили позиції у рейтингу в порівнянні з минулим роком.</p>
      <p>У рейтингу вітчизняних брендів цього року почали з’являтися українські IT-стартапи: Grammarly, якого раніше не було у списку, з першого разу опинився на 12 позиції, а стартап PetCube потрапив на 51 місце.</p>
      <p>Автори рейтингу зазначають, що заявлена у рейтингу вартість багатьох брендів є і, можливо, назавжди залишиться потенційною, оскільки такі бренди ніколи не будуть змінювати власників, а значить не буде факту їх продажу, за яким можна було б зробити висновок про їх фактичну ринкову вартість.</p>
      <p>Втім, незважаючи на рідкість продажу брендів, точність методики оцінки потенційної вартості не раз підтверджувалася фактичними угодами з продажу брендів. Суми контрактів з передачі прав на такі бренди лише трохи відрізнялися від оцінки їх потенційної ринкової вартості, зазначеної раніше в рейтингу ТОП-100 – наголошують у</p>
      <p>Сумарна вартість усіх ста брендів перевищує $6,2 млрд,  що у 1,5 раза менше, ніж статки найбагатшого українця Ріната Ахметова. Його статки оцінюються в $9,63 млрд.</p>
      <p>Як писав Mind,<a href="https://mind.ua/news/20203993-top-100-najbagatshih-ukrayinciv-za-versieyu-novoe-vremya-zbidnili-majzhe-na-3-mlrd"> рейтинг 100 найбагатших українців </a>у 2019 році очолили Рінат Ахметов, Віктор Пінчук і Вадим Новинський.</p>
      <related>
        <h4>Також читайте</h4>
        <a href="https://mind.ua/news/20204852-pravlinnya-privatbanku-timchasovo-ocholit-finansova-direktorka-ganna-samarina"/>
        <a href="https://mind.ua/news/20204817-mvf-vimagae-zaboroniti-povertati-kolomojskomu-privatbank"/>
        <a href="https://mind.ua/news/20204814-mvf-znae-shcho-privatbank-meni-povernut-najblizhchim-chasom-kolomojskij"/>
      </related>
    </article>
  </body>
</html>