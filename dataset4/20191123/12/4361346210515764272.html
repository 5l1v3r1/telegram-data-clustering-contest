<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/fulgyulladas-kinozza-magyarorszag-szepet/187199"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-23T12:30:00+00:00"/>
    <meta property="og:title" content="Fülgyulladás kínozza Magyarország Szépét"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Fülgyulladás kínozza Magyarország Szépét</mark>
      </h1>
      <address><time datetime="2019-11-23T12:30:00+00:00">23 Nov 2019, 12:30</time> by <a rel="author">G. Sz.</a></address>
      <p>
        <b>Nagypál Krisztina dolgát betegség is nehezíti, de hamar sikerült felvennie a nemzetközi szépségverseny ritmusát. </b>
        <b>Nagypál Krisztina dolgát betegség is nehezíti, de hamar sikerült felvennie a nemzetközi szépségverseny ritmusát.</b>
      </p>
      <p>
        <b>Százöt ország szépsége vesz részt december 14-én az idei Miss World versenyen, melyen természetesen Miss World Hungary is ott lesz.</b>
      </p>
      <figure>
        <img src="http://media.borsonline.hu/cikk/20/192813/gallery-picture/645w/2032377_nagypal-krisztina-img-20191121-wa00001.jpg"/>
      </figure>
      <p>
        <b>A 23 éves Krisztina százöt ország szépei közt méretteti meg magát december 14-én</b>
      </p>
      <p>A 23 éves Nagypál Krisztina már elutazott Londonba, a világverseny helyszínére, és a Borsnak küldött is egy kis élménybeszámolót első benyomásairól.<br/>A repülőtérre érve kicsit izgultam, mivel lett egy pluszbőröndöm, de végül minden megoldódott, és Londonban már a világverseny egyik segítője várt rám – tudtuk meg Krisztinától, aki egy kisebb betegséggel küszködik, de ennek ellenére igyekszik száz százalékot teljesíteni és a lehető legjobb formáját hozni.</p>
      <figure>
        <img src="http://media.borsonline.hu/cikk/20/192813/gallery-picture/645w/2032373_miss-ghana-img-20191121-wa00041.jpg"/>
        <figcaption>Krisztina Miss Ghánával is gyorsan jó barátságot kötött</figcaption>
      </figure>
      <p>Csütörtökön durva fülgyulladással ébredtem, és sikerült megfáznom is, így jelenleg csak az egyik fülemre hallok rendesen. Nagyjából ki tudtam kúrálni magam, de még mindig vannak fájdalmaim, remélem, idővel jobb lesz majd – folytatta a magyar szépség, aki már versenytársait is szem­ügyre vette.</p>
      <p>– Már az első vacsoránál szebbnél szebb lányokkal találkoztam, elvarázsolt a sokszínűségük és az egyedi stílusuk.</p>
      <figure>
        <img src="http://media.borsonline.hu/cikk/20/192813/gallery-picture/645w/2032375_kriszta-szobatars-img-20191121-wa00011.jpg"/>
        <figcaption>Miss Izlanddal (középen) laknak egy szobában</figcaption>
      </figure>
      <p>A szobatársam Miss Izland lett, aki egy nagyon kedves és nyitott személyiség, de a walesi és az északír lánnyal is hamar jóba lettünk.</p>
      <figure>
        <img src="http://media.borsonline.hu/cikk/20/192813/gallery-picture/645w/2032379_versenytarsak-img-20191121-wa00061.jpg"/>
        <figcaption>Versenytársaival gyorsan összebarátkozott a magyar szépség</figcaption>
      </figure>
      <p>Csütörtök óta sokat forgatunk, interjúkon veszünk részt, és pénteken már megkezdődtek az alversenyek is – mondta Krisztina, aki leginkább a Miss Sport versenyt várja, illetve bízik benne, hogy a különleges, néptánccal vegyített modern koreográfiája is elnyeri majd az ítészek tetszését.</p>
    </article>
  </body>
</html>