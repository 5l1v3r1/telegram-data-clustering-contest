<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/horoscop/horoscop-24-noiembrie-2019-327036.html"/>
    <meta property="og:site_name" content="Observator"/>
    <meta property="article:published_time" content="2019-11-23T12:32:00+00:00"/>
    <meta property="og:title" content="Horoscop 24 noiembrie 2019. Salt în necunoscut"/>
    <meta property="og:description" content="Horoscop 24 noiembrie 2019. Marile victorii, atât în dragoste, cât și pe plan profesional, nu vin de la sine. Curajul de a înfrunta necunoscutul este și va fi singura cale de a împlini cele mai arzătoare dorințe."/>
  </head>
  <body>
    <article>
      <h1>Horoscop 24 noiembrie 2019. Salt în necunoscut</h1>
      <address><time datetime="2019-11-23T12:32:00+00:00">23 Nov 2019, 12:32</time> by <a rel="author">Redactia Observator</a></address>
      <p>
        <b><a href="https://observator.tv/horoscop/horoscop-23-noiembrie-2019-326830.html">Horoscop</a> <b>24 noiembrie 2019. Marile victorii, atât în dragoste, cât și pe plan profesional, nu vin de la sine.</b></b>
      </p>
      <p>Curajul de a înfrunta necunoscutul este și va fi singura cale de a împlini cele mai arzătoare dorințe.</p>
      <h3>Horoscop 24 noiembrie 2019 Berbec</h3>
      <p>Berbecii sunt sfătuiți să își mențină calmul în orice situație, chiar dacă sunt puși în fața unor nedreptăți. Anumite persoane ar putea încerca să îi scoată din zona de conform, tocmai pentru a profita de pe urma unor cuvinte spuse la cald. Nu da nimănui satisfacția de a te prinde pe picior greșit. Tăria de caracter îi va convinge pe cei din jur că ai dreptate și vei câștiga, astfel, respectul tuturor.</p>
      <p>Te-ar putea interesa și <a href="https://observator.tv/horoscop/horoscop-2019-berbec-279898.html">Horoscop 2019 Berbec</a></p>
      <h3>Horoscop 24 noiembrie 2019 Taur</h3>
      <p>Taurii ar putea descoperi, cu surprindere, că ceea ce bănuiau a fi sentimente de prietenie ascund cu totul altceva. Mare atenție, în astfel de situații, pentru că lucrurile o pot lua razna rapid. Cine se folosește de prietenie pentru a obține "beneficii" va rămâne și fără prietenie și fără beneficii.</p>
      <p>Te-ar putea interesa și <a href="https://observator.tv/horoscop/horoscop-2019-taur-279905.html">Horoscop 2019 Taur</a></p>
      <h3>Horoscop 24 noiembrie 2019 Gemeni</h3>
      <p>Gemenii sunt norocoșii zodiacului, pe final de săptămână. În dragoste lucrurile merg cum nu se poate mai bine, iar cei aflați într-o relație de cuplu trăiesc clipe pe cât de intense, pe atât de senine. Vești bune sunt și cu privire la bani, s-ar putea ca nativii din Gemeni să primească o ofertă tentantă. Riscurile sunt mari, dar recompensele pe măsură.</p>
      <p>Citește și <a href="https://observator.tv/horoscop/horoscop-2019-gemeni-279908.html">Horoscop 2019 Gemeni</a></p>
      <h3>Horoscop 24  noiembrie 2019 Rac</h3>
      <p>Racii vor avea fie o zi foarte bună, fie una foarte rea. Totul depinde de curajul pe care îl au de a-și înfrunta cele mai mari frici - multe dintre ele, închipuite. Nativii din această zodie vor afla că decizia de a înfrunta necunoscutul este singura cale de a-și asigura liniștea. Nimic mai admirabil decât o persoană care ia fiecare obstacol în piept, indiferent de rezultat.</p>
      <p>Recomandare - <a href="https://observator.tv/horoscop/horoscop-2019-rac-279915.html">Horoscop 2019 Rac</a></p>
      <h3>Horoscop 24 noiembrie 2019 Leu</h3>
      <p>Fără să vreți vă veți trezi, astăzi, în mijlocul unei adevărate drame. Fie că este vorba despre relația voastră, fie că vorbim de prieteni sau alți membri ai familiei, veți fi în mijlocul unui conflict care se va lăsa cu lacrimi și cel puțin o inimă frântă. Este foarte important felul în care veți reacționa pentru a limita daunele produse de această problemă sufletească. Fiți sinceri până la capăt, iar destinul vă va dovedi că ați avut dreptate.</p>
      <p>Citește și <a href="https://observator.tv/horoscop/horoscop-2019-leu-279913.html">Horoscop 2019 Leu</a></p>
      <h3>Horoscop 24 noiembrie 2019 Fecioară</h3>
      <p>Nativii din Fecioară vor fi astăzi, mai degrabă visători decât conectați la realitate. Chiar dacă vă convine această stare de melancolie, este foarte important să fiți atenți la ce se întâmplă în jurul vostru, mai ales dacă ieșiți din casă. În plan personal, puteți pregăti o surpriză pentru persoana iubită astfel încât să reaprindeți flacăra pasiunii.</p>
      <p>Recomandare - <a href="https://observator.tv/horoscop/horoscop-2019-fecioara-279916.html">Horoscop 2019 Fecioară</a></p>
      <h3>Horoscop 24 noiembrie 2019 Balanţă</h3>
      <p>Oamenii din jurul vostru vor avea tendința de a se supăra pe voi, astăzi, tocmai pentru că voi ați făcut ceva greșit și, cel mai probabil, nu ați realizat asta. Trebuie să faceți un compromis, să vă călcați pe inimă și să vă cereți iertare, chiar dacă nu credeți asta. Este singura soluție pentru a nu strica relații ce durează de ani de zile. În caz contrar, veți suferi inutil.</p>
      <p>Pe același subiect - <a href="https://observator.tv/horoscop/horoscop-2019-balanta-279920.html">Horoscop 2019 Balanță</a></p>
      <h3>Horoscop 24 noiembrie 2019 Scorpion</h3>
      <p>Pentru prima dată în ultima perioadă de timp veți simți, din nou, ce înseamnă iubirea. Veți întâlni o persoană interesantă alături de care veți petrece câteva ore ce vi se vor părea, mai târziu, de neuitat. Vorbiți cu prietenii apropiați despre ce vi s-a întâmplat și luați o decizie în ceea ce privește viitorul vostru. Totuși, încercați să nu păreți disperați și nu puneți presiune pe această persoană care se va dovedi a fi sufletul vostru pereche.</p>
      <p>Vezi și - <a href="https://observator.tv/horoscop/horoscop-2019-scorpion-279904.html">Horoscop 2019 Scorpion</a></p>
      <h3>Horoscop 24 noiembrie 2019 Săgetător</h3>
      <p>Pentru Săgetători, această zi de duminică ar putea fi o provocare. S-ar putea să aveți senzația că nimic nu iese, oriunde v-ați afla și orice ați face. Încercați să nu vă pierdeți cumpătul, pentru că riscați să stricați totul. Cu calm, atenție și fără grabă, orice situație poate fi rezolvată, spune horoscopul.</p>
      <p>Ar fi interesant și <a href="https://observator.tv/horoscop/horoscop-2019-sagetator-279910.html">Horoscop 2019 Săgetător</a></p>
      <h3>Horoscop 24 noiembrie 2019 Capricorn</h3>
      <p>Astăzi, dacă nativii din Capricorn se simt apăsați de unele probleme, ar face bine să nu respingă persoana iubită dacă-i întreabă ”Ce e cu tine azi”? Dacă veți fi deschiși și veți spune ce aveți pe suflet, ați putea primi sfatul care vă va ajuta să găsiți soluția. Nu e o zi favorabilă investițiilor majore, atenționează horoscopul.</p>
      <p>Vezi și <a href="https://observator.tv/horoscop/horoscop-2019-capricorn-279917.html">Horoscop 2019 Capricorn</a></p>
      <h3>Horoscop 24 noiembrie 2019 Vărsător</h3>
      <p>Pentru nativii zodiei Vărsător, astrele le sunt favorabile astăzi în plan financiar. Se pare că dați dovadă de instinct pentru investiții profitabile. Dacă nu veți ținti prea sus, veți avea parte de reușite, spune horoscopul. În dragoste, nativii care nu sunt într-o relație ar trebui să fie atenți în a face alegerea dacă vor întâlni persoana care i-ar putea fi interesa: poate fi vorba despre un simplu flirt sau de începutul unei legături serioase.</p>
      <p>Te-ar putea interesa și <a href="https://observator.tv/horoscop/horoscop-2019-varsator-279906.html">Horoscop 2019 Vărsător</a></p>
      <h3>Horoscop 24 noiembrie 2019 Peşti</h3>
      <p>Duminică, pentru nativii din Pești, relația cu familia ar putea cunoaște unele momente tensionate. Nu păreți dispuși să acceptați criticile venite din partea celor dragi și s-ar putea ca reacția voastră, de asemenea, să deranjeze. Încercați să fiți calmi și împăciuitori, pentru a nu regreta mai târziu unele lucruri. În plan financiar, horoscopul recomandă să vă rezumați la cheltuieli minore, pentru a nu dezechilibra bugetul.</p>
      <p>Pe același subiect - <a href="https://observator.tv/horoscop/horoscop-2019-pesti-279919.html">Horoscop 2019 Pești</a></p>
    </article>
  </body>
</html>