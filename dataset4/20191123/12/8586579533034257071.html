<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/chpden-sert-tepki-operasyon-saray-menseilidir-257578h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T12:00:00+00:00"/>
    <meta property="og:title" content="CHP’den sert tepki: “Operasyon saray menşeilidir”"/>
    <meta property="og:description" content="CHP Sözcüsü Faik Öztrak, CHP’ye saray merkezli operasyon yapıldığını belirterek, “CHP’yi dizayn etmek kimsenin haddi değildir. CHP’yi dizayn edecek tek bir güç vardır. O da delegelerimizdir” dedi."/>
  </head>
  <body>
    <article>
      <h1>CHP’den sert tepki: “Operasyon saray menşeilidir”</h1>
      <address><time datetime="2019-11-23T12:00:00+00:00">23 Nov 2019, 12:00</time> by <a rel="author">Yeni Çağ Gazetesi</a></address>
      <p>
        <b>CHP Sözcüsü Faik Öztrak, CHP’ye saray merkezli operasyon yapıldığını belirterek, “CHP’yi dizayn etmek kimsenin haddi değildir. CHP’yi dizayn edecek tek bir güç vardır. O da delegelerimizdir” dedi.</b>
      </p>
      <p>CHP’den Faik Öztrak, Sözcü gazetesi yazarı Rahmi Turan’ın Saray’da Cumhurbaşkanı Recep Tayyip Erdoğan ile görüşen ismin Muharrem İnce ve kaynağının gazeteci Talat Atilla olduğunu açıklamasının ardından sert tepki geldi. CHP Genel Başkan Yardımcısı ve Parti Sözcüsü Faik Öztrak, Saray üzerinden CHP’ye operasyon yapıldığını söyledi. CHP Sözcüsü Faik Öztrak, yaptığı açıklamada şu ifadeleri kullandı:</p>
      <p>“Gazeteci Rahmi Turan bu bilgiyi Saray’a yakın bir kaynaktan aldığını söyledi. Sonrasında da kaynağını açıkladı. Bu operasyonun amacı gayet açıktır. Amaç CHP’de karışıklık çıkarmak, kumpas kurmaktır. Operasyon saray menşeilidir.</p>
      <p>Saray memurlarının operasyonuyla CHP’yi dizayn etmek kimsenin haddi değildir. CHP’yi dizayn edecek tek bir güç vardır. O da delegelerimizdir.”</p>
      <related>
        <a href="https://www.yenicaggazetesi.com.tr/talat-atilla-saraydaki-chpli-iddiasinin-detaylarini-acikladi-257574h.htm"/>
        <a href="https://www.yenicaggazetesi.com.tr/rahmi-turan-kaynagini-acikladi-257570h.htm"/>
        <a href="https://www.yenicaggazetesi.com.tr/rahmi-turan-saraya-giden-chpli-iddiasinin-devamini-yazdi-257263h.htm"/>
        <a href="https://www.yenicaggazetesi.com.tr/muharrem-inceden-cagri-o-isim-aciklanmali-257178h.htm"/>
      </related>
    </article>
  </body>
</html>