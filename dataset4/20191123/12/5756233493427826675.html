<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622928/%D9%81%D8%B1%D9%85%D8%A7%D9%86%D8%AF%D8%A7%D8%B1-%D8%A7%D8%B5%D9%81%D9%87%D8%A7%D9%86-%D8%AF%D8%B1-%DB%B2%DB%B4-%D8%B3%D8%A7%D8%B9%D8%AA-%DA%AF%D8%B0%D8%B4%D8%AA%D9%87-%D8%AF%D8%B1-%D8%A7%D8%B5%D9%81%D9%87%D8%A7%D9%86-%D8%AF%D8%B1%DA%AF%DB%8C%D8%B1%DB%8C-%D8%B1%D8%AE-%D9%86%D8%AF%D8%A7%D8%AF%D9%87-%D9%86%D9%85%DB%8C%E2%80%8C%D8%AA%D9%88%D8%A7%D9%86%DB%8C%D9%85-%D8%A2%D9%85%D8%A7%D8%B1-%DA%A9%D8%B4%D8%AA%D9%87%E2%80%8C%D9%87%D8%A7-%D8%B1%D8%A7-%D8%A7%D8%B9%D9%84%D8%A7%D9%85-%DA%A9%D9%86%DB%8C%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-23T12:32:00+00:00"/>
    <meta property="og:title" content="فرماندار اصفهان: در ۲۴ ساعت گذشته در اصفهان درگیری رخ نداده/ نمی‌توانیم آمار کشته‌ها را اعلام کنیم!"/>
    <meta property="og:description" content="فرماندار اصفهان گفت: خوشبختانه آرامش به شهر اصفهان باز گشته است و هم‌اکنون روال عادی زندگی در آن جریان دارد فرماندار اصفهان: درگیری در 24 ساعت گذشته در اصفهان رخ نداده استو شب گذشته هم هیچ درگیری در اصفهان رخ نداده است."/>
  </head>
  <body>
    <article>
      <h1>فرماندار اصفهان: در ۲۴ ساعت گذشته در اصفهان درگیری رخ نداده/ نمی‌توانیم آمار کشته‌ها را اعلام کنیم!</h1>
      <address>
        <time datetime="2019-11-23T12:32:00+00:00">23 Nov 2019, 12:32</time>
      </address>
      <p>
        <i>فرماندار اصفهان گفت: خوشبختانه آرامش به شهر اصفهان باز گشته است و هم‌اکنون روال عادی زندگی در آن جریان دارد فرماندار اصفهان: درگیری در 24 ساعت گذشته در اصفهان رخ نداده استو شب گذشته هم هیچ درگیری در اصفهان رخ نداده است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>حسین سیستانی در خصوص آخرین وضعیت شهر اصفهان، اظهار کرد: بحث اینترنت یک موضوع کشوری و ملی است و ما هم در خصوص زمان وصل شدن مجدد اینترنت هیچ اطلاعی نداریم. خوشبختانه آرامش به شهر اصفهان باز گشته است و هم‌اکنون روال عادی زندگی در آن جریان دارد و شب گذشته هم هیچ درگیری در اصفهان رخ نداده است و در ۲۴ ساعت گذشته شهر در آرامش بوده است.</p>
      <p>وی افزود: در خصوص خسارات وارد شده به شهر اصفهان برآورد‌های اولیه انجام شده، اما آمار خسارات در حال پالایش است و گزارش نهایی آن اعلام خواهد شد.</p>
      <p>فرماندار اصفهان در خصوص تعداد کشته شدگان در شهر اصفهان، گفت: یک سری آمار در این خصوص وجود دارد، اما هم اکنون نمی‌توانیم آمار دقیقی از کشته‌شدگان ارائه دهیم.</p>
    </article>
  </body>
</html>