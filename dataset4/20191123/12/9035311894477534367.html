<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/23/almanya-ilk-kez-suriye-den-bir-isid-zanl-s-vatandas-n-ulkeye-kabul-edecek"/>
    <meta property="og:site_name" content="euronews"/>
    <meta property="article:published_time" content="2019-11-23T12:52:45+00:00"/>
    <meta property="og:title" content="Almanya ilk kez Suriye'den bir IŞİD zanlısı vatandaşını kabul edecek"/>
    <meta property="og:description" content="Almanya ilk kez Suriye'den kendi vatandaşı bir IŞİD şüphelisini kabul edeceğini duyurdu. Dışişleri Bakanlığından yapılan açıklamaya göre IŞİD üyesi olmakla suçlanan Alman bir kadın üç çocuğu ile birlikte ülkesine gönderilecek. Zanlının ve çocuklarının bugün Almanya'ya varması bekleniyor."/>
  </head>
  <body>
    <article>
      <h1>Almanya ilk kez Suriye'den bir IŞİD zanlısı vatandaşını kabul edecek</h1>
      <address><time datetime="2019-11-23T12:52:45+00:00">23 Nov 2019, 12:52</time> by <a rel="author">Tuba Altunkaya</a></address>
      <p>Almanya ilk kez Suriye'den kendi vatandaşı bir IŞİD şüphelisini kabul edeceğini duyurdu. Dışişleri Bakanlığından yapılan açıklamaya göre IŞİD üyesi olmakla suçlanan Alman bir kadın, üç çocuğu ile birlikte ülkesine gönderilecek. Zanlının ve çocuklarının bugün Almanya'ya varması bekleniyor.</p>
      <p>Alman Spiegel dergisinin haberine göre 30 yaşındaki Laura H. adlı kadın, Suriye'ye gittiği Mart 2016'dan bu yana, terörle bağlantılı olduğu ve çocuklarını suistimal ettiği şüphesiyle Alman güvenlik birimlerinin yakın takibindeydi. Yetkililer, zanlının o yıl örgüte katıldığı kanısında.</p>
      <p>Suriye’nin kuzeyinde, IŞİD üyelerinin ve ailelerinin tutulduğu El Hol kampında bir yıl kalan ve ardından Irak'a geçen kadının Almanya'ya iadesi için Amerikalı bir derneğin aracı olduğu iddia ediliyor.</p>
      <p>Alman güvenlik kaynaklarına göre Suriye'deki kamplarda ve cezaevlerinde tutulan IŞİD üyesi Alman vatandaşlarının sayısı 80 civarında.</p>
      <ul>
        <li>
          <a href="https://tr.euronews.com/2019/11/22/hollanda-temyiz-mahkemesi-hukumet-isid-lilerin-cocuklarini-getirmek-zorunda-degil">Hollanda Temyiz Mahkemesi: 'Hükümet, IŞİD'lilerin çocuklarını getirmek zorunda değil'</a>
        </li>
        <li>
          <a href="https://tr.euronews.com/2019/01/07/bir-avrupali-isidlinin-anatomisi-yetimhaneler-ve-cezaevlerinde-gecen-bir-cocukluk">Bir Avrupalı IŞİD'linin anatomisi: Yetimhaneler ve cezaevlerinde geçen bir çocukluk</a>
        </li>
        <li>
          <a href="https://tr.euronews.com/2019/11/15/turkiye-ile-yunanistan-arasinda-kalan-isid-suphelisi-abd-ye-gonderildi">Türkiye ile Yunanistan arasında kalan IŞİD şüphelisi ABD'ye gönderildi</a>
        </li>
      </ul>
      <p>Ek kaynaklar<b> • AFP</b></p>
    </article>
  </body>
</html>