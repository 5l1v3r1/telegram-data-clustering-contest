<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/column-sarah-dikker-kerstklassieker/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-23T12:01:08+00:00"/>
    <meta property="og:title" content="Column Sarah Dikker: Kerstklassieker"/>
    <meta property="og:description" content="‘Last Christmas, I gave you my heart…’ Zodra ik de eerste klanken van dit nummer hoor ben ik meteen in een kerstsfeer. George Michael is helaas niet meer onder ons, maar zijn onsterfelijke kerstklassieker leeft eeuwig voort. Deze kerst zal de hit van Wham! ongetwijfeld weer uit talloze boxen klinken, over de hele wereld. Een […]"/>
  </head>
  <body>
    <article>
      <h1>Column Sarah Dikker: Kerstklassieker</h1>
      <address><time datetime="2019-11-23T12:01:08+00:00">23 Nov 2019, 12:01</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>‘Last Christmas, I gave you my heart…’ Zodra ik de eerste klanken van dit nummer hoor ben ik meteen in een kerstsfeer. George Michael is helaas niet meer onder ons, maar zijn onsterfelijke kerstklassieker leeft eeuwig voort. Deze kerst zal de hit van Wham! ongetwijfeld weer uit talloze boxen klinken, over de hele wereld.</p>
      <p>Een Amaryllis heeft op mij een beetje hetzelfde effect: ook als ik die bloem zie denk ik meteen aan kerst. Niet dat deze bloem nou alleen maar in december te krijgen is, want hij is eigenlijk de hele winter te koop. Waarom ik toch die associatie heb? Dat heeft te maken met de kleuren en de vele stylingmogelijkheden die deze bloem biedt. Ze zijn te gek in een mooie pot of in een vaas, maar afgeknipt zijn ze een geweldige kerstboomversiering. Je kunt ze prachtig in kerststukjes verwerken of zonder aarde op een mooie platte schaal op tafel leggen. De mogelijkheden zijn eindeloos.</p>
      <p>En je kunt er natuurlijk eentje kopen om weg te geven, aan een speciaal iemand…’I gave it to someone special…’</p>
      <p>Fijne kerst!</p>
      <p>Sarah Dikker<br/>bloemexpert</p>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/andre-kerstmis-zonder-monique/"/>
        <a href="https://www.ditjesendatjes.nl/bladeren-in-de-tuin-column-bram-engberts/"/>
        <a href="https://www.ditjesendatjes.nl/column-maaike-onze-eerste-echte-kus/"/>
      </related>
    </article>
  </body>
</html>