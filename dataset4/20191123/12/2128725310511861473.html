<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/spor-toto-super-lig/2019/11/23/konyaspor-besiktas-maci-ne-zaman-saat-kacta-ve-hangi-kanalda-canli-yayinlanacak"/>
    <meta property="og:site_name" content="Aspor"/>
    <meta property="article:published_time" content="2019-11-23T12:16:13+00:00"/>
    <meta property="og:title" content="Konyaspor - Beşiktaş maçı ne zaman saat kaçta ve hangi kanalda canlı yayınlanacak?"/>
    <meta property="og:description" content="Beşiktaş, Süper Lig'in 12. haftasında deplasmanda İttifak Holding Konyaspor ile karşılaşacak. Konya Büyükşehir Belediye Stadı'nda saat 20.00'de başlayacak mücadeleyi hakem Fırat Aydınus yönetecek. Ligde 11 karşılaşmada 5 galibiyet, üçer beraberlik ve yenilgiyle 18 puan toplayan siyah-beyazlı ekip, averajla 8. sırada bulunuyor. Son haftalarda düşüş yaşayan 12. sıradaki İttifak Holding Konyaspor ise 3 galibiyet, dörder beraberlik ve yenilgiyle 13 puan elde etti. Mücadele ilgili tüm bilgileri haberimizde bulabilirsiniz. Ayrıca Konyaspor - Beşiktaş maçı aspor.com.tr'den canlı olarak takip edebilirsiniz."/>
  </head>
  <body>
    <article>
      <h1>Konyaspor - Beşiktaş maçı ne zaman saat kaçta ve hangi kanalda canlı yayınlanacak?</h1>
      <address>
        <time datetime="2019-11-23T12:16:13+00:00">23 Nov 2019, 12:16</time>
      </address>
      <p>
        <b><a href="https://www.aspor.com.tr/index/besiktas">Beşiktaş</a>, <a href="https://www.aspor.com.tr/index/super-lig">Süper Lig</a>'in 12. haftasında deplasmanda İttifak Holding <a href="https://www.aspor.com.tr/index/konyaspor">Konyaspor</a> ile karşılaşacak. Konya Büyükşehir Belediye Stadı'nda saat 20.00'de başlayacak mücadeleyi hakem <a href="https://www.aspor.com.tr/index/firat-aydinus">Fırat Aydınus</a> yönetecek. Ligde 11 karşılaşmada 5 galibiyet, üçer beraberlik ve yenilgiyle 18 puan toplayan siyah-beyazlı ekip, averajla 8. sırada bulunuyor. Son haftalarda düşüş yaşayan 12. sıradaki İttifak Holding Konyaspor ise 3 galibiyet, dörder beraberlik ve yenilgiyle 13 puan elde etti. Mücadele ilgili tüm bilgileri haberimizde bulabilirsiniz. Ayrıca Konyaspor - Beşiktaş maçı aspor.com.tr'den canlı olarak takip edebilirsiniz.</b>
      </p>
      <p>
        <b>Son 5 maçta 13 puan</b>
      </p>
      <p>Sezona kötü başlayan <a href="https://www.aspor.com.tr/index/besiktas">Beşiktaş</a>, son 5 maçta çıkışa geçerek zirve mücadelesine ortak oldu.</p>
      <p>Ligin ilk 6 maçında sadece bir kez kazanabilen siyah-beyazlı takım, ardından çıktığı 5 müsabakada ise 4 galibiyet ve bir beraberlikle 13 puan topladı.</p>
      <related>
        <a href="https://www.aspor.com.tr/webtv/besiktas/besiktas-ile-konyaspor-37-kez"/>
      </related>
      <p>
        <b>Dış sahada da toparlandı</b>
      </p>
      <p>Ligin ilk 3 dış saha maçında rakiplerine mağlup olan Beşiktaş, son 2 karşılaşmada birer galibiyet ve beraberlikle 4 puan aldı.</p>
      <p>Evinden uzaktaki karşılaşmalarda Demir Grup Sivasspor, <a href="https://www.aspor.com.tr/index/gaziantep">Gaziantep</a> FK ve <a href="https://www.aspor.com.tr/index/trabzonspor">Trabzonspor</a>'a yenilen siyah-beyazlı takım, ardından oynadığı deplasman maçlarında MKE Ankaragücü ile 0-0 berabere kalıp, <a href="https://www.aspor.com.tr/index/antalyaspor">Antalyaspor</a>'u 2-1 mağlup etti.</p>
      <p>
        <b>Eksikler Dorukhan ve Douglas</b>
      </p>
      <p>Beşiktaş'ta Dorukhan Toköz ve Douglas Santos'un sakatlıkları sürüyor. Bu iki oyuncu, <a href="https://www.aspor.com.tr/index/konyaspor">Konyaspor</a> karşısında da forma giyemeyecek.</p>
      <p>ABD <a href="https://www.aspor.com.tr/index/milli-takimi">Milli Takımı</a>'ndan geç dönen Tyler Boyd ise bugün takıma dahil olacak.</p>
      <related>
        <a href="https://www.aspor.com.tr/webtv/besiktas/besiktas-seriyi-surdurmek-istiyor-1574503529"/>
      </related>
      <p>
        <b>Ruiz ile Necip Uysal ceza sınırında</b>
      </p>
      <p>Siyah-beyazlı takımda üçer sarı kartı bulunan Victor Ruiz ile <a href="https://www.aspor.com.tr/index/necip-uysal">Necip Uysal</a>, ceza sınırında bulunuyor.</p>
      <p>Bu iki oyuncu Konyaspor karşısında da da kart görürse 13. haftadaki İstikbal Mobilya Kayserispor maçında cezalı duruma düşecek.</p>
      <related>
        <a href="https://www.aspor.com.tr/webtv/besiktas/besiktas-kafilesi-konyada"/>
      </related>
    </article>
  </body>
</html>