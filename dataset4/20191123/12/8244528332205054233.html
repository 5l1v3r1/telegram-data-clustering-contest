<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hwupgrade.it/news/scienza-tecnologia/spacex-il-prototipo-di-starship-esploso-durante-un-test_85672.html"/>
    <meta property="og:site_name" content="Hardware Upgrade"/>
    <meta property="article:published_time" content="2019-11-23T12:21:01+00:00"/>
    <meta property="og:title" content="SpaceX: il prototipo di Starship è esploso durante un test"/>
    <meta property="og:description" content="Durante un test per stabilire la massima pressione supportata dalla navicella, il prototipo Mk 1 di SpaceX Starship è esploso (senza causare feriti o danni particolari). Ma per la società non è un problema grave."/>
  </head>
  <body>
    <article>
      <h1>SpaceX: il prototipo di Starship è esploso durante un test</h1>
      <address><time datetime="2019-11-23T12:21:01+00:00">23 Nov 2019, 12:21</time> by <a rel="author">Mattia Speroni</a></address>
      <p>
        <b>Durante un test per stabilire la massima pressione supportata dalla navicella, il prototipo Mk 1 di SpaceX Starship è esploso (senza causare feriti o danni particolari). Ma per la società non è un problema grave.</b>
      </p>
      <p><b>SpaceX Starship </b>è uno dei progetti più avveniristici di <b>Elon Musk</b>: si tratta della <a href="https://www.hwupgrade.it/news/scienza-tecnologia/elon-musk-svela-il-razzo-starship-per-le-missioni-su-luna-e-marte_84691.html">navicella</a> che, insieme al razzo (Super Heavy), potrebbe portare un giorno gli esseri umani sulla <b>Luna </b>e su <b>Marte</b>. Il percorso per la sua completa realizzazione è però ancora lungo (e non senza imprevisti).</p>
      <figure>
        <iframe data-src="https://twitter.com/NASASpaceflight/status/1197265917589303296?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Durante un test per misurare la pressione massima supportata dal prototipo (Mk 1) di <b>SpaceX Starship</b> c'è stata una forte esplosione che ha divelto la zona superiore. Nessuna persona è stata ferita né ci sono stati particolari danni (se non alla navicella stessa). La sede delle prove è quella di Boca Chica che si trova in Texas.</p>
      <p>Come <a href="https://www.theverge.com/2019/11/20/20974884/spacex-starship-rocket-prototype-failure-test-texas">precisato</a> ufficialmente da <b>SpaceX</b>, la possibilità di un'esplosione era stata preventivata e non si tratta di una grave battuta d'arresto. Secondo quanto riportato da Musk <a href="https://twitter.com/elonmusk/status/1197271943180771329">su Twitter</a>, questo prototipo (Mk 1) non sarà più utilizzato per i test mentre toccherà a Mk 3 prendere il suo posto.</p>
      <figure>
        <img src="https://hwupgrade.it/immagini/spacex-starship-test-fail_600.jpg"/>
      </figure>
      <p>Ricordiamo che <b>SpaceX Starship Mk1</b> è realizzato in acciaio inossidabile, ritenuto più semplice da lavorare e con alcune proprietà utili affinché non ci siano i problemi che hanno afflitto il progetto l'Orbiter Vehicle dello Space Shuttle.</p>
      <p>Come scritto inizialmente, si tratta di un progetto veramente ambizioso e bisogna ricordare la strada che ha portato ad avere i razzi Falcon 9 che non è stata priva di incidenti simili. Nel prossimo futuro <b>SpaceX Starship </b>dovrebbe compiere i primi voli al alta quota e voli orbitali con alcuni aggiornamenti al design.</p>
    </article>
  </body>
</html>