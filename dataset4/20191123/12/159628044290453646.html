<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/merkezefendi/sokak-kedisini-olduren-kopegin-sahibi-hakkinda-sorusturma-baslatildi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-23T12:00:00+00:00"/>
    <meta property="og:title" content="Sokak kedisini öldüren köpeğin sahibi hakkında soruşturma başlatıldı"/>
    <meta property="og:description" content="Değirmenönü Mahallesi’nde sokak kedisini öldüren, bir esnafı da yaralayan köpeğin sahibi hakkında “basit yaralama” suçundan soruşturma başlatıldı. Pitbul cinsi köpeğin sahibine ise 7 bin 802 lira para cezası uygulandı."/>
  </head>
  <body>
    <article>
      <h1>Sokak kedisini öldüren köpeğin sahibi hakkında soruşturma başlatıldı</h1>
      <h2>Değirmenönü Mahallesi’nde sokak kedisini öldüren, bir esnafı da yaralayan köpeğin sahibi hakkında “basit yaralama” suçundan soruşturma başlatıldı. Pitbul cinsi köpeğin sahibine ise 7 bin 802 lira para cezası uygulandı.</h2>
      <address><time datetime="2019-11-23T12:00:00+00:00">23 Nov 2019, 12:00</time> by <a rel="author">Haber Merkezi</a></address>
      <p>DENİZLİ (AA)<br/>Denizli Cumhuriyet Başsavcılığı, Merkezefendi ilçesinde 12 Kasım’da iki kişinin Alman kurdu ve pitbull cinsi köpeklerini gezdirdiği sırada Alman kurdunun sokak kedisine saldırması ve kediyi kurtarmak isteyen esnafı elinden yaralaması olayıyla ilgili harekete geçti.</p>
      <p>Başsavcılık, köpeğin sahibi hakkında “basit yaralama” suçundan soruşturma başlattı.</p>
      <p><b>PİTBULUN SAHİBİNE PARA CEZASI</b><br/>Öte yandan pitbull cinsi köpeğini gezdiren kişiye ise yasaklı ırktaki bir köpeği beslediği gerekçesiyle 7 bin 802 lira para cezası uygulandı, köpeğe Milli Parklar ve Doğa Koruma Şube Müdürlüğü tarafından el konuldu.</p>
      <p>Denizli’de güvenlik kamerasının kaydettiği olayda köpeğin saldırdığı kedi 4 gün sonra ölmüş, olaya müdahale eden bir esnaf elinden hafif şekilde yaralanmış, emniyette ifadesi alınan köpeğin sahibi serbest bırakılmıştı.</p>
    </article>
  </body>
</html>