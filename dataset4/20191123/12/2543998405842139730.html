<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/170722/milovanovic-pink-djilas-pokusava-skrene-paznju-dobrih-stvari-koje-desavaju-srbiji-izgubio-kompas"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T12:50:00+00:00"/>
    <meta property="og:title" content="MILOVANOVIĆ ZA PINK: Đilas pokušava da skrene pažnju sa dobrih stvari koje se dešavaju u Srbiji! Izgubio je kompas!"/>
    <meta property="og:description" content="Politika većine opozicionih lidera zasniva se, ne samo na kriminalizaciji vlasti, već i na kriminalizaciji svakoga iz sveta ko ima veze sa ovom vlašću. Đilas napada MMF, Svetsku banku i druge međunarodne institucije kada konstatuju da Srbija napreduje. To pokazuje jednu sumanutu političku orjentaciju koja ništa dobro ne može doneti ovoj zemlji, tvrde Saša Milovanović, direktor Srpskog telegrafa i Marko Matić, novinar medijske mreže Antidot."/>
  </head>
  <body>
    <article>
      <h1>MILOVANOVIĆ ZA PINK: Đilas pokušava da skrene pažnju sa dobrih stvari koje se dešavaju u Srbiji! Izgubio je kompas!</h1>
      <h2>Politika većine opozicionih lidera zasniva se, ne samo na kriminalizaciji vlasti, već i na kriminalizaciji svakoga iz sveta ko ima veze sa ovom vlašću. Đilas napada MMF, Svetsku banku i druge međunarodne institucije kada konstatuju da Srbija napreduje. To pokazuje jednu sumanutu političku orjentaciju koja ništa dobro ne može doneti ovoj zemlji, tvrde Saša Milovanović, direktor Srpskog telegrafa i Marko Matić, novinar medijske mreže Antidot.</h2>
      <address><time datetime="2019-11-23T12:50:00+00:00">23 Nov 2019, 12:50</time> by <a rel="author">Republika</a></address>
      <p>Saša Milovanović, direktor Srpskog telegrafa, kaže da, kada se sve raščlani, ispostavlja se da je prodaju mina Ukrajini izvršila firma Petra Crnogorca, u kojoj radi majka uzbunjivača.</p>
      <p>- Dragan Đilas je, zapravo, srećan zbog toga što kao Srbija prodaje mine Ukrajincima, to su mine od 60 milimetara, kontigent od 15 hiljada komada. I onda naši organi istraže sve to, ispostavi se da su te mine deo tog lota, tog izvoza. Kad se sve istražilo ispada da su to mine Petra Crnogorca - kaže Saša Milovanović.</p>
      <p>- Optužili su Srbiju da prodaje mine, a onda se ispostavilo da je u martu 2016. taj kontigent kupila firma Petra Crnogorca koji je povezan sa Bugarima na taj način što je njegova firma preuzela svojevremeno i staklaru u Paraćinu. Na kraju se ispostavi da je Crnogorac preko svoje firme, prebacio mine firmi na Kipar, pa je ona prebacila u Poljsku. Dakle, optužuju Srbiju, a u stvari onaj ko je kupio te mine jeste vlasnik firme u kojoj radi majka lažnog uzbunjivača – kaže Milovanović za Pink.</p>
      <p>- Bugarska novinarka lažnog uzbunjivača naziva herojem velikim, ne znam on je valjda heroj u Bugarskoj, ne znam kakve veze ima Bugarska sa trgovinom oružja u Srbiji. Suština je u tome da se, kada predsednik Srbije izađe i dokaže da je sve neistina, samo nastavlja dalje - nastavio je Milovanović.</p>
      <p>- Suština Đilasa i njegove ekipe je da se skrene pažnja sa dobrih stvari i oni su donekle u tome i uspeli jer mi, evo, danas o tome pričamo. Sklonili su priču od Moravskog koridora, novih fabrika, novih puteva, budžeta koji je razvojni - osvrnuo se Milovanović.</p>
      <figure>
        <iframe src="https://www.youtube.com/embed/cnX_4y02_RQ" width="660" height="400" data-service="Youtube" scrolling="no"/>
      </figure>
      <p>- Petar Crnogorac je sin dugogodišnjeg direktora u Zastavi oružje Svetozara Crnogorca koji je bio zadužen za prodaju Zastavinog oružja, a ovamo imamo lažnog ubunjivača Aleksandra Obradovića koga je majka Milijana dovela u Krušik i onda kada je dobila otkaz ona je kao otišla u penziju, baš kod Crnogorca. To pokazuje da su određeni ljudi držali šapu na namenskoj industriji i da su zarađivali milione i kada je namenska počela da ostvaruje profit za državu Srbiju, kada je počela da raste i napreduje, onda oni kreću da se uzbunjuju jer više ne mogu oni da zarađuju taj novac nego država Srbija - kaže Saša Milovanović.</p>
      <figure>
        <img src="https://www.republika.rs/data/images/2019-10-16/119757_handke01-tanjug-dragan-kujundzic_f.jpg?1574509006"/>
      </figure>
      <p>Tanjug/D. KUJUNDŽIĆ</p>
      <p>Govoreći o lažnoj aferi trgovine oružjem i pisanju bugarskog portala da su naše granate u Ukrajini korišćene u ratu protiv Rusa, Marko Matić, novinar medijske mreže Antidot, dodaje da je u pitanju bezočna laž, koja je deo specijalnog rata, a da delu onih koji bi da dođu na vlast i navodno se bore za interese građana, ništa nije sveto.</p>
      <p>- Oni su spremni da se koriste lažima, podmetačinama, da rade protiv sopstvene države, samo da bi se na talasu nestabilnosti dokopali vlasti. Kada govorimo konkretno O Draganu Đilasu koji je na svom Tviteru izneo tezu da je Srbija prodavala oružje Ukrajini, treba reći Srbija ne bi radila protivzakonito, i ako bi to bilo tačno – kaže Matić, objašnjavajući da Srbija Ukrajini nije prodavala oružje, pre svega zbog odnosa sa Rusijom.</p>
      <related>
        <h4>Pročitajte još:</h4>
        <a href="http://republika.rs/vesti/srbija/164960/DJilas-Lutovac-prave-Englezi-isparilo-evra"/>
        <a href="http://republika.rs/vesti/srbija/170646/FOTO-Mali-DJilas-razume-matematiku-sam-sve-lepo-nacrtao"/>
        <a href="http://republika.rs/vesti/srbija/164631/Svadja-opoziciji-zbog-sverca-deviza-Traze-Bastac-leti-Saveza-Srbiju-DJilas-stiti"/>
        <a href="http://republika.rs/vesti/srbija/164703/Vesic-DJilas-organizovao-fasisticko-orgijanje-preko-svojih-medija-pravdao-bio-PERFORMANS"/>
        <a href="http://republika.rs/vesti/srbija/164968/DJilasov-dil-profesorima-Clan-komisije-uzeo-evra-glasa-protiv-Malog"/>
      </related>
      <p>Kaže i da je jasno da su Đilasove reči lažne, što je predsednik Srbije i dokazao. Pokazalo se i da je čovek blizak opoziciji, odnosno grupi koju predvodi Dragan Đilas, zapravo trgovac oružjem i da je on prodavao oružje Poljskoj. Reč je o Petru Crnogorcu, vlasniku firme u kojoj radi majka tzv. uzbunjivača iz Valjeva.</p>
      <p>Đilas, kako kaže Matić, sve više odaje utisak čoveka koji je izgubio svaki kompas i nervoznog čoveka čiji se politički projekat urušava na svakom koraku. On optužuje našu vlast, ali i strane državnike što, kako naglašava Matić, može biti jako opasno.</p>
      <p>- Optužuje Muhameda Bin Zajeda, uglednog državnika, da je kriminalac! I upravo na tome se i zasniva politika većine opozicionih lidera: ne samo na kriminalizaciji vlasti, već i na kriminalizaciji svakoga iz sveta ko ima veze sa ovom vlašću. Đilas napada i MMF, Svetsku banku i druge međunarodne institucije kada konstatuju da Srbija napreduje. To pokazuje jednu sumanutu političku orjentaciju koja ništa dobro ne može doneti ovoj zemlji – kaže Matić.</p>
    </article>
  </body>
</html>