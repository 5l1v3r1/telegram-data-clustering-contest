<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191123-letortek-a-vasuti-sorompot-majd-elhajtottak.html"/>
    <meta property="og:site_name" content="Origo"/>
    <meta property="article:published_time" content="2019-11-23T12:13:00+00:00"/>
    <meta property="og:title" content="Letörték a vasúti sorompót, majd elhajtottak"/>
    <meta property="og:description" content="Egy hónapon belül kétszer is letörték ugyanazt a csapórudat."/>
  </head>
  <body>
    <article>
      <h1>Letörték a vasúti sorompót, majd elhajtottak</h1>
      <address><time datetime="2019-11-23T12:13:00+00:00">23 Nov 2019, 12:13</time> by <a rel="author">Origo</a></address>
      <p>
        <b>Vasúti közlekedés biztonsága elleni bűncselekmény miatt folyt büntetőeljárás egy 37 éves kunadacsi és egy 30 éves fóti férfi ellen, a Veszprémi Rendőrkapitányság lezárta az ügyek vizsgálatát - olvasható a <a href="http://www.police.hu/">police.hu</a>- n.</b>
      </p>
      <p>Az eljárás adatai alapján ismeretlen tettes 2019. július 3-án délután a 82-es számú főútvonalon, Zirc felől tartott személygépkocsijával Veszprém irányába.</p>
      <p>
        <mark>Eplény belterületén lévő vasúti átjáróban járművével nekiütközött a fénysorompó csapórúdjának, és letörte azt.</mark>
      </p>
      <p>Ezután a sofőr elhajtott a helyszínről.</p>
      <figure>
        <img src="https://cdn.nwmgroups.hu/s/img/i/1911/20191123letort-vasuti-sorompo1.jpg?w=644&amp;h=429"/>
        <figcaption>Egy hónapon belül kétszer is letörték ugyanazt a vasúti csapórudat.<cite>Forrás: police.hu</cite></figcaption>
      </figure>
      <p>Négy héttel később, 2019. július 31-én a délelőtti órákban ugyanebben</p>
      <aside>a vasúti átjáróban egy gépjármű vezetője a tilos jelzés mellett lecsukódó sorompó csapórúdját szintén letörte, majd továbbhajtott Zirc irányába.</aside>
      <p>A  rendőrök mindkét eset elkövetőjét, egy 37 éves kunadacsi, valamint egy 30 éves fóti lakost azonosították, majd gyanúsítottként hallgatták ki őket. Ellenük a vasúti közlekedés biztonsága ellen gondatlanságból elkövetett vétség megalapozott gyanúja miatt folyt büntetőeljárás.</p>
      <p>A  Veszprémi Rendőrkapitányság a vizsgálatokat befejezte, mindkét ügy iratait átadta az illetékes ügyészségnek.</p>
    </article>
  </body>
</html>