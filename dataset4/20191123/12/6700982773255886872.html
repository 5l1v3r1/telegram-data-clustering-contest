<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pianetagenoa1893.net/primo-piano/arpal-allerta-meteo-rossa-prolungata-su-a-b-d-i-dettagli/"/>
    <meta property="og:site_name" content="PianetaGenoa1893"/>
    <meta property="article:published_time" content="2019-11-23T12:41:28+00:00"/>
    <meta property="og:title" content="***ARPAL, ALLERTA METEO: ROSSA PROLUNGATA SU A, B, D: I DETTAGLI***"/>
    <meta property="og:description" content="Ecco tutte le particolarità del provvedimento pubblicato da Arpal"/>
  </head>
  <body>
    <article>
      <h1>***ARPAL, ALLERTA METEO: ROSSA PROLUNGATA SU A, B, D: I DETTAGLI***</h1>
      <h2>Ecco tutte le particolarità del provvedimento</h2>
      <address><time datetime="2019-11-23T12:41:28+00:00">23 Nov 2019, 12:41</time> by <a rel="author" href="https://www.pianetagenoa1893.net/" target="_blank">Redazione Pianetagenoa</a></address>
      <p>Precipitazioni molto intense tra Val Polcevera e Genova  nella notte, piogge persistenti con cumulate elevate sul centro</p>
      <p>Ponente. E inoltre venti di scirocco che saranno di burrasca forte e mareggiate intense. Il quadro meteo idrogeologico delle ultime ore</p>
      <p>sulla Liguria e le uscite modellistiche più aggiornate hanno portato <b>all’AGGIORNAMENTO E PROLUNGAMENTO DELL’ALLERTA METEO </b></p>
      <p><b>PER PIOGGE DIFFUSE E TEMPORALI DA PARTE DI ARPAL.</b> Queste le nuove modalità:</p>
      <p>
        <b>
          <u>BACINI MEDI E GRANDI DELL’ESTREMO PONENTE ed ENTROTERRA DI CENTRO PONENTE (ZONE A, D):</u>
        </b>
        <b> ROSSA FINO ALLE 15 DI DOMANI, DOMENICA 24 NOVEMBRE poi GIALLA FINO ALLE 21. <i>Per i bacini piccoli della zona A allerta arancione fino alle 15 di domani poi gialla fino alle 21.</i></b>
      </p>
      <p>
        <b>
          <u>CENTRO REGIONALE (ZONA B):</u>
        </b>
        <b> ROSSA FINO ALLE 12 DI DOMANI, DOMENICA 24 NOVEMBRE poi GIALLA FINO ALLE 18</b>
      </p>
      <p>
        <b>
          <u>LEVANTE REGIONALE (ZONA C):</u>
        </b>
        <b> GIALLA FINO ALLE 6 DI DOMANI, DOMENICA 24 NOVEMBRE</b>
      </p>
      <p>
        <b>
          <u>ENTROTERRA DI CENTRO LEVANTE (ZONA E, BACINI PICCOLI E MEDI):</u>
        </b>
        <b> ARANCIONE FINO ALLA MEZZANOTTE DI OGGI, POI GIALLA FINO ALLE 8 DI DOMANI, DOMENICA 24 NOVEMBRE. <i>Per i bacini grandi gialla fino alle 8 di domani, domenica 24 novembre</i></b>
      </p>
      <p>Nella notte un’intensa struttura temporalesca ha interessato la zona tra la Val Polcevera e Genova Sampierdarena con cumulate molto elevate:  a Genova Fiumara, in 4 ore, sono caduti 240 mm di pioggia con 84 mm in un’ora, 47.6 in 30 minuti, 25.6 in 15 e 11 in 5 minuti. Le stazioni del comune di Genova hanno, invece, registrato (dati aggiornati alle 12) 239.2 mm a Sampierdarena, 210 a Borzoli, 194.2 a Murta, 187.2 a Bolzaneto, 165.6 a Begato Cige. Nelle ultime ore le precipitazioni hanno continuato ad insistere sulla Liguria di centro-Ponente con nuclei precipitativi particolarmente attivi sul savonese e il relativo entroterra. Nelle ultime tre ore si sono registrate piogge tra forti e molto forti con un massimo orario di 68.8 millimetri in un’ora a Piampaludo (Sassello, Savona) dove dalla mezzanotte alle 12 si sono cumulati 170.8 millimetri.</p>
      <p>Importante l’aspetto legato ai venti che soffiano da Sud-Est in particolare sul centro-Levante dove si registrano venti medi fino a 80km/h con raffiche di 136.1 km/h a Fontana Fresca (alle spalle di Sori, Genova) e 122.4 km/h a Monte Pennello (alle spalle del Ponente genovese).</p>
      <p>Per quanto riguarda i livelli dei corsi d’acqua, la zona più critica è quella di confine tra le province di Genova e Savona,  sia lungo la costa che nelle zone interne.  A Varazze il Teiro, in località Bolsine, è in rapida salita mentre si attendono innalzamenti significativi sulle Bormide; inoltre continuano ad essere sotto stretta osservazione lo Stura e l’Orba. Da segnalare come sui bacini principali del Ponente (zona A) e della zona D si osserva già da diverse ore un generale aumento delle portate dovute alla rapida fusione del manto nevoso; per questo motivo i corsi d’acqua hanno un deflusso di base già sostenuto anche prima dell’intensificazione delle piogge.</p>
      <p>Per le prossime ore si conferma la previsione di piogge diffuse con quantitativi  fino a molto elevati, in particolare sul centro Ponente;</p>
      <p>saranno possibili  anche rovesci e temporali organizzati con fenomeni  stazionari forti o molto forti, che insisteranno su un terreno già ora</p>
      <p>incapace di reggere nuova acqua.  I fenomeni proseguiranno per l’intera giornata e a  Ponente, proseguiranno fino alla mattina di domani,</p>
      <p>domenica. E’ importante segnalare anche i venti di burrasca forte da scirocco e le mareggiate intense con periodo di picco di 8-9 secondi,</p>
      <p>sui capi esposti.</p>
      <p>Si ricordano le misure di autoprotezione previste dalla Protezione Civile Nazionale prima, durante e dopo gli eventi più intensi: sono pubblicate sul sito <a href="http://www.allertaliguria.gov.it/">www.allertaliguria.gov.it</a>, dove si possono trovare anche tutti gli aggiornamenti e i dati in tempo reale di pioggia, vento, livello dei torrenti, temperatura, etc.</p>
      <p>Ecco i fenomeni previsti per oggi, domani e dopodomani e contenuti <b>nell’AVVISO METEOROLOGICO</b> emesso questa mattina:</p>
      <p><b>OGGI, SABATO 23 NOVEMBRE: </b>tempo fortemente perturbato con piogge diffuse su tutta la regione: intensità fino a forte e cumulate areali elevate su ABD; cumulate puntuali fino a molto elevate. Locali rovesci o temporali con alta probabilità di fenomeni forti anche persistenti su ABDE, su C si prevede un’alta probabilità di fenomeni forti. Venti da Sud-Est tra burrasca e burrasca forte con raffiche anche superiori ai 100 km/h. Locali ingressi settentrionali a Ponente. Mare fino a molto agitato sotto costa, mareggiate intense da Sud-Est sulle coste esposte.</p>
      <p><b>D</b><b>OMANI, DOMENICA 24 NOVEMBRE: </b>nella prima parte della giornata si attendono ancora piogge diffuse sul Ponente con intensità fino a forte e cumulate fino a elevate su A, significative su BD; le piogge potranno assumere carattere di rovescio o temporale con alta probabilità di fenomeni forti su ABD, bassa su CE. Dal pomeriggio progressiva attenuazione dei fenomeni. In mattinata venti fino a burrasca rafficati da Sud-Est su C, localmente su E; nel pomeriggio venti da Nord fino a rafficati su ABDE. Nelle prime ore ancora mare agitato con mareggiate, successivo calo</p>
      <p><b>DOPODOMANI, LUNEDI’ 25 NOVEMBRE: </b>venti settentrionali tra moderati e forti anche rafficati, in particolare nelle prime ore della notte. Mare localmente molto mosso sul centro della regione in rapido calo.</p>
      <p>Questa la suddivisione in zone del territorio regionale:</p>
      <p>A: Lungo la costa da Ventimiglia fino a Noli, l’intera provincia di Imperia, la valle del Centa</p>
      <p>B: Lungo la costa da Spotorno a Camogli comprese, Val Polcevera e Alta Val Bisagno</p>
      <p>C: Lungo la costa da Portofino fino al confine con la Toscana, tutta la provincia della Spezia, Val Fontanabuona e Valle Sturla</p>
      <p>D: Valle Stura ed entroterra savonese fino alla Val Bormida</p>
      <p>E: Valle Scrivia, Val d’Aveto e Val Trebbia</p>
      <p>La Sala Operativa Regionale resterà aperta per tutta la durata dell’allerta.</p>
      <p>In caso di eventi intensi, durante l’allerta sarà pubblicato il monitoraggio sul sito <a href="http://www.allertaliguria.gov.it/">www.allertaliguria.gov.it</a>, inviato anche tramite twitter (segui @ARPALiguria).</p>
      <p>Sulla pagina <a href="http://www.facebook.com/ArpaLiguria">www.facebook.com\ArpaLiguria</a> post con immagini, grafici e dati.</p>
      <p>Nelle immagini la cartina con la distribuzione dell’allerta (indicato il livello maggiore per ogni zona) la scansione oraria dell’allerta e la mappa con la distribuzione delle precipitazioni nelle ultime 12 ore.</p>
      <p>
        <b>Andrea Lazzara – Arpal</b>
      </p>
      <p>Riceviamo e pubblichiamo</p>
      <figure>
        <img src="https://www.pianetagenoa1893.net/wp-content/uploads/2019/11/12/39/xmappa-12-ore.jpg.pagespeed.ic.UOssfAIOhB.jpg"/>
      </figure>
      <related>
        <h4>ARTICOLI COLLEGATI</h4>
        <a href="https://www.pianetagenoa1893.net/primo-piano/arpal-forti-piogge-nel-savonese-livelli-corsi-dacqua-a-ponente-di-genova-tutti-in-crescita/"/>
        <a href="https://www.pianetagenoa1893.net/allerta-meteo/amt-le-modifiche-al-servizio-durante-lallerta-meteo-rossa/"/>
        <a href="https://www.pianetagenoa1893.net/allerta-meteo/arpal-precipitazioni-piu-intense-sul-ponente-genovese/"/>
        <a href="https://www.pianetagenoa1893.net/primo-piano/arpal-allerta-rossa-sul-centro-ponente-della-liguria/"/>
        <a href="https://www.pianetagenoa1893.net/allerta-meteo/arpal-allerta-gialla-piogge-e-temporali-sulla-liguria-2/"/>
        <a href="https://www.pianetagenoa1893.net/allerta-meteo/arpal-prolungata-lallerta-meteo-sulla-liguria/"/>
      </related>
    </article>
  </body>
</html>