<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Vesti/a546340/Srpski-mornar-sa-broda-koji-su-napali-pirati-se-vraca-kuci.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-23T12:15:00+00:00"/>
    <meta property="og:title" content="Srpski mornar sa broda koji su napali pirati: Spasao sam se, bilo je strašno"/>
    <meta property="og:description" content="Aleksandar Terek iz Zrenjanina, državljanin Srbije koji je bio na brodu prilikom napada pirata u Gvinejskom zalivu,..."/>
  </head>
  <body>
    <article>
      <h1>Srpski mornar sa broda koji su napali pirati: Spasao sam se, bilo je strašno</h1>
      <address>
        <time datetime="2019-11-23T12:15:00+00:00">23 Nov 2019, 12:15</time>
      </address>
      <p>Aleksandar Terek iz Zrenjanina, državljanin Srbije koji je bio na brodu prilikom napada pirata u Gvinejskom zalivu, vratio se kući u Zrenjanin.</p>
      <p>Spasao sam se! Bilo je strašno, ali sada sam dobro,<a href="https://www.blic.rs/vesti/hronika/aleksandar-terek-otmica-pirati/k1zlehc"> rekao je kratko za "Blic"</a> Aleksandar Terek po sletanju na Aerodrom Beograd.</p>
      <p>Kako je kratko rekao, on je piratima uspeo da pobegne.</p>
      <p>"Bilo je strašno, ali najvažnije mi je da sam sada sa familijom. Malo da rezimiramo događaje, još je to sve jako sveže da bih bilo šta o tome pričao", rekao je Aleksandar.</p>
      <p>"Uspeo sam da pobegnem i malo spasim situaciju. Bilo je tu svega i pucnjave, ali zbog čudnog spleta okolnosti sve je ispalo dobro na kraju", rekao je Tereki.</p>
      <p>Podsetimo, Terek je bio na brodu prilikom napada pirata, ali se sa grupom pomoraca izvukao.</p>
      <p>Ministarstvo spoljnih poslova je ranije danas saopštilo da je jedan državljanin Srbije bio u <a href="http://rs.n1info.com/Svet/a546222/Pirati-napali-brod-blizu-Gvinejskoj-zaliva-oteli-i-Srbe.html"><b>grupi od sedam otetih mornara.</b></a></p>
      <p><a href="http://rs.n1info.com/Svet/a546222/Pirati-napali-brod-blizu-Gvinejskoj-zaliva-oteli-i-Srbe.html"><b>Pirati u Gvinejskom zalivu oteli su sedam osoba, a osam se sakrilo</b></a>. Među članovima posade bili su i državljani Južne Afrike, Filipina i Кameruna. Za sada nisu poznati nikakvi dodatni detalji o otmičarima i njihovim motivima, javio je RTS.  </p>
    </article>
  </body>
</html>