<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/jonkoping/personal-pa-aldreboende-missade-brutet-ben"/>
    <meta property="og:site_name" content="SVT Nyheter"/>
    <meta property="article:published_time" content="2019-11-23T12:30:47+00:00"/>
    <meta property="og:title" content="Personal på äldreboende missade brutet ben"/>
    <meta property="og:description" content="I samband med att en person som bodde på ett korttidsboende i Jönköping skulle flyttas mellan sin rullstol och säng så bröt personen benet. Trots smärtor upptäcktes inte benbrottet förrän två dagar senare."/>
  </head>
  <body>
    <article>
      <h1>Personal på äldreboende missade brutet ben</h1>
      <address><time datetime="2019-11-23T12:30:47+00:00">23 Nov 2019, 12:30</time> by <a rel="author">Gunilla Bunnvik</a></address>
      <p>
        <b>I samband med att en person som bodde på ett korttidsboende i Jönköping skulle flyttas mellan sin rullstol och säng så bröt personen benet. Trots smärtor upptäcktes inte benbrottet förrän två dagar senare.</b>
      </p>
      <p>Händelsen inträffade på ett korttidsboende inom äldreomsorgen i Jönköping i september i år. I samband med att en boende som var rullstullsburen skulle flyttas till sin säng med hjälp av en lift så bröt den boende benet.</p>
      <p>Personen klagade på smärta i benet men personalen tillkallade ingen sjuksköterska utan ger personen smärtlindrande. Inte förrän dagen efter tillkallas en sjuksköterska. Men hen gör ingen undersökning den dagen utan det går ytterligare en dag innan personen undersöks efter att ha fått ännu mer smärta.</p>
      <p>Då kontaktades även en läkare och efter att den boende röntgats visade det  sig att benet hade en fraktur och personen fick läggas in på sjukhus.</p>
      <p>Händelsen har nu Lex Maria anmälts av kommunen. </p>
      <related>
        <h4>Relaterat</h4>
        <a href="https://www.svt.se/nyheter/lokalt/jonkoping/aterbesok-bokades-inte-in-patient-dog"/>
        <a href="https://www.svt.se/nyheter/lokalt/jonkoping/ivo-granskar-operation-som-gick-fel"/>
        <a href="https://www.svt.se/nyheter/lokalt/jonkoping/cancerpatient-fick-vanta-onodigt-lange-pa-behandling"/>
      </related>
    </article>
  </body>
</html>