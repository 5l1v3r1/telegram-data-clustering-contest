<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902057.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-23T12:08:00+00:00"/>
    <meta property="og:title" content="پنس در کاخ سفید می‌‌ماند"/>
    <meta property="og:description" content="به گزارش ایسنا، هیل گزارش داد، دونالد ترامپ، رییس جمهوری آمریکا در جریان مصاحبه با برنامه تلویزیونی &quot;فاکس و دوستان&quot; درباره شایعات مبنی بر اینکه نیکی هیلی، سفیر سابق ایالات متحده در سازمان ملل ممکن است جایگزین مایک پنس به عنوان معاون ترامپ در انتخابات ۲۰۲۰ ریاست جمهوری آمریکا شود، گفت: مایک پنس آن طور که من از شایعات شنیده‌ام قرار است دیگر معاون من در انتخابات ۲۰۲۰ نباشد. نیکی هیلی &quot;خیلی خوب&quot; است اما مایک پنس به عنوان معاون ریاست جمهوری کار &quot;فوق‌العاده‌ای&quot; انجام داده است. او فرد مورد نظر ما و &quot;دوست من&quot; است. ببینید، ما با هم یک &quot;تیم خوب&quot; داریم."/>
  </head>
  <body>
    <article>
      <h1>پنس در کاخ سفید می‌‌ماند</h1>
      <address>
        <time datetime="2019-11-23T12:08:00+00:00">23 Nov 2019, 12:08</time>
      </address>
      <p>رئیس جمهوری آمریکا به شایعات درباره اینکه مایک پنس را از انتخابات ۲۰۲۰ ریاست جمهوری آمریکا حذف می‌کند، پایان داد و اعلام کرد که وی در دور بعدی هم به عنوان معاونش به کار خود ادامه خواهد داد.</p>
      <p>به گزارش ایسنا، هیل گزارش داد، دونالد ترامپ، رییس جمهوری آمریکا در جریان مصاحبه با برنامه تلویزیونی "فاکس و دوستان" درباره شایعات مبنی بر اینکه نیکی هیلی، سفیر سابق ایالات متحده در سازمان ملل ممکن است جایگزین مایک پنس به عنوان معاون ترامپ در انتخابات ۲۰۲۰ ریاست جمهوری آمریکا شود، گفت: مایک پنس آن طور که من از شایعات شنیده‌ام قرار است دیگر معاون من در انتخابات ۲۰۲۰ نباشد. نیکی هیلی "خیلی خوب" است اما مایک پنس به عنوان معاون ریاست جمهوری کار "فوق‌العاده‌ای" انجام داده است. او فرد مورد نظر ما و "دوست من" است. ببینید، ما با هم یک "تیم خوب" داریم.</p>
      <p>وی ادامه داد: مایک پنس یک معاون "خوب" برای ریاست جمهوری است. او ۱۰۰ درصد فرد مورد نظر ما است.</p>
      <p>ترامپ همچنین نیکی هیلی را "یک دوست" توصیف کرد و گفت: او در مبارزات انتخاباتی من به شکل دیگری حضور خواهد داشت.</p>
      <p>نیکی هیلی که سال گذشته میلادی مقام سفیر ایالات متحده در سازمان ملل را ترک گفت، تلاش کرده است تا به صورت غیر مستقیم علاقه‌اش برای سمت معاون ریاست جمهوری را نشان دهد.</p>
      <p>نیکی هیلی در مصاحبه اخیر خود گفته بود: سمت های ریاست جمهوری و معاون ریاست جمهوری با هم خوب هستند. مایک پنس برای شغل معاون ریاست جمهوری فرد خوبی است و فکر می‌کنم "شریک درستی" برای دونالد ترامپ محسوب می‌شود.</p>
    </article>
  </body>
</html>