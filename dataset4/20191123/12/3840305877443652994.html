<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/eveniment/bucuresti-cea-mai-mare-pensie-octombrie-306907.html"/>
    <meta property="og:site_name" content="B1 TV"/>
    <meta property="article:published_time" content="2019-11-23T12:16:59+00:00"/>
    <meta property="og:title" content="Care este cea mai mare pensie din România"/>
    <meta property="og:description" content="Cea mai mare pensie publică plătită în octombrie a fost de peste 33.200 de lei brut, informează B1 TV. Această sumă a fost plătită în sistemul public de stat, iar beneficiarul aparţine de una din Casele..."/>
  </head>
  <body>
    <article>
      <h1>Care este cea mai mare pensie din România</h1>
      <address><time datetime="2019-11-23T12:16:59+00:00">23 Nov 2019, 12:16</time> by <a rel="author">B1 TV</a></address>
      <p>Cea mai mare pensie publică plătită în octombrie a fost de peste 33.200 de lei brut, informează B1 TV. Această sumă a fost plătită în sistemul public de stat, iar beneficiarul aparţine de una din Casele locale de Pensii din Bucureşti.</p>
      <p>Primii cinci beneficiari care au încasat aceste pensii sunt înscrişi la Casele locale de Pensii din Bucureşti, potrivit Ministerului Muncii.</p>
      <p>Cea de-a doua pensie ca mărime plătită de CNPP pentru luna octombrie se ridică la peste 28.500 lei brut, iar următoare are un cuantum brut care depăşeşte 28.400 lei. Următoarele două pensii, în funcţie de valoare, au fost de aproape 26.000 de lei brut.</p>
      <p>În privinţa domeniilor de activitate în care au lucrat aceşti cinci beneficiari de pensii publice, CNPP a transmis că nu deţine astfel de informaţii în baza de date.</p>
      <p>Printre judeţele cu cea mai mare pensie publică medie se numără Hunedoara - peste 1.800 lei. Urmează judeţul Braşov, unde pensia publică medie este de peste 1.600 lei, Gorj cu aproximativ 1.500 lei, Galaţi şi Prahova, cu puţin peste 1.450 lei.</p>
      <p>La polul opus, se află judeţul Botoşani, care are cea mai mică pensie publică medie la nivel naţional, în cuantum de 1.092 lei. Urmează de judeţul Giurgiu - 1.100 lei, Vrancea - 1.120 lei, Vaslui - 1.130 lei şi Satu Mare - 1.136 lei. </p>
    </article>
  </body>
</html>