<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/23/trinkijeri-pred-buducnost-na-nama-je-da-nadjemo-specificne-takticke-solucije/"/>
    <meta property="og:site_name" content="Sportska centrala"/>
    <meta property="article:published_time" content="2019-11-23T12:43:10+00:00"/>
    <meta property="og:title" content="Trinkijeri pred Budućnost: Na nama je da nađemo specifične taktičke solucije"/>
    <meta property="og:description" content="Partizan gostuje u Podgorici ekipi Budućnosti u okviru osmog kola ABA lige. Utakmica u dvorani „Morača“ zakazana je za nedelju, 24. novembar od 18 časova. Ekspedicija KK Partizana u subotu putuje za Podgoricu gde će i trenirati u večernjim časovima. Strateg crno-belih Andrea Trinkijeri pohvalio je ekipu Budućnosti i naglasio da bi sprovođenje taktike od […]"/>
  </head>
  <body>
    <article>
      <h1>Trinkijeri pred Budućnost: Na nama je da nađemo specifične taktičke solucije</h1>
      <address><time datetime="2019-11-23T12:43:10+00:00">23 Nov 2019, 12:43</time> by <a rel="author">Milos</a></address>
      <p>Partizan gostuje u Podgorici ekipi Budućnosti u okviru osmog kola ABA lige. Utakmica u dvorani „Morača“ zakazana je za nedelju, 24. novembar od 18 časova.</p>
      <p>Ekspedicija KK Partizana u subotu putuje za Podgoricu gde će i trenirati u večernjim časovima.</p>
      <p>Strateg crno-belih Andrea Trinkijeri pohvalio je ekipu Budućnosti i naglasio da bi sprovođenje taktike od strane njegovih igrača moglo da bude presudno na ovom meču.</p>
      <p>– <b>Budućnost ima odličan tim. U ozbiljnoj su seriji pobeda, imaju veoma talentovane igrače i uvek velike ambicije. Na nama je da nađemo specifične taktičke solucije, da pokušamo odvesti utakmicu na našu košarku i da igramo kako umemo</b>, rekao je italijanski stručnjak, a preneo klupski sajt.</p>
      <p>Novica Veličković smatra da bi borbenost i želja mogle da donesu prevagu na stranu crno-belih.</p>
      <p>– <b>U Podgorici je uvek teško igrati. Ne mogu da se setim ni jedne utakimice koju je Partizan lako dobio dole, čak i kada je bio apsolutni favorit. I ove sezone, oni imaju odličan tim, iz utakmice u utakmicu igraju sve bolje, na deobi su prvog mesta u ligi i zaslužuju maksimalan respekt. Samo ako smo na svom maksimumu, samo ako se budemo borili i srcem i glavom do kraja, imaćemo šansu da se u Beograd vratimo sa važnom pobedom</b>, dodao je kapiten Partizana.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/22/puna-moraca-i-kilpatrik-cekaju-partizan/"/>
        <a href="https://www.sportskacentrala.com/2019/11/22/bivsi-reprezentativac-hoce-u-partizan-crno-beli-na-potezu/"/>
        <a href="https://www.sportskacentrala.com/2019/11/21/aba-liga-ostro-kaznila-partizan/"/>
        <a href="https://www.sportskacentrala.com/2019/11/21/mozli-ljubimac-grobara-uzivao-sam-u-svakom-trenutku-to-mi-se-na-ovaj-nacin-nigde-nije-dogodilo/"/>
        <a href="https://www.sportskacentrala.com/2019/11/20/trinkijeri-nismo-neozbiljni-treba-nam-odmor/"/>
        <a href="https://www.sportskacentrala.com/2019/11/20/trener-ritasa-pohvalio-grobare-svaki-igrac-sanja-da-igra-u-ovakvoj-atmosferi/"/>
        <a href="https://www.sportskacentrala.com/2019/11/20/ek-partizan-izborio-top-16-uz-mnogo-oscilacija-i-skakanja-po-zivcima-navijaca/"/>
        <a href="https://www.sportskacentrala.com/2019/11/20/399593/"/>
        <a href="https://www.sportskacentrala.com/2019/11/20/odlazak-iz-partizana-5/"/>
      </related>
    </article>
  </body>
</html>