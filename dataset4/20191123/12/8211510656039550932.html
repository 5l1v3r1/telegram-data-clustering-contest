<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/nuova-porsche-992-911-turbo-spunta-ducktail-468826.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-23T12:00:48+00:00"/>
    <meta property="og:title" content="Nuova Porsche 992 Turbo, spunta una ducktail"/>
    <meta property="og:description" content="Spuntano nuove foto della prossima sportiva di Zuffenhausen, che si aggiungerà alla attuale line-up e sarà la più potente fra le 911"/>
  </head>
  <body>
    <article>
      <h1>Nuova Porsche 992 Turbo, spunta una ducktail</h1>
      <h2>Spuntano nuove foto della prossima sportiva di Zuffenhausen, che si aggiungerà alla attuale line-up e sarà la più potente fra le 911</h2>
      <address><time datetime="2019-11-23T12:00:48+00:00">23 Nov 2019, 12:00</time> by <a rel="author">Lorenzo Moro</a></address>
      <p>Già qualche settimana fa avevamo riportato alcune foto spia che ritraevano un muletto Porsche, fotografato dalle parti di Stoccarda, sul cui classico cofano posteriore era installato un piccolo alettone in stile “<b>ducktail</b>“, particolare storico apparso la prima volta sulla storica <b>911 2.7 RS del 1972.</b></p>
      <blockquote>
        <a href="https://www.formulapassion.it/automoto/mondoauto/porsche-911-ducktail-sport-classic-466084.html">Avvistato un muletto Porsche 992 con la “ducktail”</a>
      </blockquote>
      <p>In principio si era pensato che i muletti fossero la premonizione di un nuovo modello in stile <b>“sport classic”</b> di Stoccarda ma le ultime immagini – che arrivano sia dalla Germania che dagli Stati Uniti – fugano ogni dubbio ritraendo la “nuova” ducktail su muletti di quella che sarà la prossima <b>992 Turbo</b>, attesa per il 2020 e probabilmente la 911 Turbo più potente della storia.</p>
      <figure>
        <img src="https://www.formulapassion.it/wp-content/uploads/2019/11/992-turbo-ducktail-52-666x374.jpg"/>
      </figure>
      <p>Resta da capire, a questo punto, se la Turbo “ufficiale” verrà dotata <b>di serie</b> di questo particolare alettone o se, più che altro per una questione aerodinamica, il “ducktail” verrà offerto in opzione con <b>un pacchetto in stile “touring”</b>. Per scoprire la verità su questa attesa sportiva dovremo aspettare i prossimi mesi, per poter finalmente posare gli occhi sulla nuova creazione di Stoccarda che, a giudicare dai muletti ripresi in giro per il mondo, riproporrà tutti i canoni stilistici standard già visti negli ultimi anni sulle Turbo, a partire dalle grandi prese d’aria davanti alle ruote posteriori, necessarie per alimentare adeguatamente i due turbocompressori che alimentano <b>il vorace flat-six.</b></p>
      <p>
        <i>Foto: EVO</i>
      </p>
      <footer>RIPRODUZIONE RISERVATA</footer>
    </article>
  </body>
</html>