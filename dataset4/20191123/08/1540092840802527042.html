<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/story/198339/epidotiseis-agroton-eos-to-telos-toy-xronoy-i-kyvernisi-tha-dosei-235-ekat-eyro"/>
    <meta property="og:site_name" content="CNN.gr"/>
    <meta property="article:published_time" content="2019-11-23T08:45:07+00:00"/>
    <meta property="og:title" content="Επιδοτήσεις αγροτών: Έως το τέλος του χρόνου η κυβέρνηση θα δώσει 235 εκατ. ευρώ"/>
    <meta property="og:description" content="Ζεστό χρήμα στους τραπεζικούς τους λογαριασμούς αναμένεται να βρουν μέχρι το τέλος του χρόνου αγρότες και κτηνοτρόφοι , καθώς έρχεται η εξόφληση σειράς..."/>
  </head>
  <body>
    <article>
      <h1>Επιδοτήσεις αγροτών: Έως το τέλος του χρόνου η κυβέρνηση θα δώσει 235 εκατ. ευρώ</h1>
      <h2>Ζεστό χρήμα στους τραπεζικούς τους λογαριασμούς αναμένεται να βρουν μέχρι το τέλος του χρόνου αγρότες και κτηνοτρόφοι, καθώς έρχεται η εξόφληση σειράς επιδοτήσεων, ενώ κάποιες από αυτές θα γίνουν -εκτός απρόοπτου- την εβδομάδα που ξεκινά τη Δευτέρα 25 Νοεμβρίου.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 10:45 , 23 November 2019</p>
      <p>Πριν από λίγες μέρες<b> εγκρίθηκε η διάθεση πίστωσης</b> για τη χρηματοδότηση του Έργου «ΣΥΣΤΑΣΗ ΟΜΑΔΩΝ ΚΑΙ ΟΡΓΑΝΩΣΕΩΝ ΠΑΡΑΓΩΓΩΝ (ΜΕΤΡΟ 09)» και της πράξης «Δράση 10.1.08: Εφαρμογή τής μεθόδου σεξουαλικής σύγχυσης των μικρολεπιδοπτέρων (ΚΟΜΦΟΥΖΙΟ) του Μέτρου 10 -1η Πρόσκληση, ΕΥΕ ΠΑΑ 2014-2020». Συγκεκριμένα, σύμφωνα με την εφημερίδα «Agropost», το ποσό των 15.000.000 ευρώ θα καταβληθεί στους δικαιούχους του μέτρου για τη σύσταση ομάδων και οργανώσεων παραγωγών (ΜΕΤΡΟ 09]. Επίσης, στους δικαιούχους του Κομφούζιο θα καταβληθεί το ποσό των 1.900.000 ευρώ.</p>
      <p>Σύμφωνα με το ρεπορτάζ, η απόφαση για τη <b>βιολογική κτηνοτροφία</b> δημοσιεύτηκε στη Διαύγεια. Ειδικότερα, αποφασίστηκε η διάθεση πίστωσης του ποσού των 45.116.824,27 ευρώ από τη Σ.Α.Ε. 082/1 και ιδιαίτερα από το έργο με Κωδικό 2018ΣΕ08210013, με τίτλο «ΒΙΟΛΟΓΙΚΕΣ ΚΑΛΛΙΕΡΓΕΙΕΣ - ΒΙΟΛΟΓΙΚΗ ΚΤΗΝΟΤΡΟΦΙΑ, ΥΠΑΑΤ». προκειμένου να καταβληθούν οι οικονομικές ενισχύσεις σε δικαιούχους του μέτρου για το δεύτερο έτος εφαρμογής 2019 - 2020.</p>
      <p>Στο παραπάνω ποσό (45.11.6.824,27 ευρώ) συμπεριλαμβάνεται ποσό ύψους 6.707.347,18 ευρώ, το οποίο αφορά σε αδιάθετα υπόλοιπα των με αριθμ. 3563/158369/15-11-2018 και 2148/169800/09-07-2019 Αποφάσεων Έγκριση Διάθεσης Πίστωσης.</p>
      <p>Εγκρίθηκε και υπεγράφη από τον υπουργό Αγροτικής Ανάπτυξης και Τροφίμων, <b>Μάκη Βορίδη,</b> η απόφαση για έγκριση πίστωσης 3 εκατομμυρίων ευρώ, πλέον των 38 εκατομμυρίων ευρώ που είχαν ήδη εγκριθεί και τα οποία θα κατευθυνθούν στη βιολογική γεωργία. Συγκεκριμένα, το ποσό αυτό αφορά το Μέτρο 11 «Βιολογικές Καλλιέργειες» του Προγράμματος Αγροτικής Ανάπτυξης 2014 - 2020. και τα χρήματα που θα διατεθούν στους δικαιούχους ανέρχονται συνολικά σε 41 εκατομμύρια ευρώ. Με τη συγκεκριμένη απόφαση του κ. Βορίδη διασφαλίζεται ότι όλοι οι δικαιούχοι του προγράμματος θα λάβουν κανονικά και στο όλον τα χρήματα τους. Επισημαίνεται ότι η πίστωση των χρημάτων έχει προγραμματιστεί για τα τέλη Νοεμβρίου.</p>
      <p>Έως το τέλος του 2019, σύμφωνα με την «Agropost», προγραμματίζεται να καταβληθούν ενισχύσεις εκκαθάρισης σε δικαιούχους της εξισωτικής αποζημίωσης, εκτιμώμενου ύψους 235 εκατ. ευρώ. Για το εν λόγω θέμα υπάρχει ειδική επισήμανση σε ανακοίνωση του <b>υπ. Αγροτικής Ανάπτυξης</b> και Τροφίμων.</p>
      <p>Από 1η Δεκεμβρίου ξεκινά η υποβολή δηλώσεων για τη δάσωση και τη δημιουργία δασικών εκτάσεων, όπως ενημερώνει ο ΟΠΕΚΕΠΕ. Υποβολή τής δήλωσης εφαρμογής μετά τις 31.12.2019 συνεπάγεται:</p>
      <ul>
        <li>Σε μείωση κατά 1% ανά εργάσιμη ημέρα του ποσού που ο δικαιούχος θα είχε δικαίωμα να λάβει, εάν οι αιτήσεις είχαν υποβληθεί εμπρόθεσμα.</li>
        <li>Σε περίπτωση καθυστέρησης μεγαλύτερης των 25 ημερολογιακών ημερών, οι δηλώσεις εφαρμογής θεωρούνται μη αποδεκτές. Μη τήρηση της ανωτέρω υποχρέωσης επιφέρει αποκλεισμό από την ενίσχυση για το συγκεκριμένο έτος εφαρμογής.</li>
        <li>Σημειώνεται, επιπλέον ότι «Μη υποβολή αίτησης πληρωμής και δήλωσης εφαρμογής» θεωρείται η μη υποβολή τους εντός εξαμήνου από την καταληκτική ημερομηνία. Σε περίπτωση επανάληψης μη υποβολής αίτησης πληρωμής ή δήλωσης εφαρμογής σε επόμενο έτος θεωρείται ως μονομερής διακοπή της επένδυσης και εφαρμόζονται οι προβλεπόμενες κατά περίπτωση κυρώσεις.</li>
      </ul>
      <p>Εν τω μεταξύ, στη διαδικασία ανάκτησης των αχρεωστήτως ή παρατύπως καταβληθέντων ποσών και των οφειλών από διοικητικές κυρώσεις που προέκυψαν κατόπιν των διοικητικών, επιτόπιων και διασταυρωτικών μηχανογραφικών ελέγχων για το ημερολογιακό έτος αιτήσεων 2018 προχωρά ο ΟΠΕΚΕΠΕ, σε εφαρμογή του άρθρου 63 του Καν. (ΕΕ) 1306/2016. Οι γεωργοί έχουν δικαίωμα ένστασης, την οποία θα πρέπει έως 16/12/2019 να υποβάλουν στο αρμόδιο Περιφερειακό Γραφείο του Ο.Π.Έ.Κ.Ε.Π.Ε. εγγράφως, με επισυναπτόμενα αποδεικτικά στοιχεία που να ενισχύουν τα επιχειρήματα τους.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/kosmos/story/196628/romi-stoys-dromoys-oi-agrotes-kata-agriogoyroynon-me-ti-stirixi-salvini">Ρώμη: Στους δρόμους οι αγρότες κατά... αγριογούρουνων με τη στήριξη Σαλβίνι</a>
        </li>
        <li>
          <a href="https://www.cnn.gr/news/ellada/story/196342/egkrithikan-tessera-ekatommyria-eyro-gia-apozimioseis-se-ktinotrofoys">Εγκρίθηκαν τέσσερα εκατομμύρια ευρώ για αποζημιώσεις σε κτηνοτρόφους</a>
        </li>
        <li>
          <a href="https://www.cnn.gr/news/politiki/story/196219/metra-stirixis-ton-agroton-exiggeile-o-kostas-skrekas">Μέτρα στήριξης των αγροτών εξήγγειλε ο Κώστας Σκρέκας</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/1256/agrotes">ΑΓΡΟΤΕΣ</a>
        </li>
        <li>
          <a href="https://www.cnn.gr/eidhseis/tag/17757/agrotikes-epidothseis">ΑΓΡΟΤΙΚΕΣ ΕΠΙΔΟΤΗΣΕΙΣ</a>
        </li>
        <li>
          <a href="https://www.cnn.gr/eidhseis/tag/45958/epidothseis">ΕΠΙΔΟΤΗΣΕΙΣ</a>
        </li>
        <li>
          <a href="https://www.cnn.gr/eidhseis/tag/1257/ktinotrofoi">ΚΤΗΝΟΤΡΟΦΟΙ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/23/198380/snapshot/2717085.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/23/198365/snapshot/2763299.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/23/198382/snapshot/2567620.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/23/198389/snapshot/88857.jpg"/>
      </figure>
    </article>
  </body>
</html>