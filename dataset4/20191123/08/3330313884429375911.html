<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904826/schuurs-begreep-situatie-bij-ajax-niet-waarom-speelde-ik-dan-niet-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T08:40:00+00:00"/>
    <meta property="og:title" content="Kans voor het grijpen bij Ajax: 'Deze week kan belangrijk zijn in mijn carrière'"/>
    <meta property="og:description" content="Voor Perr Schuurs lijkt de kans centraal achterin bij Ajax eraan te komen. Joël Veltman en Daley Blind zijn geschorst voor de wedstrijd tegen Lille in de Champions League en Schuurs ruikt mogelijkheden. &quot;Hier heb ik het hele seizoen op gewacht en train ik elke dag hard voor. Ik moet er nu klaar voor zijn&quot;, toont Schuurs zich gretig in gesprek met het Algemeen Dagblad. &quot;Het is vooral de mogelijkheid om meerdere duels achter elkaar te spelen. Als de trainer mij het vertrouwen geeft en ik pak mijn kans, dan opent dat nieuwe deuren. Doe ik het in Lille goed, dan zal de trainer vertrouwen in me hebben dat ik het ook in andere wedstrijden kan laten zien. Het is niet zo dat ik mezelf nu extra druk op leg, zo voelt het niet. Maar deze week kan wel heel belangrijk zijn in mijn carrière.&quot; Ajax puzzelt richting Lille-uit: 'Schuurs en Álvarez ligt het meest voor de hand' Swart greep Schuurs bij z'n nekvel bij Ajax: &quot;Je luistert naar zo iemand&quot;"/>
  </head>
  <body>
    <article>
      <h1>Kans voor het grijpen bij Ajax: 'Deze week kan belangrijk zijn in mijn carrière'</h1>
      <address>
        <time datetime="2019-11-23T08:40:00+00:00">23 Nov 2019, 08:40</time>
      </address>
      <p>
        <b>Voor Perr Schuurs lijkt de kans centraal achterin bij Ajax eraan te komen. Joël Veltman en Daley Blind zijn geschorst voor de wedstrijd tegen Lille in de Champions League en Schuurs ruikt mogelijkheden.</b>
      </p>
      <p>"Hier heb ik het hele seizoen op gewacht en train ik elke dag hard voor. Ik moet er nu klaar voor zijn", toont Schuurs zich gretig in gesprek met het <i>Algemeen Dagblad</i>. "Het is vooral de mogelijkheid om meerdere duels achter elkaar te spelen. Als de trainer mij het vertrouwen geeft en ik pak mijn kans, dan opent dat nieuwe deuren. Doe ik het in Lille goed, dan zal de trainer vertrouwen in me hebben dat ik het ook in andere wedstrijden kan laten zien. Het is niet zo dat ik mezelf nu extra druk op leg, zo voelt het niet. Maar deze week kan wel heel belangrijk zijn in mijn carrière."</p>
      <p>Schuurs speelde volgens velen een prima voorbereiding in Amsterdam, maar kwam vervolgens toch weer op de bank terecht. "Sergiño Dest ontwikkelde zich stormachtig als rechtsback en Joël deed het vervolgens gewoon goed centraal achterin, dus ik kon de keuze voor hen begrijpen", toont hij zich realistisch. "Maar ik vond het tegelijkertijd wel moeilijk. Ik hoorde van verschillende kanten, ook van de trainers, dat ik een heel goede voorbereiding had gedraaid. Dat gevoel had ik zelf ook, alleen als ik zo goed was, waarom speelde ik dan niet? Dat zette me wel aan het denken."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904557/-de-blessure-van-mazraoui-valt-mee-ik-verwacht-dat-hij-kan-spelen-voor-ajax-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904793/swart-greep-schuurs-bij-z-n-nekvel-bij-ajax-je-luistert-naar-zo-iemand-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>