<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/23/mame-prvni-skutecne-fotky-redmi-k30-prijde-se-120-hz-displejem/"/>
    <meta property="og:site_name" content="GizChina.cz"/>
    <meta property="article:published_time" content="2019-11-23T08:00:54+00:00"/>
    <meta property="og:title" content="Máme první skutečné fotky REDMI K30 – přijde se 120 Hz displejem"/>
    <meta property="og:description" content="Máme první skutečné fotky Redmi K30. Přijde se 120Hz displejem, 5G podporou a duálním otvorem pro selfie kameru, jako má Galaxy S10+."/>
  </head>
  <body>
    <article>
      <h1>Máme první skutečné fotky REDMI K30 – přijde se 120 Hz displejem</h1>
      <address><time datetime="2019-11-23T08:00:54+00:00">23 Nov 2019, 08:00</time> by <a rel="author" href="https://gizchina.cz/author/k_balac/" target="_blank">Karel Baláč</a></address>
      <p>Máme první skutečné fotky REDMI K30 – přijde se 120 Hz displejem<br/>5 (100%) 1 vote</p>
      <p>V aktuálních dnech se snažíme sbírat co nejvíce informací o nástupci modelu Redmi K20. Na internetu se objevuje vícero uniklých informací ohledně smartphonu Redmi K30, který bude známý také jako Xiaomi Mi 10T, a jak se zdá, na pultech by se mohl objevit ještě před Xiaomi Mi 10, což bude vlajková loď Xiaomi pro příští rok.</p>
      <p>Nově jsme se nyní dozvěděli, že se tento model bude moci pochlubit 5G konektivitou. A také 120 Hz displejem s duálním otvorem pro selfie fotoaparát, jako má například Samsung Galaxy S10 +, ve kterém bude umístěna dvojitá přední kamera. A tyto specifikace máme nyní potvrzeny. A aby toho nebylo málo, máme zde i první skutečné fotky Redmi K30.</p>
      <h3>REDMI K30 – první skutečné fotky</h3>
      <p>Společnost již oficiálně oznámila, že Redmi K30 bude prvním chytrým telefonem od Redmi s 5G. A obrázek, který doprovázel toto oznámení, potvrdil, že telefon bude mít v displeji zasunutou dvojitou přední kameru. Nyní je tento design potvrzen <a href="https://www.xda-developers.com/redmi-k30-live-images-confirm-120hz-refresh-rate-display-qualcomm-snapdragon-730-g/">únikem</a> těchto skutečných fotek, které současně ukazují, že tato vlajková loď <a href="https://gizchina.cz/category/redmi/">Redmi</a> bude mít displej s parádní obnovovací frekvencí 120 Hz.</p>
      <slideshow>
        <figure>
          <img src="https://gizchina.cz/wp-content/uploads/2019/11/redmi-k30-1.jpg"/>
        </figure>
        <figure>
          <img src="https://gizchina.cz/wp-content/uploads/2019/11/redmi-k30-3.jpg"/>
        </figure>
      </slideshow>
      <p>Fotky, které vidíte výše ukazují, že na telefonu běží MIUI 11. Zařízení je označeno jako Redmi K30. Druhá fotka pak potvrzuje specifikaci frekvence displeje. A u ní bude možnost střídat obnovovací frekvenci displeje mezi 60 Hz a 120 Hz.</p>
      <p>Bez zajímavost není ani poslední fotka tohoto mobilu. A to proto, že ukazuje většinu vlastností smartphonu. Například je zde zmíněn rozměr displeje 154 x 70 mm. Nebo rozlišení, které bude FullHD+ 2400 x 1080, což vede k hustotě 392 ppi.</p>
      <figure>
        <img src="https://gizchina.cz/wp-content/uploads/2019/11/redmi-k30-2.jpg"/>
      </figure>
      <p>Kromě toho v tomto technickém listu můžeme vidět GPU Adreno 618. V současné době je tento grafický čip pouze ve dvou procesorech. Je tedy zcela logické se domnívat, že Redmi K30 bude mít pod kapotou CPU Qualcomm Snapdragon 730 nebo Snapdragon 730G.</p>
      <p>Očekáváme, že se tohoto telefonu dočkáme v prvním čtvrtletí příštího roku.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/20/redmi-k30-mozna-bude-mit-120-hz-displej-a-60-mpix/"/>
        <a href="https://gizchina.cz/2019/11/19/redmi-k30-podle-lei-juna-dorazi-jeste-do-konce-roku/"/>
        <a href="https://gizchina.cz/2019/11/17/redmi-k30-bude-vydan-az-v-pristim-roce-potvrdil-to-lu-weibing/"/>
      </related>
    </article>
  </body>
</html>