<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/incident-socant-la-orhei-un-barbat-a-ars-de-viu-intr-o-casa-parasita_3059882.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-23T08:11:45+00:00"/>
    <meta property="og:title" content="INCIDENT ŞOCANT LA ORHEI. Un bărbat a ars de viu într-o casă părăsită"/>
    <meta property="og:description" content="Incident şocant în raionul Orhei. Un bărbat de aproximativ 60 de ani a murit, după ce casa părăsită în care se adăpostea a fost cuprinsă de flăcări, de la o ţigară nestinsă.Incendiul a izbucnit în această dimineaţă, în jurul orei 6.30.O persoană care trec"/>
  </head>
  <body>
    <article>
      <h1>INCIDENT ŞOCANT LA ORHEI. Un bărbat a ars de viu într-o casă părăsită</h1>
      <address><time datetime="2019-11-23T08:11:45+00:00">23 Nov 2019, 08:11</time> by <a rel="author">PUBLIKA.MD</a></address>
      <p>
        <b>Incident şocant în raionul Orhei. Un bărbat de aproximativ 60 de ani a murit, după ce casa părăsită în care se adăpostea a fost cuprinsă de flăcări, de la o ţigară nestinsă.</b>
      </p>
      <p>Incendiul a izbucnit în această dimineaţă, în jurul orei 6.30.</p>
      <p>O persoană care trecea prin preajmă a apelat la serviciul 112 și a anunțat despre incendiu.</p>
      <p>La faţa locului s-au deplasat două echipe de pompieri, care au găsit cadavrul bărbatului. Acesta era intoxicat cu monoxid de carbon.</p>
      <p>Potrivit informaţiilor preliminare, victima nu ar avea un loc permanent de trai.</p>
      <p>Cadavrul va fi supus expertizei medico-legale.</p>
    </article>
  </body>
</html>