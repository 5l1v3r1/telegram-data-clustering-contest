<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/ancona/cronaca/cadavere-1.4901443"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-23T08:16:48+00:00"/>
    <meta property="og:title" content="Ancona, cadavere di una 30enne trovato in mare. E' giallo"/>
    <meta property="og:description" content="Il corpo senza vita è stato notato da alcune persone ed è stato poi ripescato dai sommozzatori dei vigili del fuoco"/>
  </head>
  <body>
    <article>
      <h1>Ancona, cadavere di una 30enne trovato in mare. E' giallo</h1>
      <h2>Il corpo senza vita è stato notato da alcune persone ed è stato poi ripescato dai sommozzatori dei vigili del fuoco</h2>
      <address><time datetime="2019-11-23T08:16:48+00:00">23 Nov 2019, 08:16</time> by <a rel="author">il Resto del Carlino</a></address>
      <p>Ancona, 23 novembre 2019 - E' stato<b> trovato in mare verso le 4,30</b> nei pressi del cantiere navale Palumbo Superyachts - Isa di Ancona,<b> il corpo senza vita di una ragazza di 30 anni </b>di origine irlandese, <b>Mairead O' Connor Breffni</b>.</p>
      <p>Il cadavere è stato notato da alcune persone ed è stato poi<b> ripescato dai sommozzatori dei vigili del fuoco.</b> Non si conoscono ancora le cause della morte e sul posto è atteso il pubblico ministero che verosimilmente disporrà gli accertamenti del caso. Sono intervenuti anche i pompieri di Ancona centrale e distaccamento porto, oltre ai sanitari della Croce gialla, automedica del 118 e alla capitaneria di porto.</p>
      <p><b>La vittima era membro dell'equipaggio di un maxi-yacht da 52 metri </b>che si trova ormeggiato nella banchina del cantiere Isa, che ha costruito la barca, per la manutenzione dei motori. Al momento del ritrovamento, secondo le prime informazioni, il corpo non presentava ferite che potessero far pensare a un colluttazione.</p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4901637.1574509493%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=525&amp;h=500&amp;fmt=jpg"/>
          <figcaption>Cadavere di una donna in mare</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4901642.1574509493%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=565&amp;h=500&amp;fmt=jpg"/>
          <figcaption>Cadavere di una donna in mare</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4901643.1574509515%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=656&amp;h=500&amp;fmt=jpg"/>
          <figcaption>Cadavere di una donna di 30 anni in mare, inquirenti sul posto (foto Antic)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4901644.1574509493%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=518&amp;h=500&amp;fmt=jpg"/>
          <figcaption>Il recupero del cadavere di una donna in mare</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4901645.1574509493%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=553&amp;h=500&amp;fmt=jpg"/>
          <figcaption>Il recupero del corpo</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4901647.1574509494%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=510&amp;h=500&amp;fmt=jpg"/>
          <figcaption>Cadavere di una donna in mare</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4901648.1574509494%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=476&amp;h=500&amp;fmt=jpg"/>
          <figcaption>Cadavere di una donna in mare</figcaption>
        </figure>
        <figcaption>
          <a href="https://www.ilrestodelcarlino.it/ancona/cronaca/foto/cadavere-donna-mare-1.4901649">Ancona, cadavere di una donna in mare / FOTO</a>
        </figcaption>
      </slideshow>
      <p><b>La vittima aveva passato la serata in una discoteca </b>sul porticciolo turistico insieme al resto dell'equipaggio (5-6 persone) ed era rientrata prima degli altri nell'imbarcazione dove tutti pernottavano. Quando anche i suoi colleghi, verso le 2.30, sono tornati nello yacht, hanno trovato la sua borsa sulla scaletta e hanno lanciato l'allarme: una prima ipotesi è che sia scivolata, salendo sulla stretta scaletta tra il molo e la chiglia dell'imbarcazione, finendo in mare.</p>
      <p>Il pm di Ancona Irene Bilotta si trova a bordo del maxi-yacht per un primo sopralluogo. Con lei gli agenti della Squadra Mobile, guidata dal vice questore Carlo Pinto, e della Scientifica per accertamenti del caso e rilievi. <b>Il cadavere è stato trasferito all'obitorio degli Ospedali riuniti di Ancona</b>. Sul corpo della vittima il pm ha disposto<b> l'autopsia</b> che verrà eseguita dal medico legale Loredana Buscemi lunedì 25 novembre agli Ospedali Riuniti di Ancona.</p>
      <p>I familiari della 30enne sono in arrivo dall'Irlanda nel capoluogo marchigiano.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/ancona/cronaca/foto/cadavere-donna-mare-1.4901649"/>
      </related>
    </article>
  </body>
</html>