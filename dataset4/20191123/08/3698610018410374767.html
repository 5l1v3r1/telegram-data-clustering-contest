<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/u-kremli-zdiysnili-specoperaciyu-proti-ukrayini-na-viborah-ssha-the-new-york-times-330658_.html"/>
    <meta property="og:site_name" content="DT.ua"/>
    <meta property="article:published_time" content="2019-11-23T08:52:00+00:00"/>
    <meta property="og:title" content="У Кремлі здійснили спецоперацію проти України на виборах США — The New York Times"/>
    <meta property="og:description" content="У США вважають, що Москва продовжуватиме провокації і на чергових виборах в США"/>
  </head>
  <body>
    <article>
      <h1>У Кремлі здійснили спецоперацію проти України на виборах США — The New York Times</h1>
      <h2>У США вважають, що Москва продовжуватиме провокації і на чергових виборах в США</h2>
      <address>
        <time datetime="2019-11-23T08:52:00+00:00">23 Nov 2019, 08:52</time>
      </address>
      <p>Для того, щоб посварити Україну і США, в Кремлі розробили воістину диявольський план. Там зуміли у своїх власних діях звинуватити Україну. Для цього працював цілий штат провокаторів.</p>
      <p>Москва провела спецоперацію, щоб <a href="https://dt.ua/WORLD/min-yust-ssha-rozsliduye-pidrobku-dokumenta-u-spravi-pro-vtruchannya-rf-u-vibori-2016-roku-330514_.html"><b>перекласти провину </b></a>втручання у вибори президента США 2016 на Київ. Про це пише <a href="https://www.nytimes.com/2019/11/22/us/politics/ukraine-russia-interference.html?action=click&amp;module=Top%20Stories&amp;pgtype=Homepage">The New York Times</a>, передає Українська правда.</p>
      <p>Як наголошується в публікації, американська розвідка вважає, що спецслужби РФ просували конспіративні теорії і реальні факти, щоб створити враження, що саме Україна причетна до злому електронної пошти демократів.</p>
      <p>В секретному звіті для сенаторів-демократів розвідка Штатів повідомляє, що росіянам вдалося зробити винним Київ в цій справі.</p>
      <p>Крім цього, американські спецслужби вважають, що зусилля Москви можуть збільшитися до президентської кампанії 2020 року.</p>
      <p>Як пише газета, Росія через посередників намагалася нав'язувати окремим американським політикам і журналістам думку, що саме Україна втручалася у вибори Сполучених Штатів.</p>
      <p>Як відомо, Президент США Дональд Трамп і його адвокат Рудольф Джуліані намагалися шукати докази втручання України в президентські вибори США 2016 року.</p>
      <p>Росія заперечує втручання у вибори. The New York Times, посилаючись на інформацію з документів, представлених в Конгрес США і дані суду та звинувачення, пов'язані з розслідуванням можливого втручання іноземців в вибори, порахувала, що під час президентської кампанії 2016 року і після виборів Дональд Трамп і його оточення контактували з представниками РФ і WikiLeaks або їх посередниками не менше 100 разів.</p>
      <p>Протягом 22 місяців спецпрокурор Роберт Мюллер розслідував питання про те, чи мала місце змова між передвиборним штабом Трампа та Росією. Згідно з підсумками розслідування, ні Трамп, ні хто-небудь з його помічників не вступали в змову і не координували втручання Росії у вибори 2016 року.</p>
      <p>У четвер, 22 листопада, група <b><a href="https://dt.ua/WORLD/prihilniki-trampa-hochut-obmezhiti-rozglyad-yogo-impichmentu-dvoma-tizhnyami-the-washington-post-330530_.html">сенаторів-республіканців зустрілася з представниками Білого дому</a></b>, щоб обговорити стратегію щодо імпічменту президента США Дональда Трампа, якщо він дійде до Сенату.</p>
      <p>Як вважають сенатори, це дозволить отримати процесу досить легітимності, але в той же час не завдасть Трампу і партії істотного політичного збитку.</p>
      <p>Сенатори розраховують, що розгляд має завершитися визнанням невинності Трампа.</p>
      <p>Зазначимо, що публічні слухання у справі про імпічмент почалися 13 листопада в нижній палаті Конгресу США. Першими свідчення давали тимчасовий<a href="https://dt.ua/WORLD/impichment-trampa-scho-rozpovili-kent-i-teylor-na-vidkritih-sluhannyah-u-kongresi-329566_.html"> <b>повірений у справах США в Україні Вільям Тейлор</b> і <b>заступник помічника держсекретаря США Джордж Кент</b></a>, який курирує адміністративну політику в блоці східноєвропейських країн, включаючи Україну.</p>
      <p>15 листопада свідчення на публічних слуханнях у Конгресі <a href="https://dt.ua/WORLD/yovanovich-daye-svidchennya-u-spravi-pro-impichment-trampa-329835_.html"><b>давала колишня пані посол США в Україні Марі Йованович</b></a>.</p>
      <p>Докладніше читайте в статті Олександра Хари <b><a href="https://dt.ua/international/impichment-mayzhe-oficiyno-328209_.html">"Імпічмент. Майже офіційно"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3d3dy5wcmF2ZGEuY29tLnVhLw==">Українська правда</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>