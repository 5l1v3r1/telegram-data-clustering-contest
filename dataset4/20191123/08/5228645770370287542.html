<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://velvet.hu/gumicukor/2019/11/23/gothar_peter_menesztes_rajongok/"/>
    <meta property="og:site_name" content="VELVET"/>
    <meta property="article:published_time" content="2019-11-23T08:34:00+00:00"/>
    <meta property="og:title" content="Saját rajongói is támogatják Gothár Péter menesztését"/>
    <meta property="og:description" content="Bár sokan szeretik a rendezőt, egyetértenek a színház döntésével."/>
  </head>
  <body>
    <article>
      <h1>Saját rajongói is támogatják Gothár Péter menesztését</h1>
      <address><time datetime="2019-11-23T08:34:00+00:00">23 Nov 2019, 08:34</time> by <a rel="author" href="https://velvet.hu/szerzo/grosz_petra" target="_blank">Grósz Petra</a></address>
      <p>Tegnap a Velvet is beszámolt arról, minek köszönhetően robbant ki <a href="https://velvet.hu/helyszinelo/2019/11/22/kerenyi_miklos_gothar_peter/">Gothár Péter zaklatási botránya</a>. A rendezőt menesztették a Katona József Színháztól, ezen döntéssel pedig a nézők, és még a rajongók is egyetértenek - szúrta ki a <a href="http://www.borsonline.hu/celeb/tamogatjak-a-nezok-gothar-peter-kirugasat/187219">Bors</a>.</p>
      <related>
        <a href="https://velvet.hu/helyszinelo/2019/11/22/kerenyi_miklos_gothar_peter/"/>
      </related>
      <p>A színház Facebook oldalán ilyen, és ehhez hasonló kommentek olvashatóak az üggyel kapcsolatban:</p>
      <ul>
        <li>Nem tudom elmondani, mennyire sajnálom, de megértem és tisztelem a döntést</li>
        <li>Imádtam a Hóhérokat, de értem és helyeslem a döntést</li>
        <li>Sose legyen kettős mérce. Aki átlép bizonyos határokat, ne maradhasson egy ilyen értékes, alkotói közösség része</li>
        <li>Ez az erkölcsi romlás sajnos az előadásain is meglátszott az utób­bi években. Azok is egyre romlottak</li>
      </ul>
      <p>Persze nem mindenki ért egyet a döntéssel. Kálomista Gábor filmproducer súlyos hibának tartja a Katona József Színház, valamint Színház- és Filmművészeti Egyetem eljárását.</p>
      <blockquote>Azzal, hogy másfél napig lebegtették az elkövető személyét, az egész színházi szakmára nagyon rossz fényt vetettek. (...) Álszentnek tartom, hogy az egyetem maga folytathatja le a belső vizsgálatot, és nem a külső fenntartó hoz létre egy független bizottságot. Maga az egyetem a betegség góca, mivel olyan emberek tanítanak ott, akikről évtizedek óta köztudott, hogy hasonló cselekedeteket követnek el</blockquote>
      <p>– fogalmazott Kálomista a Hír TV Szabadfogás című műsorában.</p>
    </article>
  </body>
</html>