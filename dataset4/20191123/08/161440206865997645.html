<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/23/incendio-in-un-appartamento-tre-feriti-uno-gravissimo-137-956134.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-23T08:07:57+00:00"/>
    <meta property="og:title" content="Incendio in un appartamento: tre feriti, uno gravissimo"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">milano</h6>
      <h1>Incendio in un appartamento: tre feriti, uno gravissimo</h1>
      <h2>Il condominio era già noto per il continuo via vai di prostitute</h2>
      <address>
        <time datetime="2019-11-23T08:07:57+00:00">23 Nov 2019, 08:07</time>
      </address>
      <p>Tre feriti dei quali uno gravissimo.</p>
      <p>Questo il bilancio di un maxi incendio divampato ieri sera intorno alle 23.15 in un appartamento di Milano.</p>
      <p>Un 65enne è stato portato in codice rosso, in condizioni disperate, alla clinica Città Studi. Un uomo di 49 anni, con ustioni di primo e secondo grado a volto e mani, si trova all'ospedale Niguarda, e la sua prognosi è riservata. Una 49enne ha invece rifiutato le cure.</p>
      <p>Fondamentale l'intervento dei Vigili del Fuoco e del 118.</p>
      <p>L'abitazione era già al centro di proteste da parte dei condomini del palazzo per il continuo via vai di prostitute. Le cause di quanto accaduto nella notte potrebbero essere di natura accidentale. Tre edifici della zona sono stati dichiarati inagibili.</p>
      <p>Il tutto a poche ore dalla tragedia che ha visto morire tra le fiamme <a href="https://www.unionesarda.it/articolo/news/italia/2019/11/22/incendio-in-un-sottotetto-morti-due-giovani-137-955507.html">due giovani fidanzati </a>in un sottotetto vicino ai Navigli.</p>
      <p>(Unioneonline/M)</p>
      <related>
        <a href="https://www.unionesarda.it/articolo/news/italia/2019/11/22/incendio-in-un-sottotetto-morti-due-giovani-137-955507.html"/>
      </related>
    </article>
  </body>
</html>