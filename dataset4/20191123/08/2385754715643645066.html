<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598703/tragikos-thanatos-gia-dyo-paidia-stin-indiaepesan-se-katsaroles-me-kafto-nero"/>
    <meta property="og:site_name" content="SIGMALIVE"/>
    <meta property="article:published_time" content="2019-11-23T08:22:00+00:00"/>
    <meta property="og:title" content="Τραγικός θάνατος για δύο παιδιά στην Ινδία-Έπεσαν σε κατσαρόλες με καυτό νερό"/>
    <meta property="og:description" content="Τραγικό θάνατο βρήκαν δυο μικρά παιδιά στην Ινδία, έπειτα από πτώση τους μέσα σε κατσαρόλες με καυτό νερό, σε δυο ξεχωριστά περιστατικά.   ..."/>
  </head>
  <body>
    <article>
      <h1>Τραγικός θάνατος για δύο παιδιά στην Ινδία-Έπεσαν σε κατσαρόλες με καυτό νερό</h1>
      <address><time datetime="2019-11-23T08:22:00+00:00">23 Nov 2019, 08:22</time> by <a rel="author">sigmalive</a></address>
      <p>Τραγικό θάνατο βρήκαν δυο μικρά παιδιά στην Ινδία, έπειτα από πτώση τους μέσα σε κατσαρόλες με καυτό νερό, σε δυο ξεχωριστά περιστατικά.</p>
      <p>Συγκεκριμένα, ένα τρίχρονο αγόρι, το οποίο έπαιζε στη διάρκεια οικογενειακής συγκέντρωσης, έπεσε κατά λάθος μέσα σε μεγάλη κατσαρόλα στην πόλη Shabad, αφου πρώτα μετακίνησε το καπάκι χωρίς να το αντιληφθεί. Στη συνέχεια, μεταφέρθηκε στο νοσκομείο, ωστόσο υπέκυψε στα τραύματά του.</p>
      <p>Στο δεύτερο περιστατικό, ένα εξάχρονο αγόρι έπεσε επίσης μέσα σε κατσαρόλα, στην περιοχή Panyam, ενώ βρισκόταν στο σχολείο του κι ενώ κατευθυνόταν με τους συμμαθητές του στην τραπεζαρία για το μεσημεριανό φαγητό. Το παιδί μεταφέρθηκε άμεσα σε κοντινό νοσοκομείο, ωστόσο τα εγκαύματά του ήταν σοβαρά και δεν άντεξε.</p>
      <p>Ο πατέρας του παιδιού έχει καταθέσει μηνύσεις κατά δυο ατόμων που σχετίζονται με το σχολείο, ωστόσο δεν έχουν προκύψει συλλήψεις μέχρι στιγμής.</p>
    </article>
  </body>
</html>