<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/el-projecte-dampliacio-del-port-de-valencia-ix-a-exposicio-publica"/>
    <meta property="og:site_name" content="Diari La Veu"/>
    <meta property="article:published_time" content="2019-11-23T08:52:00+00:00"/>
    <meta property="og:title" content="El projecte d'ampliació del port de València ix a exposició pública"/>
    <meta property="og:description" content="La proposta d'MSC ha sigut publicada aquest dissabte al BOE i ara s'obri un termini de 20 dies per a presentar al·legacions."/>
  </head>
  <body>
    <article>
      <h1>El projecte d'ampliació del port de València ix a exposició pública</h1>
      <h2>La proposta d'MSC ha sigut publicada aquest dissabte al BOE i ara s'obri un termini de 20 dies per a presentar al·legacions</h2>
      <address><time datetime="2019-11-23T08:52:00+00:00">23 Nov 2019, 08:52</time> by <a rel="author">DLV</a></address>
      <p>VALÈNCIA (EFE). L'Autoritat Portuària de València ha donat inici al tràmit d'informació pública del projecte per a la construcció i explotació d'una nova terminal de contenidors –la prevista ampliació nord– que va presentar la mercantill Terminal Investment Limited (TIL), filial del grup MSC.<br/><br/>Aquesta proposta va ser acceptada pel consell d'administració del Port el passat 27 de setembre i aquest dissabte es publica en el Butlletí Oficial de l'Estat l'inici del tràmit d'informació pública del projecte durant 20 dies.<br/><br/>En aquest període, recull la citada publicació, es podran presentar tantes reclamacions, al·legacions i observacions com s'estimen pertinents per part de corporacions, entitats o particulars interessats.<br/><br/>L'oferta de TIL va ser proposada per la Mesa de qualificació del concurs públic per a la construcció i explotació, en règim de concessió administrativa, de la nova terminal, en obtenir 98,5 punts sobre 100 en la valoració realitzada per la Comissió Tècnica.<br/><br/>El projecte, no obstant això, ha generat rebuig en sectors socials i polítics, per les possibles conseqüències mediambientals que pot tenir l'ampliació sobre el litoral, a més de controvèrsia respecte a si es requereix o no una nova declaració d'impacte ambiental.<br/><br/>La filial de gestió de terminals de MSC va presentar una oferta per a una concessió a 50 anys amb una inversió de 1.021 milions durant el període 2020-2026: 320 per a obra civil i edificació, 615 per a equips de manipulació de càrrega i 86 a automatització.</p>
      <h3>AGERMANA'T</h3>
      <p>
        <b>Necessitem la teua ajuda per a fer econòmicament viable Diari La Veu. Si vols continuar informant-te en valencià, <a href="https://diarilav.eu/agermanat">agermana't ara</a>!</b>
      </p>
      <related>
        <h4>Les més llegides</h4>
        <a href="https://www.diarilaveu.com/banca-armada-manifestarte-banc-estalvis-direccio-contraria"/>
        <a href="https://www.diarilaveu.com/les-corts-nomenaran-lactriu-rosana-pastor-com-a-membre-delconsell-valencia-de-cultura"/>
        <a href="https://www.diarilaveu.com/comenca-el-judici-a-la-major-operacio-crediticia-de-banc-mayor-operacion-crediticia-del-banc-de-valencia"/>
        <a href="https://www.diarilaveu.com/el-projecte-dampliacio-del-port-de-valencia-ix-a-exposicio-publica"/>
        <a href="https://www.diarilaveu.com/policia-organitzacio-trafic-explotacio-dones-alzira"/>
      </related>
    </article>
  </body>
</html>