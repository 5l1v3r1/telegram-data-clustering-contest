<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/gmail-icin-ios-ve-android-tarafinda-sunulan-faydali-yenilik/"/>
    <meta property="og:site_name" content="LOG"/>
    <meta property="article:published_time" content="2019-11-23T08:00:33+00:00"/>
    <meta property="og:title" content="Gmail için iOS ve Android tarafında sunulan faydalı yenilik"/>
    <meta property="og:description" content="Dünyanın açık ara en çok kullanılan e-posta istemcisi / uygulaması Gmail, Android ve iOS tarafında güzel bir destek kazandı."/>
  </head>
  <body>
    <article>
      <h1>Gmail için iOS ve Android tarafında sunulan faydalı yenilik</h1>
      <address><time datetime="2019-11-23T08:00:33+00:00">23 Nov 2019, 08:00</time> by <a rel="author">Can TUNÇER</a></address>
      <p>Dünyanın açık ara en çok kullanılan e-posta istemcisi / uygulaması <b>Gmail</b>, Android ve iOS tarafında güzel bir destek <a href="https://www.theverge.com/2019/11/22/20977483/gmail-dynamic-email-amp-ios-android-app-interactive">kazandı</a>.</p>
      <p>Firmadan yapılan resmi açıklamaya göre <b>Gmail</b>, hem <b>iOS</b> hem de <b>Android</b> tarafında “dinamik e-posta” desteği kazandı. Bunun arkasında direkt olarak <b>AMP</b> altyapısı yer alıyor. Biliyorsunuz bizim de kullandığımız Google’ın AMP altyapısına sahip siteler <b>inanılmaz hızlı açılıyor</b> ve mobilde gezinmeyi <b>çok kolay hale getiriyor</b>. İşte bunu Gmail’e getiren firma, <b>dinamik e-posta</b> desteğiyle birçok işlem için <b>Gmail dışına çıkılmasına gerek bırakmıyor</b>. Bu sistemi destekleyen e-postalar ile Safari ya da Chrome açılmadan direkt olarak <b>e-posta üstünden etkileşime</b> girilebiliyor. Burada abonelik ayarı değiştirilebiliyor veya e-posta içerisinde içeriğe yorum dahi yapılabiliyor. Ayrıca bu sistemin bir güzelliği daha bulunuyor. O da <b>e-posta içeriğini sürekli olarak güncel tutuyor</b> olması. Yani e-postayı size geldiği tarihten sonra da açsanız dahi karşınızda güncel içerik <a href="https://www.phonearena.com/news/Gmail-update-dynamic-email-Android-iPhone_id120579">buluyorsunuz</a>.</p>
      <h3>Gmail için koyu arayüz halen birçok kişiye gelmiş değil</h3>
      <p>Uygulama geçtiğimiz hafta hem <b>iOS</b> hem de <b>Android</b> tarafında koyu arayüz güncellemesi almaya başladı. Geniş çaplı olarak göndermeye başladığı özellik, kullanıcıları fazlasıyla mutlu ediyor ancak halen birçok kişiye gelmiyor. Özellikle iOS tarafında merakla beklenen koyu mod, biliyorsunuz özellikle düşük ışıktaki kullanımı rahatlatıyor ve aynı zamanda OLED ekranlı modellerde pil ömrüne de olumlu katkı yapıyor. OLED paneller siyah üretmek için enerji harcamıyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/microsoft-surface-earbuds-kablosuz-kulaklik-modelinden-kotu-haber/"/>
      </related>
    </article>
  </body>
</html>