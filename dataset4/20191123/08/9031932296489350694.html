<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-23/rozpoczyna-sie-sezon-wyprzedazy-na-co-trzeba-uwazac/"/>
    <meta property="og:site_name" content="Polsat News"/>
    <meta property="article:published_time" content="2019-11-23T08:44:00+00:00"/>
    <meta property="og:title" content="Rozpoczyna się sezon wyprzedaży. Na co trzeba uważać?"/>
    <meta property="og:description" content="Średnio podczas promocji, wyprzedaży czy super okazji notujemy około 10 proc. nieprawidłowości, to nie konsument łowi okazje, ale raczej wpada w sidła tych co je organizują - wskazuje Urząd Ochrony Konkurencji i Konsumentów. Nieprawidłowości dotyczą głównie obowiązku informacyjnego."/>
  </head>
  <body>
    <article>
      <h1>Rozpoczyna się sezon wyprzedaży. Na co trzeba uważać?</h1>
      <address>
        <time datetime="2019-11-23T08:44:00+00:00">23 Nov 2019, 08:44</time>
      </address>
      <p>
        <b>Średnio podczas promocji, wyprzedaży czy super okazji notujemy około 10 proc. nieprawidłowości, to nie konsument łowi okazje, ale raczej wpada w sidła tych co je organizują - wskazuje Urząd Ochrony Konkurencji i Konsumentów. Nieprawidłowości dotyczą głównie obowiązku informacyjnego.</b>
      </p>
      <related>
        <a href="https://www.polsatnews.pl/wiadomosc/2019-10-18/ceny-w-biedronce-pod-lupa-uokik/"/>
      </related>
      <p>- Z naszego doświadczenia wynika, że tzw. super okazje oznaczają zazwyczaj dla konsumentów wiele haczyków i pułapek, bo to nie konsument łowi okazje, ale raczej wpada w sidła tych co je organizują - powiedziała rzecznik prasowa UOKiK Małgorzat Cieloch.<br/><br/>Dodała, że średnio podczas promocji, różnego rodzaju wyprzedaży czy super okazji notujemy około 10 proc. nieprawidłowości. - Dotyczą one głównie obowiązku informacyjnego - wyjaśniła.</p>
      <p>
        <b>Ograniczone prawo do reklamacji jest nieprawdą</b>
      </p>
      <p>Według rzeczniczki, konsument nie do końca wie, jaki asortyment jest sprzedawany okazyjnie, problemem często bywa również termin obowiązywania super oferty. - Najdotkliwszą uciążliwością dla kupujących są oczywiście błędnie podane ceny, czyli brak jasnej informacji, o ile taniej kupujemy - powiedziała. </p>
      <p>
        <a href="https://www.polsatnews.pl/wiadomosc/2019-11-15/black-friday-2019-lada-moment-rusza-wielkie-promocje/">
          <b>ZOBACZ: Black Friday 2019. Lada moment ruszą wielkie promocje</b>
        </a>
      </p>
      <p>- Sporadycznie zdarzają się informacje wprowadzające w błąd, co do naszych praw. Na przykład wiele lat temu królowały informacje, że kupując coś taniej mamy np. ograniczone prawo do reklamacji. Stwierdzenie jest nieprawdą, na szczęście spotykamy się z takimi przypadkami sporadycznie - dodała rzeczniczka. <br/><br/>Jak wskazała Cieloch, częściej natomiast zdarzają się sytuacje ograniczenia dobrych praktyk przez sprzedawcę właśnie podczas trwania specjalnych okazji. Dodała, że w praktyce przejawia się to tym, że np. sklep, który daje konsumentowi zazwyczaj 30 dni na zwrot towaru - na tzw. "rozmyślenie się" i jest to dobrą praktyką.</p>
      <p>
        <b>Zachowanie zdrowego rozsądku i umiar</b>
      </p>
      <p>- Podczas specjalnych okazji ta dobra praktyka może zostać ograniczona i to jest działanie zgodne z prawem, o ile konsument został poinformowany o tym fakcie - zaznaczyła.<br/><br/>- Przed tegorocznymi wyprzedażami z okazji Black Friday sugerujemy zwracanie uwagi na informacje dotyczące obniżek, w szczególności warunków promocji - podkreśliła rzeczniczka UOKiK. - Zachowanie zdrowego rozsądku i umiar też będą pożądanymi cechami - wskazała. Radzi też, aby porównywać oferty, a jeśli wystąpią nieprawidłowości zgłaszać je do inspekcji handlowej.<br/><br/>Z danych Urzędu wynika, że w ramach ubiegłorocznych wyprzedaży tzw. Black Friday skarg nie było dużo. A te które były, głównie dotyczyły zawyżania cen przed po to, aby w dniu promocji obniżyć je do ceny wyjściowej lub minimalnie niższej.</p>
      <p>
        <a href="https://www.polsatnews.pl/wideo/problemu-frankowiczow-nie-mozna-rozwiazac-jedna-ustawa_6401976/">WIDEO - "Problemu frankowiczów nie można rozwiązać jedną ustawą"</a>
      </p>
      <figure>
        <img src="https://s.redefine.pl/dcs/o2/redefine/cp/xq/xqhom28a8gubh1dvtvqinvsj4ebeecd7.jpg"/>
      </figure>
    </article>
  </body>
</html>