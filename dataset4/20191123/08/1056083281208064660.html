<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200588/%D9%81%D8%B9%D8%A7%D9%84%DB%8C%D8%AA-%DB%B5%DB%B0%DB%B0-%D8%AA%DB%8C%D9%85-%D9%86%D8%B8%D8%A7%D8%B1%D8%AA%DB%8C-%D8%A8%D8%A7-%D9%87%D8%AF%D9%81-%D8%B9%D8%AF%D9%85-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%DA%A9%D8%A7%D9%84%D8%A7-%D8%AF%D8%B1-%DA%A9%D8%B4%D9%88%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-11-23T08:15:48+00:00"/>
    <meta property="og:title" content="فعالیت ۵۰۰ تیم نظارتی با هدف عدم افزایش قیمت کالا در کشور"/>
    <meta property="og:description" content="وزیر دادگستری با اشاره به نقش تیم‌های نظارتی در عدم افزایش کالا در کشور، گفت: تیم‌های نظارتی در کل کشور حضوری فعال داشته‌اند و تعداد آنها به بیش از ۵۰۰ تیم رسیده است."/>
  </head>
  <body>
    <article>
      <h6 class="kicker">وزیر دادگستری خبر داد</h6>
      <h1>فعالیت ۵۰۰ تیم نظارتی با هدف عدم افزایش قیمت کالا در کشور</h1>
      <address><time datetime="2019-11-23T08:15:48+00:00">23 Nov 2019, 08:15</time> by <a rel="author">زهرا میرزایی</a></address>
      <p>وزیر دادگستری با اشاره به نقش تیم‌های نظارتی در عدم افزایش کالا در کشور، گفت: تیم‌های نظارتی در کل کشور حضوری فعال داشته‌اند و تعداد آنها به بیش از ۵۰۰ تیم رسیده است.</p>
      <p>به گزارش ایسنا به نقل از وزارت دادگستری سید علیرضا آوائی با بیان اینکه باید از گرانی کالا ناشی از افزایش قیمت بنزین جلوگیری شود، اظهار کرد: بعد از افزایش قیمت بنزین جلسات متعددی با ستاد تنظیم بازار برگزارشده تا با انجام برنامه‌های مختلف از افزایش قیمت کالا جلوگیری شود.</p>
      <p>وی با اشاره به نقش تیم‌های نظارتی در عدم افزایش قیمت کالا در کشور گفت: تعداد تیم‌های نظارتی در کل کشور حضوری فعال داشته و به بیش از ۵۰۰ تیم رسیده اند و تعزیرات نقش پررنگ و حضور مستمری در بازار دارد تا از افزایش قیمت کالا جلوگیری کنند.</p>
      <p>وزیر دادگستری با تأکید بر تلاش برای کاهش زیان به مردم بعد از افزایش قیمت بنزین بیان کرد: باید کاری کنیم فواید این طرح به مردم رسیده و از زیان رسیدن به مردم که ممکن است از طریق عدم حضور و برنامه‌ریزی مسؤولین شکل گیرد، جلوگیری شود.</p>
      <p>آوائی با اذعان به اینکه تعزیرات نباید هیجانی در خصوص افزایش قیمت بنزین برخورد کند، تصریح کرد: نباید کاری کنیم که خدای‌نکرده ظلمی به مردم شود و یا اگر گزارشی به دست تعزیرات رسید باید بعد از بررسی‌های لازم در آن خصوص تصمیم‌گیری شود به همین دلیل موارد، مورد به مورد در ستاد تنظیم بازار بررسی می‌شود.</p>
      <p>انتهای پیام </p>
      <related>
        <h4>اخبار مرتبط</h4>
        <a href="https://www.isna.ir/news/98090200859/%D8%AA%D8%A7%DA%A9%DB%8C%D8%AF-%D8%A8%D8%B1-%D8%A7%DB%8C%D8%AC%D8%A7%D8%AF-%D9%81%D8%B6%D8%A7%DB%8C-%D8%A7%D9%85%D9%86-%D8%AA%D8%AC%D9%85%D8%B9%D8%A7%D8%AA-%D9%88%D8%A7%DA%A9%D9%86%D8%B4-%D9%88%D8%B2%D8%A7%D8%B1%D8%AA-%D8%AE%D8%A7%D8%B1%D8%AC%D9%87-%D8%A8%D9%87-%D8%AA%D8%AD%D8%B1%DB%8C%D9%85-%D8%AC%D9%87%D8%B1%D9%85%DB%8C"/>
      </related>
    </article>
  </body>
</html>