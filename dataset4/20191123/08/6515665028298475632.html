<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/drustvo/3362881/srpska-drama-u-gvinejskom-zalivu-pirati-oteli-posadu-broda-medju-njima-i-drzavljane-srbije"/>
    <meta property="og:site_name" content="kurir.rs"/>
    <meta property="article:published_time" content="2019-11-23T08:24:00+00:00"/>
    <meta property="og:title" content="SRPSKA DRAMA U GVINEJSKOM ZALIVU: Pirati oteli posadu broda, među njima i državljane Srbije! ALEKSANDAR JE JEDAN OD NJIH"/>
    <meta property="og:description" content="JOHANESBURG - Ekvatorijalna Gvineja je saopštila da su pirati u Gvinejskom zalivu kidnapovali sedam članova posade broda kompanije Ekson Mobajl i da među njima ima državljana Srbije.Pomorac Aleksandar Terek iz Zrenjanina otet je zajedno sa još šestoricom kolega ..."/>
  </head>
  <body>
    <article>
      <h6 class="kicker">otmica</h6>
      <h1>SRPSKA DRAMA U GVINEJSKOM ZALIVU: Pirati oteli posadu broda, među njima i državljane Srbije! ALEKSANDAR JE JEDAN OD NJIH</h1>
      <address>
        <time datetime="2019-11-23T08:24:00+00:00">23 Nov 2019, 08:24</time>
      </address>
      <p>JOHANESBURG - Ekvatorijalna Gvineja je saopštila da su pirati u Gvinejskom zalivu kidnapovali sedam članova posade broda kompanije "Ekson Mobajl" i da među njima ima državljana Srbije.</p>
      <p>Pomorac Aleksandar Terek iz Zrenjanina otet je zajedno sa još šestoricom kolega sa broda koji je namirnicama snabdevao naftnu platformu u vodama Ekvatorijalne Gvineje.</p>
      <p>Pirati su u sredu ujutru napali brod za snabdevanje u blizini naftnog polja "Zafiro", navele su vlasti Ekvatorijalne Gvineje. Posadu od 15 članova činili su državljani Južne Afrike, Filipina, Srbije i Kameruna.</p>
      <p>Naše ministarstvo spoljnih poslova zatražiće od ambasade Ekvatorijalne Gvineje zvanične podatke, a o ovoj informaciji obavešten je i srpski počasni ambasador Vlastimir Radović.</p>
      <p>Do otmice je došlo 20. novembra ujutru na brodu “Pacifik Vorden”, koji snabdeva naftne platforme na nalazištu “Safir”. Brod je napustio naftno polje smešteno na 12 nautičkih milja od obale i krenuo je prema Lubi, lučkom gradu na južnom ostrvu Bioko, kada je napadnut.</p>
      <figure>
        <iframe data-src="https://twitter.com/ferigom69/status/1198128345436839936?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Po ukrcavanju na brod, Ratna mornarica je našla osam članova posade koji su se sakrili.</p>
      <p>Od svih kidnapovanja članova posada brodova u svetu, oko 82 odsto dogadja se u Gvinejskom zalivu, ;saopštio je u oktobru "Međunarodni pomorski biro", specijalizovano odeljenje Međunarodne privredne komore, koje se bavi zaštitom posada od zločina protiv pomorske trgovine, posebno piraterije.</p>
      <p>
        <b>(Kurir.rs/Beta)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/vesti/drustvo/3362483/potresna-ispovest-majka-male-lene-iz-kragujevca-tvrdi-drug-iz-odeljenja-udarao-je-u-glavu-da-je-dobila-slog-video"/>
        <a href="https://www.kurir.rs/vesti/drustvo/3362723/alarmantno-upozorenje-rusa-albanci-imaju-pakleni-plan-za-okupaciju-srbije-u-igri-su-velike-pare"/>
        <a href="https://www.kurir.rs/vesti/drustvo/3362701/kralj-piramida-u-beogradu-eksluzivno-otkriva-tajne-faraona-besplatan-ulaz-na-predavanje-dr-zahija-havasa-u-nedelju"/>
        <a href="https://www.kurir.rs/vesti/drustvo/3362527/srbiji-fali-8000-sofera-2000-vozaca-autobusa-i-cak-6000-kamiondzija"/>
      </related>
    </article>
  </body>
</html>