<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191123_A_szerb_maffia_bergyilkosanak_ugye_miatt_volt_kozlekedesi_kaosz_Budapesten"/>
    <meta property="og:site_name" content="HVG.hu"/>
    <meta property="article:published_time" content="2019-11-23T08:03:00+00:00"/>
    <meta property="og:title" content="A szerb maffia bérgyilkosának ügye miatt volt közlekedési káosz Budapesten"/>
    <meta property="og:description" content="Szombat reggel több központi részt is lezárt a rendőrség D. Csaba ügye miatt, a bérgyilkos fegyverét keresték, de semmit nem találtak a Blikk információi szerint."/>
  </head>
  <body>
    <article>
      <h1>A szerb maffia bérgyilkosának ügye miatt volt közlekedési káosz Budapesten</h1>
      <address><time datetime="2019-11-23T08:03:00+00:00">23 Nov 2019, 08:03</time> by <a rel="author">hvg.hu</a></address>
      <p>
        <b>Szombat reggel több központi részt is lezárt a rendőrség D. Csaba ügye miatt, a bérgyilkos fegyverét keresték, de semmit nem találtak a Blikk információi szerint.</b>
      </p>
      <p>A fél várost lezárták Budapesten, írja a <a href="https://www.blikk.hu/galeria/lezartak-a-clark-adam-teret-d-csaba-megmutatja-hova-rejtette-a-gyilkos-fegyvert/s0r4k05?fbclid=IwAR1DiX__oCELSh7QI4tNcp93n9WiNhpxQ0oDtCibStrLhCue-LM91mLrp4k">Blikk</a>, miután a rendőrség a szerb maffia bérgyilkosának, D. Csabának ügye miatt kiszállt, hogy a férfi megmutassa, hova rejtette el azt a fegyvert, amivel a gyanú szerint megölt egy magyar vállalkozót a Pólus Center mögött.</p>
      <p>Először a Clark Ádám teret zárták le, majd felmentek a budai Vár oldalába, végül a Citadella következett - az oldal információi szerint semmit sem találtak.</p>
      <related>
        <a href="https://hvg.hu/sport/20130207_Bundabotrany_a_szerb_maffia_megverte_Sebo"/>
        <a href="https://hvg.hu/vilag/20100603_borton_szerb_maffiavezernek"/>
      </related>
    </article>
  </body>
</html>