<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirtv.hu/ahirtvhirei/elindult-az-angyalvaro-ciposdoboz-adomanygyujtes-2490766"/>
    <meta property="og:site_name" content="hírTV"/>
    <meta property="article:published_time" content="2019-11-23T08:37:00+00:00"/>
    <meta property="og:title" content="Elindult az Angyalváró-Cipősdoboz adománygyűjtés"/>
    <meta property="og:description" content="Elindult a Három királyfi, három királylány mozgalom által szervezett Angyalváró-Cipősdoboz adománygyűjtés."/>
  </head>
  <body>
    <article>
      <h1>Elindult az Angyalváró-Cipősdoboz adománygyűjtés</h1>
      <address><time datetime="2019-11-23T08:37:00+00:00">23 Nov 2019, 08:37</time> by <a rel="author">HírTV</a></address>
      <h4>Elindult a Három királyfi, három királylány mozgalom által szervezett Angyalváró-Cipősdoboz adománygyűjtés, amelynek keretében 500 cipősdoboznyi karácsonyi ajándékot gyűjtenek össze a Böjte Csaba ferences szerzetes által nevelt gyerekeknek.</h4>
      <p>A mozgalom az MTI-hez eljuttatott közleményében azt írta, hogy az adakozók december 11-ig tölthetik meg a cipősdobozokat gyerekjátékokkal, iskolaszerrel, írószerrel, édességgel, tisztálkodószerrel, könyvekkel és sportszerrel.</p>
      <p>Az összegyűlt ajándékokat a gyerekek Parajdon az Angyalváró rendezvényen kapják meg, ahol a szervezők zenés műsorral és játékokkal is készülnek nekik - tették hozzá.</p>
      <p>Ismertették: tavaly több mint 400 ajándékcsomag gyűlt össze. A Három Királyfi, Három Királylány Alapítvány a számlaszámára is várja az adományokat, további információ a <a href="https://www.haromkiralyfi.hu/angyalvaro-2019">www.haromkiralyfi.hu/angyalvaro-2019</a> oldalon érhető el.</p>
      <p>MTI</p>
    </article>
  </body>
</html>