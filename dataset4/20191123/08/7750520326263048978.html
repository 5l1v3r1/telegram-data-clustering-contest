<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/v-ukrayini-zris-riven-zahvoryuvanosti-ta-smertnosti-na-vyrobnytstvi.html"/>
    <meta property="og:site_name" content="1NEWS"/>
    <meta property="article:published_time" content="2019-11-23T08:06:47+00:00"/>
    <meta property="og:title" content="В Україні зріс рівень захворюваності та смертності на виробництві"/>
    <meta property="og:description" content="В Україні зріс рівень захворюваності та смертності на виробництві"/>
  </head>
  <body>
    <article>
      <h1>В Україні зріс рівень захворюваності та смертності на виробництві</h1>
      <address>
        <time datetime="2019-11-23T08:06:47+00:00">23 Nov 2019, 08:06</time>
      </address>
      <figure>
        <img src="https://1news.com.ua/wp-content/uploads/2019/11/1034138.jpg"/>
      </figure>
      <p>За даними трьох кварталів цього року Фондом соціального страхування України зареєстровано 3 270 потерпілих від нещасних випадків на виробництві. З них 286 – травмовані смертельно. Про це повідомляє 1NEWS, посилаючись на <a href="https://www.unn.com.ua/uk/news/1837366-v-ukrayini-zris-riven-smertnosti-i-zakhvoryuvanosti-na-virobnitstvi">УНН</a>.</p>
      <p>Порівняно з тим же періодом 2018 року кількість потерпілих зменшилась на 7,9% (з 3 549 до 3 270). Водночас, кількість смертельно травмованих осіб збільшилась на 10% (з 260 до 286).</p>
      <p>Кількість професійних захворювань за цей період у порівнянні з 9 місяцями 2018 року збільшилась на 26,5%, або на 348 діагностованих захворювань (з 1 314 до 1662).</p>
      <p>Найбільша кількість професійних захворювань упродовж 9 місяців зареєстрована у: Дніпропетровській області (38,6 %), Львівській області (17,9 %) та Донецькій області (16,4 %). Кількість потерпілих осіб, які отримали профзахворювання у цих областях, складає 72,9 % від загальної кількості по Україні.</p>
      <p>Основними обставинами, внаслідок яких виникли професійні захворювання, є: недосконалість механізмів та робочого інструменту – 21,9%, недосконалість технологічного процесу – 20,1% та невикористання засобів індивідуального захисту – 10,1% від загальної кількості.</p>
      <p>У структурі професійних захворювань перше місце належить хворобам органів дихання – 45,4 % від загальної кількості діагнозів по Україні (1 314 випадків). На другому місці – захворювання опорно-рухового апарату (радикулопатії, остеохондрози, артрити, артрози) – 25,1% (728 випадків). Хвороби слуху складають 14,9% (430 випадків), вібраційна хвороба – 7,3% (211 випадків).</p>
      <p>Найбільше професійних захворювань сталося в галузі добувної промисловості і розробленні кар’єрів – 83, 5% від загальної кількості професійних захворювань по Україні.</p>
      <p>Нагадаємо, Соцстрах відновив лікарняні та декретні виплати з 21 листопада.</p>
    </article>
  </body>
</html>