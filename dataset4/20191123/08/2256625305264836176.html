<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159164_1065.html"/>
    <meta property="og:site_name" content="Novsport"/>
    <meta property="article:published_time" content="2019-11-23T08:16:00+00:00"/>
    <meta property="og:title" content="Крушарски прати Чаво и шеф за играчи в Аржентина"/>
    <meta property="og:description" content="Собственикът на Локо Пд се среща с Георги Илиев в понеделник"/>
  </head>
  <body>
    <article>
      <h1>Крушарски прати Чаво и шеф за играчи в Аржентина</h1>
      <address><time datetime="2019-11-23T08:16:00+00:00">23 Nov 2019, 08:16</time> by <a rel="author">„Тема спорт”</a></address>
      <p>Собственикът на Локомотив Пловдив е изпратил в Аржентина своя съветник Чавдар Цветков и изпълнителният директор на клуба Венко Рахталиев.<br/> <br/>Целта на пътуването е договарянето на футболисти от Южна Америка, научи PlovdivDerby.com. Както е известно, Христо Крушарски установи през последните години много силни връзки с клубове в Аржентина, където той развива бизнеса си с ракети против градушки.<br/> <br/>Цветков и Рахталиев ще гледат няколко мача от втора дивизия на южноамериканската страна, които са били предварително набелязани. Цветков вече ходи преди време в Аржентина с Крушарски.<br/> <br/>Сега обаче бизнесменът ще е на друга дестинация по свои дела. Заради тях собственикът на Локомотив Пловдив ще пропусне сблъсъка с Лудогорец. Той ще се върне в понеделник, за когато е предвидил среща с Георги Илиев.<br/> <br/>Крушарски ще направи последен опит да убеди ветерана да остане, като му предложи треньорски пост в школата.</p>
      <p> </p>
    </article>
  </body>
</html>