<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Senator-Oberfalzer-Oddeleni-samosprav-od-centralni-moci-funguje-jako-pojistka-604361"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-23T08:38:00+00:00"/>
    <meta property="og:title" content="Senátor Oberfalzer: Oddělení samospráv od centrální moci funguje jako pojistka"/>
    <meta property="og:description" content="Místopředseda Senátu za ODS Jiří Oberfalzer nesouhlasí s rozšiřováním působnosti NKÚ do oblasti samosprávných celků."/>
  </head>
  <body>
    <article>
      <h1>Senátor Oberfalzer: Oddělení samospráv od centrální moci funguje jako pojistka</h1>
      <address>
        <time datetime="2019-11-23T08:38:00+00:00">23 Nov 2019, 08:38</time>
      </address>
      <p>
        <b>Místopředseda Senátu za ODS Jiří Oberfalzer nesouhlasí s rozšiřováním působnosti NKÚ do oblasti samosprávných celků.</b>
      </p>
      <p>Podle něj jsou starostové obcí různými kontrolami zatíženi už nyní. Oddělení samospráv od centrálních orgánů navíc podle něj funguje jako pojistka proti koncentraci moci.</p>
      <p>„Oddělení samospráv od centrální moci v Ústavě má svoje opodstatnění a funguje jako určitá pojistka proti koncentraci moci. Bylo by nerozumné tuto pojistku odstranit. Obce navíc už nyní podstupují obrovské množství kontrol, spousta z nich je duplicitních a především starostové v menších vesnicích jsou kontrolami významně zatěžováni,“ říká místopředseda Senátu za ODS Jiří Oberfalzer. „Novela by při množství obcí v ČR navíc fakticky znamenala nebývalý nárůst kapacit NKÚ, nebo pouze výběrové kontroly, nad kterými bude vždy viset otazník politického zneužití,“ uzavírá Oberfalzer.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Senator-Oberfalzer-Slovanska-epopej-by-mela-zustat-v-Praze-pral-si-to-sam-autor-604318"/>
        <a href="https://www.parlamentnilisty.cz/politika/politici-volicum/Senator-Oberfalzer-Tibetane-nepozaduji-nezavislost-599684"/>
        <a href="https://www.parlamentnilisty.cz/politika/politici-volicum/Senator-Oberfalzer-Tato-petice-se-soukromopravnich-subjektu-netyka-585322"/>
        <a href="https://www.parlamentnilisty.cz/politika/politici-volicum/Senator-Oberfalzer-Musime-vyslat-jasny-signal-ze-s-timto-nesouhlasime-585289"/>
      </related>
    </article>
  </body>
</html>