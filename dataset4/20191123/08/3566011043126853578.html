<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549275.html/%D8%A7%D9%86%D8%AA%D9%82%D8%A7%D8%AF-%DB%8C%DA%A9-%D9%86%D9%85%D8%A7%DB%8C%D9%86%D8%AF%D9%87-%D8%A7%D8%B2-%D8%A7%D8%AF%D8%A7%D9%85%D9%87-%DB%8C%D8%A7%D9%81%D8%AA%D9%86-%D9%82%D8%B7%D8%B9%DB%8C-%D8%A7%DB%8C%D9%86%D8%AA%D8%B1%D9%86%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T08:50:00+00:00"/>
    <meta property="og:title" content="انتقاد یک نماینده از ادامه یافتن قطعی اینترنت"/>
    <meta property="og:description" content="نماینده مردم بافق معتقد است قطعی اینترنت باعث آسیب دیدن فضای کسب و کار می‌شود و باید راه‌های جایگزین برای آنچه که در داخل قطع می‌شود و یا استفاده نمی‌کنیم فراهم کنیم تا مردم دچار مشکل نشوند."/>
  </head>
  <body>
    <article>
      <h1>انتقاد یک نماینده از ادامه یافتن قطعی اینترنت</h1>
      <address>
        <time datetime="2019-11-23T08:50:00+00:00">23 Nov 2019, 08:50</time>
      </address>
      <p>نماینده مردم بافق معتقد است قطعی اینترنت باعث آسیب دیدن فضای کسب و کار می‌شود و باید راه‌های جایگزین برای آنچه که در داخل قطع می‌شود و یا استفاده نمی‌کنیم فراهم کنیم تا مردم دچار مشکل نشوند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از ایلنا، محمدرضا صباغیان بافقی، درباره قطعی شبکه اینترنت در کشور در پی حوادث روزهای اخیر، گفت: ساختار کارهای روزمره به نحوی تنظیم شده است که عدم استفاده از فضای مجازی برای انجام آن‌ها ناممکن است.</p>
      <p>  نماینده مردم بافت ادامه داد: قطعی شبکه اینترنت به یکباره برای ما مشکلاتی به وجود خواهد آورد.   نماینده مجلس شورای اسلامی با بیان اینکه ما باید برنامه‌هایی داشته باشیم که در صورت قطع شبکه‌های خارجی بتوانیم در داخل از اینترنت استفاده کنیم، گفت: باید شبکه‌های داخلی را ساماندهی و به نحوی این زمینه را فراهم کنیم که پاسخگوی نیاز داخل باشد تا در چنین مواقعی با مشکلات عدیده‌ای روبه‌رو نشویم.   وی تاکید کرد: با رویه‌ای که در پیش گرفته شده کارهای اداری و مشاغلی که در این فضا فعالیت می‌کنند، آسیب می‌بیند.   نماینده مردم مهریز در مجلس شورای اسلامی در پاسخ به سوالی مبنی بر اینکه با قطعی شبکه اینترنت خط خبری داخل نیز بسته است و مردم ممکن است سراغ رسانه‌های بیگانه بروند اینگونه رفتارها چه مضراتی خواهد داشت، گفت: در دنیای امروز که اطلاعات حرف اول را می‌زند باید گزینه های جایگزینی داشته باشیم؛ وزارت ارتباطات و دستگاه‌های مربوطه باید این توانایی را داشته باشند که جایگزینی برای آنچه که در دسترس نداریم فراهم کنند.   وی تاکید کرد: ما در حال حاضر در مسئله اطلاع رسانی و خبررسانی دچار مشکل هستیم بسیاری از کارهای ما در مجلس با استفاده از فضای مجازی صورت می‌گیرد که آن هم با مشکل روبروست.   این نماینده مردم در مجلس شورای اسلامی تاکید کرد: باید راه‌های جایگزین برای آنچه که در داخل قطع می‌شود و یا استفاده نمی‌کنیم فراهم کنیم تا مردم دچار مشکل نشوند. انتهای پیام/</p>
    </article>
  </body>
</html>