<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/deputatul-emanuel-ungureanu-si-a-depus-candidatura-pentru-primaria-cluj-napoca-in-competitia-interna-din-usr.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-23T08:52:43+00:00"/>
    <meta property="og:title" content="Deputatul Emanuel Ungureanu și-a depus candidatura pentru Primăria Cluj-Napoca, în competiția internă din USR"/>
    <meta property="og:description" content="Deputatul Emanuel Ungureanu şi-a depus candidatura în competiţia internă din USR pentru funcţia de primar al municipiului Cluj-Napoca la alegerile locale"/>
  </head>
  <body>
    <article>
      <h1> Deputatul Emanuel Ungureanu și-a depus candidatura pentru Primăria Cluj-Napoca, în competiția internă din USR </h1>
      <address><time datetime="2019-11-23T08:52:43+00:00">23 Nov 2019, 08:52</time> by <a rel="author">Redacția</a></address>
      <p>Deputatul Emanuel Ungureanu şi-a depus candidatura în competiţia internă din USR pentru funcţia de primar al municipiului Cluj-Napoca la alegerile locale din 2020, declarând că vrea să aducă un “suflu nou” în administraţia locală, scrie <a href="http://www.monitorulcj.ro/politica-administratie/75785-emanuel-ungureanu-contracandidatul-lui-emil-boc-la-primaria-cluj-napoca-in-2020#sthash.tNYCWRwG.dpbs">Monitorul de Cluj</a>.</p>
      <p>Ungureanu spune că va încerca să aducă soluţii concrete la marile probleme ale oraşului, cum ar fi cele de trafic sau spitalele mizere.</p>
      <p>“Mi-a depus candidatura în competiţia internă din USR pentru funcţia de primar al municipiului Cluj-Napoca la alegerile locale din 2020, alături de încă un coleg din filială. Eu am decis să candidez din dorinţa de a aduce un suflu nou în administraţia locală şi soluţii concrete care pot fi puse în aplicare imediat pentru marile probleme ale oraşului, cum sunt traficul infernal, spitalele mizere, lipsa unor spaţii de joacă adecvate pentru copii, construirea de noi creşe, locuinţele sociale, dar şi stoparea haosului din urbanism”, a declarat Ungureanu.</p>
      <p>Deputatul Emanuel Ungureanu şi contracandidatul său, Daniel Burcuţ, şi-au susţinut, vineri seara, candidaturile în faţa colegilor.</p>
      <p>Candidatul USR PLUS la Primăria Cluj-Napoca va fi stabilit până în februarie 2020.</p>
      <p>
        <i>Sursa foto: Facebook Emanuel Ungureanu</i>
      </p>
    </article>
  </body>
</html>