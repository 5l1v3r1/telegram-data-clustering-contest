<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/razbunare-fabuloasa-ce-mesaje-i-a-scris-cu-rujul-pe-geamurile-masinii-o-femeie-din-braila-iubitului-care-a-parasit-o-20097751"/>
    <meta property="og:site_name" content="Cancan.ro"/>
    <meta property="article:published_time" content="2019-11-23T08:00:08+00:00"/>
    <meta property="og:title" content="Răzbunare fabuloasă! Ce mesaje i-a scris, cu rujul pe geamurile mașinii, o femeie din Brăila iubitului care a părăsit-o"/>
    <meta property="og:description" content="Orice despărțire atrage după ea nu numai lacrimi și suspine - din partea unuia dintre parteneri, cel care se simte ”trădat în amorul propriu” -, ci și"/>
  </head>
  <body>
    <article>
      <h1>Răzbunare fabuloasă! Ce mesaje i-a scris, cu rujul pe geamurile mașinii, o femeie din Brăila iubitului care a părăsit-o</h1>
      <address><time datetime="2019-11-23T08:00:08+00:00">23 Nov 2019, 08:00</time> by <a rel="author">Cristian Lisandru</a></address>
      <p>
        <b>Orice despărțire atrage după ea nu numai lacrimi și suspine – din partea unuia dintre parteneri, cel care se simte ”trădat în amorul propriu” -, ci și reacții adverse care, uneori, devin virale. Se spune că ”răzbunarea este dulce”, iar o tânără din Brăila s-a decis să acționeze după ce a fost părăsită de iubit.</b>
      </p>
      <p>Nu i-a tăiat cauciucurile mașinii, nu i-a spart vreun geam, nu i-a îbdoit antena și nici nu a luat, ca ”suvenir”, o oglindă retrovizoare. Tânăra a preferat să-i transmită fostului iubit mesaje sugestive, scrise cu… rujul.</p>
      <p><i><b>”Ce dulce e răzbunarea”</b></i>, a scris fata pe luneta mașinii, desenând și două inimi, una cuprinsă în alta, plus săgeata aferentă. <i><b>”Greșeala se pedepsește”</b></i>, a fost mesajul lăsat pe geamul portierei din stânga-față. <i><b>”Bunăăăă, au am fost aici”</b></i>, a mai scris fata pe geamul portierei din dreapta-față. <i><b>”Love you, Satană, sper să mai vorbești cu mine”</b></i>, a scris tânăra decepționată din dragoste, pe geamul porterei din stânga-spate. Iar pe geamul portierei dreapta-spate a mai scris un mesaj cu rujul, pentru a fi cât mai tranșantă. <i><b>”Te iubesc, dar nu te iert”.</b></i></p>
      <p>Nu cunoaștem reacția fostului iubit, după ce a citit aceste mesaje, cert este că internauții s-au amuzat copios.</p>
      <figure>
        <img src="https://www.cancan.ro/wp-content/uploads/2019/11/74604769_716326662184449_1605594547750961152_n.jpg"/>
      </figure>
      <p> </p>
    </article>
  </body>
</html>