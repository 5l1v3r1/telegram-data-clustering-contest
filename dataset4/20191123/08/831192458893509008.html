<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/nomoschedio-vomva-stis-ipa-apagoreyei-sto-pentagono-tin-chrimatodotisi-tis-toyrkias-poios-einai-o-ellinikis-katagogis-voyleytis-poy-etoimase-to-schedio-nomoy/"/>
    <meta property="og:site_name" content="europost.gr"/>
    <meta property="article:published_time" content="2019-11-23T08:15:00+00:00"/>
    <meta property="og:title" content="Νομοσχέδιο-βόμβα στις ΗΠΑ: Απαγορεύει στο Πεντάγωνο την χρηματοδότηση της Τουρκίας! Ποιός είναι ο Ελληνικής καταγωγής βουλευτής, που ετοίμασε το σχέδιο νόμου?…"/>
    <meta property="og:description" content="Μπουρλότο στις σχέσεις των ΗΠΑ με την Τουρκία βάζει νομοσχέδιο που ζητά ούτε λίγο ούτε πολύ να σταματήσει η χρηματοδότηση στρατηγικών πόρων, άρα και αμυντικών δαπανών, της Τουρκίας. Το σχέδιο νόμου ετοίμασε ο ελληνικής καταγωγής βουλευτής"/>
  </head>
  <body>
    <article>
      <h1>Νομοσχέδιο-βόμβα στις ΗΠΑ: Απαγορεύει στο Πεντάγωνο την χρηματοδότηση της Τουρκίας! Ποιός είναι ο Ελληνικής καταγωγής βουλευτής, που ετοίμασε το σχέδιο νόμου?…</h1>
      <address>
        <time datetime="2019-11-23T08:15:00+00:00">23 Nov 2019, 08:15</time>
      </address>
      <p>Μπουρλότο στις σχέσεις των ΗΠΑ με την Τουρκία βάζει νομοσχέδιο που ζητά ούτε λίγο ούτε πολύ να σταματήσει η χρηματοδότηση στρατηγικών πόρων, άρα και αμυντικών δαπανών, της Τουρκίας.</p>
      <p>Το σχέδιο νόμου ετοίμασε ο ελληνικής καταγωγής βουλευτής Γκας Μπιλιράκης και προβλέπει την απαγόρευση στο Πεντάγωνο να χρηματοδοτεί ις τουρκικές Ένοπλες Δυνάμεις, μετά το 2020.</p>
      <p>Την είδηση μετέδωσε η ανταποκρίτρια της ΕΡΤ στην Ουάσιγκτον, Λένα Αργύρη.</p>
      <figure>
        <iframe data-src="https://twitter.com/lenaargiri/status/1197960380603084800?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Το νομοσχέδιο συνυπογράφει και η βουλευτής Γκρέις Μενγκ κι έγινε δεκτό με ενθουσιασμό από την ομογένεια, που καλεί τις ΗΠΑ να αντιληφθούν ότι η Τουρκία είναι μόνον κατ’ όνομα σύμμαχος.</p>
      <figure>
        <iframe data-src="https://twitter.com/HellenicLeaders/status/1197953248256245760?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Εάν το σχέδιο νόμου ψηφιστεί, το αμερικανικό υπουργείο Άμυνας είναι υποχρεωμένο να αναστείλει την ενίσχυση των τουρκικών Ενόπλων Δυνάμεων, ενώ θα πρέπει να επανεξεταστεί και η πολιτική για τα πυρηνικά όπλα που βρίσκονται στη βάση Ινσιρλίκ, στην Τουρκία.</p>
      <p>«Η Τουρκία – που θεωρήθηκε κάποτε φίλος και σύμμαχος των Ηνωμένων Πολιτειών – έχει σχέσεις με χώρες όπως η Ρωσίας, η Συρία και το Ιράν», δήλωσε η βουλευτής Μένγκ, όπως αναφέρει το Hellas Journal. «Η στρατιωτική εισβολή της Τουρκίας στη Συρία που στοχεύει τους Κούρδους συμμάχους των ΗΠΑ και η αγορά προηγμένων ρωσικών συστημάτων αντιαεροπορικών πυραύλων υπονομεύει την εθνική ασφάλεια των ΗΠΑ. Είναι φανερό ότι έχει έρθει η ώρα να επανεκτιμηθεί οποιαδήποτε ανάπτυξη των στρατηγικών πόρων της Αμερικής στην Τουρκία».</p>
      <p>Από την πλευρά του, ο κ. Μπιλιράκης δήλωσε: «Δυστυχώς, υπό τον έλεγχο του Προέδρου Ερντογάν, η Τουρκία έχει αποδείξει ότι δεν μπορούμε πλέον να την εμπιστευτούμε ως αξιόπιστο σύμμαχο των Ηνωμένων Πολιτειών. Η ανάπτυξη στρατηγικών πόρων στην Τουρκία δεν έχει πλέον νόημα».</p>
      <p>Πηγή: Hellasjournal</p>
    </article>
  </body>
</html>