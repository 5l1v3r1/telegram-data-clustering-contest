<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/294177-kominhs-o-dhthen-diethnhs-ta-lathh-kai-h-asylia"/>
    <meta property="og:site_name" content="gavros.gr"/>
    <meta property="article:published_time" content="2019-11-23T08:51:00+00:00"/>
    <meta property="og:title" content="Κομίνης: Ο δήθεν... διεθνής, τα λάθη και η ασυλία"/>
    <meta property="og:description" content="Ο Περέιρα έχει στον... αφρό έναν ρέφερι που η UEFA έχει ...ξεχάσει!"/>
  </head>
  <body>
    <article>
      <h1>Κομίνης: Ο δήθεν... διεθνής, τα λάθη και η ασυλία</h1>
      <address><time datetime="2019-11-23T08:51:00+00:00">23 Nov 2019, 08:51</time> by <a rel="author">ΒΑΪΟΣ ΜΠΑΛΑΦΑΣ</a></address>
      <p>Με βάση τους περσινούς ορισμούς του Περέιρα καλύτερος διαιτητής ήταν ο Κομίνης (Θεσπρωτίας) καθώς σφύριξε τους περισσότερους (= 15) αγώνες πρωταθλήματος. Ξεπερνάμε ότι δεν τολμά να τον βάλει στον ΠΑΟΚ και πιο πριν ήταν «μόνιμος» στην ΑΕΚ, όπου έμπαινε πολλές φορές, όμως στεκόμαστε στο ότι τάχα είναι διεθνής. Τον Ιούλιο σφύριξε δυο αγώνες προκριματικών του Champions League και του Europa, αντίστοιχα, και μετά τον έβαλαν στις 19/11, στο ματς Εθνικών ομάδων ελπίδων (Ουαλία-Βοσνία/Ερζεγοβίνη 1-0). Δηλαδή, τον όρισαν σε ματς που κανονικά πρέπει να ορίζουν νέους διεθνείς, ενώ ο Κομίνης έχει το σήμα από το 2016!</p>
      <p>Ο Κομίνης είναι διαιτητής που έκανε αρκετά λάθη εντός των συνόρων, τόσο πέρσι όσο και φέτος, όπως έχει κάνει και πολλά λάθη κατά του Ολυμπιακού. Όμως, ο Περέιρα τον επιβραβεύει με ορισμούς, σε σημείο που να εκτίθεται, δηλαδή είχε και έχει ασυλία. Πως γίνεται να καταργεί τη λογική και να νομίζει ότι κάτι κάνει, αποτελεί μέγα μυστήριο! Ο Κομίνης εξέθεσε τον Περέιρα μέχρι και στο τελευταίο παιχνίδι της προηγούμενης σεζόν. Αλλοίωσε το αποτέλεσμα του μπαράζ παραμονής ΟΦΗ-Πλατανιά 3-2, καταλογίζοντας ανύπαρκτο πέναλτι, σε ένα ματς που κρίθηκε μια θέση στη Λίγκα. Και μόνο από αυτό έπρεπε να φύγει, πριν προλάβει να πάει σπίτι του.</p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/294182-h-koryfh-pernaei-apo-th-nea-smyrnh"/>
        <a href="https://www.gavros.gr/article/podosfairo/294188-epibolh-kyriarxias-kai-piesh"/>
        <a href="https://www.gavros.gr/article/podosfairo/294166-h-apostolh-toy-paniwnioy-gia-olympiako"/>
        <a href="https://www.gavros.gr/article/podosfairo/294146-den-exei-apla-megalwsei-ton-olympiako-ton-exei-gigantwsei"/>
      </related>
    </article>
  </body>
</html>