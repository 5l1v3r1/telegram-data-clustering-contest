<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/pasaulis/ziemos-sventes-pas-broliukus-kas-nustebins-siemet-1752088/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-23T08:59:00+00:00"/>
    <meta property="og:title" content="Žiemos šventės pas „broliukus“: kas nustebins šiemet?"/>
    <meta property="og:description" content="Reklama"/>
  </head>
  <body>
    <article>
      <h1>Žiemos šventės pas „broliukus“: kas nustebins šiemet?</h1>
      <address><time datetime="2019-11-23T08:59:00+00:00">23 Nov 2019, 08:59</time> by <a rel="author">Morta</a></address>
      <p>Reklama</p>
      <p>
        <b>Miestams pradedant puoštis kalėdinėmis dekoracijomis ir po truputį dygstant žiemos pramogų vietoms, imame mąstyti, ką aplankyti ir nuveikti per šventes. Kad neužsibūtume tik „savame kieme“ – pasidairykime, ką paruošė kaimynai, todėl paruošėme TOP penketuką, ką verta aplankyti Latvijoje žiemos švenčių metu.</b>
      </p>
      <p>1. Kalėdų eglučių sostinė. Ar žinojote, kad ne kur kitur, bet Latvijoje buvo papuošta pirmoji Kalėdų eglutė? Prieš daugiau nei 500 metų pirmosios Kalėdų eglutės papuošimas įvyko tuometinėje Livonijoje, todėl minint šią kultūrinę tradiciją Ryga kasmet virsta tikra kalėdinių eglučių sostine. Menininkų paruoštos eglutės tampa tikrai meno kūriniais ir pasklinda visame mieste, todėl kasmet galima aplankyti vis kitokių eglučių „parodą po atviru dangumi“.</p>
      <p>2. Kalėdų miestelio pasaka Rygoje. Mūsų sostinėje Kalėdų miestelį randame Vilniaus širdyje – Katedros aikštėje, o štai Ryga ruošia net kelis tokius miestelius skirtingose vietose – Duomo ir Lyvių aikštėse bei Esplanados parke. Įvairūs amatininkai ir maisto gamintojai įsikuria Kalėdų nameliuose ir kviečia lankytojus įsigyti šventiškų dovanų bei produktų. Ieškodami kalėdinių dovanų artimiesiems – apsilankykite Rygos Kalėdų mugėse.</p>
      <p>3. Žiemos saulėgrįžos šventė. Nieko nėra geriau nei prieš šventes nusikratyti visų neigiamų emocijų ir sunkumų, slėgusių visus metus. Tai padaryti kviečia broliai latviai gruodžio 21-ąją žmonės renkasi į Rygos rotušės aikštę, kur vyksta rąstų vilkimo varžytuvės – rąstai simbolizuoja mūsų naštas, todėl pasibaigus varžyboms jie yra sudeginami. Šia tradicija atsikratoma slegiančių darbų ir į šventes žengiama tik su gera nuotaika.</p>
      <p>4. Magiški koncertai ir mažiems, ir dideliems. Dar nuo vaikystės galime prisiminti, ką reiškia kalėdiniai spektakliai ir koncertai. Magiškasis „Spragtukas“ yra tikras Kalėdų simbolis, todėl Nacionalinis Latvijos operos ir baleto teatras nuo gruodžio 7 dienos pakvies šeimas į „Spragtuko“ baletą. O belaukiant Naujųjų metų gruodžio 27-29 dienomis operoje vyks iškilmingi klasikinės muzikos koncertai, kviesiantys visus gerbėjus klausytis J. Štrauso, Ž. Ofenbacho ar Ž. Bizė kūrinių.</p>
      <p>5. Fejerverkų fiesta danguje. Lapkričio 11-osios krantinėje Naujųjų metų išvakarėse visi kviečiami su pasitikti 2020 metus. Įvairios pramogos, muzikos koncertai ir prekybininkai džiugins susirinkusius bei neleis nuobodžiauti. O laikrodžiams mušant vidurnaktį – Rygos padangę nušvies nepakartojamas naujametinių fejerverkų šou.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/ekonomika/euras/kur-pigiausi-kiausiniai-ir-majonezas1/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/euras/kur-pigiausi-kiausiniai-ir-majonezas/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/toksikologe-pataria-kada-alkoholis-ir-maistas-nedera-1683816/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sveikata/sveikata/sventes---tai-galimybe-pajausti-ar-matome-prasme-gyvenime-1683766/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ukis/padariusieji-gudru-manevra-per-sventes-gali-dziaugtis-ilgomis-atostogomis/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/per-kaledas-parduotuves-nedirbs-paskelbe-visu-prekybos-centru-darbo-laika-1681659/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/kaledos-tremtyje-tikejimas-ir-paprociu-puoselejimas-1680915/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ve-rekomenduoja1/skaityk-dabar/per-didziasias-metu-sventes-klaipedos-regione-maximos-parduotuves-nedirbs-visai-arba-dirbs-trumpiau-1680871/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>