<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/rahmi-turan-bugun-ne-yazdi-23111924.html"/>
    <meta property="og:site_name" content="OdaTV"/>
    <meta property="article:published_time" content="2019-11-23T08:23:00+00:00"/>
    <meta property="og:title" content="Rahmi Turan bugün ne yazdı"/>
    <meta property="og:description" content="Sözcü'nün internet sitesinde yayınlanan Rahmi Turan'ın açıklamalarının ardından bugün Turan'ın ne yazacağı merak konusu olmuştu..."/>
  </head>
  <body>
    <article>
      <h1>Rahmi Turan bugün ne yazdı</h1>
      <h2>Sözcü'nün internet sitesinde yayınlanan Rahmi Turan'ın açıklamalarının ardından bugün Turan'ın ne yazacağı merak konusu olmuştu...</h2>
      <address>
        <time datetime="2019-11-23T08:23:00+00:00">23 Nov 2019, 08:23</time>
      </address>
      <p>Sözcü Gazetesi yazarı Rahmi Turan'ın bugünkü köşe yazısı belli oldu.</p>
      <p>Rahmi Turan'ın gece yarısı Sözcü'nün internet sitesine yaptığı <b>"Saray'a giden CHP'li Muharrem İnce"</b> açıklaması gündeme bomba gibi düştü. Muharrem İnce de yaptığı açıklamada <b>"Böyle bir görüşmeye dair kanıt varsa Taksim'de kendimi yakarım" </b>dedi.</p>
      <p>Sözcü'nün internet sitesinde yayınlanan Rahmi Turan'ın açıklamalarının ardından bugün Turan'ın ne yazacağı merak konusu olmuştu.</p>
      <p>Rahmi Turan bugün köşesinde Emeklilikte Yaşa Takılanları (EYT'liler) ele aldı.</p>
      <p>
        <b>Turan yazısında şunları kaleme aldı:</b>
      </p>
      <p>
        <i>"Emekliler ağlıyor… EYT (Emeklilikte Yaşa Takılanlar) ağlıyor…</i>
      </p>
      <p>
        <i>İşçi, çiftçi, esnaf, memur, iş adamı ağlıyor…</i>
      </p>
      <p>
        <i>Kısacası ağlayan ağlayana…</i>
      </p>
      <p>
        <i>Gözyaşlarının döküldüğü bu yerler ne yazık ki bizim güzel ülkemiz!</i>
      </p>
      <p>
        <i>Hâlâ da harika işler yaptıklarını söylüyorlar… 17 yılda neler neler yapmışlar meğerse? Oysa sonuç ortada!</i>
      </p>
      <p>
        <i>Ülkede ağlamayan sadece yandaş kesim!</i>
      </p>
      <p>
        <i>Ne olacak bunun sonu?</i>
      </p>
      <p>
        <i>Ülkede birçok yer, ıstırap yuvasına döndü.</i>
      </p>
      <p>
        <i>Böyle bir ortamda, Türkiye'nin Suriyeli mültecilere “40 milyar dolar” harcadığı açıklandı.</i>
      </p>
      <p>
        <i>Müthiş bir rakam! Türk ekonomisini düzlüğe çıkartacak miktarda çok büyük bir para sığınmacılara harcanmış!</i>
      </p>
      <p>
        <i>Evet, yardım etmek iyi bir haslettir ama…</i>
      </p>
      <p>
        <i>Ya bizim yoksullarımız? Ya bizim işsizlik kıskacındaki insanlarımız?</i>
      </p>
      <p>
        <i>Açlık sınırındaki milyonlarca insanımız ve icralık olan vatandaşlarımız…</i>
      </p>
      <p>
        <i>O çaresiz insanlar ne zaman hatırlanacak?"</i>
      </p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>15,213 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/hurriyet-yazarinin-ici-neden-cizz-etti-0305101200.html"/>
      </related>
    </article>
  </body>
</html>