<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348045.html"/>
    <meta property="og:site_name" content="קמבה ווקר התנגש בחברו לקבוצה ופונה על אלונקה"/>
    <meta property="article:published_time" content="2019-11-23T08:08:00+00:00"/>
    <meta property="og:title" content="קמבה ווקר התנגש בחברו לקבוצה ופונה על אלונקה"/>
    <meta property="og:description" content="רגעי דרמה במשחקה של בוסטון. הרכז נפגע בראשו בהתנגשות באוג'לייה, איבד את ההכרה ופונה לבית החולים. התוצאות הראשוניות לא הראו על פציעה חמורה"/>
  </head>
  <body>
    <article>
      <h1>קמבה ווקר התנגש בחברו לקבוצה ופונה על אלונקה</h1>
      <h2>רגעי דרמה במשחקה של בוסטון. הרכז נפגע בראשו בהתנגשות באוג'לייה, איבד את ההכרה ופונה לבית החולים. התוצאות הראשוניות לא הראו על פציעה חמורה </h2>
      <address><time datetime="2019-11-23T08:08:00+00:00">23 Nov 2019, 08:08</time> by <a rel="author">מאת מערכת ONE</a></address>
      <figure>
        <img src="https://images.one.co.il/images/d/dmain/ms/gg1443147.jpg"/>
        <figcaption>קמבה ווקר מפונה על אלונקה (רויטרס)</figcaption>
      </figure>
      <p>בוסטון אמנם הפסידה הלילה (בין שישי לשבת) 96:92 אך לא התוצאה הייתה זו שהדאיגה את הסלטיקס בסיום ההתמודדות. במהלך הרבע השני, הרכז התנגש בסמי אוג’לייה, איבד את ההכרה בעקבות פגיעת ראש ופונה על אלונקה אל בית החולים.</p>
      <p>שחקני הסלטיקס רצו לצאת קדימה, אך מהר מאוד הפנו את מבטם אחורנית וראו את ווקר שוכב על הפרקט בלי להראות סימני הכרה. לא היה אחד שלא הסתכל על מצבו של כוכב בוסטון בדאגה ברגעים שפונה ובכל זאת, מאוחר יותר הגיעו בשורות טובות מבית החולים, שכן תוצאות הבדיקות הראשוניות שלו הראו שאינו סובל מפציעה חמורה למרות סימנים לזעזוע מוח.</p>
      <figure>
        <img src="https://images.one.co.il/images/one/450_250/gg1443148.jpg"/>
        <figcaption>קמבה ווקר שרוע על הפרקט (רויטרס)</figcaption>
      </figure>
      <p>במעבר לקבוצה אחרת, הנטס אמנם הצליחו להסתדר הלילה ללא הכוכב הכי גדול שלהם העונה, קיירי אירווינג בניצחון על סקרמנטו, אך הם היו שמחים לקבל אותו חזרה. לרוע מזלם, פציעת הכתף תמשיך להשביתו והוא ייעדר גם משלושת המשחקים הקרובים של ברוקלין.</p>
    </article>
  </body>
</html>