<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/vilagsztar/bindi-erwin-2019/"/>
    <meta property="og:site_name" content="FEMINA"/>
    <meta property="article:published_time" content="2019-11-23T08:00:04+00:00"/>
    <meta property="og:title" content="Steve Irwin lányából lélegzetelállító szépség lett - A 21 éves Bindi már gyűrűs menyasszony"/>
    <meta property="og:description" content="Oltár elé készül a leghíresebb krokodilvadász lánya."/>
  </head>
  <body>
    <article>
      <h1>Steve Irwin lányából lélegzetelállító szépség lett - A 21 éves Bindi már gyűrűs menyasszony</h1>
      <h2>Oltár elé készül a leghíresebb krokodilvadász lánya.</h2>
      <address><time datetime="2019-11-23T08:00:04+00:00">23 Nov 2019, 08:00</time> by <a rel="author">Szántó Nóra</a></address>
      <p>2006-ban az egész világot sokkolta a hír: tragikus körülmények közt elhunyt a leghíresebb krokodilvadász, <b>Steve Erwin</b>. Két kisgyermeket hagyott hátra, nagyobbik lánya, <b>Bindi</b> nyolc, míg fia, Robert mindössze hároméves volt. 13 év elteltével a gyerekek felcseperedtek, Bindi már 21 éves gyönyörű nővé érett, júliusban pedig el is jegyezték.</p>
      <p>Bindi és vőlegénye, Chandler Powell még 2013-ban találkoztak, és azóta is lángol köztük a szerelem. Már gőzerővel készülnek az esküvőre, az <a href="https://www.youtube.com/watch?v=qMTXKQ7H18w"><b>Entertainment tonight</b></a> műsorában Bindi elárulta, hogy egy dolgot biztosan tud, azt, hogy öccse, Robert fogja az oltárhoz kísérni. </p>
      <p>- Mindig is hálás voltam, hogy olyan testvérrel áldott meg az élet, mint Robert. Mindig számíthatok rá, ott van, ha csak akár egy ölelésre van szükségem. Nagyon fontos számomra, hogy ő vezessen az oltár elé.</p>
      <p>Elárulta, úgy gondolja, édesapja nagyon büszke lenne rá, illetve valószínűleg kedvelné kiszemeltjét. A nagy napon, biztos benne, hogy jelen lesz, hiszen szelleme mindmáig benne él.</p>
      <p>Képes összeállításunkban megnézheted, milyen gyönyörű menyasszony lett a kis Bindiből.</p>
      <figure>
        <img src="https://kep.index.hu/1/0/3037/30372/303721/30372147_8de7c2efe40dd9a9d5cb577fa44a39f5_wm.jpg"/>
        <figcaption>Steve Irwin lánya csoda szép nővé érett, Bindinek nagyon fontos, hogy ápolja édesapja emlékét. Ez a kép a Steve Irwin jótékonysági gála előtt készült róla.<cite>Instagram/Bindi Irwin</cite></figcaption>
      </figure>
      <figure>
        <img src="https://kep.index.hu/1/0/3037/30372/303723/30372399_abeb2be5ea31d1e585a446c915fcd9ec_wm.jpg"/>
        <figcaption>Jegyese, Chandler Powell szintén vadállatokkal foglalkozik. Egy ausztráliai utazás során találkoztak 2013-ban, azóta alkotnak egy párt.<cite>Instagram/Bindi Irwin</cite></figcaption>
      </figure>
      <figure>
        <img src="https://kep.index.hu/1/0/3037/30372/303725/30372519_1d5203e99ea0651de62ac688d73d05ad_wm.jpg"/>
        <figcaption>Testvére, Robert Irwin kíséri majd az oltár elé. Robert is jócskán megnőtt az utóbbi években, már 15 éves.<cite>Instagram/Bindi Irwin</cite></figcaption>
      </figure>
      <figure>
        <img src="https://kep.index.hu/1/0/3037/30372/303726/30372653_442ea5be40ca9efe06f0add11154f992_wm.jpg"/>
        <figcaption>Terri Irwin rendszeresen vesz részt rendezvényeken gyermekeivel az oldalán. Show-műsoruk mai napig sikeresen fut az Animal Planet csatornáján.<cite>Alberto E. Rodriguez / Getty Images Hungary</cite></figcaption>
      </figure>
      <figure>
        <img src="https://kep.index.hu/1/0/3037/30372/303727/30372787_e96288620cd5d48d3192d5229d48cbfd_wm.jpg"/>
        <figcaption>Bindi a nagy napon sem feledkezik meg édesapjáról, akinek szelleme végig jelen lesz esküvőjén állítása szerint.<cite>Instagram/Bindi Irwin</cite></figcaption>
      </figure>
    </article>
  </body>
</html>