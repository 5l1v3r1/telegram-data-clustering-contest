<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/conegliano-famiglia-rimane-intossicata-da-monossido-tra-loro-anche-un-bimbo-di-cinque-anni-219783"/>
    <meta property="og:site_name" content="Oggi Treviso"/>
    <meta property="article:published_time" content="2019-11-23T08:52:18+00:00"/>
    <meta property="og:title" content="Conegliano, famiglia rimane intossicata da monossido: tra loro anche un bimbo di cinque anni"/>
    <meta property="og:description" content="CONEGLIANO – Famiglia intossicata per esalazioni da monossido di carbonio nella notte tra giovedì e venerdì. L’allarme è scattato in una palazzina di via Gera."/>
  </head>
  <body>
    <article>
      <h1>Conegliano, famiglia rimane intossicata da monossido: tra loro anche un bimbo di cinque anni</h1>
      <h2>Soccorsi e trasportati in ospedale</h2>
      <address>
        <time datetime="2019-11-23T08:52:18+00:00">23 Nov 2019, 08:52</time>
      </address>
      <p><b>CONEGLIANO</b> –<b> Famiglia intossicata per esalazioni da monossido di carbonio nella notte tra giovedì e venerdì</b>. L’allarme è scattato in una palazzina di via Gera.<br/><br/>Sul posto sono giunti i sanitari del 118 ed i vigili del fuoco, che hanno prestato soccorso alle sei persone presenti all’interno dell’appartamento, tra cui anche un bambino di soli cinque anni, le quali avevano accusato dei malori.<br/><br/> <br/><br/><b>Le persone coinvolte, di origine senegalese, fortunatamente non hanno riportato conseguenze particolarmente gravi</b> e sono state trattenute in osservazione, evitando il trattamento in camera iperbarica. Sembra che tutto sia dovuto alla presenza di un braciere acceso in casa per riscaldarsi.</p>
    </article>
  </body>
</html>