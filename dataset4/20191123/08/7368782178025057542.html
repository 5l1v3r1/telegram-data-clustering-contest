<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1278315-karin-harajin-kaya-zai-jefa-talaka-a-cikin-mummunan-hali---ndume.html"/>
    <meta property="og:site_name" content="Legit"/>
    <meta property="article:published_time" content="2019-11-23T08:51:38+00:00"/>
    <meta property="og:title" content="Karin harajin kaya zai jefa talaka a cikin mummunan hali - Ndume"/>
    <meta property="og:description" content="Sanata mai wakiltan Borno ta Kudu a majalisar dokokin tarayya, Muhammad Ali Ndume ya nuna adawa kan batun kara harajin kayayyaki da gwamnatin tarayya ke shirin yi, inda ya bayyana cewa hakan zai jefa talaka a cikin mummunan yanayi"/>
  </head>
  <body>
    <article>
      <h1>Karin harajin kaya zai jefa talaka a cikin mummunan hali - Ndume</h1>
      <address>
        <time datetime="2019-11-23T08:51:38+00:00">23 Nov 2019, 08:51</time>
      </address>
      <p>
        <b>Sanata mai wakiltan Borno ta Kudu a majalisar dokokin tarayya, Muhammad Ali Ndume ya nuna adawa kan batun kara harajin kayayyaki da gwamnatin tarayya ke shirin yi, inda ya bayyana cewa hakan zai jefa talaka a cikin mummunan yanayi.</b>
      </p>
      <p>Tun dai bayan da majalisar dattawa ta yi wa kudirin kara haraji kan kayayyaki karatu na uku a ranar Alhamis, al'amarin ke ci gaba da janyo kace-nace.</p>
      <p>Sanata Ndume ya kasance daya daga cikin 'yan majalisar dattawa da ke yi wa kudirin kallon ba zai yi wa talakawan Najeriya dadi ba.</p>
      <p>A cewarsa: <i>"Na amince da wasu haraji-haraji da aka sanya amma wannan ban ga alfanunsa ba ga talakawa kasancewar talakawa ne suka zabe mu.</i></p>
      <p>
        <i>"Allah na gani ba na tare da wannan karin harajin.”</i>
      </p>
      <p>Sanata Ndume ya ce hukumomin da ke da alhakin karbar haraji sun kasa tara kudin da ya kamata su tara.</p>
      <p>Ndume ya kara da cewa kaso 85 daga cikin kudin za a tura wa kananan hukumomi da jihohi wadanda talaka ba zai ci moriyarsa su ba.</p>
      <p>Sai dai ya ce akwai wasu hanyoyin samar da haraji ba lallai ta hanyar kara haraji kan kayayyaki ba.</p>
      <p>To amma Sanata Kabiru Ibrahim Gaya ya ce <i>"gwamnati ta yi la'akari da talaka kafin fito da harajin,"</i> in da ya ce <i>"harajin zai fi shafar kamfanoni."</i></p>
      <p>
        <b>KU KARANTA KUMA: </b>
        <a href="https://hausa.legit.ng/1278263-abba-gida-gida-ya-yi-martani-a-kan-hukuncin-kotun-daukaka-kara.html">Abba Gida-Gida ya yi martani a kan hukuncin kotun daukaka kara</a>
      </p>
      <p>A wani labarin kuma, mun ji cewa Shugaban Majalisar dattawa, Ahmad Lawan, a ranar Alhamis ya bayyana cewa duk wata bukata daga shugaban kasa Muhammadu Buhari zai kawo inganci ga Najeriya, sannan cewa za a yi aiki kansa.</p>
      <p>Lawan ya yi magana ne lokacin da shugaban kwamitin da ke shugaban kasa shawara kan cin hanci da rashawa, Itse Sagay ya ziyarce shi a ofishinsa a ranar Alhamis.</p>
      <p>
        <b>
          <i>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewarku tare da mu.</i>
        </b>
      </p>
      <p>Domin sauke manhajar labaran Legit.ng a wayar ku ta hannu, latsa wannan rubutu na kasa: <a href="https://play.google.com/store/apps/details?id=com.naij.hausa">https://play.google.com/store/apps/details?id=com.naij.hausa</a></p>
      <p>Ku biyo mu a shafukanmu na dandalin sada zumunta:</p>
      <p>Facebook: <a href="https://facebook.com/legitnghausa">https://facebook.com/legitnghausa</a></p>
      <p>Twitter: <a href="https://twitter.com/legitnghausa">https://twitter.com/legitnghausa</a></p>
      <p>Idan kuna da wata shawara ko bukatar bamu labari, Tuntube mu a: labaranhausa@corp.legit.ng</p>
      <figure>
        <iframe src="https://www.youtube.com/embed/xUV2MPwe8JA" width="640" height="360" data-service="Youtube" scrolling="no"/>
      </figure>
    </article>
  </body>
</html>