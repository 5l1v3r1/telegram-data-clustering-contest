<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/23/zapali-svichku-ukrayintsi-vshanovuyut-pam-yat-zhertv-golodomoriv/"/>
    <meta property="og:site_name" content="Народна Правда"/>
    <meta property="article:published_time" content="2019-11-23T08:06:04+00:00"/>
    <meta property="og:title" content="“Запали свічку”: українці вшановують пам’ять жертв Голодоморів"/>
    <meta property="og:description" content="В суботу, 23 листопада, в День пам'яті жертв Голодоморів українці вшановують пам'ять жертв тоталітарного режиму. Національна хвилина мовчання і традиційна громадська акція Запали свічку розпочнеться о 16:00"/>
  </head>
  <body>
    <article>
      <h1>“Запали свічку”: українці вшановують пам’ять жертв Голодоморів</h1>
      <h2>Національна хвилина мовчання і традиційна громадська акція "Запали свічку" розпочнеться о 16:00</h2>
      <address>
        <time datetime="2019-11-23T08:06:04+00:00">23 Nov 2019, 08:06</time>
      </address>
      <p>У суботу, 23 листопада, в Україні відзначають День пам’яті  жертв Голодоморів 1932-1933 років і згадують <a href="https://narodna-pravda.ua/2019/11/06/den-ikony-vsih-skorbotnyh-radist-molytvy-ta-krasyvi-lystivky/">молитвою</a> мільйони українців, знищених тоталітарним комуністичним режимом.</p>
      <p>Про це повідомляє НАРОДНА ПРАВДА.</p>
      <p>Loading...</p>
      <p>Згідно з президентськими указами 1998 і 2007 років  День пам’яті жертв Голодоморів щорічно відзначається в четверту суботу листопада. Цього дня в храмах Києва та на території всієї країни відбудуться поминальні панахиди.</p>
      <p>О 16:00 відбудеться традиційна громадська акція <b>“Запали свічку”</b>: пам’ять жертв геноциду українського народу вшанують хвилиною мовчання, встановивши запалену свічку на підвіконні свого будинку. На всіх державних будівлях, в організаціях і підприємствах приспустять Державний Прапор України. В телерадіоефірі цього дня обмежать трансляцію розважальних програм.</p>
      <p>У Києві траурні заходи заплановані на території національного музею “Меморіал жертв Голодомору”. У них візьмуть участь представники державної влади, органів місцевого самоврядування, громадськості, духовенства та іноземних гостей.</p>
      <p>Крім того, до 30 листопада в міській спеціалізованій молодіжній бібліотеці “Молода гвардія” йтиме виставка-реквієм “Не згасне в серці пам’яті свіча”. У державному архіві Києва до 29 листопада буде відкрито виставку “До Дня пам’яті жертв Голодомору 1932-1933 років в Україні”.</p>
      <p>Президент України Володимир Зеленський у суботу, 23 листопада, візьме участь у заходах до Дня пам’яті жертв голодоморів. Про це повідомляється на сайті глави держави.</p>
      <p>“У суботу, 23 листопада, о 15:40 президент України Володимир Зеленський візьме участь у заходах зі вшанування пам’яті жертв голодоморів”, – йдеться в повідомленні.</p>
      <p>Нагадаємо, у Києві в суботу, <a href="https://narodna-pravda.ua/2019/11/22/u-kiyevi-obmezhat-ruh-transportu-shho-treba-znati/">23 листопада, в зв’язку з проведенням масових заходів до Дня пам’яті жертв голодоморів зміниться рух міського пасажирського транспорту.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>