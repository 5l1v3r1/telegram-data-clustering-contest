<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/burgas/sybarjat-digata-na-plaja-v-sozopol-i-globjavat-koncesionera-news_1408960.html"/>
    <meta property="og:site_name" content="Actualno.com"/>
    <meta property="article:published_time" content="2019-11-23T08:50:00+00:00"/>
    <meta property="og:title" content="Събарят дигата на плажа в Созопол и глобяват концесионера"/>
    <meta property="og:description" content="Концесионерът на плажа в Созопол е нарушил уведомлението за изграждане на пясъчна дига и предстои да бъде глобен, а дигата да бъде съборена."/>
  </head>
  <body>
    <article>
      <h1>Събарят дигата на плажа в Созопол и глобяват концесионера</h1>
      <address><time datetime="2019-11-23T08:50:00+00:00">23 Nov 2019, 08:50</time> by <a rel="author" href="https://www.actualno.com/editors/uid/75" target="_blank">Румен Скрински</a></address>
      <p>Концесионерът на плажа в Созопол е нарушил уведомлението за изграждане на пясъчна дига и предстои да бъде глобен, а дигата да бъде съборена. Това това заяви министърът на туризма Николина Ангелкова. <br/><br/><br/>За предаването „Тази събота” по bTV тя обясни, че предстои концесионерът да бъде глобен с неустойка от 6900 лв. Освен това Ангелкова беше категорична, че е изземан неправомерно пясък от ивицата, което е нарушение.</p>
      <related>
        <a href="https://www.actualno.com/society/basejnova-direkcija-varna-reagira-po-sluchaja-ot-sozopol-news_1408831.html"/>
      </related>
      <p>Министърът подчерта, че дигите са важни що се отнася до опазването на <a href="https://www.actualno.com/society/basejnova-direkcija-varna-reagira-po-sluchaja-ot-sozopol-news_1408831.html">плажната инфраструктура</a>, но заяви, че изграждането им трябва да става с предварителен диалог между отделните звена. Жителите на Созопол смятат, че мястото никога не е било заплаха за местните. По думите им <a href="https://www.actualno.com/society/basejnova-direkcija-varna-reagira-po-sluchaja-ot-sozopol-news_1408831.html">дигата се издига</a> в центъра на хилядолетен плаж и призоваха за незабавно премахване на пясъчната ограда. <br/>Освен това хората казаха, че е нужно да се делегират повече права на кметовете на общините. <i>Още по темата може да откриете <a href="https://www.actualno.com/society/basejnova-direkcija-varna-reagira-po-sluchaja-ot-sozopol-news_1408831.html">в този материал</a>. </i></p>
    </article>
  </body>
</html>