<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/akadimies/294179-rhksh-xiastwn-ksana-o-ntoymanhs"/>
    <meta property="og:site_name" content="gavros.gr"/>
    <meta property="article:published_time" content="2019-11-23T08:28:00+00:00"/>
    <meta property="og:title" content="Ρήξη χιαστών ξανά ο Ντουμάνης..."/>
    <meta property="og:description" content="Ο 19χρονος στάθηκε, δυστυχώς, και πάλι εξαιρετικά άτυχος, καθώς υπέστη ρήξη χιαστών και στο δεξί του γόνατο…"/>
  </head>
  <body>
    <article>
      <h1>Ρήξη χιαστών ξανά ο Ντουμάνης...</h1>
      <address><time datetime="2019-11-23T08:28:00+00:00">23 Nov 2019, 08:28</time> by <a rel="author">ΔΗΜΗΤΡΗΣ ΚΡΟΥΣΚΟΣ</a></address>
      <p>Εξαιρετικά άτυχος στάθηκε για μία ακόμη φορά ο Πάρης Ντουμάνης. Ο αμυντικός της Κ19 του Ολυμπιακού υπέστη για 2<sup>η</sup> φορά στην καριέρα του ρήξη χιαστών, αυτή τη φορά στο δεξί γόνατο και όπως γίνεται αντιληπτό θα μείνει εκτός για το υπόλοιπο της σεζόν.</p>
      <p>Ο Ντουμάνης είχε τραυματιστεί τον Αύγουστο του 2017 και πάλι σοβαρά, έχοντας υποστεί και τότε ρήξη χιαστών στο αριστερό του γόνατο.</p>
      <p>Ο άσος των Πειραιωτών μπόρεσε να ξεπεράσει το συγκεκριμένο πρόβλημα, ωστόσο, η ατυχία του χτύπησε και πάλι, δυστυχώς, την πόρτα, καθώς υπέστη και πάλι ρήξη χιαστών αυτή τη φορά στο δεξί γόνατο σε μία από τις τελευταίες προπονήσεις της ομάδας Νέων των «ερυθρόλευκων».</p>
      <p>Φυσικά, όλοι στις τάξεις του Ολυμπιακού βρίσκονται από την πρώτη στιγμή στο πλευρό του, με τους συμπαίκτες του να του στέλνουν και τις ευχές τους για γρήγορη ανάρρωση και επιστροφή στους αγωνιστικούς χώρους στα social media.</p>
      <p>Και εμείς από την πλευρά μας ευχόμαστε να είναι το τελευταίο… στραβό στην καριέρα του και να είναι γρήγορα ξανά υγιής στους αγωνιστικούς χώρους!</p>
      <related>
        <h4>Διαβάστε επίσης</h4>
        <a href="https://www.gavros.gr/article/akadimies/294183-sth-laquo-maxh-raquo-kai-oi-neoi"/>
        <a href="https://www.gavros.gr/article/akadimies/294197-nikh-gia-thn-k19-afierwmenh-ston-ntoymanh-pic"/>
        <a href="https://www.gavros.gr/article/akadimies/294155-ksekinhsan-ta-dokimastika-twn-sxolwn-attikhs-pics"/>
        <a href="https://www.gavros.gr/article/akadimies/294126-antanaklastika-terastioy-syllogoy"/>
      </related>
    </article>
  </body>
</html>