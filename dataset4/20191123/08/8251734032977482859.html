<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/attualita/forte-maltempo-tra-sabato-e-domenica/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-23T08:15:22+00:00"/>
    <meta property="og:title" content="Forte maltempo tra sabato e domenica"/>
    <meta property="og:description" content="Forte maltempo tra sabato e domenica. Oggi, 23 novembre e domani 24 novembre, allerta arancione nei comuni del vercellese."/>
  </head>
  <body>
    <article>
      <h1>Forte maltempo tra sabato e domenica</h1>
      <h2>Oggi, 23 novembre e domani 24 novembre, allerta arancione nei comuni del vercellese.</h2>
      <address>
        <time datetime="2019-11-23T08:15:22+00:00">23 Nov 2019, 08:15</time>
      </address>
      <figure>
        <img src="https://notiziaoggivercelli.it/media/2016/05/Maltempo-in-poche-ore-caduti-60-mm-di-pioggia-57330ba6c9ccd1-650x388.jpg"/>
      </figure>
      <p>Forte maltempo tra sabato e domenica. Oggi, 23 novembre e domani 24 novembre, allerta arancione nei comuni del vercellese.</p>
      <h3>Forte maltempo tra sabato e domenica</h3>
      <p>Il bollettino Arpa Piemonte per questa giornata prevede precipitazioni forti e diffuse su tutta la regione, localmente molto forti sulla fascia montana e pedemontana alpina nordoccidentale e sul settore appenninico fino al basso Alessandrino. Quota neve sui 1300 m sulle Alpi al mattino, in rialzo nel<br/>corso della giornata fino a 1600 m in serata.<br/>Venti forti o molto forti da sudest in montagna, moderati da est in pianura con locali rinforzi.<br/>Domenica, 24 novembre 2019, sempre cielo molto nuvoloso con precipitazioni moderate diffuse fino al mattino con valori localmente forti sulle zone pedemontane nordoccidentali e al confine con la Liguria. Progressiva attenuazione dei fenomeni nel pomeriggio. Venti moderati da sudest in montagna, deboli da nordest in pianura con residui rinforzi moderati al mattino.</p>
      <h3>Allerta Arancione</h3>
      <p>La protezione civile ha emesso alle 13 del 22 novembre 2019 il bollettino meteo valido per le prossime 36 ore: si prevede allerta ARANCIONE per forti precipitazioni attese nei comuni della zona I che comprende Santhià.<br/>Si prega di porre la massima attenzione e di effettuare eventuali segnalazioni al NUMERO EMERGENZE: 3297506781 – Polizia Locale.<br/>Il Sindaco di Santhià informa che dal pomeriggio di oggi sarà attivato un monitoraggio costante su tutto il territorio, in particolar modo sui punti sensibili del nostro territorio.</p>
      <related>
        <h4>Leggi anche:</h4>
        <a href="https://notiziaoggivercelli.it/attualita/rissa-in-strada-per-la-sigaretta-negata/"/>
      </related>
    </article>
  </body>
</html>