<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/tramp-zayaviv-shcho-yovanovich-ne-hotila-povisiti-yogo-foto-novini-ssha-50055272.html"/>
    <meta property="og:site_name" content="НВ"/>
    <meta property="article:published_time" content="2019-11-23T08:07:00+00:00"/>
    <meta property="og:title" content="«Ця жінка не була ангелом». Трамп заявив, що Йованович не хотіла повісити його фотографію в посольстві"/>
    <meta property="og:description" content="Президент США Дональд Трамп заявив, що експосол в Україні Марі Йованович відмовилася повісити його фотографію в посольстві США в Києві."/>
  </head>
  <body>
    <article>
      <h1>«Ця жінка не була ангелом». Трамп заявив, що Йованович не хотіла повісити його фотографію в посольстві</h1>
      <h2>Президент США Дональд Трамп заявив, що експосол в Україні Марі Йованович відмовилася повісити його фотографію в посольстві США в Києві.</h2>
      <address>
        <time datetime="2019-11-23T08:07:00+00:00">23 Nov 2019, 08:07</time>
      </address>
      <p>Про це повідомляє <a href="https://www.bbc.com/news/world-us-canada-50520652">BBC</a>.</p>
      <p>«Цей посол, про яку всі говорять, що вона була такою прекрасною, але вона не повісила мою фотографію в посольстві. Вона говорила про мене погано, вона не захистила б мене, і я маю право змінити посла», — сказав він.</p>
      <p>При цьому Трамп додав, що «ця жінка не була ангелом».</p>
      <p>«За стандартом ви розміщуєте фотографію президента Сполучених Штатів в посольстві. Ця жінка не була ангелом, домовилися?» — додав Трамп.</p>
      <p>Марі Йованович достроково <a href="https://nv.ua/world/geopolitics/smi-ssha-otzyvayut-yovanovich-s-dolzhnosti-posla-50020084.html?prefer_lang=ru">завершила роботу</a> в Україні 20 травня 2019 року.</p>
      <p>За даними ЗМІ, Дональд Трамп розпорядився <a href="https://nv.ua/ukr/world/countries/tramp-vidklikav-kolishnogo-posla-yovanovich-pislya-skargi-dzhuliani-novini-svitu-50046227.html">відкликати посла в Україні Марі Йованович після скарг свого адвоката Рудольфа Джуліані.</a></p>
      <p>Раніше <a href="https://nv.ua/ukr/world/countries/tramp-pro-pokazannya-yovanovich-50053864.html">Трамп назвав ганьбою публічні слухання Палати представників</a> у рамках розслідування імпічменту, на яких виступила колишній посол США в Україні <a href="https://nv.ua/tags/mari-jovanovich.html">Марі Йованович.</a></p>
      <p>Скарга інформатора, який повідомив про липневу телефонну розмову між Дональдом Трампом та Володимиром Зеленським, призвела до <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">запуску процедури імпічменту.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/760/original/f5acba8a37cc3b17e676ed67e2912301.png&amp;stamp=1&amp;q=85&amp;w=115"/>
      </figure>
      <p>Томас Фрідман<br/>Ганьба Помпео, честь — Марі Йованович</p>
      <p>Демократи з Палати представників апелювали до поняття quid pro quo (послуга за послугу) при описі ймовірного тиску команди Трампа на Україну з метою почати розслідування проти сім'ї Джо Байдена і втручання у вибори 2016 року.</p>
      <p>Після перших публічних слухань спікер Палати представників США Ненсі Пелосі звинуватила <a href="https://nv.ua/ukr/world/geopolitics/impichment-trampa-prezidenta-ssha-zvinuvatili-v-pidkupi-ukrajinu-50053594.html">Трампа в спробі підкупити Україну.</a> За її словами, глава Білого дому сам розписався в цьому.</p>
    </article>
  </body>
</html>