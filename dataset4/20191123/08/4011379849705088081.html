<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rtva.nl/2019/11/cabaretsolo-gerard-cox-in-schouwburg-amstelveen/"/>
    <meta property="og:site_name" content="RTVA"/>
    <meta property="article:published_time" content="2019-11-23T08:00:02+00:00"/>
    <meta property="og:title" content="Cabaretsolo Gerard Cox in Schouwburg Amstelveen"/>
    <meta property="og:description" content="AMSTELVEEN – Ga er maar voor zitten want ‘Het heerlijk avondje’ is gekomen: de cabaretsolo van de man die iedereen kent. Van het geëngageerde cabaret met Lurelei in de jaren zestig, zijn monsterhit ’t Is weer voorbij die mooie zomer, de populaire tv-serie Toen was geluk heel gewoon tot het recente theatersucces De Oase Bar. …"/>
  </head>
  <body>
    <article>
      <h1>Cabaretsolo Gerard Cox in Schouwburg Amstelveen</h1>
      <address><time datetime="2019-11-23T08:00:02+00:00">23 Nov 2019, 08:00</time> by <a rel="author" href="https://rtva.nl/author/redactie/" target="_blank">Redactie</a></address>
      <p>
        <b>AMSTELVEEN – Ga er maar voor zitten want ‘Het heerlijk avondje’ is gekomen: de cabaretsolo van de man die iedereen kent. Van het geëngageerde cabaret met Lurelei in de jaren zestig, zijn monsterhit ’t Is weer voorbij die mooie zomer, de populaire tv-serie Toen was geluk heel gewoon tot het recente theatersucces De Oase Bar. Dinsdag 26 november is ‘Cox, de grote grijze belofte’ te zien in Schouwburg Amstelveen. </b>
      </p>
      <p>Gerard Cox is zonder twijfel de éminence grise van het populaire entertainment. Dit theaterseizoen wordt hij tachtig jaar en dat gaat hij vieren. Met de band van Bas van Lier laat de oude grijze baas zien en horen dat de vulkaan nog steeds niet is uitgebrand en dat zijn humor, openheid en talent relevanter zijn dan ooit. Want Cox laat zich niet vertellen wat hij wel en niet mag zeggen. COX wordt warm, oergeestig, plagend, relevant en actueel cabaret. Precies zoals Gerard zelf is.</p>
      <p>Dinsdag 26 november, aanvang 20.00 uur. Meer informatie: <a href="https://schouwburgamstelveen.nl/seizoen-19-20/gerard-cox/?ypeventid=4123179777-1546592673">Schouwburg  Amstelveen</a></p>
    </article>
  </body>
</html>