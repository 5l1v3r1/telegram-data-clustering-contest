<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/kanadane-si-v-novem-davis-cupu-zahraji-finale/1824336?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-23T08:52:00+00:00"/>
    <meta property="og:title" content="Kanaďané si v novém Davis Cupu zahrají finále"/>
    <meta property="og:description" content="Madrid - Vasek Pospisil a Denis Shapovalov zajistili Kanadě první finále Davisova poháru v historii. Po radikální změně formátu vyhráli během šesti dnů v Madridu i čtvrtý souboj, dnes nad Ruskem 2:1, poté co v rozhodující čtyřhře zdolali Karena Chačanova a Andreje Rubljova v tie-breaku třetí sady. O trofej se v neděli utkají buď s domácím Španělskem, nebo s britskými tenisty."/>
  </head>
  <body>
    <article>
      <h1>Kanaďané si v novém Davis Cupu zahrají finále</h1>
      <address><time datetime="2019-11-23T08:52:00+00:00">23 Nov 2019, 08:52</time> by <a rel="author" href="http://www.ctk.cz/" target="_blank">ČTK</a></address>
      <p>Madrid - Vasek Pospisil a Denis Shapovalov zajistili Kanadě první finále Davisova poháru v historii. Po radikální změně formátu vyhráli během šesti dnů v Madridu i čtvrtý souboj, dnes nad Ruskem 2:1, poté co v rozhodující čtyřhře zdolali Karena Chačanova a Andreje Rubljova v tie-breaku třetí sady. O trofej se v neděli utkají buď s domácím Španělskem, nebo s britskými tenisty.</p>
      <p>Devětadvacetiletý tenista s českými kořeny Pospisil úvodní dvouhru prohrál s Rubljovem dvakrát 4:6. Světová patnáctka Shapovalov ale pak přehrál Chačanova, který je ve světovém žebříčku jen o dvě příčky níže, ve třech setech.</p>
      <p>Klíčový debl trval v madridské hale Caja Mágica více než dvě hodiny a rozhodující sadu bez jediného brejku vyhráli Kanaďané 7:5 ve zkrácené hře. V Davis Cupu se přitom při dosavadním tradičním modelu dostali nejdále do semifinále v roce 2013. Pospisil byl i tehdy na kurtu.</p>
      <h3>Výsledky finálového turnaje Davisova poháru</h3>
      <p>
        <b>Semifinále:</b>
      </p>
      <p>
        <b>Rusko - Kanada 1:2</b>
      </p>
      <p>Rubljov - Pospisil 6:4, 6:4, Chačanov - Shapovalov 4:6, 6:4, 4:6, Chačanov, Rubljov - Pospisil, Shapovalov 3:6, 6:3, 6:7 (5:7).</p>
      <p>17:45 Španělsko - Velká Británie.</p>
      <p>
        <b>Čtvrtfinále:</b>
      </p>
      <p>
        <b>Španělsko - Argentina 2:1</b>
      </p>
      <p>Nadal, Granollers - M. González, Mayer 6:4, 4:6, 6:3.</p>
    </article>
  </body>
</html>