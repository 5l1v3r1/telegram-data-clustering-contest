<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/il-messaggero/parnasi-volevo-fare-lo-stadio-del-milan-ma-non-potevo-pagare-per-radio-padania/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-23T08:15:18+00:00"/>
    <meta property="og:title" content="Parnasi: “Volevo fare lo stadio del Milan, ma non potevo pagare per Radio Padania”"/>
    <meta property="og:description" content="Il costruttore romano pensava che la Lega avrebbe governato. e si preparava, tanto che, a Natale del 2017, organizza una cena riservata a casa sua con il leader Matteo Salvini"/>
  </head>
  <body>
    <article>
      <h1>Parnasi: “Volevo fare lo stadio del Milan, ma non potevo pagare per Radio Padania”</h1>
      <h2>Il costruttore romano pensava che la Lega avrebbe governato. e si preparava, tanto che, a Natale del 2017, organizza una cena riservata a casa sua con il leader Matteo Salvini</h2>
      <address><time datetime="2019-11-23T08:15:18+00:00">23 Nov 2019, 08:15</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Dopo avere sostenuto la Lega con 250mila euro, tra il 2016 e il 2017, <b>Parnasi</b> aveva un progetto chiaro: <b>costruire lo stadio a Milano</b> ed era pronto a finanziare il Carroccio anche alle ultime politiche, come riporta <i>Il Messaggero.</i></p>
      <p>Lo dice lui stesso ai pm, rivelando che era sua intenzione <b>firmare un contratto a Radio Padania</b>, ma che la carenza di liquidità glielo aveva impedito. A ridosso delle elezioni, invece, il costruttore, con il progetto dello stadio a Roma, che viaggiava velocemente verso il traguardo, riuscì a versare 150mila euro alla Fondazione del Pd, Eyu, simulando una consulenza per uno studio sulla casa.</p>
      <p>Ma Parnasi, adesso a processo <b>per associazione a delinquere</b> finalizzata alla corruzione, pensava che la Lega avrebbe governato. e si preparava, tanto che, a Natale del 2017, organizza una cena riservata a casa sua con il leader Matteo <b>Salvini,</b> il suo braccio destro, Giancarlo Giorgetti e il tesoriere Giulio Centemero. Lui stesso, intercettato spiega che “<i>temevano di essere beccati</i>“.</p>
      <p>Il 28 giugno dell’anno scorso Parnasi spiega ai pm: “<i>Io avevo già deciso da circa due anni di spostare il mio baricentro su Milano. Tanto è vero che avevo preso il mandato per fare lo stadio di calcio del Milan</i>“. Per questo, chiarisce il costruttore, decide di versare all’associazione Più Voci, rappresentata da Giulio Centemero, tesoriere della Lega, 250mila euro. Ma spiega che un contributo era in programma anche nel 2018: “<i>Avevamo idea di fare un altro contratto di pubblicità con Radio Padania, che poi non fu perfezionato perché non c’era liquidità da parte delle nostre aziende</i>“.</p>
    </article>
  </body>
</html>