<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/nba/article/1417706/nteivis-prepei-na-stamatiso-na-eimai-distaktikos-sto-triponto"/>
    <meta property="og:site_name" content="gazzetta.gr"/>
    <meta property="article:published_time" content="2019-11-23T08:38:49+00:00"/>
    <meta property="og:title" content="Ντέιβις: «Πρέπει να σταματήσω να είμαι διστακτικός στο τρίποντο»"/>
    <meta property="og:description" content="Ο Άντονι Ντέιβις πέτυχε τέσσερα τρίποντα στο παιχνίδι κόντρα στους Θάντερ και παραδέχτηκε ότι έχει εντολή να μην διστάζει και να σουτάρει παραπάνω."/>
  </head>
  <body>
    <article>
      <h1>Ντέιβις: «Πρέπει να σταματήσω να είμαι διστακτικός στο τρίποντο»</h1>
      <h2>Ο Άντονι Ντέιβις πέτυχε τέσσερα τρίποντα στο παιχνίδι κόντρα στους Θάντερ και παραδέχτηκε ότι έχει εντολή να μην διστάζει και να σουτάρει παραπάνω.</h2>
      <address><time datetime="2019-11-23T08:38:49+00:00">23 Nov 2019, 08:38</time> by <a rel="author" href="http://www.gazzetta.gr/dimosiografos/antonia-spanou" target="_blank">Αντωνία Σπανού</a></address>
      <p>Ο AD έκανε ακόμα μια μεγάλη εμφάνιση για τους Λέικερς στην νίκη επί των Θάντερ και μάλιστα έκανε ρεκόρ σεζόν με 4 εύστοχα τρίποντα. Όπως παραδέχτηκε και ο ίδιος έχει γίνει κουβέντα για το πόσο διστακτικός είναι, ενώ έχει εντολή να σουτάρει παραπάνω.</p>
      <p>Ο <b>ΛεΜπρον </b>σχολίασε: <i>«Θέλουμε να πάρει παραπάνω σουτ. Οι ομάδες τον αφήνουν και είναι πολύ καλός για να μην παίρνει τα σουτ. Και το κάνει αυτό τα τελευταία ματς».</i></p>
      <p>Ενώ ο <b>Ντέιβις </b>με την σειρά του τόνισε:<i> «Ο κόουτς μου λέει να σταματήσω να διστάζω. Όταν διστάζω, συνήθως δεν κάνω καλά σουτ. Νιώθω ότι αν είμαι ανοιχτός θα το πάρω το σουτ. Χωρίς δισταγμό και φαίνεται ότι πάνε μέσα όταν δεν διστάζω».</i></p>
    </article>
  </body>
</html>