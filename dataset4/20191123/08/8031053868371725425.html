<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%be%ce%b5%cf%83%ce%b7%ce%ba%cf%8e%ce%bd%ce%bf%ce%bd%cf%84%ce%b1%ce%b9-%ce%bf%ce%b9-%ce%b4%ce%ae%ce%bc%ce%bf%ce%b9-%cf%8c%cf%87%ce%b9-%cf%84%ce%bf%cf%85-%ce%b4%ce%b7%ce%bc%ce%bf%cf%84.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T08:09:17+00:00"/>
    <meta property="og:title" content="«Αναβρασμός» σε όλους τους Δήμους της χώρας: «Όχι» του δημοτικού συμβουλίου Χίου στη δημιουργία κλειστής δομής"/>
    <meta property="og:description" content="Ξεσηκώνονται σιγά-σιγά πλέον όλοι οι Δήμοι στην χώρα, καθώς η κατάσταση με το μεταναστευτικό βγάζει εκτός εαυτού όλους τους Έλληνες."/>
  </head>
  <body>
    <article>
      <h1>«Αναβρασμός» σε όλους τους Δήμους της χώρας: «Όχι» του δημοτικού συμβουλίου Χίου στη δημιουργία κλειστής δομής</h1>
      <address>
        <time datetime="2019-11-23T08:09:17+00:00">23 Nov 2019, 08:09</time>
      </address>
      <p>
        <b>Ξεσηκώνονται σιγά-σιγά πλέον όλοι οι Δήμοι στην χώρα, καθώς η κατάσταση με το μεταναστευτικό βγάζει εκτός εαυτού όλους τους Έλληνες.</b>
      </p>
      <p>Με ομόφωνη απόφασή του αργά χθες το βράδυ το δημοτικό συμβούλιο Χίου διαφωνεί με τη δημιουργία νέας κλειστής δομής για μετανάστες στο νησί που αποφάσισε η κυβέρνηση.</p>
      <p>
        <b>Με ψήφισμά του, δε, που εκδόθηκε κατά πλειοψηφία εμμένει σε πρόσφατη απόφασή του για μία δομή για καταγραφή και ταυτοποίηση με ευθύνη της κυβέρνησης και δύναμη 500 ατόμων, με καμία μόνιμη παραμονή στο νησί.</b>
      </p>
      <p>
        <b>EΦΘΑΣΑΝ ΚΑΙ ΑΛΛΟΙ ΜΕΤΑΝΑΣΤΕΣ ΣΤΟΝ ΠΕΙΡΑΙΑ</b>
      </p>
      <p>Στο λιμάνι του Πειραιά κατέπλευσε στις 7:20 το πρωί το επιβατηγό οχηματαγωγό πλοίο «Διαγόρας», μεταφέροντας 33 μετανάστες και πρόσφυγες από τη Λέσβο και 5 από τη Χίο.</p>
      <p>
        <b>Οι μετανάστες και πρόσφυγες θα επιβιβαστούν σε λεωφορεία με προορισμό δομές φιλοξενίας. Στο λιμάνι του Πειραιά αναμένεται να καταπλεύσει στη 1.15 το μεσημέρι και το επιβατηγό οχηματαγωγό πλοίο «Βlue star Patmos» μεταφέροντας 99 μετανάστες και πρόσφυγες από τη Ρόδο και 8 από την Κω.</b>
      </p>
      <p>Εν τω μεταξύ το Λιμενικό Σώμα Ελληνική Ακτοφυλακή προχώρησε το τελευταίο 24ωρο στη διάσωση και περισυλλογή 116 μεταναστών και προσφύγων, σε τρία διαφορετικά περιστατικά που έλαβαν χώρα στις θαλάσσιες περιοχές της Αλεξανδρούπολης της Χίου και της Ψέριμου. Σύμφωνα με το αρχηγείο του Λιμενικού το ίδιο χρονικό διάστημα 140 μετανάστες και πρόσφυγες αποβιβάστηκαν με λέμβους σε Λέσβο, Χίο και Σάμο.</p>
      <p>
        <b>TI ΔΗΛΩΣΕ Ο ΜΠΟΓΔΑΝΟΣ</b>
      </p>
      <p>Υπέρ της μετακίνησης προσφύγων σε ξερονήσια τάχθηκε ο Κωνσταντίνος Μπογδάνος, με αφορμή την είδηση για την δημιουργία ενός κέντρου προσφύγων στην βραχονησίδα Λέβιθα.</p>
      <p>
        <b>Κατά τη διάρκεια της παρουσίας του στο Kontra, ο βουλευτής της Νέας Δημοκρατίας χαρακτήρισε «ταμπού» και «μετεμφυλιακά ή μεταδιδακτορικά κόμπλεξ» από την κατοχή και τη χούντα τις αντιδράσεις που υπάρχουν, ενώ σημείωσε ότι «δεν μπορεί ο Έλληνας να έχει ίσα δικαιώματα με τον μετανάστη, τι να κάνουμε, έτσι είναι».</b>
      </p>
      <p>Ο διάλογος του Κωνσταντίνου Μπογδάνου με τον δημοσιογράφο Γιώργο Μελιγκώνη:</p>
      <p>
        <i>
          <b>Δ: Σοβαρά στην Ελλάδα ξερονήσια;</b>
        </i>
      </p>
      <p>
        <i>
          <b>Μ: Ναι, σοβαρά στην Ελλάδα ξερονήσια. Έχουμε πάρα πολλά. Δεν μπορούμε μια ζωή…</b>
        </i>
      </p>
      <p>
        <i>
          <b>Δ: Ένα Αλκατράζ για πρόσφυγες και μετανάστες δηλαδή…</b>
        </i>
      </p>
      <p>
        <i>
          <b>Μ: Δεν μπορούμε μια ζωή να μας κατατρέχουν ορισμένα ταμπού και κάποιου είδους μετεμφυλιακά ή μεταδιδακτορικά κόμπλεξ.</b>
        </i>
      </p>
      <p>
        <i>
          <b>Δ: Εντάξει, η μισή Ελλάδα μαρτύρησε σε αυτά τα ξερονήσια</b>
        </i>
      </p>
      <p>
        <i>
          <b>Μ: Ναι, αλλά κύριε Μελιγκώνη εσείς και εγώ ζούμε σε μία άλλη γενιά. Πρέπει να πάμε παρακάτω. </b>
        </i>
      </p>
      <p>Δείτε ολόκληρη τη συνέντευξη του Κωνσταντίνου Μπογδάνου (ο επίμαχος διάλογος ξεκινά μετά το 22:54):</p>
      <figure>
        <iframe src="https://www.youtube.com/embed/SS-ZWqWvNY8" width="900" height="506" data-service="Youtube" scrolling="no"/>
      </figure>
    </article>
  </body>
</html>