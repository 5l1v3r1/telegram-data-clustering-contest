<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622861/%D8%AD%D9%82%D8%A7%DB%8C%D9%82%DB%8C-%D8%AA%D8%A7%D8%B2%D9%87-%D8%A7%D8%B2-%D8%AF%D8%B3%D8%AA%D9%85%D8%B2%D8%AF-%D8%B3%D8%B1%D9%85%D8%B1%D8%A8%DB%8C-%D8%AA%DB%8C%D9%85-%D9%85%D9%84%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-23T08:40:00+00:00"/>
    <meta property="og:title" content="حقایقی تازه از دستمزد سرمربی تیم ملی"/>
    <meta property="og:description" content="در حالی که در روز‌های اخیر صحبت‌هایی در مورد دستمزد ویلموتس در تیم ملی کشورمان مطرح شده است، نگاهی به دستمزد این مربی در تیم ملی بلژیک انداخته‌ایم."/>
  </head>
  <body>
    <article>
      <h1>حقایقی تازه از دستمزد سرمربی تیم ملی</h1>
      <address>
        <time datetime="2019-11-23T08:40:00+00:00">23 Nov 2019, 08:40</time>
      </address>
      <p>
        <i>در حالی که در روز‌های اخیر صحبت‌هایی در مورد دستمزد ویلموتس در تیم ملی کشورمان مطرح شده است، نگاهی به دستمزد این مربی در تیم ملی بلژیک انداخته‌ایم.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>بنابر آمار سایت بیزینس اینسایدر، مارک ویلموتس وقتی در جام جهانی ۲۰۱۴ به همراه تیم ملی بلژیک پا به برزیل گذاشت دستمزدی معادل ۸۶۴ هزار و ۴۰۰ دلار دریافت می‌کرد و با این درآمد در رده بیستم مربیان حاضر در جام جهانی ایستاده بود. این در حالی است که کارلوس کی‌روش مربی وقت تیم ملی در جام جهانی برزیل دستمزدی معادل ۲ میلیون ۹۸ هزار و ۶۰ دلار از فدراسیون فوتبال ایران دریافت می‌کرده است که چیزی در حدود ۲/۵ برابر حقوق دریافتی ویلموتس در جام جهانی است.</p>
      <p>همچنین مربی بلژیکی در یورو ۲۰۱۶ در حالی پا به این تورنمنت گذاشت که ۳۰ هزار دلار به فدراسیون کشورش تخفیف داد و دستمزدش ۸۳۰ هزار دلار بود و میان مربیان در رده دهم مربیان پردرآمد یورو قرار می‌گرفت. حال با در نظر گرفتن دستمزد حدود ۸۵۰ هزار دلاری این مربی در زمان حضور در تیم ملی بلژیک باید منتظر ماند و دید آیا فدراسیون کشورمان قراردادی با همان حدود قیمت با این مربی بلژیکی بسته است یا طبق شایعات دستمزد او با حضور در تیم ملی ما به ناگاه چندین برابر شده است؟! این در حالی است که ویلموتس در بلژیک و همچنین در ساحل عاج عملکرد چندان خوبی نداشته و با توجه به این عملکرد افزایش حقوق او چندان منطقی به نظر نمی‌رسد.</p>
    </article>
  </body>
</html>