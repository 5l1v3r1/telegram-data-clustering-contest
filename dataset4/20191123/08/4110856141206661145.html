<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/stin_plateia_gia_tin_paramoni_stin_koryfi_o_olympiakos-589076/"/>
    <meta property="og:site_name" content="Real.gr"/>
    <meta property="article:published_time" content="2019-11-23T08:52:00+00:00"/>
    <meta property="og:title" content="Euro 2020: Τα ζευγάρια των πλέι οφ του Nations League"/>
    <meta property="og:description" content="Η Super League 1 ξεκινά και πάλι μετά τη διακοπή των εθνικών ομάδων και το πρώτο 'πιάτο' της 11ης αγωνιστικής περιλαμβάνει και το εξαιρετικά ενδιαφέρον ματς του Πανιωνίου με τον Ολυμπιακό."/>
  </head>
  <body>
    <article>
      <h1>
        <a href="https://www.real.gr/athlitismos/arthro/euro_2020_ta_zeugaria_ton_plei_of_tou_nations_league-589059/">Euro 2020: Τα ζευγάρια των πλέι οφ του Nations League</a>
      </h1>
      <address><time datetime="2019-11-23T08:52:00+00:00">23 Nov 2019, 08:52</time> by <a rel="author">filathlos.gr</a></address>
      <p>
        <b>Η Super League 1 ξεκινά και πάλι μετά τη διακοπή των εθνικών ομάδων και το πρώτο «πιάτο» της 11ης αγωνιστικής περιλαμβάνει και το εξαιρετικά ενδιαφέρον ματς του Πανιωνίου με τον Ολυμπιακό.</b>
      </p>
      <p>Οι ερυθρόλευκοι πάνε στη Νέα Σμύρνη με τους Βαλμπουενά και Γκιγιέρμε και με στόχο φυσικά τη νίκη, ώστε να μην έχουν απώλειες ενόψει του μεγάλου ντέρμπι που ακολουθεί την επόμενη Κυριακή (1/12, 19:30) κόντρα στον ΠΑΟΚ στο «Γ. Καραϊσκάκης».</p>
      <p>Ο Πέδρο Μαρτίνς συμπεριέλαβε τους προαναφερθέντες ποδοσφαιριστές στην αποστολή και μένει να φανεί αν θα τους ξεκινήσει βασικούς κι ενώ σε λίγες μέρες ακολουθεί το σημαντικό παιχνίδι με την Τότεναμ για την προτελευταία αγωνιστική της φάσης των ομίλων του Champions League (26/11, 22:00).</p>
      <p>Ο Πορτογάλος τεχνικός του Ολυμπιακού αναμένεται να προχωρήσει σε μικρό ροτέισον στο αρχικό σχήμα.</p>
      <p>Συγκεκριμένα, κάτω από τα δοκάρια θα καθίσει ο Σα, ο οποίος μπροστά του από δεξιά προς τα αριστερά θα έχει τους Γκασπάρ, Σεμέδο, Μεριά και Τσιμίκα.</p>
      <p>Στον άξονα της μεσαίας γραμμής θα αγωνιστούν ο Καμαρά και ο Μπουχαλάκης, με τον Ποντένσε και τον Λοβέρα στα δύο άκρα, ενώ ο Σουντανί θα αγωνιστεί πίσω από τον Γκερέρο.</p>
      <p>Εκτός αποστολής για τους Πειραιώτες έμειναν οι Ελαμπντελαουί, Σισέ, Κούτρης, Μπενζιά, Χριστοδουλόπουλος και Φορτούνης.</p>
      <p>Από την άλλη, ο Πανιώνιος, που προέρχεται από το μεγάλο «διπλό» στην Ξάνθη πριν τη διακοπή, θα «παλέψει» για ό,τι καλύτερο κόντρα στον πρωτοπόρο της βαθμολογίας.</p>
      <p>Ο προπονητής της ομάδας, Νίκκι Παπαβασιλείου, θα έχει κανονικά τον Κότνικ στη διάθεσή του, ενώ εκτός αποστολής έμειναν οι Μαξίμοβιτς και Ντομίνγκες.</p>
      <p>
        <b>Οι αποστολές των δύο ομάδων:</b>
      </p>
      <p><b>Πανιώνιος:</b> Κότνικ, Μαλέρμπ, Σταυρόπουλος, Ευαγγέλου, Σαραμαντάς, Λυμπεράκης, Παπαγεωργίου, Μασούρας, Κόρμπος, Άρσε, Οικονομίδης, Τσιλούλης, Παπανικολάου, Καμαρά, Εμμανουηλίδης, Γρίβας, Αραμπούλι, Δούμτσιος.</p>
      <p><b>Ολυμπιακός:</b> Σα, Αλέν, Καραργύρης, Γκασπάρ, Τοροσίδης, Σεμέδο, Μπα, Μεριά, Τσιμίκας, Γκιλιέρμε, Μπουχαλάκης, Καμαρά, Λοβέρα, Βαλμπουενά, Ποντένσε, Ραντζέλοβιτς, Μασούρας, Σουντανί, Ελ Αραμπί, Γκερέρο.</p>
      <p>Σέντρα στη Νέα Σμύρνη στις 7:30 το απόγευμα.</p>
    </article>
  </body>
</html>