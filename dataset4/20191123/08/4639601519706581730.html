<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/23/sports/endiaferon-tou-ari-gia-klonaridi-i-aek-de-tha-itan-arnitiki/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-23T08:03:42+00:00"/>
    <meta property="og:title" content="Ενδιαφέρον του Άρη για Κλωναρίδη – Η ΑΕΚ δε θα ήταν αρνητική"/>
    <meta property="og:description" content="Ο Άρης φαίνεται πως έχει στο στόχαστρό του τον Βίκτωρα Κλωναρίδη και δεν αποκλείεται να κάνει κίνηση για την απόκτησή του τον Ιανουάριο"/>
  </head>
  <body>
    <article>
      <h1>Ενδιαφέρον του Άρη για Κλωναρίδη – Η ΑΕΚ δε θα ήταν αρνητική</h1>
      <h2>Ο Άρης φαίνεται πως έχει στο στόχαστρό του τον Βίκτωρα Κλωναρίδη και δεν αποκλείεται να κάνει κίνηση για την απόκτησή του τον Ιανουάριο</h2>
      <address><time datetime="2019-11-23T08:03:42+00:00">23 Nov 2019, 08:03</time> by <a rel="author">ΤοΒΗΜΑ Team</a></address>
      <p>Η φετινή χρονιά δεν εξελίσσεται με τον καλύτερο τρόπο για τον Βίκτωρα Κλωναρίδη, που έχει ελάχιστο χρόνο συμμετοχής στην ΑΕΚ.</p>
      <p>Σε αυτό ρόλο έχουν παίξει και κάποια προβλήματα τραυματισμών που έχει αντιμετωπίσει, αλλά και το ότι δε βρίσκεται στα βασικά πλάνα του προπονητή του.</p>
      <p>
        <a href="https://www.in.gr/2019/11/23/economy/oikonomikes-eidiseis/oi-epta-nees-katigories-asfalistikon-eisforon/">Οι επτά νέες κατηγορίες ασφαλιστικών εισφορών – Ποιοι κερδίζουν και ποιοι χάνουν</a>
      </p>
      <p>Χαρακτηριστικό είναι πως από το ξεκίνημα της σεζόν έχει μόλις τέσσερις συμμετοχές, δύο για το πρωτάθλημα και άλλες τόσες για τα προκριματικά του Europa League με τα λεπτά που αγωνίστηκε να είναι μόλις 73.</p>
      <p>Η ΑΕΚ δε θα ήταν αρνητική σε παραχώρησή του και όπως αποκαλύπτει σήμερα η «Live Sport» υπάρχει ενδιαφέρον από τον Άρη για την περίπτωση του 27χρονου επιθετικού.</p>
      <p>Οι Θεσσαλονικείς, σύμφωνα πάντα με το δημοσίευμα, εδώ και καιρό έχουν ρωτήσει για τον Κλωναρίδη και δεν αποκλείεται τον Ιανουάριο η ΑΕΚ να τον παραχωρήσει με ένα μικρό ποσό, αν το ενδιαφέρον των «κίτρινων» πάρει επίσημη μορφή.</p>
      <p>
        <a href="http://wp.mgmt.tovima.gr/2019/11/22/society/me-aroma-esthonias-oi-nees-psifiakes-taytotites/">Με άρωμα Εσθονίας οι νέες ψηφιακές ταυτότητες</a>
      </p>
    </article>
  </body>
</html>