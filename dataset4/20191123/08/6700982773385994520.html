<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pianetagenoa1893.net/allerta-meteo/amt-le-modifiche-al-servizio-durante-lallerta-meteo-rossa/"/>
    <meta property="og:site_name" content="PianetaGenoa1893"/>
    <meta property="article:published_time" content="2019-11-23T08:44:21+00:00"/>
    <meta property="og:title" content="Amt: le modifiche al servizio durante l’allerta meteo rossa"/>
    <meta property="og:description" content="Tutte le modifiche al servizio di Amt a Genova: la metropolitana sarà in servizio sull’intera tratta Brin - Brignole"/>
  </head>
  <body>
    <article>
      <h1>Amt: le modifiche al servizio durante l’allerta meteo rossa</h1>
      <h2>La metropolitana sarà in servizio sull’intera tratta Brin - Brignole</h2>
      <address><time datetime="2019-11-23T08:44:21+00:00">23 Nov 2019, 08:44</time> by <a rel="author" href="https://www.pianetagenoa1893.net/" target="_blank">Redazione Pianetagenoa</a></address>
      <p>Il servizio AMT durante gli stati di <b>allerta meteo arancione e rossa </b>emessi da Regione Liguria osserverà le seguenti disposizioni.</p>
      <p>Durante lo stato di <b>ALLERTA ARANCIONE</b>, emesso dalla Regione Liguria  <b>dalle ore 18.00 alle ore 23.59 di venerdì 22 novembre:</b></p>
      <p>la <b>metropolitana</b> sarà in servizio sull’intera tratta Brin – Brignole; resteranno chiusi i due accessi della stazione metro di Brignole di via Canevari, gli ascensori all’interno della stazione zona Canevari e gli ascensori da piazza Raggi a corso Montegrappa. La stazione metro di Brignole sarà accessibile da piazza Raggi e da Verdi dai normali accessi;</p>
      <p>saranno <b>chiusi gli ascensori del sottopasso ferroviario di Sestri Ponente</b> in via Puccini e l’ascensore di <b>Quezzi</b>.</p>
      <p><b>Durante lo stato di ALLERTA ROSSA</b>, emesso dalla Regione Liguria <b>dalle ore 00.00 alle ore 23.59 di sabato 23 novembre:</b></p>
      <p>la <b>metro</b> effettuerà servizio sulla tratta Brin – De Ferrari, resterà <b>chiusa</b> per tutta la durata dell’allerta rossa la <b>stazione metro di Brignole</b>.</p>
      <p>saranno <b>chiusi</b> <b>gli ascensori del sottopasso ferroviario di Sestri Ponente</b> in via Puccini e l’ascensore di <b>Quezzi</b>;</p>
      <p>saranno <b>sospesi il servizio Mobilitybus e Navebus </b>per tutta la durata dell’allerta rossa;</p>
      <p>la <b>Ferrovia Genova Casella resterà chiusa </b><b>per tutta la durata dell’allerta rossa.</b> Inoltre la ferrovia resterà <b>chiusa al servizio anche nelle 24 ore successive al termine dell’allerta rossa</b> diramata o di eventuali proroghe alla stessa per consentire le necessarie verifiche tecniche alla linea.<br/>Contestualmente alle chiusure della ferrovia e compatibilmente con le condizioni della viabilità stradale, verrà istituito il servizio bus sostitutivo che effettuerà le corse con lo stesso orario del trenino. Il bus sostitutivo partirà da Genova piazza Manin e dalla stazione di Casella.</p>
      <p>
        <b>AMT: aggiornamento linee bus ore 7.45.</b>
      </p>
      <p>Sono ferme le linee 53 e 74. La linea 62 è limitata al cimitero e non raggiunge Testa di Cavallo; la linea 158 è limitata in via Arrivabene. </p>
      <related>
        <h4>ARTICOLI COLLEGATI</h4>
        <a href="https://www.pianetagenoa1893.net/primo-piano/arpal-allerta-meteo-rossa-prolungata-su-a-b-d-i-dettagli/"/>
        <a href="https://www.pianetagenoa1893.net/primo-piano/arpal-forti-piogge-nel-savonese-livelli-corsi-dacqua-a-ponente-di-genova-tutti-in-crescita/"/>
        <a href="https://www.pianetagenoa1893.net/allerta-meteo/arpal-precipitazioni-piu-intense-sul-ponente-genovese/"/>
        <a href="https://www.pianetagenoa1893.net/tifosi-e-club/spal-genoa-i-figgi-do-zena-e-il-club-amt-organizzano-la-trasferta/"/>
        <a href="https://www.pianetagenoa1893.net/primo-piano/arpal-allerta-rossa-sul-centro-ponente-della-liguria/"/>
        <a href="https://www.pianetagenoa1893.net/allerta-meteo/arpal-allerta-gialla-piogge-e-temporali-sulla-liguria-2/"/>
      </related>
    </article>
  </body>
</html>