<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-kyiv/2823950-na-kiivsini-u-dtp-zaginuli-dvoe-pisohodiv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-23T08:58:00+00:00"/>
    <meta property="og:title" content="На Київщині у ДТП загинули двоє пішоходів"/>
    <meta property="og:description" content="На Київщині внаслідок наїзду автомобіля загинули двоє пішоходів, травми отримали і дві пасажирки авто."/>
  </head>
  <body>
    <article>
      <h1>На Київщині у ДТП загинули двоє пішоходів</h1>
      <h2>На Київщині внаслідок наїзду автомобіля загинули двоє пішоходів, травми отримали і дві пасажирки авто.</h2>
      <address>
        <time datetime="2019-11-23T08:58:00+00:00">23 Nov 2019, 08:58</time>
      </address>
      <p>Про це повідомляє поліція Київської області у <a href="https://www.facebook.com/pol.kyivregion/photos/a.1242371339151369/2615242371864252/?type=3&amp;theater">Facebook.</a></p>
      <p>Уточнюється, що смертельна ДТП сталася у темний час доби, о 20.30, на 52 км автодороги Київ - Чернігів, поблизу села Семиполки Броварського району області.</p>
      <figure>
        <img src="https://static.ukrinform.com/photos/2019_11/1574503052-480.png"/>
      </figure>
      <p>"По подію до поліції повідомив небайдужий перехожий... Встановлено, що 30-річний киянин, керуючи автомобілем Opel Vectra скоїв наїзд на двох людей, які перетинали проїжджу частину дороги на неосвітленій ділянці у невстановленому місці. В результаті аварії двоє пішоходів, кияни 1986 та 1975 року народження, від отриманих травм загинула на місці аварії", - йдеться у повідомленні.</p>
      <p>Тіла загиблих направили на проведення судово-медичної експертизи для встановлення причин смерті.</p>
      <p>У свою чергу, 2 пасажирок легкового авто, 29 та 30-річного віку, доправили до лікарні з тілесними ушкодженнями різного ступеню тяжкості.</p>
      <blockquote>
        <b>Читайте також: </b>
        <a href="https://www.ukrinform.ua/rubric-kyiv/2816442-smertelna-dtp-na-prospekti-bazana-vodiu-lexus-ogolosili-pro-pidozru.html">Смертельна ДТП на проспекті Бажана: водію Lexus оголосили про підозру</a>
      </blockquote>
      <p>За фактом <a href="https://www.ukrinform.ua/tag-dtp">ДТП</a> відкрито кримінальне провадження за ст. 286 (порушення правил безпеки дорожнього руху) Кримінального кодексу України.</p>
      <p>У поліції закликають громадян переходити проїжджу частину лише у спеціально відведених для цього місцях з дотриманням правил особистої безпеки, а також користуватися світловідбиваючими елементами у темний час доби, що допоможе бути більш помітними на дорозі.</p>
    </article>
  </body>
</html>