<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/fenerbahce/fenerbahceden-iki-imza-birden-iste-sozlesme-detaylari"/>
    <meta property="og:site_name" content="FotoMaç"/>
    <meta property="article:published_time" content="2019-11-23T08:38:31+00:00"/>
    <meta property="og:title" content="Fenerbahçe'den iki imza birden! İşte sözleşme detayları"/>
    <meta property="og:description" content="Süper Lig'in 12. haftasında BtcTurk Yeni Malatyaspor deplasmanına konuk olacak Fenerbahçe'de transfer hareketliliği başladı. Teknik direktör Ersun Yanal'ın raporu doğrultusunda ocak ayında yapacağı birkaç takviyeyle zirve yarışını sonuna kadar kovalamak isteyen sarı-lacivertliler, ilk imzaları attırıyor. İşte o isimler ve sözleşme detayları..."/>
  </head>
  <body>
    <article>
      <h1>Fenerbahçe'den iki imza birden! İşte sözleşme detayları</h1>
      <address>
        <time datetime="2019-11-23T08:38:31+00:00">23 Nov 2019, 08:38</time>
      </address>
      <p>
        <b>Süper Lig'in 12. haftasında BtcTurk Yeni Malatyaspor deplasmanına konuk olacak Fenerbahçe'de transfer hareketliliği başladı. Teknik direktör Ersun Yanal'ın raporu doğrultusunda ocak ayında yapacağı birkaç takviyeyle zirve yarışını sonuna kadar kovalamak isteyen sarı-lacivertliler, ilk imzaları attırıyor. İşte o isimler ve sözleşme detayları...</b>
      </p>
      <figure>
        <img src="https://iaftm.tmgrup.com.tr/25497f/0/0/0/0/0/0?u=https://iaspr.tmgrup.com.tr/album/2019/11/23/fenerbahcede-iki-imza-birden-iste-sozlesme-detaylari-1574496933203.jpg&amp;mw=1000&amp;l=1"/>
        <figcaption>Tarihinin en kötü sezonlarından birini geride bıraktıktan sonra yeni sezona şampiyonluk parolasıyla başlayan Fenerbahçe, lige bomba gibi bir giriş yaptıktan sonra inişli çıkışlı bir grafik sergiledi.</figcaption>
      </figure>
      <figure>
        <img src="https://iaftm.tmgrup.com.tr/32ccf1/0/0/0/0/0/0?u=https://iaspr.tmgrup.com.tr/album/2019/11/23/fenerbahcede-iki-imza-birden-iste-sozlesme-detaylari-1574496928107.jpg&amp;mw=1000&amp;l=1"/>
        <figcaption>İlk 11 hafta sonunda 20 puan toplayan Kanarya, maç eksiğiyle 3. sırada yer alıyor.</figcaption>
      </figure>
      <figure>
        <img src="https://iaftm.tmgrup.com.tr/449909/0/0/0/0/0/0?u=https://iaspr.tmgrup.com.tr/album/2019/11/23/fenerbahcede-iki-imza-birden-iste-sozlesme-detaylari-1574496930124.jpg&amp;mw=1000&amp;l=1"/>
        <figcaption>Hareketli bir yaz transfer dönemi yenileyen ve kadrosunda büyük değişiklikler yapan sarı-lacivertliler, 12 futbolcuyu kadrosuna katarken, 14 oyuncusuyla da yollarını ayırdı.</figcaption>
      </figure>
      <figure>
        <img src="https://iaftm.tmgrup.com.tr/5b1374/0/0/0/0/0/0?u=https://iaspr.tmgrup.com.tr/album/2019/11/23/fenerbahcede-iki-imza-birden-iste-sozlesme-detaylari-1574496928095.jpg&amp;mw=1000&amp;l=1"/>
        <figcaption>Transfer ettiği birçok isme rağmen başta sol bek olmak üzere kadrosunda eksikler bulunan Fenerbahçe'de ocak ayının yaklaşmasıyla birlikte transfer hareketliliği başladı.</figcaption>
      </figure>
      <figure>
        <img src="https://iaftm.tmgrup.com.tr/4174d5/0/0/0/0/0/0?u=https://iaspr.tmgrup.com.tr/album/2019/11/23/fenerbahcede-iki-imza-birden-iste-sozlesme-detaylari-1574496935774.jpg&amp;mw=1000&amp;l=1"/>
        <figcaption>Ara transfer döneminde yapacağı takviyelerle takımı güçlendirmek ve sezonu şampiyonlukla taçlandırmak isteyen sarı-lacivertlilerin adı Kolarov, Melnjak, Mykolenko, Visca, İrfan Can Kahveci, Mahmut Tekdemir ve Choupo-Moting gibi isimlerle anılıyor.</figcaption>
      </figure>
      <figure>
        <img src="https://iaftm.tmgrup.com.tr/b3c40c/0/0/0/0/0/0?u=https://iaspr.tmgrup.com.tr/album/2019/11/23/fenerbahcede-iki-imza-birden-iste-sozlesme-detaylari-1574496937760.jpg&amp;mw=1000&amp;l=1"/>
        <figcaption>Ersun Yanal'ın istekleri doğrultusunda çalışmalarını sürdüren Fenerbahçe, iç transferde de adımlar atmaya hazırlanıyor.</figcaption>
      </figure>
      <figure>
        <img src="https://iaftm.tmgrup.com.tr/43fe03/0/0/0/0/0/0?u=https://iaspr.tmgrup.com.tr/album/2019/11/23/fenerbahcede-iki-imza-birden-iste-sozlesme-detaylari-1574496936159.jpg&amp;mw=1000&amp;l=1"/>
        <figcaption>Sarı-lacivertlilerin gündemindeyse sezon sonunda sözleşmeleri sona erecek olan Ozan Tufan, Hasan Ali Kaldırım, Tolga Ciğerci ve Mauricio Isla var.</figcaption>
      </figure>
      <figure>
        <img src="https://iaftm.tmgrup.com.tr/8161b5/0/0/0/0/0/0?u=https://iaspr.tmgrup.com.tr/album/2019/11/23/fenerbahcede-iki-imza-birden-iste-sozlesme-detaylari-1574496937268.jpg&amp;mw=1000&amp;l=1"/>
        <figcaption><b>ISLA'YA OLUMLU RAPOR<br/></b>Tecrübeli teknik adam, 2017 yılından bu yana Fenerbahçe forması giyen tecrübeli sağ bek Isla'nın da takımda kalması yönünde rapor verdi.</figcaption>
      </figure>
      <figure>
        <img src="https://iaftm.tmgrup.com.tr/c321f6/0/0/0/0/0/0?u=https://iaspr.tmgrup.com.tr/album/2019/11/23/fenerbahcede-iki-imza-birden-iste-sozlesme-detaylari-1574496934390.jpg&amp;mw=1000&amp;l=1"/>
        <figcaption><b>HASAN ALİ VE TOLGA İMZALIYOR<br/></b>Yabancı sınırının düşeceğini hesaplayan sarı-lacivertliler, Hasan Ali Kaldırım ve Tolga Ciğerci ile sözleşme yenileme konusunda anlaşmaya vardı.</figcaption>
      </figure>
      <figure>
        <img src="https://iaftm.tmgrup.com.tr/f1b2c3/0/0/0/0/0/0?u=https://iaspr.tmgrup.com.tr/album/2019/11/23/fenerbahcede-iki-imza-birden-iste-sozlesme-detaylari-1574496932967.jpg&amp;mw=1000&amp;l=1"/>
        <figcaption>Hasan Ali Kaldırım'ın 3+1, Tolga Ciğerci'nin ise 2+1 yıllık kontratlara imza atması bekleniyor.</figcaption>
      </figure>
      <figure>
        <img src="https://iaftm.tmgrup.com.tr/64efde/0/0/0/0/0/0?u=https://iaspr.tmgrup.com.tr/album/2019/11/23/fenerbahcede-iki-imza-birden-iste-sozlesme-detaylari-1574496932749.jpg&amp;mw=1000&amp;l=1"/>
        <figcaption><b>KISA SÜRE İÇERİSİNDE AÇIKLANACAK<br/></b>Fenerbahçe'nin bu iki yerli isimle sözleşme uzatma görüşmelerini kısa sürede olumlu şekilde tamamlayacağı ve resmen açıklayacağı kaydedildi.</figcaption>
      </figure>
      <figure>
        <img src="https://iaftm.tmgrup.com.tr/19da32/0/0/0/0/0/0?u=https://iftm.tmgrup.com.tr/album/2019/11/23/fenerbahceden-iki-imza-birden-iste-sozlesme-detaylari-1574498302924.jpg&amp;mw=1000&amp;l=1"/>
      </figure>
    </article>
  </body>
</html>