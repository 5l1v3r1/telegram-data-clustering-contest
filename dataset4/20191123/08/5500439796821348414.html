<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22834/na-obmocju-ljutomera-obravnavana-tatvina-nakita.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-23T08:19:00+00:00"/>
    <meta property="og:title" content="Na območju Ljutomera obravnavana tatvina nakita"/>
    <meta property="og:description" content="V preteklem dnevu so policisti na območju PU Murska Sobota obravnavali štiri prometne nesreče. V eni je bila ena oseba huje telesno poškodovana, v ostalih treh je nastala samo materialna škoda. Obravnavanih je bilo še šest kaznivih dejanj, štiri kršitve javnega reda in miru, dva požara in povoženje divjadi.Na ..."/>
  </head>
  <body>
    <article>
      <h1>Na območju Ljutomera obravnavana tatvina nakita</h1>
      <h2>Na območju Gornje Radgone pa tatvina goriva iz tovornega vozila</h2>
      <address><time datetime="2019-11-23T08:19:00+00:00">23 Nov 2019, 08:19</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_05/policija_9343466166.jpg"/>
        <figcaption>Policija</figcaption>
      </figure>
      <p>V preteklem dnevu so policisti na območju PU Murska Sobota obravnavali štiri prometne nesreče. V eni je bila ena oseba huje telesno poškodovana, v ostalih treh je nastala samo materialna škoda. Obravnavanih je bilo še šest kaznivih dejanj, štiri kršitve javnega reda in miru, dva požara in povoženje divjadi.</p>
      <p>Na področju kriminalitete je na območju Murske Sobota bila obravnavana tatvina športne opreme, odtujitev denarja in goljufija pri posojanju denarja. Na območju Ljutomera je bila obravnavana tatvina nakita, na območju Gornje Radgone pa tatvina goriva iz tovornega vozila. Na območju Lendave pa obravnavana goljufija pri prodaji.</p>
      <p>Javni red je bil kršen dvakrat v zasebnih prostorih in dvakrat na javnih krajih. Kršitelji so se ob intervencijah policistov pomirili in s kršitvami prenehali.</p>
      <p>V Petišovcih je bil obravnavan požar na osebnem avtomobilu, v Krogu pa dimniški požar.</p>
      <p>Meritve hitrosti z radarjem bodo danes na pomurski avtocesti.</p>
    </article>
  </body>
</html>