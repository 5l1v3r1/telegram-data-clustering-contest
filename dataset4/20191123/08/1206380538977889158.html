<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/miley-cyrus-slavi-narozeniny-zase-se-urvala-ze-retezu-holky-i-kluky-strida-jako-ponozky"/>
    <meta property="og:site_name" content="eXtra.cz"/>
    <meta property="article:published_time" content="2019-11-23T08:00:00+00:00"/>
    <meta property="og:title" content="Miley Cyrus slaví narozeniny: Zase se urvala ze řetězu, holky i kluky střídá jako ponožky"/>
    <meta property="og:description" content="Přestože se Miley Cyrus (27) tvářila, že turbulentní období má dávno za sebou, nebyla to pravda. Stále jela v alkoholu i drogách a přiznala to po rozchodu s Liamem Hemsworthem (29). Pár s ním přitom tvořila dlouhé roky, v roce 2018 se dokonce vzali a plánovali miminko. Zpěvačka, která dnes slaví narozeniny, ale priority přehodnotila a po hlavě se vrhla do rychlovztahů!"/>
  </head>
  <body>
    <article>
      <h6 class="kicker">Všechno nejlepší</h6>
      <h1>Miley Cyrus slaví narozeniny: Zase se urvala ze řetězu, holky i kluky střídá jako ponožky</h1>
      <address><time datetime="2019-11-23T08:00:00+00:00">23 Nov 2019, 08:00</time> by <a rel="author">Zdeněk Drgáč</a></address>
      <slideshow>
        <figure>
          <img src="https://www.extra.cz/images/thumbs/93/64/936403e-189794-profimedia-0370877861-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>
            <cite>profimedia</cite>
          </figcaption>
        </figure>
        <figure>
          <img src="https://www.extra.cz/images/thumbs/b1/67/b16731f-242360-hjklus-2560x0-shrink.png"/>
          <figcaption>Netrvalo dlouho a Miley si našla náhradu za Liama i Kaitlynn.<cite>youtube</cite></figcaption>
        </figure>
        <figure>
          <img src="https://www.extra.cz/images/thumbs/25/c3/25c34dd-242791-hjious-2560x0-shrink.png"/>
          <figcaption>Miley ležela kvůli hlasivkám v nemocnici.<cite>instagram</cite></figcaption>
        </figure>
        <figure>
          <img src="https://www.extra.cz/images/thumbs/28/f8/28f8325-242787-tgzhujko-2560x0-shrink.png"/>
          <figcaption>Miley bojovala s angínou.<cite>instagram</cite></figcaption>
        </figure>
        <figcaption>
          <a href="https://www.extra.cz/miley-cyrus-slavi-narozeniny-zase-se-urvala-ze-retezu-holky-i-kluky-strida-jako-ponozky/galerie/4">+ Dalších 9 fotografií</a>
        </figcaption>
      </slideshow>
      <p>
        <b>Přestože se Miley Cyrus (27) tvářila, že turbulentní období má dávno za sebou, nebyla to pravda. Stále jela v alkoholu i drogách a přiznala to po rozchodu s Liamem Hemsworthem (29). Pár s ním přitom tvořila dlouhé roky, v roce 2018 se dokonce vzali a plánovali miminko. Zpěvačka, která dnes slaví narozeniny, ale priority přehodnotila a po hlavě se vrhla do rychlovztahů!</b>
      </p>
      <p><a href="https://www.extra.cz/tema/miley-cyrus-zpevacka">Miley Cyrus</a> (27) je hvězdou světového šoubyznysu od útlého věku. Narodila 23. listopadu 1992 na americkém Zapadákově, ale slavný tatínek <a href="https://www.extra.cz/tema/billy-ray-cyrus">Billy Ray Cyrus</a> (58) dceru dokázal i z Tennessee protlačit do televize. Už jako devítiletá dostávala drobné roličky, největší zlom však přišel o pět let později.</p>
      <p>Psal se rok 2006 a začal se vysílat seriál <a href="https://www.extra.cz/tema/hannah-montana">Hannah Montana</a>, kterou Miley ztvárňovala do roku 2011 a s blonďatou postavou byla pevně spjatá. Stala se z ní superhvězda, nálepku však ze sebe toužila strhnout. A tak se krátce po skončení seriálu doslova urvala ze řetězu a <a href="https://www.extra.cz/byt-normalni-dlouho-nezvladla-miley-cyrus-lezou-z-latexu-speky-a-mimiku-ma-jako-po-obrne">všechno, co dělala, nějak souviselo se sexem, drogami a alkoholem.</a></p>
      <related>
        <a href="https://www.extra.cz/miley-cyrus-hlasa-rozchod-s-hezounem-po-7-mesicich-manzelstvi-nahradila-ho-zhava-modelka"/>
      </related>
      <h3>Promiskuitní Miley</h3>
      <p>Nakonec ji z bláznivého období vysekal <a href="https://www.extra.cz/tema/liam-hemsworth">Liam Hemsworth</a> (29), bohužel jen zdánlivě. Ačkoliv měli na konci loňského roku svatbu, <a href="https://www.extra.cz/miley-cyrus-hlasa-rozchod-s-hezounem-po-7-mesicich-manzelstvi-nahradila-ho-zhava-modelka">po sedmi měsících od veselky dostal Liam od Miley kopačky.</a> Přes písničku se pak přiznala, že stále jede v drogách. A očividně jí to vyhovuje.</p>
      <p>Po odkopnutí Liama se z ní pomalu, ale jistě stává jedna z nejpromisku­itnějších hvězd. Už stihla randit s blogerkou <a href="https://www.extra.cz/tema/kaitlynn-carter">Kaitlynn Carter</a> (31), před dvěma týdny si začala se zpěvákem <a href="https://www.extra.cz/tema/cody-simpson">Codym Simpsonem</a> (22), ale proslýchá se, že už i ten je minulostí. Na koho si brousí zuby teď?</p>
      <p>Necháme se překvapit a v každém případě přejeme všechno nejlepší!</p>
    </article>
  </body>
</html>