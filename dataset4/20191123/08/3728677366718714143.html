<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215991/Ondernemers-in-Stad-komen-met-tegenhanger-voor-Black-Friday-Lutje-Lokaal"/>
    <meta property="og:site_name" content="RTV Noord"/>
    <meta property="article:published_time" content="2019-11-23T08:33:00+00:00"/>
    <meta property="og:title" content="Ondernemers in Stad komen met tegenhanger voor Black Friday: Lutje Lokaal"/>
    <meta property="og:description" content="Een aantal lokale ondernemers in hartje Stad komt met een tegenhanger voor het kortingenspektakel Black Friday: Lutje Lokaal."/>
  </head>
  <body>
    <article>
      <h1>Ondernemers in Stad komen met tegenhanger voor Black Friday: Lutje Lokaal</h1>
      <address>
        <time datetime="2019-11-23T08:33:00+00:00">23 Nov 2019, 08:33</time>
      </address>
      <p>Lutje Lokaal wordt volgende week zaterdag voor het eerst gehouden, een dag na het vanuit Amerika overgewaaide Black Friday. Op die dag stunten winkels met fikse kortingen.</p>
      <h3>In de watten</h3>
      <p>Inmiddels hebben zo'n 25 zaken zich aangemeld voor Lutje Lokaal. Ze beloven hun klanten op zaterdag 30 november extra in de watten te leggen.</p>
      <h3>Tegengas</h3>
      <p>'Op deze manier geven we wat tegengas in de richting van Black Friday, een dag die kwantiteit boven kwaliteit plaatst. Er zijn zoveel kwalitatief hoogwaardige winkels in Groningen waar gastvrijheid, service en kwaliteit belangrijke waarden zijn die niet in de uitverkoop gezet hoeven', stellen de initiatiefnemers.</p>
      <h3>Waar?</h3>
      <p>De deelnemende winkels zijn gevestigd aan de Zwanestraat, Oude Kijk in 't Jatstraat, Oude Boteringestraat, Folkingestraat en Oosterstraat.</p>
    </article>
  </body>
</html>