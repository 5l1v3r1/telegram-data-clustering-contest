<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/il-messaggero/dzeko-a-caccia-del-gol-smarrito-per-festeggiare-i-150-caps/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-23T08:07:17+00:00"/>
    <meta property="og:title" content="Dzeko a caccia del gol smarrito per festeggiare i 150 caps"/>
    <meta property="og:description" content="Il bosniaco nelle ultime 10 gare (compresa quella in Nazionale control’Italia) è riuscito ad andare in rete solo contro il Milan"/>
  </head>
  <body>
    <article>
      <h1>Dzeko a caccia del gol smarrito per festeggiare i 150 caps</h1>
      <h2>Il bosniaco nelle ultime 10 gare (compresa quella in Nazionale control’Italia) è riuscito ad andare in rete solo contro il Milan</h2>
      <address><time datetime="2019-11-23T08:07:17+00:00">23 Nov 2019, 08:07</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>La corsa alla Champions e al superamento del turno in Europa League, passa per i suoi gol. Dzeko, scrive Stefano Carina su <i>Il Messaggero</i>, <b>deve tornare a segnare</b>: nelle ultime 10 gare (compresa quella in Nazionale control’Italia) è riuscito ad andare in rete solo contro il Milan (27 ottobre).</p>
      <p>Una miseria per un campione del suo calibro, considerando tra l’altro che era partito con il piede sull’acceleratore: 6 gol nelle prime 7 partite stagionali, 7 nelle prime 9.</p>
      <p>C’è una Roma con Dzeko e un’altra senza. Anche se ultimamente manca nella fase di finalizzatore, in quella da rifinitore resta fondamentale. Se domani riuscisse a sbloccarsi, il Brescia diventerebbe la sua 18ª “vittima”in Serie A.</p>
      <p><b>Intanto toccherà quota 150 presenze in campionato</b>. Il traguardo delle 200 con la Roma (comprese le coppe) non è lontano: domani saranno 195.</p>
    </article>
  </body>
</html>