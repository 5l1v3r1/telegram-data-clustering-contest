<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/regiony/v-nemocnici-ruzinov-bol-pacient-s-podoz/431817-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-23T08:03:00+00:00"/>
    <meta property="og:title" content="V Nemocnici Ružinov bol pacient s podozrením na záškrt"/>
    <meta property="og:description" content="v nemocnici boli okamžite uskutočnené preventívne opatrenia proti šíreniu nákazy."/>
  </head>
  <body>
    <article>
      <h1>V Nemocnici Ružinov bol pacient s podozrením na záškrt</h1>
      <h2>v nemocnici boli okamžite uskutočnené preventívne opatrenia proti šíreniu nákazy.</h2>
      <address><time datetime="2019-11-23T08:03:00+00:00">23 Nov 2019, 08:03</time> by <a rel="author">TASR</a></address>
      <p>Bratislava 23. novembra (TASR) – V nemocnici v bratislavskom Ružinove riešia podozrenie na prípad záškrtu. Pre TASR to potvrdila hovorkyňa Univerzitnej nemocnice Bratislava (UNB) Eva Kliská.</p>
      <p><i>"Môžeme povedať, že sa v našej nemocnici nachádzal pacient s podozrením na ochorenie záškrtu. Potvrdiť alebo vyvrátiť toto podozrenie však musí laboratórna diagnóza,"</i> uviedla Kliská. Dodala, že v nemocnici boli okamžite uskutočnené preventívne opatrenia proti šíreniu nákazy.</p>
      <p>O prípade informoval v noci na sobotu portál Cas.sk. Podľa jeho zdrojov mal záškrt do nemocnice priniesť 44-ročný pacient.</p>
    </article>
  </body>
</html>