<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/akp-lobilere-teslim-oldu-23111943.html"/>
    <meta property="og:site_name" content="OdaTV"/>
    <meta property="article:published_time" content="2019-11-23T08:43:00+00:00"/>
    <meta property="og:title" content="AKP lobilere teslim oldu"/>
    <meta property="og:description" content="Tüm itirazlara karşın 15 kömürlü termik santrala “baca filtresi takmadan” 2.5 yıl daha çalışabilme izni verilmesini içeren Torba Kanun’un 50. maddesi kabul edilmesi tepkiyle karşılandı..."/>
  </head>
  <body>
    <article>
      <h1>AKP lobilere teslim oldu</h1>
      <h2>Tüm itirazlara karşın 15 kömürlü termik santrala “baca filtresi takmadan” 2.5 yıl daha çalışabilme izni verilmesini içeren Torba Kanun’un 50. maddesi kabul edilmesi tepkiyle karşılandı...</h2>
      <address>
        <time datetime="2019-11-23T08:43:00+00:00">23 Nov 2019, 08:43</time>
      </address>
      <p>Tüm itirazlara karşın 15 kömürlü termik santrala <b>“baca filtresi takmadan” </b>2.5 yıl daha çalışabilme izni verilmesini içeren Torba Kanun’un 50. maddesi kabul edilmesi tepkiyle karşılandı.<b> </b>15 termik santralın bulunduğu illerdeki toplam çocuk onkoloji hastanesi sayısının da 15 olduğu anlaşıldı.</p>
      <p>CHP Zonguldak Milletvekili Deniz Yavuzyılmaz, <b>“Altı yıldır bu santrallar bacalarına filtre takmadılar. Evet, 15 termik santralın bulunduğu illerdeki toplam çocuk onkoloji hastanesi sayısı kaç biliyor musunuz? 15. Ne bu kararlar için ‘Evet’ diyerek el kaldıran ne de filtresiz termik santralların sahiplerinin çocukları bu bölgede oturuyor. Orada bahçelerden gıda alıp yemiyor. Dolayısıyla olan halk çocuklarına oluyor”</b> dedi.</p>
      <p>
        <b>“LOBİLERİ TERCİH ETTİLER”</b>
      </p>
      <p>Cumhuriyet’ten Hazal Ocak’ın haberine göre ek süre iznine ilişkin konuşan CHP Zonguldak Milletvekili Deniz Yavuzyılmaz, <b>“Türkiye’deki mevcut enerji kaynaklarının kapasitesi kullanım oranlarının artırarak hiçbir ilave maliyet getirmeden bu santrallara filtre takılana kadar üretimi durdurulabileceğini biz ispat ettik. Bu santrallara kapasite mekanizması teşviki adı altında bir teşvik veriliyor. 2018 ve 2019 yılında verilen teşvik 1 milyar 100 milyon lira”</b> dedi.</p>
      <p>Yavuzyılmaz, Çevre ve Şehircilik Bakanlığı’nın hava kirliliği raporuna göre termik santralın bulunduğu Zonguldak’ın Kilimli ilçesinde hava kirliliğinin olması gerekenin çok üzerinde olduğunu belirterek <b>“Bu veriler her gün bir çocuğun rahatsızlanması, bir yetişkinin hastalanması, orada üretilen gıdaların sağlıksız olması ve Türkiye’nin geleceğinin yeni nesillerin zehirlenmesi suretiyle tehlikeye atılması gibi bir durum üretiyor. Burada AKP ve MHP bir tercih yapmıştır. Halkının çocuklarının yanında olmayı tercih etmemiş, belirli bir lobiyi tercih etmiştir” </b>diye konuştu.</p>
      <p>Bu illerdeki onkoloji bölümlerinde yer kalmadığına dikkat çeken Yavuzyılmaz, <b>“Çocuklar daha savunmasızlar. Bağışıklık sistemleri yetişkinler gibi değil, bu kirlilik onlarda kat ve kat daha fazla etkiliyor. Organlarının gelişimi esnasında zehirleniyor. Dolayısıyla şu anda çocukların üzerinde kanser vakaları ağırlık görünüyor. Aynı zamanda da büyüdüklerinde de ortaya çıkabilecek kanser vakalar olacak. Acı olan şey maalesef bu çocuklara sahip çıkmak yerine farklı bir anlayışla yollarına bu lobileri desteklemek amacıyla devam ediyorlar. Tabii ne bu kararlar için ‘Evet’ diyerek el kaldıranların ne de filtresiz termik santralların sahiplerinin çocukları bu bölgede oturuyor. Orada bahçelerden gıda alıp yemiyor. Dolayısıyla olan halk çocuklarına oluyor”</b> dedi.</p>
      <p>
        <b>‘EK SÜRE’ AYM’YE GİDECEK</b>
      </p>
      <p>CHP Grup Başkanvekili Özgür Özel, <b>“Vatandaşın temiz hava hakkını korumak adına, 15 termik santrala, bu yılın sonuna kadar tamamlamaları gereken çevre mevzuatına uyuma yönelik düzenlemeler için 2.5 yıl ek süre verilmesi düzenlemesini Anayasa Mahkemesi’ne (AYM) götüreceğiz”</b> ifadelerini kullandı. CHP’li Özel, yaptığı yazılı açıklamada, TBMM Genel Kurulu’nda dün kabul edilen kanunun, Anayasa Mahkemesi’nin konuyla ilgili daha önce verdiği iki kararla da çeliştiğini belirtti. Özel, yurttaşların sağlığını ilgilendiren önemli bir konuda, sivil toplum örgütlerinin, meslek örgütlerinin çağrılarına ve ana muhalefet partisinin muhalefetine rağmen bu düzenlemenin getirilmesinin kabul edilemez olduğunu belirtti.</p>
      <p>
        <b>Odatv.com</b>
      </p>
      <figure>
        <a href="https://www.odakitap.com/kara-kutu-kitabi-soner-yalcin">
          <img src="https://odatv.com/images2/2019_11/2019_11_04/reklam-kara-kutu-yuzlesme-vakti-02111909_m2.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>12,733 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/akpden-skandal-hamle-08111938.html"/>
        <a href="https://odatv.com/akpnin-secim-aski-bu-hale-getirdi-10011909.html"/>
        <a href="https://odatv.com/akpden-kuskunlere-yakin-takip-04011934.html"/>
        <a href="https://odatv.com/akpden-1-ocak-karari-25121812.html"/>
        <a href="https://odatv.com/secim-donemi-geldi-devlet-personeli-akp-icin-calismaya-basladi-27111827.html"/>
        <a href="https://odatv.com/ozel-yasama-mudahale-edilecek-kaygisini-cok-iyi-anliyorum-05111821.html"/>
        <a href="https://odatv.com/akpde-80-belediye-baskani-krizi-01111835.html"/>
        <a href="https://odatv.com/feto-itirafcisi-asker-akpli-belediye-baskaninin-oglunun-adini-verince-ne-oldu-07101802.html"/>
        <a href="https://odatv.com/abdullah-gul-haindir-19081810.html"/>
        <a href="https://odatv.com/akpliler-oyle-bir-yerde-toplanti-yapti-ki-13081855.html"/>
        <a href="https://odatv.com/akpde-yeni-a-takimi-iddiasi-erdogan-bu-isimleri-cizdi-mi-06081847.html"/>
        <a href="https://odatv.com/akp-diyarbakir-aday-tanitim-toplantisinda-kavga-cikti-26051808.html"/>
        <a href="https://odatv.com/akp-cephesinde-degisiklik-yok-1411171200.html"/>
        <a href="https://odatv.com/secimden-once-secimden-sonra-0607151200.html"/>
        <a href="https://odatv.com/onlara-bu-cesareti-kim-veriyor--1004151200.html"/>
        <a href="https://odatv.com/organize-isler-bunlar-0812141200.html"/>
        <a href="https://odatv.com/benim-yerimde-erdogan-olsaydi-nasil-karar-verirdi--0810141200.html"/>
        <a href="https://odatv.com/ne-anayasa-ne-hukuk-akpnin-umrunda-0510141200.html"/>
        <a href="https://odatv.com/akpli-vekil-yargi-tanimiyor-0410141200.html"/>
        <a href="https://odatv.com/akpli-milletvekili-buna-da-fransiz-2509141200.html"/>
      </related>
    </article>
  </body>
</html>