<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/vilniaus-istorija/neatrastas-vilnius/neatrastas-vilnius-lietuvos-nacionalinio-radijo-ir-televizijos-istorijos-muziejus/"/>
    <meta property="og:site_name" content="Made in vilnius"/>
    <meta property="article:published_time" content="2019-11-23T08:15:00+00:00"/>
    <meta property="og:title" content="(Ne)atrastas Vilnius: Lietuvos nacionalinio radijo ir televizijos istorijos muziejus"/>
    <meta property="og:description" content="Lietuvos radijo ir televizijos muziejus įkurtas 1997 m. balandžio 30 d. Muziejus atviras visiems lankytojams. Rengiamos šviečiamosios-pažintinės ir teminės ekskursijos. Muziejaus nuolatinė ekspozicija išdėstyta vienoje salėje, kurioje pristatoma radijo ir  televizijos istorija bei tragiškieji Sausio 13-osios įvykiai. Muziejaus rinkinį sudaro rašytiniai, grafiniai, garso ir vaizdo dokumentai, leidiniai, periodika, muziejinę vertę..."/>
  </head>
  <body>
    <article>
      <h1>(Ne)atrastas Vilnius: Lietuvos nacionalinio radijo ir televizijos istorijos muziejus</h1>
      <address><time datetime="2019-11-23T08:15:00+00:00">23 Nov 2019, 08:15</time> by <a rel="author">VilniusGo.lt</a></address>
      <p>Lietuvos radijo ir televizijos muziejus įkurtas 1997 m. balandžio 30 d. Muziejus atviras visiems lankytojams. Rengiamos šviečiamosios-pažintinės ir teminės ekskursijos. Muziejaus nuolatinė ekspozicija išdėstyta vienoje salėje, kurioje pristatoma radijo ir televizijos istorija bei tragiškieji Sausio 13-osios įvykiai.</p>
      <p>Muziejaus rinkinį sudaro rašytiniai, grafiniai, garso ir vaizdo dokumentai, leidiniai, periodika, muziejinę vertę turinti aparatūra bei įranga, jos detalės, radijo imtuvai, televizoriai ir kiti eksponatai, pasakojantys apie radijo ir televizijos raidą Lietuvoje, iškiliausius šioje srityje dirbusius žmones.</p>
      <p>Sausio 13-osios skyriuje pasakojama apie tragiškus įvykius Lietuvos radijuje ir televizijoje, tą naktį Sovietų sąjungos specialiosios pajėgos užėmė pastatus, nutraukus tiesioginę transliaciją, išvarė čia dirbusius žmones, tuo pačiu metu užgrobtas ir televizijos bokštas. Žuvo keturiolika žmonių. Istorinėje atmintyje užfiksuoti įvykiai demonstruojami per daiktus, nuotraukas, dokumentus. Lankytojai pamato ne tik ekspoziciją, bet ir istorines vietas: radijo studiją, iš kurios tą naktį sklido diktorių Bernadetos Lukošiūtės ir Algimanto Saduko balsai, televizijos studiją, kurioje iki paskutinės minutės dirbo žurnalistė Eglė Bučelytė, filmavo operatorius Petras Bieliauskas.</p>
      <p>Kiekvienais metais LRT vyksta atvirų durų dienos, skirtos Laisvės gynėjų dienai. Rengiamos specialios parodos, galima pasiklausyti autentiško Sausio 13-osios nakties įrašo, demonstruojami filmai, kuriuosi užfiksuoti dokumentiniai kadrai, kaip vyko pastato šturmas, rodomi paskutinieji kadrai prieš vaizdui dingstant ekranuose. Ekskursijas vesti kviečiami LRT darbuotojai, dirbę tą baisiają naktį.</p>
      <figure>
        <iframe data-src="https://www.google.com/maps/embed?pb=!1m18!1m12!1m3!1d2306.8183519137524!2d25.247627115812854!3d54.67762548027951!2m3!1f0!2f0!3f0!3m2!1i1024!2i768!4f13.1!3m3!1m2!1s0x46dd94760e2e8f33%3A0xd317554867bb884!2sLietuvos+nacionalinio+radijo+ir+televizijos+istorijos+muziejus!5e0!3m2!1slt!2slt!4v1533749775734" data-embed-type="--simple-iframe" width="900" height="400" data-service="GoogleMaps" scrolling="no"/>
      </figure>
      <p><b>Informaciją parengė:</b> Valdas Selenis, <a href="http://vilniusgo.lt/"><i>VilniusGO.lt</i></a></p>
      <p>
        <i>Mobilioji aplikacija „</i>
        <b>
          <i>VilniusGO</i>
        </b>
        <i>“ supažindina su daugiau nei 500 kultūrinių, istorinių ir gamtinių Vilniaus miesto objektų. Programėlė neapsiriboja tik gerai žinomomis vietomis, bet supažindina ir su kitais ne mažiau svarbiais, tačiau mažiau žinomais objektais, esančiais toliau nuo miesto centro. Mobiliąją programėlę „</i>
        <b>
          <i>VilniusGO</i>
        </b>
        <i>“ galite atsisiųsti iš </i>
        <a href="https://play.google.com/store/apps/details?id=lt.gluk.vilniusgo">
          <i>Google Play</i>
        </a>
        <i> ir </i>
        <a href="https://itunes.apple.com/lt/app/vilniusgo/id1270113310?mt=8">
          <i>AppStore</i>
        </a>
        <i>.</i>
      </p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>2 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/vilniaus-istorija/neatrastas-vilnius/neatrastas-vilnius-paminklas-petrui-cvirkai/"/>
        <a href="https://madeinvilnius.lt/vilniaus-istorija/neatrastas-vilnius/neatrastas-vilnius-zaislu-muziejus/"/>
        <a href="https://madeinvilnius.lt/vilniaus-istorija/neatrastas-vilnius/neatrastas-vilnius-muitines-muziejus/"/>
        <a href="https://madeinvilnius.lt/vilniaus-istorija/neatrastas-vilnius/neatrastas-vilnius-pirmoji-radijo-stotis-vilniuje/"/>
        <a href="https://madeinvilnius.lt/vilniaus-istorija/neatrastas-vilnius/neatrastas-vilnius-saldainiu-fabrikas-pergale/"/>
        <a href="https://madeinvilnius.lt/vilniaus-istorija/neatrastas-vilnius/neatrastas-vilnius-sv-zitos-draugijos-namai/"/>
      </related>
    </article>
  </body>
</html>