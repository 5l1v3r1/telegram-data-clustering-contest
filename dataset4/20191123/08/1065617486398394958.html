<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/friedkin-ci-prova-con-totti-il-retroscena-sul-pranzo-nel-centro-di-roma/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-23T08:48:18+00:00"/>
    <meta property="og:title" content="Friedkin ci prova con Totti? Il retroscena sul pranzo nel centro di Roma"/>
    <meta property="og:description" content="Il capitano ha detto che non tornerà nel club neanche con la nuova proprietà, eppure è stato visto nello stesso hotel dove ha soggiornato il magnate americano"/>
  </head>
  <body>
    <article>
      <h1>Friedkin ci prova con Totti? Il retroscena sul pranzo nel centro di Roma</h1>
      <h2>Il capitano ha detto che non tornerà nel club neanche con la nuova proprietà, eppure è stato visto nello stesso hotel dove ha soggiornato il magnate americano</h2>
      <address><time datetime="2019-11-23T08:48:18+00:00">23 Nov 2019, 08:48</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Pubblicamente ha dato il proprio “via libera” a Dan <b>Friedkin</b> nonostante il rifiuto ad un possibile ritorno nella Roma, in privato chissà. Francesco <b>Totti</b> ieri a Radio Radio ha detto: <i>“Anche con il cambio di proprietà non tornerei in giallorosso, ho preso una nuova strada che voglio portare a termine”</i>. Eppure il caso vuole che venerdì, in compagnia della moglie Ilary, <b>sia stato avvisato all’Hotel De Russie</b>, lo stesso dove ha soggiornato il magnate americano dal 13 novembre. Un evento fortuito o pianificato, sta di fatto che i due erano più vicini che mai. Anzi, c’è chi assicura – riporta “Il Tempo” – <b>che i due abbiano anche pranzato insieme.</b></p>
      <p>Un modo forse per conoscersi e per tentare un primo approccio dopo l’addio al veleno di questa estate. Francesco ora ha cominciato un nuovo percorso che lo porterà a gestire<b> un’agenzia di procuratori</b> con il compito di scovare talenti in giro per il mondo. Nelle scorse settimane è stato a <b>Londra</b> dove aprirà la sede e darà il via alla nuova attività. <b>Friedkin</b> invece ha studiato da vicino il mondo nel quale è intenzionato a investire: oltre al possibile incontro con Totti, ha cenato in centro e visitato anche la sede dell’Eur e il Fulvio Bernardini di Trigoria, del quale è rimasto entusiasta.</p>
    </article>
  </body>
</html>