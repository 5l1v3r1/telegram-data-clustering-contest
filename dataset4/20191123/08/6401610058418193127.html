<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/een-van-omgekomen-asielzoekers-in-vrachtwagen-engeland-blijkt-uit-nederlands-azc-afkomstig/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-23T08:00:03+00:00"/>
    <meta property="og:title" content="Één van omgekomen asielzoekers in vrachtwagen Engeland blijkt uit Nederlands azc afkomstig"/>
    <meta property="og:description" content="Één van de 39 Vietnamezen die vorige maand omkwamen in een vrachtwagen richting Engeland, blijkt afkomstig van een extra beveiligde azc voor kwetsbare asielzoekers in Nederland. De ironie is dat hij juist daar werd geplaatst om te worden beschermd tegen mensensmokkelaars. Het Centraal Orgaan opvang Asielzoekers (COA) heeft bevestigd dat de jongen uit een Limburgse opvang verdween. Kennelijk is dat niet ongebruikelijk want in de afgelopen vijf jaar zijn er zeker zestig kinderen geweest die de beschermde opvang verlieten. Je vraagt je dan af waar die bescherming goed voor is… Eigenlijk roept dit nog veel meer vragen op, want hoe is het in godsnaam mogelijk dat een Vietnamees, die beschermd zou moeten worden tegen mensensmokkelaars, gewoon de opvanglocatie verlaat (en wil verlaten), om vervolgens naar Engeland af te reizen? Hoe ver gaat die ‘bescherming’ van het COA dan als zo’n mensensmokkelaar eigenlijk alleen maar voor de locatie hoeft staan te zwaaien naar degene die hij het land uit wil smokkelen? En dit gebeurt…"/>
  </head>
  <body>
    <article>
      <h1>Één van omgekomen asielzoekers in vrachtwagen Engeland blijkt uit Nederlands azc afkomstig</h1>
      <address><time datetime="2019-11-23T08:00:03+00:00">23 Nov 2019, 08:00</time> by <a rel="author">Wout Willemsen</a></address>
      <p>
        <b>Één van de 39 Vietnamezen die vorige maand omkwamen in een vrachtwagen richting Engeland, blijkt afkomstig van een extra beveiligde azc voor kwetsbare asielzoekers in Nederland. De ironie is dat hij juist daar werd geplaatst om te worden beschermd <a href="https://www.nu.nl/binnenland/6012970/dode-in-britse-vrachtwagen-verdween-uit-beschermde-asielopvang-in-nederland.html">tegen mensensmokkelaars</a>.</b>
      </p>
      <p>Het Centraal Orgaan opvang Asielzoekers (COA) heeft bevestigd dat de jongen uit een Limburgse opvang verdween. Kennelijk is dat niet ongebruikelijk want in de afgelopen vijf jaar zijn er zeker zestig kinderen geweest die de beschermde opvang verlieten. Je vraagt je dan af waar die bescherming goed voor is…</p>
      <p>Eigenlijk roept dit nog veel meer vragen op, want hoe is het in godsnaam mogelijk dat een Vietnamees, die beschermd zou moeten worden tegen mensensmokkelaars, gewoon de opvanglocatie verlaat (en wil verlaten), om vervolgens naar Engeland af te reizen? Hoe ver gaat die ‘bescherming’ van het COA dan als zo’n mensensmokkelaar eigenlijk alleen maar voor de locatie hoeft staan te zwaaien naar degene die hij het land uit wil smokkelen?</p>
      <p>En dit gebeurt dus al zeker vijf jaar. Althans, zo lang wordt het al gesignaleerd. Toch lijkt er niks aan te zijn gebeurd want het kan dus gewoon nog steeds. En nu zijn er doden gevallen en voelt niemand zich verantwoordelijk, behalve misschien de chauffeur van de vrachtwagen of zo. <i>Life goes on</i> en binnenkort lopen er weer een paar weg. Mooie bescherming zeg…</p>
    </article>
  </body>
</html>