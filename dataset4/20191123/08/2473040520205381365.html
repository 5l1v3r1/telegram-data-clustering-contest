<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247128/cum-au-votat-romanii-din-diaspora-la-alegerile-prezidentiale-din-1992-pana-in-2014.html"/>
    <meta property="og:site_name" content="Wall-Street"/>
    <meta property="article:published_time" content="2019-11-23T08:12:24+00:00"/>
    <meta property="og:title" content="Cum au votat romanii din diaspora la alegerile prezidentiale din 1992 pana in 2014"/>
    <meta property="og:description" content="Participarea romanilor din strainatate la alegerile prezidentiale dupa 1989 arata o prezenta mai slaba inainte de 2009 si un trend de crestere incepand cu scrutinul din acest an. De asemenea, se observa ca in intervalul 1992-2004 nu exista diferente mari de participare intre turul unu si turul doi. La scrutinele din 2009 si 2014 insa, prezenta diasporei la turul al doilea s-a dublat fata de primul tur, scrie Agerpres. Prezenta la vot la cel de-al doilea tur al alegerilor prezidentiale din 2014, in strainatate, a fost de 379.116 de alegatori, conform http://alegeri.roaep.ro/."/>
  </head>
  <body>
    <article>
      <h1>Cum au votat romanii din diaspora la alegerile prezidentiale din 1992 pana in 2014</h1>
      <address>
        <time datetime="2019-11-23T08:12:24+00:00">23 Nov 2019, 08:12</time>
      </address>
      <p>
        <b>Participarea romanilor din strainatate la alegerile prezidentiale dupa 1989 arata o prezenta mai slaba inainte de 2009 si un trend de crestere incepand cu scrutinul din acest an. De asemenea, se observa ca in intervalul 1992-2004 nu exista diferente mari de participare intre turul unu si turul doi. La scrutinele din 2009 si 2014 insa, prezenta diasporei la turul al doilea s-a dublat fata de primul tur, scrie <a href="http://agerpres.ro/">Agerpres.</a><br/><br/><br/><br/>Prezenta la vot la cel de-al doilea tur al alegerilor prezidentiale din 2014, in strainatate, a fost de 379.116 de alegatori, conform http://alegeri.roaep.ro/.</b>
      </p>
      <p>La alegerile prezidentiale din 1992, la turul intai s-au prezentat 43.882 de alegatori la circumscriptia electorala nr. 43 din strainatate, in timp ce la turul al doilea participarea a fost de 46.106 de alegatori. S-au organizat 121 de sectii de votare in strainatate. Prezenta la urne pe tara a fost de 76,29% (12.496.430 alegatori), in primul tur si de 73,23% (12.153.810 cetateni) in al doilea tur, potrivit site-ului Autoritatii Electorale Permanente (AEP), http://alegeri.roaep.ro.</p>
      <p><b>Prezenta la vot a romanilor din afara granitelor a crescut la alegerile prezidentiale din 1996 in raport cu cele din 1992</b>. Astfel, la primul tur participarea a fost de 72.358 de alegatori, in timp ce la turul doi s-a inregistrat o prezenta de 84.957, la cele 176 de sectii din diaspora. La nivelul intregii tari, s-au prezentat la urne 76,01% (13.088.388 cetateni) la primul tur si 75,90% (13.078.883 cetateni) la al doilea tur, arata sursa citata.</p>
      <p><b>Cea mai mica prezenta la urne a cetatenilor romani din diaspora s-a inregistrat la alegerile din 2000</b>, cand la primul tur s-au prezentat 33.169 de alegatori, iar la turul al doilea, o jumatate din cati au venit in primul tur: 16.331. Au fost organizate 152 de sectii de vot in afara tarii. Participarea pe tara a fost de 65,31% (11.559.458 alegatori) in turul unu si 57,50% (10.184.715 alegatori) in al doilea tur.</p>
      <p><b>In 2004, prezenta diasporei la alegerile prezidentiale a mai crescut usor fata de 2000</b>. La sectiile de vot din strainatate (circumscriptia electorala nr. 43), s-au prezentat 40.869 de persoane, iar la al doilea tur 40.149. Au fost organizate 153 de sectii in strainatate. Situatia voturilor pe tara a fost de 58,51% (10.794.653) dintre alegatorii inscrisi in listele electorale la turul unu si 55,21% (10.112.262 alegatori) in al doilea tur.</p>
      <p>
        <a href="https://www.wall-street.ro/articol/Politic/246593/live-text-alegeri-prezidentiale-2019-care-este-prezenta-la-vot-in-acest-moment.html">Citeste si:<br/>LIVE TEXT Alegeri prezidentiale 2019: care este prezenta la vot</a>
      </p>
      <figure>
        <img src="https://img.wall-street.ro/image_thumbs/thumbs/be9/be9f9ac12635f85b28048c1881295d14-400x250-00-65.jpg?v=1573365068"/>
      </figure>
      <p><b>La scrutinul din 2009, primul de dupa 1989 care a avut loc separat de alegerile parlamentare, voturile alegatorilor romani din strainatate s-au reunit in cadrul circumscriptiei nr. 48.</b> Astfel, la primul tur prezenta a fost de 95.068, in timp ce la turul al doilea au participat 147.754, la cele 294 de sectii din afara tarii. Prezenta la urne, pe tara, la primul tur a fost de 54,37% (9.946.748 cetateni) si de 58,02% (10.620.116 cetateni) la al doilea tur de scrutin, scrie sursa citata.</p>
      <p><b>Cea mai ridicata prezenta a diasporei la prezidentiale dupa 1989 s-a inregistrat la alegerile din 2014</b>, cand in primul tur s-au prezentat 161.262 de alegatori, iar la al doilea tur participarea a fost de 379.116, la cele 294 de sectii de votare. Prezenta pe tara a fost de 53,18% (9.723.232 cetateni) la primul tur si de 64,11% (11.719.344 cetateni) la turul al doilea.</p>
      <p>In ceea ce priveste numarul de sectii de votare din strainatate la prezidentiale, evolutia este urmatoarea: in 1992 au fost organizate 121 de sectii, in 1996 - 176 de sectii, in 2000 - 152 de sectii, in 2004 - 153 de sectii, in 2009 - 294 de sectii, in 2014 - 294 sectii. Cu privire la alegerile prezidentiale din 2019, AEP a aprobat, la 20 octombrie, la propunerea misiunilor diplomatice si a oficiilor consulare, un total de 835 de sectii de votare in strainatate, potrivit unui comunicat al AEP din aceeasi zi.</p>
      <ul>
        <li>Prezidentiale 1992: prezenta in strainatate</li>
      </ul>
      <p>Prezenta primul tur: 43.882<br/>Prezenta turul al doilea: 46.106<br/>Sectii de vot in strainatate: 121</p>
      <p>
        <a href="https://www.wall-street.ro/articol/Politic/247126/alegeri-prezidentiale-2019-pana-sambata-la-ora-07-00-96-000-de-romani-din-strainatate-au-votat.html">Citeste si:<br/>Alegeri prezidentiale 2019: Diaspora voteaza - LIVE TEXT</a>
      </p>
      <figure>
        <img src="https://img.wall-street.ro/image_thumbs/thumbs/91b/91ba10cc2d9ce5e9d6e0bca2174ceac6-400x250-00-65.jpg?v=1574495548"/>
      </figure>
      <ul>
        <li>Prezidentiale 1996: prezenta in strainatate</li>
      </ul>
      <p>Prezenta primul tur: 72.358<br/>Prezenta turul al doilea: 84.957<br/>Sectii de vot in strainatate: 176</p>
      <ul>
        <li>Prezidentiale 2000: prezenta in strainatate</li>
      </ul>
      <p>Prezenta primul tur: 33.169<br/>Prezenta turul al doilea: 16.331<br/>Sectii de vot in strainatate: 152</p>
      <ul>
        <li>Prezidentiale 2004: prezenta in strainatate</li>
      </ul>
      <p>Prezenta primul tur: 40.869<br/>Prezenta turul al doilea: 40.149<br/>Sectii de vot in strainatate: 153</p>
      <ul>
        <li>Prezidentiale 2009: prezenta in strainatate</li>
      </ul>
      <p>Prezenta primul tur: 95.068<br/>Prezenta turul al doilea: 147.754<br/>Sectii de vot in strainatate: 294</p>
      <p>
        <a href="https://www.wall-street.ro/articol/Politic/247118/vot-diaspora-peste-30-000-de-romani-la-urne-si-prin-corespondenta-pana-la-ora-14.html">Citeste si:<br/>Peste 24.000 romani au votat in diaspora, pana in jurul orei 15:00</a>
      </p>
      <figure>
        <img src="https://img.wall-street.ro/image_thumbs/thumbs/167/1676a8d303a1e74f02befb0a65d43eed-400x250-00-65.jpg?v=1574432229"/>
      </figure>
      <ul>
        <li>Prezidentiale 2014: prezenta in strainatate</li>
      </ul>
      <p>Prezenta primul tur: 161.262<br/>Prezenta turul al doilea: 379.116<br/>Sectii de vot in strainatate: 294</p>
      <h3>Cea mai mare prezenta la vot la prezidentiale, in 2014</h3>
      <p>Raportarea Biroului Electoral Central privind prezenta in strainatate s-a facut, la turul al doilea din 2014, dupa cum urmeaza: in ziua votului, la 16 noiembrie 2014, la ora 15.00 pentru ora de referinta 13.00; la ora 21.00 pentru ora de referinta 19.00. In data de 17 noiembrie, s-a raportat la ora 1.00 pentru ora de referinta 23.00 (16 nov.) si la ora 9.00, pentru ora de referinta 8.00 (17 nov.), conform <a href="http://bec2014.roaep.ro/">http://bec2014.roaep.ro/.</a></p>
      <p>In acest fel, prezenta la urne, raportata in ziua de 16 noiembrie, pentru ora de referinta 13.00, in diaspora, a fost de 114.607 alegatori centralizati in baza datelor primite de la 263 de sectii de votare din totalul de 294 de sectii.</p>
      <p>Tot la 16 noiembrie, pana la ora 19.00, s-au prezentat la vot 284.970 de cetateni romani din strainatate in baza datelor primite de la toate cele 294 de sectii organizate in diaspora.</p>
      <p>Potrivit raportarii de la ora 1.00, din ziua de 17 noiembrie 2014, 362.692 de cetateni romani din strainatate au venit la urne pana la ora 23.00.</p>
      <p>Potrivit raportarii BEC din 17 noiembrie de la ora 9.00, pentru ora de referinta 8.00, in diaspora au votat 378.811 de alegatori centralizati in baza datelor primite de la 294 sectii de votare.</p>
      <p>Prezenta finala in strainatate, potrivit http://alegeri.roaep.ro/, a fost de 379.116 alegatori.</p>
      <p>Prezenta la vot pe ore, in diaspora, la al doilea tur al prezidentialelor din 2014:</p>
      <ul>
        <li>16 noiembrie 2014:</li>
      </ul>
      <p>Raportarea de la ora 15.00 pentru ora de referinta 13.00: 114.607 alegatori<br/>Raportarea de la ora 21.00 pentru ora de referinta 19.00: 284.970 alegatori</p>
      <ul>
        <li>17 noiembrie 2014:</li>
      </ul>
      <p>Raportarea de la ora 1.00 pentru ora de referinta 23.00: 153. 362.692 alegatori<br/>Raportarea de la ora 9.00 pentru ora de referinta 8.00: 378.811 alegatori</p>
      <p>Prezenta finala: 379.116 alegatori.</p>
      <footer>Sursa foto: Agerpres Foto</footer>
    </article>
  </body>
</html>