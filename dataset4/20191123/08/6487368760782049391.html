<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/terasz/golden-retriever-video/"/>
    <meta property="og:site_name" content="FEMINA"/>
    <meta property="article:published_time" content="2019-11-23T08:30:05+00:00"/>
    <meta property="og:title" content="Furcsa hóbortja van a csintalan kutyának: ennél viccesebbet ma biztos nem látsz"/>
    <meta property="og:description" content="Elsőre kissé veszélyesnek tűnhet a kutyus furcsa hobbija, de látszik, mennyire élvezi."/>
  </head>
  <body>
    <article>
      <h1>Furcsa hóbortja van a csintalan kutyának: ennél viccesebbet ma biztos nem látsz</h1>
      <h2>Elsőre kissé veszélyesnek tűnhet a kutyus furcsa hobbija, de látszik, mennyire élvezi.</h2>
      <address><time datetime="2019-11-23T08:30:05+00:00">23 Nov 2019, 08:30</time> by <a rel="author">Zám Adrienn</a></address>
      <p>A golden retriever világszerte hatalmas népszerűségnek örvendő kutyafajta. Sokan azt hinnék, hogy ez éles eszüknek vagy engedelmes természetüknek köszönhető, pedig valójában a szeleburdi jellemük az, ami miatt be tud párásodni az ember szeme a kedves ebek társaságában - vagy a meghatottságtól, vagy a nevetéstől.</p>
      <p>Ezeknek a kutyáknak különleges képességük van arra, hogy bárki hangulatát feldobják még a legnagyobb szomorúság közepette is. Így nem meglepő, hogy az interneten sorra érkeznek a viccesebbnél viccesebb, golden retrieveres felvételek, ahol mindenféle őrültségeket követnek el a pajkos ebek. Köztük van Leny is, akit nem a kedvenc, szétrágott, de indokolatlanul édes plüssállata vagy a madárkergetési szokásai tettek népszerűvé.</p>
      <figure>
        <embed-post data-src="https://www.instagram.com/p/B5A5W_XggW3" data-service="Instagram"/>
      </figure>
      <p>Leny - aki szigorúan egy n-nel írja a nevét - kedvenc elfoglaltsága ugyanis a csúszkálás, amit nagyüzemben tol. Ezt a hobbiját télen-nyáron űzi, nem számít mennyire lesz csatakos a bundája. </p>
      <figure>
        <embed-post data-src="https://www.instagram.com/p/B4dIO7ZgEJ7" data-service="Instagram"/>
      </figure>
      <p>A négylábú különös hóbortjával nincs semmi baj, mert mindig biztonságosan teszi, amit tesz. Úgy látszik, az emberek előszeretettel nézik a kutyus vidám pillanatait, ahogy leszánkázik a dombról: Lenynek már több mint 14 ezer követője van <b><a href="https://www.instagram.com/leny_the_retriever/">Instagramon</a></b>. Bárcsak mi is tudnánk néha ilyen felhőtlenül szórakozni!</p>
      <p>
        <i>A kiemelt kép illusztráció. Forrás: Getty Images.</i>
      </p>
      <p>
        <b>Ijedt kölyköt találtak az udvarban, jött a meglepetés</b>
      </p>
      <p>Egy szép augusztusi napon egy ausztrál kisváros lakói arra lettek figyelmesek, hogy a hátsó udvarból ismeretlen eredetű zajok jönnek. Megnézték hát, mi lehet a hang forrása, és egy gazdátlan, apró kutyakölyköt fedeztek fel - vagy legalábbis azt hitték...</p>
      <figure>
        <img src="https://kep.index.hu/1/0/3028/30281/302815/30281519_2324807_02ddbe167ca27aca3182e8f547f34bbf_wm.jpg"/>
        <figcaption>
          <a href="https://femina.hu/terasz/veszelyeztetett-dingo-kolyok/">Nézegess képeket! 8 kép<br/><b>Ijedt kutyakölyköt találtak az udvarban: kiderült, hogy nem az, aminek látszik</b></a>
        </figcaption>
      </figure>
    </article>
  </body>
</html>