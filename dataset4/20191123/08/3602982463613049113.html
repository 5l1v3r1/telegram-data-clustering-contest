<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/tennis/spanjaarden-meppen-argentijnen-naar-huis-davis-cup/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T08:18:35+00:00"/>
    <meta property="og:title" content="Spanjaarden meppen Argentijnen naar huis in Davis Cup"/>
    <meta property="og:description" content="Rafael Nadal heeft Spanje in Madrid naar de laatste 4 van de Davis Cup Finals geleid. De nummer 1 van de wereld trok met zijn zege in het enkelspel de stand gelijk tegen Argentinië. Vervolgens bezorgde hij zijn land samen met Marcel Granollers het laatste punt in het dubbelspel. Argentinië was in de kwartfinale op…"/>
  </head>
  <body>
    <article>
      <h1>Spanjaarden meppen Argentijnen naar huis in Davis Cup</h1>
      <address>
        <time datetime="2019-11-23T08:18:35+00:00">23 Nov 2019, 08:18</time>
      </address>
      <p>
        <b>Rafael Nadal heeft Spanje in Madrid naar de laatste 4 van de Davis Cup Finals geleid. De nummer 1 van de wereld trok met zijn zege in het enkelspel de stand gelijk tegen Argentinië. Vervolgens bezorgde hij zijn land samen met Marcel Granollers het laatste punt in het dubbelspel.</b>
      </p>
      <p>Argentinië was in de kwartfinale op een 1-0 voorsprong gekomen, doordat Guido Pella in 3 sets Pablo Carreno Busta had verslagen (6-7 7-6 6-1). Nadal rekende daarna snel af met Diego Schwartzman (6-1 6-2). Met een lange dubbelpartij werd het toch opnieuw nachtwerk in Madrid. Eerder in de week was daar al kritiek op gekomen van de spelers.<br/><br/><b>Flinke tegenstand van Argentijnen<br/></b>Nadal zorgde in de dubbel tegen de Argentijnen Máximo González en Leonardo Mayer met sterke returns voor een voorsprong voor Spanje door de 1ste set met 6-4 te winnen. De Argentijnen pakten in de 2de set echter een break voorsprong en wisten die marge vast te houden ondanks meerdere breakpoints tegen (4-6). In de 3de set nam Spanje al snel een voorsprong. Die gaven Nadal en Granollers niet meer uit handen, waardoor ze de set met 6-3 wonnen.<br/><br/><b>Halve finale<br/></b>Spanje neemt het in de halve finale op tegen Groot-Brittannië, dat Duitsland versloeg. De andere halve finale gaat tussen Canada en Rusland.</p>
    </article>
  </body>
</html>