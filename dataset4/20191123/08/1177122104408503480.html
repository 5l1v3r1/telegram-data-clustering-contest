<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-intr-un-sat-din-raionul-hincesti-sacalii-au-sfasiat-sase-capre-148820.html"/>
    <meta property="og:site_name" content="Timpul.md"/>
    <meta property="article:published_time" content="2019-11-23T08:48:00+00:00"/>
    <meta property="og:title" content="Într-un sat din raionul Hînceşti, şacalii au sfâşiat şase capre"/>
    <meta property="og:description" content="Trăiesc cu frica-n sân, după ce o haită de șacali ar fi sfâșiat șase capre dintr-o gospodărie. Şacalii ar fi dat buzna peste animalele domestice, în timp ce erau la păscut. Patru capre au murit pe loc, altele două au fost rănite. Incidentul s-a produs marți seara, în satul Cărpineanca, raionul Hîncești. ALIONA CARANGA, locuitoarea satului Cărpineanca: &quot;Patru îs moarte și două îs sfărâmate, stau în sarai, îs sfărâmate la pulpă. Nu-s moarte. Îs vii, dar ce să faci cu dânsele? Să le tai și să le mănânci, cine știe ce zarază este.&quot; Mihail Colesnic povestește că animalele erau lăsate pe o pășune în apropiere de casă. Seara, când soţia a vrut să meargă să închidă caprele, acestea erau deja sfâșiate până la moarte. În apropiere au fost zăriți câțiva șacali. Peste noapte au apărut și câteva vulpi, care au mâncat din animalele moarte. &quot;Doi erau. Îs șacali precis. Nu i-am văzut de aproape, dar i-am văzut aseară. Ei după ce au sfărâmat aici, noi stăteam de vorbă și ei au venit pe dambă din nou.&quot;"/>
  </head>
  <body>
    <article>
      <h1>Într-un sat din raionul Hînceşti, şacalii au sfâşiat şase capre</h1>
      <address>
        <time datetime="2019-11-23T08:48:00+00:00">23 Nov 2019, 08:48</time>
      </address>
      <p>
        <b>Trăiesc cu frica-n sân, după ce o haită de șacali ar fi sfâșiat șase capre dintr-o gospodărie. Şacalii ar fi dat buzna peste animalele domestice, în timp ce erau la păscut. Patru capre au murit pe loc, altele două au fost rănite. Incidentul s-a produs marți seara, în satul Cărpineanca, raionul Hîncești.<br/><br/>ALIONA CARANGA, locuitoarea satului Cărpineanca: "Patru îs moarte și două îs sfărâmate, stau în sarai, îs sfărâmate la pulpă. Nu-s moarte. Îs vii, dar ce să faci cu dânsele? Să le tai și să le mănânci, cine știe ce zarază este."<br/><br/>Mihail Colesnic povestește că animalele erau lăsate pe o pășune în apropiere de casă. Seara, când soţia a vrut să meargă să închidă caprele, acestea erau deja sfâșiate până la moarte. În apropiere au fost zăriți câțiva șacali. Peste noapte au apărut și câteva vulpi, care au mâncat din animalele moarte.<br/><br/>"Doi erau. Îs șacali precis. Nu i-am văzut de aproape, dar i-am văzut aseară. Ei după ce au sfărâmat aici, noi stăteam de vorbă și ei au venit pe dambă din nou."</b>
      </p>
      <p>MIHAIL COLESNIC, locuitorul satului Cărpineanca: "Eu am avut de toate 9 și cât de mult, puțin, dar 10 litri de lapte scoteam de la dânsele, mă mai duceam și mai vindeam la piață, dar acum gata. E pagubă mare, pentru mine asta socoate că e o vacă ..”</p>
      <p>Miercuri dimineața la fața locului a fost chemat veterinarul de la ANSA, pentru a preleva probe de la animalele moarte. Potrivit specialiștilor, și celelalte două capre rănite au fost nimicite, iar consumul cărnii a fost strict interzis, pentru a exclude infectarea cu rabie.</p>
      <p>ELENA BUNDUCHI, medic veterinar: "Să sape o groapă la 2 metri, noi lăum probele și totul se îngroapă. Facem o dezinfecție acolo, după ce luăm toate analizele și se astupă tot cu pământ."</p>
      <p>Unii săteni spun că nu este pentru prima dată când șacalii ucid animalele domestice. Acum două săptămâni, într-o altă gospodărie trei capre au fost mâncate.</p>
      <p>"Dacă s-a întâmplat la vecin, mă tem deja și eu. A mai fost cândva, cu un an, doi, trei la o fermă, dar nu știu. Să fi fost ei sau nu ei, poate câini."</p>
      <p>Primarul Comunei Sărata-Galbenă, din care face parte și satul Cărpineanca, atenționează oamenii să fie atenți și să nu lase animalele la libertate, odată cu lăsarea nopții.</p>
      <p>MIHAIL LOZOVOI, primarul comunei Sărata-Galbenă: "n zilele de weekend, cînd se permite vânătoarea vor fi organizate echipe de vânători, ca să fie patrulate toate terenurile comunei Sărata-Galbenă ca totuși să depistăm ce fel de animale au nimicit aceste capre."</p>
      <p>Primarul a mai spus că dacă se vor găsi bani în buget, familia va fi despăgubită.</p>
      <p>https://www.publika.md/</p>
    </article>
  </body>
</html>