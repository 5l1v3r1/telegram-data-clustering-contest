<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/cm-pinarayi-vijayan-starts-japan-korea-visit-today-123.html"/>
    <meta property="og:site_name" content="DoolNews"/>
    <meta property="article:published_time" content="2019-11-23T08:21:00+00:00"/>
    <meta property="og:title" content="13 ദിവസത്തെ വിദേശ സന്ദര്‍ശനത്തിന് മുഖ്യമന്ത്രി ഇന്ന് പുറപ്പെടും;ജപ്പാനും കൊറിയയും സന്ദര്‍ശിക്കും"/>
    <meta property="og:description" content="Keralanews Pinarayi Vijayan Kerala തിരുവനന്തപുരം: 13 ദിവസത്തെ വിദേശ സന്ദര്‍ശനത്തിനായി മുഖ്യമന്ത്രി വിജയന്‍ ഇന്ന് പുറപ്പെടും. ജപ്പാന്‍ കൊറിയ എന്നിവിടങ്ങളിലേക്കാണ് സന്ദര്‍ശ"/>
  </head>
  <body>
    <article>
      <h1>13 ദിവസത്തെ വിദേശ സന്ദര്‍ശനത്തിന് മുഖ്യമന്ത്രി ഇന്ന് പുറപ്പെടും;ജപ്പാനും കൊറിയയും സന്ദര്‍ശിക്കും</h1>
      <address><time datetime="2019-11-23T08:21:00+00:00">23 Nov 2019, 08:21</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം: 13 ദിവസത്തെ വിദേശ സന്ദര്‍ശനത്തിനായി മുഖ്യമന്ത്രി വിജയന്‍ ഇന്ന് പുറപ്പെടും. ജപ്പാന്‍ കൊറിയ എന്നിവിടങ്ങളിലേക്കാണ് സന്ദര്‍ശനം. സംസ്ഥാന വികസനത്തിന് പണം കണ്ടെത്തുക, ഗതാഗത മേഖലയില്‍ അടക്കമുള്ള പുത്തന്‍ സാങ്കേതിക വിദ്യകള്‍ മനസ്സിലാക്കുക തുടങ്ങിയവയാണ് സന്ദര്‍ശനം ലക്ഷ്യം വെക്കുന്നത്.<br/>ഇതിനിടെ വിദേശയാത്രയ്‌ക്കെതിരെ പ്രതിപക്ഷം രംഗത്തു വന്നിട്ടുണ്ട്. സാമ്പത്തിക പ്രതിസന്ധി നേരിടുന്ന സമയത്ത് വിദേശ യാത്ര നടത്തുന്നതിനെയാണ് പ്രതിപക്ഷം എതിര്‍ക്കുന്നത്.</p>
      <p>നവംബര്‍ 24 മുതല്‍ 30 വരെ ജപ്പാനിലും ഡിസംബര്‍ ഒന്നു മുതല്‍ നാലുവരെ കൊറിയയിലുമാണ് പരിപാടികള്‍.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ജപ്പാനിലെ ഒസാക്കയിലും ടോക്യോയിലും വെച്ച് നടക്കുന്ന നിക്ഷേപ സെമിനാറുകളില്‍ മുഖ്യമന്ത്രി പങ്കെടുക്കും. തോഷിബ, നിസാന്‍, ടൊയോട്ട എന്നിവയുടെ സാരഥികളുമായുംഷിമെയ്ന്‍ ഗവര്‍ണരുമായും മുഖ്യമന്ത്രി ചര്‍ച്ച നടത്തും.ഒസാക്ക സര്‍വ്വകലാശാല, ഷെനാന്‍ ഗവേഷണ കേന്ദ്രം, മാലിന്യ സംസ്‌കരണ പ്ലാന്റ് തുടങ്ങിയവ മുഖ്യമന്ത്രി സന്ദര്‍ശിക്കും.ജപ്പാനിലെ മലയാളി സമൂഹം സംഘടിപ്പിക്കുന്ന യോഗങ്ങളിലും മുഖ്യമന്ത്രി പങ്കെടുക്കും.</p>
      <related>
        <a href="https://www.doolnews.com/pj-james-says-cm-should-give-his-take-on-citizen-ship-bill123.html?utm_source=doolnews&amp;utm_medium=related"/>
      </related>
      <p>കൊറിയയില്‍ കൊറിയയില്‍ ഹ്യൂണ്ടായി, സാംസങ്ങ്, എല്‍.ജി എന്നീ ആഗോള കമ്പനികളുമായി ചര്‍ച്ചയുണ്ട്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ട്രേഡ് ഇന്‍വെസ്റ്റ്‌മെന്റ് പ്രമോഷന്‍ ഏജന്‍സിയുമായും മുഖ്യമന്ത്രി ചര്‍ച്ച നടത്തും കേരളത്തിന്റെ ആയുര്‍വേദ ടൂറിസവും വിഷയമാവും.</p>
      <p>മുഖ്യമന്ത്രിക്കൊപ്പം മന്ത്രിമാരായ ഇ.പി ജയരാജനും എ.കെ. ശശീന്ദ്രനും ഇന്ന് സന്ദര്‍ശനത്തിലുണ്ട്. ഒപ്പം ആസൂത്രണ ബോര്‍ഡ് ചെയര്‍മാന്‍ ഡോ.വി.കെ രാമചന്ദ്രന്‍, ചീഫ് സെക്രട്ടറി ടോം ജോസ് എന്നിവരും വിദേശയാത്രയില്‍ ഇവര്‍ക്കൊപ്പമുണ്ട്.</p>
      <figure>
        <iframe src="https://www.youtube.com/embed/w7CWMQzJQIA" width="560" height="315" data-service="Youtube" scrolling="no"/>
      </figure>
    </article>
  </body>
</html>