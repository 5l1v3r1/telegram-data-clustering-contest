<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/zahranicie/utok-na-policajnu-stanicu-si-vyziadal/431818-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-23T08:24:00+00:00"/>
    <meta property="og:title" content="Útok na policajnú stanicu si vyžiadal tri obete a sedem zranených"/>
    <meta property="og:description" content="Traja policajti prišli o život a siedmi ďalší utrpeli zranenia pri piatkovom bombovom útoku na policajnú stanicu v meste Santander de Quilichao na juhozápade Kolumbie."/>
  </head>
  <body>
    <article>
      <h1>Útok na policajnú stanicu si vyžiadal tri obete a sedem zranených</h1>
      <h2>Traja policajti prišli o život a siedmi ďalší utrpeli zranenia pri piatkovom bombovom útoku na policajnú stanicu v meste Santander de Quilichao na juhozápade Kolumbie.</h2>
      <address><time datetime="2019-11-23T08:24:00+00:00">23 Nov 2019, 08:24</time> by <a rel="author">TASR</a></address>
      <p>Bogota 23. novembra (TASR) - Traja policajti prišli o život a siedmi ďalší utrpeli zranenia pri piatkovom bombovom útoku na policajnú stanicu v meste Santander de Quilichao na juhozápade Kolumbie. Informovala o tom agentúra AFP.</p>
      <p>Útok sa odohral v departmáne Cauca, kde často dochádza k násilnostiam a sústredí sa tam obchodovanie s drogami. Tajomník mesta Jaime Asprilla uviedol, že incident nijako nesúvisí s prebiehúcimi protestmi proti vláde prezidenta Ivána Duqueho, ktoré sa začali vo štvrtok.</p>
      <p>Do ulíc vyšli vo štvrtok státisíce ľudí na 150 miestach krajiny. Demonštranti vyjadrovali nesúhlas s údajnými plánmi vlády zvýšiť vek odchodu do dôchodku a znížiť minimálnu mzdu pre mladých ľudí. Takisto žiadajú viac financií na podporu vzdelávania a skoncovanie s korupciou.</p>
    </article>
  </body>
</html>