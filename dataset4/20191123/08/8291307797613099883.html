<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/national/2019/11/23/devendra-fadnavis-old-tweet-resurfaced"/>
    <meta property="og:site_name" content="Media One"/>
    <meta property="article:published_time" content="2019-11-23T08:08:14+00:00"/>
    <meta property="og:title" content="'എൻ.സി.പിയുമായി ഒരിക്കലും, ഒരിക്കലും, ഒരിക്കലും സഖ്യമുണ്ടാക്കില്ല'- ഫഡ്‌നാവിസിന് തലവേദനയായി പഴയ ട്വീറ്റ്"/>
    <meta property="og:description" content="2014-ൽ സീറ്റ് വിഭജനത്തിലെ തർക്കത്തെ തുടർന്നാണ് 15 വർഷം നീണ്ട കോൺഗ്രസ് - എൻ.സി.പി സഖ്യം അവസാനിച്ചത്. കോൺഗ്രസുമായുള്ള ബന്ധം അവസാനിപ്പിച്ച എൻ.സി.പി ബി.ജെ.പിക്കൊപ്പം ചേരുമെന്ന അഭ്യൂഹം ശക്തമായിരുന്നു."/>
  </head>
  <body>
    <article>
      <h1>'എൻ.സി.പിയുമായി ഒരിക്കലും, ഒരിക്കലും, ഒരിക്കലും സഖ്യമുണ്ടാക്കില്ല'- ഫഡ്‌നാവിസിന് തലവേദനയായി പഴയ ട്വീറ്റ്</h1>
      <h2>2014-ൽ സീറ്റ് വിഭജനത്തിലെ തർക്കത്തെ തുടർന്നാണ് 15 വർഷം നീണ്ട കോൺഗ്രസ് - എൻ.സി.പി സഖ്യം അവസാനിച്ചത്. കോൺഗ്രസുമായുള്ള ബന്ധം അവസാനിപ്പിച്ച എൻ.സി.പി ബി.ജെ.പിക്കൊപ്പം ചേരുമെന്ന അഭ്യൂഹം ശക്തമായിരുന്നു.</h2>
      <address><time datetime="2019-11-23T08:08:14+00:00">23 Nov 2019, 08:08</time> by <a rel="author" href="https://www.mediaonetv.in/author/678413" target="_blank">National Desk</a></address>
      <p>മഹാരാഷ്ട്രയിൽ അതിനാടകീയ നീക്കങ്ങളിലൂടെ എൻ.സി.പിയെ പിളർത്തി മുഖ്യമന്ത്രിയായി സത്യപ്രതിജ്ഞ ചെയ്ത ദേവേന്ദ്ര ഫഡ്‌നാവിസിന് തിരിച്ചടിയായി അദ്ദേഹത്തിന്റെ തന്നെ പഴയ ട്വീറ്റ്. 2014-ൽ കോൺഗ്രസുമായുള്ള സഖ്യം വേർപ്പെടുത്തിയ എൻ.സി.പി അസംബ്ലി തെരഞ്ഞെടുപ്പിൽ ബി.ജെ.പിക്കൊപ്പം ചേർന്നേക്കുമെന്ന അഭ്യൂഹങ്ങളുണ്ടായപ്പോഴാണ് ദേവേന്ദ്ര ഫഡ്‌നാവിസ് ഇക്കാര്യം ട്വീറ്റ് ചെയ്തത്.</p>
      <figure>
        <iframe data-src="https://twitter.com/Dev_Fadnavis/status/515472664089985025?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>'ബി.ജെ.പി ഒരിക്കലും, ഒരിക്കലും, ഒരിക്കലും എൻ.സി.പിയുമായി സഖ്യമുണ്ടാക്കില്ല. അഭ്യൂഹങ്ങൾ സ്ഥാപിതതാൽപര്യങ്ങളുടെ ഭാഗമാണ്. അവരുടെ അഴിമതി അസംബ്ലിയിൽ ഞങ്ങൾ തുറന്നുകാട്ടിയതാണ്. മറ്റുള്ളവർ അപ്പോൾ മിണ്ടാതിരിക്കുകയായിരുന്നു.'</blockquote>
      <p>എന്നായിരുന്നു ഫഡ്‌നാവിസിന്റെ ട്വീറ്റ്. എൻ.സി.പിയിലെ അജിത് പവാർ വിഭാഗത്തിന്റെ പിന്തുണയോടെ ഫഡ്‌നാവിസ് ഇന്നു പുലർച്ചെ മുഖ്യമന്ത്രിയായി സത്യപ്രതിജ്ഞ ചെയ്തതിനു പിന്നാലെയാണ് ഫഡ്‌നാവിസിന്റെ പഴയ ട്വീറ്റ് എതിരാളികൾ കുത്തിപ്പൊക്കിയത്.</p>
      <p>2014-ൽ സീറ്റ് വിഭജനത്തിലെ തർക്കത്തെ തുടർന്നാണ് 15 വർഷം നീണ്ട കോൺഗ്രസ് - എൻ.സി.പി സഖ്യം അവസാനിച്ചത്. കോൺഗ്രസുമായുള്ള ബന്ധം അവസാനിപ്പിച്ച എൻ.സി.പി ബി.ജെ.പിക്കൊപ്പം ചേരുമെന്ന അഭ്യൂഹം ശക്തമായിരുന്നു. ശരത് പവാർ നരേന്ദ്ര മോദിയുമായി കൂടിക്കാഴ്ച നടത്തിയ്ത ഈ അഭ്യൂഹങ്ങൾ ശക്തമാകാൻ കാരണമായി. അതിനിടെയായിരുന്നു ഫഡ്‌നാവിസിന്റെ ട്വീറ്റ്.</p>
      <related>
        <a href="https://www.mediaonetv.in/national/2019/11/23/presidents-rule-revoked-in-maharashtra-question"/>
        <a href="https://www.mediaonetv.in/national/2019/11/23/pawar-thakare-press-meet"/>
      </related>
    </article>
  </body>
</html>