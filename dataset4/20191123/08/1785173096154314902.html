<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/o-persoana-a-fost-ranita-in-urma-unei-explozii-produse-intr-un-apartament-din-galati-alte-patru-locuinte-au-fost-afectate-foto-video-1922405223002019110819178173"/>
    <meta property="og:site_name" content="News.ro"/>
    <meta property="article:published_time" content="2019-11-23T08:52:00+00:00"/>
    <meta property="og:title" content="O persoană a fost rănită în urma unei explozii produse într-un apartament din Galaţi; alte patru locuinţe au fost afectate - FOTO, VIDEO"/>
    <meta property="og:description" content="O persoană a fost rănită, sâmbătă, în urma unei explozii produse într-un apartament de la etajul al patrulea al unui bloc din Galaţi, fiind afectate încă patru apartamente situate la mansardă. Victima a suferit arsurie de gradele II şi III, fiind transportată la Spitalul Judeţean Galaţi."/>
  </head>
  <body>
    <article>
      <h1>O persoană a fost rănită în urma unei explozii produse într-un apartament din Galaţi; alte patru locuinţe au fost afectate - FOTO, VIDEO</h1>
      <address><time datetime="2019-11-23T08:52:00+00:00">23 Nov 2019, 08:52</time> by <a rel="author">News.ro</a></address>
      <p>
        <b>O persoană a fost rănită, sâmbătă, în urma unei explozii produse într-un apartament de la etajul al patrulea al unui bloc din Galaţi, fiind afectate încă patru apartamente situate la mansardă. Victima a suferit arsurie de gradele II şi III, fiind transportată la Spitalul Judeţean Galaţi.</b>
      </p>
      <p>Potrivit reprezentanţilor Inspectoratului pentru Situaţii de Urgenţă (ISU) Galaţi, explozia s-a produs într-un apartament de la etajul al patrulea al unui bloc din Galaţi, fiind afectate încă patru apartamente aflate la mansardă.</p>
      <figure>
        <video src="https://i0.1616.ro/media/2/2701/33631/19178206/1/video-explozie-galati.mp4"/>
      </figure>
      <p>Explozia nu a fost urmată de incendiu.</p>
      <p>În urma deflagraţiei, o persoană - proprietarul, un bărbat în vârstă de 50 ani - a suferit arsuri de gradele II şi III, aceasta primind îngrijiri mediale şi fiind transportată la UPU a Spitalului Judeţean de Urgenţă Galaţi.</p>
      <figure>
        <img src="https://i0.1616.ro/media/2/2701/33631/19178173/3/explozie-galati-2.jpg?width=540"/>
      </figure>
      <p>Din prima evaluare reiese că nu sunt daune structurale majore, dar specialiştii vor stabili dacă se impun reparaţii la structura de rezistenţă. Astfel, locatarii se pot întoarce în apartamente.</p>
      <figure>
        <video src="https://i0.1616.ro/media/2/2701/33631/19178208/1/video-explozie-galati-2.mp4"/>
      </figure>
      <p>Cel mai probabil, explozia s-a produs pe fondul unor acumulări de gaze la un aparat de gătit, au spus sursele citate.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>