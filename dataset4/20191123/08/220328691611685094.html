<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/tornado-vilnya-vv-frantsiya-407412.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-23T08:41:13+00:00"/>
    <meta property="og:title" content="Торнадо вилня във Франция"/>
    <meta property="og:description" content="Остава извънредното положение, обявено в редица райони в Италия"/>
  </head>
  <body>
    <article>
      <h1>Торнадо вилня във Франция</h1>
      <address>
        <time datetime="2019-11-23T08:41:13+00:00">23 Nov 2019, 08:41</time>
      </address>
      <p>Два случая на торнадо бяха регистрирани в късните часове снощи по югоизточното крайбрежие на Франция.</p>
      <p>Материални щети има в средиземноморския курорт Йер.  Разрушени са покриви, счупени са витрини на търговски обекти. Силният вятър е обърнал тежкотоварен камион. Не се съобщава за пострадали хора. Остава извънредното положение, обявено в редица райони в Италия заради лошото време.</p>
      <p>След Венеция, в критична ситуация са още Сицилия, Генуа, Савоя, Специя. На следващото си заседание правителството в Рим вероятно ще включи и други региони в списъка. Бяха отпуснати 85 милиона евро за възстановяване след наводненията във Венеция, където нивото на водата достигна 190 сантиметра. Тежка остава обстановката и на места в Гърция -  в Ламия и околностите на града, които са под вода. На остров Тасос заради обилните валежи преляха реки.</p>
      <p>Пътища останаха затворени, в някои планински области количествата дъжд достигнаха до 100 литра на квадратен метър.</p>
    </article>
  </body>
</html>