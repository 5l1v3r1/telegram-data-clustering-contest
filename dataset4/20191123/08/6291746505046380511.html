<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/23/franco-smith-italia-sei-nazioni/"/>
    <meta property="og:site_name" content="Il Post"/>
    <meta property="article:published_time" content="2019-11-23T08:29:24+00:00"/>
    <meta property="og:title" content="Il sudafricano Franco Smith allenerà l’Italia di rugby fino al prossimo Sei Nazioni"/>
    <meta property="og:description" content="La Federazione Italiana Rugby ha confermato che il sudafricano Franco Smith è il nuovo allenatore ad interim della nazionale maschile. Smith ha 47 anni, è originario di Lichtenburg e ha appena smesso di allenare la squadra sudafricana dei Central Cheetahs di Bloemfontein dopo tre anni da primo allenatore e uno da"/>
  </head>
  <body>
    <article>
      <h1>Il sudafricano Franco Smith allenerà l’Italia di rugby fino al prossimo Sei Nazioni</h1>
      <address>
        <time datetime="2019-11-23T08:29:24+00:00">23 Nov 2019, 08:29</time>
      </address>
      <p>La Federazione Italiana Rugby <a href="https://federugby.it/index.php?option=com_content&amp;view=article&amp;id=14050:nazionale-definito-lo-staff-tecnico-per-il-guinness-sei-nazioni-2020&amp;catid=252:slide&amp;Itemid=811">ha confermato</a> che il sudafricano Franco Smith è il nuovo allenatore <i>ad interim</i> della nazionale maschile. Smith ha 47 anni, è originario di Lichtenburg e ha appena smesso di allenare la squadra sudafricana dei Central Cheetahs di Bloemfontein dopo tre anni da primo allenatore e uno da vice. È una vecchia conoscenza del rugby italiano, dato che giocò con Bologna e Benetton Treviso tra il 2001 e il 2005. Di Treviso fu anche allenatore per sei anni dal 2007 al 2013, periodo nel quale vinse due campionati e una coppa nazionale.</p>
      <p>Inizialmente sarebbe dovuto tornare in Italia come assistente, ma dopo la <a href="https://www.ilpost.it/2019/11/18/conor-oshea-italia-dimissioni/">risoluzione anticipata</a> del contratto di Conor O’Shea, la federazione gli ha affidato l’incarico temporaneamente. Dopo il Sei Nazioni (1 febbraio-14 marzo) verrà nominato un nuovo definitivo allenatore, probabilmente neozelandese, per il nuovo quadriennio.</p>
    </article>
  </body>
</html>