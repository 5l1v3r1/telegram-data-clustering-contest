<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/novi-tripl-dabl-jokica-denver-savladao-bostona/"/>
    <meta property="og:site_name" content="Krstarica"/>
    <meta property="article:published_time" content="2019-11-23T08:00:00+00:00"/>
    <meta property="og:title" content="Novi tripl-dabl Jokića, Denver savladao Bostona"/>
    <meta property="og:description" content="DENVER - Košarkaši Denvera, uz tripl-dabl Nikole Jokića, pobedili su na svom terenu Boston 96:92 u nastavku NBA lige. Jokić je u trijumfu u Pepsi centru"/>
  </head>
  <body>
    <article>
      <h1>Novi tripl-dabl Jokića, Denver savladao Bostona</h1>
      <address><time datetime="2019-11-23T08:00:00+00:00">23 Nov 2019, 08:00</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>DENVER – Košarkaši Denvera, uz tripl-dabl Nikole Jokića, pobedili su na svom terenu Boston 96:92 u nastavku NBA lige.</p>
      <p>Jokić je u trijumfu u Pepsi centru učestvovao sa 18 poena, 16 skokova i 10 asistencija, što mu je treći tripl-dabl u sezoni, a 31. u karijeri.</p>
      <p>Efikasniji od njega bili su samo saigrač Džamal Marej sa 22 i na drugoj strani Džejlejn Braun sa isto toliko poena.</p>
      <p>Bez povređenog Bogdana Bogdanovića, Sakramento je izgubio na gostovanju Bruklinu 116:97.</p>
      <p>Bogdanović se povredio u prethodnom meču sa Finiksom, na kome je ostvario rekord karijere sa 31 poenom, i nije uspeo da se oporavi za sledeći duel.</p>
      <p>Drugi srpski igrač iz Kingsa Nemanja Bjelica upisao je 13 pogodaka, sedam skokova i dve asistencije, ali su Bruklin do pobede vodili Spenser Dinvidi sa 23 i Džo Heris sa 22 poena.</p>
      <p>Zapažen je bio i Boban Marjanović sa devet poena, šest uhvaćenih lopti i asistencijom u novom trijumfu Dalasa, sada protiv Klivlenda 143:101.</p>
      <p>Ponovo je dominirao Luka Dončić sa 30 poena i 14 asistencija i tako postao najmlađi košarkaš u istoriji NBA liga da je na tri uzastopne utakmice imao preko 30 pogodaka i 10 završnih dodavanja.</p>
      <p>Ostali rezultati:<br/>Detroit – Atlanta 128:103<br/>Vašington – Šarlot 125:118<br/>Čikago – Majami 108:116<br/>Oklahoma – Los Anđeles Klipers 127:130<br/>Filadelfija – San Antonio 115:104<br/>Dalas – Klivlend 143:101<br/>Juta – Golden Stejt 113:109<br/>Los Anđeles Lejkers – Hjuston 122:119</p>
      <p>(Tanjug)</p>
    </article>
  </body>
</html>