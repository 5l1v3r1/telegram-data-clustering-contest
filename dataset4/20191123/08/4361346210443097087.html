<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/tamogatjak-a-nezok-gothar-peter-kirugasat/187219"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-23T08:00:00+00:00"/>
    <meta property="og:title" content="Támogatják a nézők Gothár Péter kirúgását"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Támogatják a nézők Gothár Péter kirúgását</mark>
      </h1>
      <address><time datetime="2019-11-23T08:00:00+00:00">23 Nov 2019, 08:00</time> by <a rel="author">Bors</a></address>
      <p>
        <b>A Katona József Színház nézői, Go­thár Péter rajongói is támogatják, hogy a zaklató rendezőt menesztette a teátrum. Kálomista Gábor producer undorítónak tartja az ügy kezelését. </b>
        <b>A Katona József Színház nézői, Go­thár Péter rajongói is támogatják, hogy a zaklató rendezőt menesztette a teátrum. Kálomista Gábor producer undorítónak tartja az ügy kezelését.</b>
      </p>
      <p>A Katona József Színház nézőinek nagy többsége egyet­ért Gothár Péter menesztésével. Mint megírtuk, a rendező a Katona József Színház közleménye szerint több, saját közleménye szerint egy munkatársnőjéhez erkölcsileg elfogadhatatlanul közeledett. A teátrum menesztette Gothárt, és levette a mûsorról az általa rendezett Hóhérokat. A többi rendezése fut tovább, azoknak ugyanis már megvolt a felújító próbája, így emiatt a színházból kitiltott rendezőnek nem kell betennie a lábát az intézménybe. A színház Facebook-oldalán a nézők egyöntetűen reagáltak.</p>
      <figure>
        <img src="http://media.borsonline.hu/cikk/20/192833/big-lead/650x360/2032612_gothar-peter-3-mti.jpg"/>
        <figcaption>A Színház- és Filmművészeti Egyetemen vizsgálatot indítanak a tanárként is dolgozó Gothár ügyében © MTI</figcaption>
      </figure>
      <p>„Nem tudom elmondani, mennyire sajnálom, de megértem és tisztelem a döntést” – írta egy hozzászóló. „Imádtam a Hóhérokat, de értem és helyeslem a döntést” – fogalmazott egy másik. Sokak szerint pedig ez a minimum, amit a színház megtehetett az ügyben. „Sose legyen kettős mérce. Aki átlép bizonyos határokat, ne maradhasson egy ilyen értékes, alkotói közösség része” – vélte egy színházlátogató. Néhány kommentelő élesebben fogalmazott. „Ez az erkölcsi romlás sajnos az előadásain is meglátszott az utób­-bi években. Azok is egyre romlottak” – véli egy Katona-rajongó.</p>
      <p>Kálomista Gábor filmproducer súlyos hibának tartja azt, ahogy a színház, illetve a Színház- és Filmművészeti Egyetem kezelte a botrányos ügyet.</p>
      <figure>
        <img src="http://media.borsonline.hu/cikk/20/192833/gallery-picture/645w/2032621_040803-12-ng.jpg"/>
        <figcaption>Kálomista Gábor © Bors</figcaption>
      </figure>
      <p>„Azzal, hogy másfél napig lebegtették az elkövető személyét, az egész színházi szakmára nagyon rossz fényt vetettek. (…) Álszentnek tartom, hogy az egyetem maga folytathatja le a belső vizsgálatot, és nem a külső fenntartó hoz létre egy független bizottságot. Maga az egyetem a betegség góca, mivel olyan emberek tanítanak ott, akikről évtizedek óta köztudott, hogy hasonló cselekedeteket követnek el” – érvelt Kálomista a Hír TV Szabadfogás című műsorában.</p>
    </article>
  </body>
</html>