<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/omonoia/omonia-me-to-lao-tis-sto-plevro-tis"/>
    <meta property="og:site_name" content="24sports.com.cy"/>
    <meta property="article:published_time" content="2019-11-23T08:15:00+00:00"/>
    <meta property="og:title" content="Ομόνοια: Με το λαό της στο πλευρό της!"/>
    <meta property="og:description" content="Το «εξάρι» στις νίκες θέλει να πετύχει σήμερα η Ομόνοια στο Παραλίμνι απέναντι στην ΕΝΠ."/>
  </head>
  <body>
    <article>
      <h1>Ομόνοια: Με το λαό της στο πλευρό της!</h1>
      <h2>Συναντά την ΕΝΠ στο Παραλίμνι</h2>
      <address><time datetime="2019-11-23T08:15:00+00:00">23 Nov 2019, 08:15</time> by <a rel="author">Πέτρος Παπαγιώργης</a></address>
      <p>
        <b>Το «εξάρι» στις νίκες θέλει να πετύχει σήμερα (7μμ) η Ομόνοια στο Παραλίμνι απέναντι στην ΕΝΠ. Ταυτόχρονα οι «πράσινοι» θα προσπαθήσουν για πρώτη φορά στο φετινό πρωτάθλημα να φθάσουν σε τρίτη συνεχόμενη επιτυχία.</b>
      </p>
      <p>Η νίκη θα μεταφράζεται σε παραμονή στην κορυφή μια μόλις αγωνιστική πριν το τέλος του Α΄ γύρου του οποίου η αυλαία για τους πράσινους θα πέσει στο ντέρμπι με το ΑΠΟΕΛ στο ΓΣΠ στις 2 Δεκεμβρίου.</p>
      <aside>Τα πράγματα είναι θετικά με το Χένινγκ Μπεργκ να υπολογίζει σε όλους τους ποδοσφαιριστές του-πλην βέβαια των Φρανσίς Ουζόχο και Κωνσταντίνου Παναγή- για το σημερινό αγώνα</aside>
      <p>Το σημερινό ματς ασφαλώς και εμπεριέχει σημαντικό βαθμό δυσκολίας, αφού ο αντίπαλος έχει μεγάλη ανάγκη τους βαθμούς και αγωνίζεται και στην έδρα της. Η αντικειμενική διαπίστωση είναι ότι η Ομόνοια είναι καλύτερη ομάδα από την ΕΝΠ.</p>
      <p>Σε τέτοιες περιπτώσεις όπως έχουμε δει κατ’επανάληψη στο ποδόσφαιρο, το αποτέλεσμα εξαρτάται από την καλύτερη εκ των δυο ομάδων που τίθενται αντιμέτωπες. Άρα αν η Ομόνοια χάσει ή δεν κερδίσει, αυτή θα φταίει για το πάθημα της!</p>
      <p> Τα πράγματα είναι θετικά με το Χένινγκ Μπεργκ να υπολογίζει σε όλους τους ποδοσφαιριστές του-πλην βέβαια των Φρανσίς Ουζόχο και Κωνσταντίνου Παναγή- για το σημερινό αγώνα.</p>
      <p>Με βάση τις ενδείξεις ο Χένινγκ Μπεργκ θα παρατάξει την ενδεκάδα που παρέταξε στο ματς με την ΑΕΛ, αλλά… είναι η περίπτωση του Άνταμ Λανγκ. Ο Μαγυάρος κεντρικός αμυντικός που δεν έχει χάσει λεπτό στο πρωτάθλημα έρχεται από δυο συνεχόμενα ενενηντάλεπτα με τα χρώματα της Εθνικής Ουγγαρίας.</p>
      <p>Η επιβάρυνση του παίκτη απασχολεί το Νορβηγό  που θα αποφασίσει αν τελικά θα τον χρησιμοποιήσει η όχι. Σε περίπτωση που δεν αγωνιστεί –κάτι που δεν συγκεντρώνει τις περισσότερες πιθανότητες- τη θέση του θα πάρει ο Τόμας Χούμποτσαν. Είναι και ο Γιάννης Κούσουλος που ξέρει καλά τη θέση.</p>
      <p>Κάτω από τα δοκάρια αναμένεται να είναι ο<b> Φαμπιάνο,</b> δεξιά στην άμυνα ο <b>Μαυρίας</b>, αριστερά ο<b> Λέζιακς</b> και στο κεντρικό δίδυμο οι <b>Λούφτνερ, Λανγκ.</b> Στο κέντρο οι<b> Β. Γκόμες, Γ.Γκόμεθ</b> ως εσωτερικοί χαφ, στα δεξιά ο Μ<b>ποτεάκ,</b> στα αριστερά ο<b> Τιάγκο</b> και στην επίθεση οι <b>Ντάρμπισαιαρ, Ορτέγα.</b></p>
      <p>Ο Δημήτρης Χριστοφή έμεινε εκτός αποστολής λόγω ενοχλήσεων στον προσαγωγό και θα περάσει από ιατρικές εξετάσεις.</p>
      <p>Ο κόσμος αναμένεται να είναι παρών στην Ανατολική κερκίδα του γηπέδου «Τάσος Μάρκου» για να στηρίξει με τη φωνή του και τον παλμό του γενικότερα, την προσπάθεια των ποδοσφαιριστών της ομάδας της Λευκωσίας για να φθάσουν στη νίκη.</p>
      <related>
        <a href="https://www.24sports.com.cy/gr/sports/podosfairo/kypros/a-katigoria/omonoia/omonia-laos-etimos-gia-allo-ena-resital"/>
        <a href="https://www.24sports.com.cy/gr/sports/podosfairo/kypros/a-katigoria/omonoia/omonoia-ektos-kai-exetaseis-o-tzimis"/>
      </related>
    </article>
  </body>
</html>