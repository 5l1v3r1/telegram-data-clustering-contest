<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426367/shmera-krinetai-h-symmetoxh-toy-gewrgioy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-23T08:08:25+00:00"/>
    <meta property="og:title" content="Σήμερα κρίνεται η συμμετοχή του Γεωργίου"/>
    <meta property="og:description" content="Παρούσα η «Θύρα 6»"/>
  </head>
  <body>
    <article>
      <h1>Σήμερα κρίνεται η συμμετοχή του Γεωργίου</h1>
      <h2>Λιγοστές οι πιθανότητες για τον έμπειρο παίκτη προκειμένου να ακολουθήσει την αποστολή του Διαγόρα</h2>
      <address>
        <time datetime="2019-11-23T08:08:25+00:00">23 Nov 2019, 08:08</time>
      </address>
      <p>Μετά το τέλος της σημερινής πρωινής προπόνησης αναμένεται να ξεκαθαρίσει αν ο Φώτης Γεωργίου θα μπορέσει να ακολουθήσει την αποστολή του Διαγόρα στην πρωτεύουσα ενόψει της αυριανής εκτός έδρας αναμέτρησης με το Αιγάλεω για το πρωτάθλημα της Football League. Ο έμπειρος παίκτης θα δοκιμάσει το πόδι του αν και όπως όλα δείχνουν είναι εξαιρετικά απίθανο να μπορέσει να ενισχύσει τις προσπάθειες των συμπαικτών του στο παιχνίδι αυτό. Κατά τα άλλα, όλοι οι υπόλοιποι ποδοσφαιριστές αναμένεται να είναι στη διάθεση του προπονητή Πέτρου Ρουτζιέρη. Η αποστολή των «κυανέρυθρων» θα αναχωρήσει για την Αθήνα αεροπορικώς σήμερα το μεσημέρι και θα επιστρέψει στη βάση της αύριο το βράδυ μετά το παιχνίδι.</p>
      <p><b>Παρούσα η «Θύρα 6»</b><br/>Με την ενίσχυση της «Θύρας 6» θα παραταχθεί ο Διαγόρας στο αυριανό παιχνίδι.</p>
      <p>Οι οργανωμένοι φίλοι του συλλόγου ετοιμάζονται για να δώσουν δυναμικό “παρών” καθώς θα έχουν τη δική τους εξέδρα για την οποία συναίνεσε το γηπεδούχο σωματείο μετά από σχετική ενημέρωση των «κυανέρυθρων».</p>
      <p>Αξίζει να σημειωθεί ότι το παρών θα δώσουν και αρκετοί Ρόδιοι φοιτητές οι οποίοι βρίσκονται στην πρωτεύουσα.</p>
    </article>
  </body>
</html>