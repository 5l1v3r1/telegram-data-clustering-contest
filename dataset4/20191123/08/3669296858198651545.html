<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/son-dakika-omer-celikten-bir-chplinin-kulliyeye-gittigi-iddialari-ile-ilgili-aciklama"/>
    <meta property="og:site_name" content="CNN Türk"/>
    <meta property="article:published_time" content="2019-11-23T08:32:52+00:00"/>
    <meta property="og:title" content="Son dakika: Ömer Çelik'ten bir CHP'linin Külliye'ye gittiği iddiaları ile ilgili açıklama!"/>
    <meta property="og:description" content="Ak Parti Sözcüsü Ömer Çelik bir CHP’linin..."/>
  </head>
  <body>
    <article>
      <h1>Son dakika: Ömer Çelik'ten bir CHP'linin Külliye'ye gittiği iddiaları ile ilgili açıklama!</h1>
      <h2>Ak Parti Sözcüsü Ömer Çelik bir CHP’linin Külliye’ye giderek Cumhurbaşkanı Erdoğan’la görüştüğü iddiaları ile ilgili sosyal medya hesabından açıklama yaptı. Çelik "Her bakımdan yalan olduğu belli olan iddialar. Belge yok. Mesnet yok. İsmi dolaştırılan Muharrem İnce en güçlü şekilde yalanladı. Cumhurbaşkanlığı İletişim Başkanı Fahrettin Altun böyle bir görüşme olduğu iddialarını net dille yalanladı." ifadelerini kullandı.</h2>
      <address>
        <time datetime="2019-11-23T08:32:52+00:00">23 Nov 2019, 08:32</time>
      </address>
      <p>
        <b><a href="https://www.cnnturk.com/haberleri/ak-parti">Ak Parti</a> sözcüsü <a href="https://www.cnnturk.com/haberleri/omer-celik">Ömer Çelik</a>'in açıklamaları şöyle;</b>
      </p>
      <p>Bir gazeteci, “Bir <a href="https://www.cnnturk.com/haberleri/chp">CHP</a>’li Külliye’ye giderek Cumhurbaşkanı Erdoğan’la görüştü” diye mesnetsiz bir haber yaptı. Haberde Cumhurbaşkanımızın CHP Genel Başkanlığı için o CHP’liye destek verdiği iddia edildi.</p>
      <p>Her bakımdan yalan olduğu belli olan iddialar. Belge yok. Mesnet yok. İsmi dolaştırılan Muharrem İnce en güçlü şekilde yalanladı. Cumhurbaşkanlığı İletişim Başkanı Fahrettin Altun böyle bir görüşme olduğu iddialarını net dille yalanladı.</p>
      <p><a href="https://www.cnnturk.com/haberleri/kemal-kilicdaroglu">Kemal Kılıçdaroğlu</a> ise her zamanki gibi doğru haber gibi bir kaygısı olmadığını, kendisi açısından yalan da olsa elverişli haber peşinde olduğunu gösterdi ve “böyle bir görüşme var, ismi biliyorum” dedi.</p>
      <p>Cumhurbaşkanımızın “Böyle bir görüşme olmadı, Cumhurbaşkanlığımı ortaya koyuyorum, sen genel başkanlığını ortaya koyuyor musun?” demesinin ardından, yalan cephesi tamamen çöktü.</p>
      <p>Tüm bunlara rağmen CHP sözcüleri, en temel siyaset ilkelerinden yoksun bir şekilde görüşmeyi Cumhurbaşkanımızın açıklaması gerektiğini söylediler. Olmayan görüşmeyi, böyle bir görüşme olmadı diyen Cumhurbaşkanımızın açıklamasını istiyorlar.</p>
      <p>Tüm bunlar gösteriyor ki CHP yönetimi bu yalandan medet umuyor. Anlaşılıyor ki, birileri CHP’deki parti içi rekabette istemedikleri kişileri bertaraf etmek için bu yalan haber kurgusunu yapmış. Yalan haberden fayda sağlamaya çalışanlar da bunu hemen yalan siyasetine dönüştürdü.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/turkiye/son-dakika-tuncelide-kiran-7-munzur-vadisi-operasyonu-baslatildi"/>
        <a href="https://www.cnnturk.com/video/dunya/kolombiyada-polis-karakolunda-patlama-3-olu"/>
        <a href="https://www.cnnturk.com/video/ekonomi/son-dakika-eyt-haberleri-emeklilikte-yasa-takilanlarda-son-durum-ne"/>
      </related>
    </article>
  </body>
</html>