<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/23/milan-napoli-partita-diretta-tv-streaming/"/>
    <meta property="og:site_name" content="NewNotizie"/>
    <meta property="article:published_time" content="2019-11-23T08:23:15+00:00"/>
    <meta property="og:title" content="Milan-Napoli, dove vedere la partita in diretta TV e in streaming?"/>
    <meta property="og:description" content="Tredicesima giornata di Serie A, Milan-Napoli è il secondo anticipo del sabato. Il match è in programma oggi pomeriggio alle ore 18 e sarà visibile su Sky."/>
  </head>
  <body>
    <article>
      <h1>Milan-Napoli, dove vedere la partita in diretta TV e in streaming?</h1>
      <address><time datetime="2019-11-23T08:23:15+00:00">23 Nov 2019, 08:23</time> by <a rel="author">Andre Giove</a></address>
      <figure>
        <img src="https://www.newnotizie.it/wp-content/uploads/2019/11/milan-napoli-1-415x242.jpg"/>
      </figure>
      <p>
        <b>Tredicesima giornata di Serie A, Milan-Napoli è il secondo anticipo del sabato. Il match è in programma oggi pomeriggio alle ore 18 e sarà visibile in esclusiva su Sky.</b>
      </p>
      <p><b>Milan-Napoli, gara valida per la tredicesima giornata del campionato di Serie A 2019/2020, si giocherà oggi pomeriggio alle ore 18 a San Siro.</b> Il Milan è reduce dalla sconfitta di Torino contro la Juventus, mentre il Napoli dallo scialbo 0-0 interno contro il Genoa.</p>
      <p><b>Nel Milan appare recuperato Musacchio e Pioli potrebbe tornare a schierarlo al centro della difesa al fianco di Romagnoli. In avanti Suso e Bonaventura ai lati di Piatek,</b> vista la squalifica di Chalanoglu. Out per squalifica anche Bennacer. Nel Napoli è out Milik per un problema ai muscoli addominali: in avanti Insigne e Lozano sono favoriti su Mertens e Llorente. Manolas al centro della difesa insieme a Koulibaly. A centrocampo agiranno Callejon, Zielinski, Allan e Fabian Ruiz.</p>
      <p>
        <b>Probabili formazioni:</b>
      </p>
      <p><b>Milan (4-3-3):</b> Donnarumma; Conti, Musacchio, Romagnoli, Hernandez; Paquetà, Biglia, Krunic; Suso, Piatek, Bonaventura.</p>
      <p><b>Napoli (4-4-2):</b> Meret; Di Lorenzo, Manolas, Koulibaly, Mario Rui; Callejon, Zielinski, Allan, Fabian Ruiz; Insigne, Lozano.</p>
      <h3>Tredicesima giornata di Serie A, il Milan ospita a San Siro il Napoli di Ancelotti: ecco dove poter vedere l’incontro in TV e in streaming</h3>
      <p><b>Milan-Napoli è un’esclusiva di Sky Sport. Sarà possibile vedere il match in diretta dalle 18 di oggi pomeriggio su Sky Sport Serie A, canale 202, e sul canale 251. Su Sky Go, inoltre, sarà disponibile il Live-Streaming</b> che permette di vedere i programmi Sky su pc e dispositivi mobili.</p>
      <p><b>I precedenti fra queste due squadre a Milano sono 71:</b> il bilancio vede avanti i rossoneri con 32 vittorie a fonte dei 14 successi del Napoli; il match è terminato pari nelle restanti 25 occasioni. <b>Nella passata stagione il match terminò in parità con il punteggio di 0-0.</b></p>
    </article>
  </body>
</html>