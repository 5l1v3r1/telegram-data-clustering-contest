<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2582273/u-ternopoli-vstanovlat-novi-terminali-samoobslugovuvanna-dla-oplati-za-gaz"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-23T08:07:00+00:00"/>
    <meta property="og:title" content="У Тернополі встановлять нові термінали самообслуговування для оплати за газ"/>
    <meta property="og:description" content="В установах, де раніше діяли каси, планується встановити термінали самообслуговування"/>
  </head>
  <body>
    <article>
      <h1>У Тернополі встановлять нові термінали самообслуговування для оплати за газ</h1>
      <address><time datetime="2019-11-23T08:07:00+00:00">23 Nov 2019, 08:07</time> by <a rel="author">Олег Давибіда</a></address>
      <p>
        <i>Від 28 листопада тернополяни вже не зможуть оплатити за спожитий природний газ у розрахункових касах спеціалізованих підприємств.</i>
      </p>
      <p>А саме, припинять свою роботу розрахункові каси ДП "Газпостач" ПрАТ "Тернопільміськгаз" за адресою вулиця М. Шептицького, 20 та на вулиці Родини Барвінських, 4, пише "Тернопіль житлово-комунальний".</p>
      <p>Як розповідає директор ДП Віталій Бобрівець, в установах, де раніше діяли каси, планується встановити термінали самообслуговування для оплати готівкою або карткою.</p>
      <p>"Зараз нікого не дивує те, що пенсіонери отримують кошти чи проводять оплату у терміналах самообслуговування, користуються мобільним зв’язком, опановують соцмережі. Тому ми впевнені, що проблем не виникатиме. Однак після встановлення терміналів у приміщеннях ДП "Газпостач" ПрАТ "Тернопільміськгаз" (на вул. М. Шептицького, 20 та на вул. Родини Барвінських, 4), ми подбаємо про те, щоб наші консультанти допомагали всім, хто потребує, проводити розрахунок швидко та безпечно", – каже чоловік.</p>
      <p>Як повідомляють "<a href="https://ternopoliany.te.ua/zhittya/41109-u-ternopoli-vstanovliat-novi-terminaly-samoobsluhovuvannia-dlia-oplaty-za-haz">Тернополяни</a>", після 27 листопада готівковий розрахунок за спожитий газ можна буде здійснити у банківських установах та у відділеннях АТ  "Укрпошта".</p>
      <p>Для безготівкової оплату за спожитий природний газ можна скористатися "Особистим кабінетом" на сайті підприємства gazpostach.te.ua, системою eps.org.ua чи oplata.te.ua.</p>
    </article>
  </body>
</html>