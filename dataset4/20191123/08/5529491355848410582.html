<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/ancona-cadavere-ragazza-mare-3120607/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-23T08:03:00+00:00"/>
    <meta property="og:title" content="Ancona, cadavere ragazza ritrovato in mare: lavorava su uno yacht"/>
    <meta property="og:description" content="ANCONA – Il corpo senza vita di una ragazza 30enne di origine irlandese è stato trovato in mare verso le 4.20 di questa notte, 23 novembre, nei pressi del cantiere navale Palumbo Superyachts – Isa di Ancona nella zona che, a nord del porto storico, precede quello turistico. Il cadavere è stato notato da alcune persone ed è stato poi ripescato dai sommozzatori dei vigili del fuoco. Non si conoscono ancora le cause della morte e sul posto è atteso il pubblico ministero che verosimilmente disporrà gli accertamenti del caso. Sono intervenuti anche i pompieri di Ancona centrale e distaccamento porto, oltre ai sanitari della Croce gialla, automedica del 118 e alla capitaneria di porto.Maltempo: allagamenti a Genova, Murazzi chiusi a Torino, frane in LombardiaMilano, violenza vicino alla discoteca Old Fashion: arrestato un giovane di 21 anni La vittima era membro dell’equipaggio di un maxi-yacht da 52 mt che si trova ormeggiato nella banchina del cantiere Isa, che ha costruito la barca, per la manutenzione dei motori.…"/>
  </head>
  <body>
    <article>
      <h1>Ancona, cadavere ragazza ritrovato in mare: lavorava su uno yacht</h1>
      <address><time datetime="2019-11-23T08:03:00+00:00">23 Nov 2019, 08:03</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/ambulanza-ansa-1-10.jpg"/>
        <figcaption>Una ambulanza (foto ANSA)</figcaption>
      </figure>
      <p>ANCONA – Il corpo senza vita di una ragazza 30enne di origine irlandese è stato trovato in mare verso le 4.20 di questa notte, 23 novembre, nei pressi del cantiere navale Palumbo Superyachts – Isa di Ancona nella zona che, a nord del porto storico, precede quello turistico.</p>
      <p>Il cadavere è stato notato da alcune persone ed è stato poi ripescato dai sommozzatori dei vigili del fuoco. Non si conoscono ancora le cause della morte e sul posto è atteso il pubblico ministero che verosimilmente disporrà gli accertamenti del caso. Sono intervenuti anche i pompieri di Ancona centrale e distaccamento porto, oltre ai sanitari della Croce gialla, automedica del 118 e alla capitaneria di porto.</p>
      <figure>
        <a href="https://www.blitzquotidiano.it/cronaca-italia/maltempo-allagamenti-genova-torino-frane-3120756/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/maltempo-allagamenti-genova-torino-frane-3120756/">
          <img src="https://static.blitzquotidiano.it/wp/wp-content/uploads/2019/11/murazzi-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/maltempo-allagamenti-genova-torino-frane-3120756/">Maltempo: allagamenti a Genova, Murazzi chiusi a Torino, frane in Lombardia</a>
      </h3>
      <figure>
        <a href="https://www.blitzquotidiano.it/cronaca-italia/milano-violenza-discoteca-old-fashion-3120723/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/milano-violenza-discoteca-old-fashion-3120723/">
          <img src="https://static.blitzquotidiano.it/wp/wp-content/uploads/2019/11/old_fashion_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/milano-violenza-discoteca-old-fashion-3120723/">Milano, violenza vicino alla discoteca Old Fashion: arrestato un giovane di 21 anni</a>
      </h3>
      <p>La vittima era membro dell’equipaggio di un <b>maxi-yacht da 52 mt</b> che si trova ormeggiato nella banchina del cantiere Isa, che ha costruito la barca, per la manutenzione dei motori. Al momento del ritrovamento, secondo le prime informazioni, il corpo non presentava ferite che potessero far pensare a un colluttazione.</p>
      <p>La vittima aveva passato la serata in una discoteca sul porticciolo turistico insieme al resto dell’equipaggio (5-6 persone) ed era rientrata prima degli altri nell’imbarcazione dove tutti pernottavano. Quando anche i suoi colleghi, verso le 2.30, sono tornati nello yacht, hanno trovato la sua borsa sulla scaletta e hanno lanciato l’allarme: una prima ipotesi è che sia scivolata, salendo sulla stretta scaletta tra il molo e la chiglia dell’imbarcazione, finendo in mare.</p>
      <p>Il pm di Ancona Irene Bilotta si trova a bordo del maxi-yacht per un primo sopralluogo. Con lei gli agenti della Squadra Mobile, guidata dal vice questore Carlo Pinto, e della Scientifica per accertamenti del caso e rilievi. Il cadavere è stato trasferito all’obitorio degli Ospedali riuniti di Ancona. Il pm disporrà verosimilmente accertamenti medico legali sulla salma.</p>
      <p>Fonte: ANSA.</p>
    </article>
  </body>
</html>