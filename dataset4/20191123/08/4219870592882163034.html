<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:831878-Ovo-je-Srbin-koga-su-oteli-pirati-u-Africi-Radi-za-najvecu-kompaniju-koja-se-bavi-naftom-i-gasom-10-godina-je-na-prekookeanskim-brodovima"/>
    <meta property="og:site_name" content="Вечерње новости"/>
    <meta property="article:published_time" content="2019-11-23T08:19:00+00:00"/>
    <meta property="og:title" content="Ovo je Srbin koga su oteli pirati u Africi: Radi za najveću kompaniju koja se bavi naftom i gasom, 10 godina je na prekookeanskim brodovima"/>
    <meta property="og:description" content="Pomorski fakultet završio je u Kotoru, a osim za američku kompaniju"/>
  </head>
  <body>
    <article>
      <h1>Ovo je Srbin koga su oteli pirati u Africi: Radi za najveću kompaniju koja se bavi naftom i gasom, 10 godina je na prekookeanskim brodovima</h1>
      <address><time datetime="2019-11-23T08:19:00+00:00">23 Nov 2019, 08:19</time> by <a rel="author">Novosti online</a></address>
      <p>
        <b>Pomorski fakultet završio je u Kotoru, a osim za američku kompaniju "Ekson mobajl", na čijem se brodu nalazio kada je kidnapovan</b>
      </p>
      <p>Pomorac Aleksandar Terek iz Zrenjanina otet je zajedno sa još šestoricom kolega sa broda koji je namirnicama snabdevao naftnu platformu u vodama Ekvatorijalne Gvineje. <br/><br/>Kako su mediji javili ranije, Terek je iskusni pomorac.<br/><br/>Terek više od 10 godina unazad radi na prekookeanskim plovidbama. Pomorski fakultet završio je u Kotoru, a osim za američku kompaniju "Ekson mobajl", na čijem se brodu nalazio kada je kidnapovan, radio je i za poznatu turistički orijentisanu kompaniju MSC, koja putnike vodi na krstarenja širom planete. Pre nekoliko godina je i u srpskim medijima govorio o svojim iskustvima na plovidbama.<br/><br/>- U ovom poslu je najvažnije da poslodavci steknu poverenje u tebe, jer dok si na brodu odgovoran si za velike vrednosti. Brodovi na kojima radim tovare od 5.000 do 14.000 kontejnera, što znači da nose teret iznad 100.000 bruto registarskih tona. Svaki propust u mašinskom odeljenju mogao bi skupo da me košta. Nema tu mnogo filozofije, radnici na brodu su tu zbog zarade, a poslodavci ih drže kako bi ih sa što manje troškova što bolje iskoristili. Teretnjak je primer globalizacije i ukrštanje interesa jačih i slabijih – rekao je prvi brodski mašinac Terek pre nekoliko godina.<br/><br/>"Ekson mobajl" jedna je od najvećih multinacionalnih kompanija koje se bave naftom i gasom. Prošle godine su imali prihod od 279 milijardi dolara.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/hronika/aktuelno.291.html:831890-Tata-nije-otet-u-sukobu-sa-piratima-uspeo-je-da-se-spasi-Sin-Aleksandra-Tereka-otkriva-sta-se-desilo-u-Africi"/>
        <a href="http://www.novosti.rs/vesti/naslovna/hronika/aktuelno.291.html:831876-Pirati-oteli-pomorca-iz-Srbije-Aleksandar-Terek-kidnapovan-je-pri-napadu-na-americki-brod-u-Africi"/>
        <a href="http://www.novosti.rs/vesti/planeta.299.html:831894-Pirati-traze-veliku-sumu-novca-kako-bi-oslobodili-otete-pomorce-Novi-detalji-otmice-u-Africi"/>
        <a href="http://www.novosti.rs/vesti/planeta.299.html:831785-Srbe-oteli-pirati-u-Gvinejskom-zalivu-Kidnapovano-sedam-clanova-posade-ostali-uspeli-da-se-spasu"/>
      </related>
    </article>
  </body>
</html>