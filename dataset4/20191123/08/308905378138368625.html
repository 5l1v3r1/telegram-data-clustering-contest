<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/netflix-haalt-sluw-trucje-uit-met-afleveringen-the-witcher-33213"/>
    <meta property="og:site_name" content="Apparata"/>
    <meta property="article:published_time" content="2019-11-23T08:37:00+00:00"/>
    <meta property="og:title" content="Netflix haalt sluw trucje uit met afleveringen The Witcher"/>
    <meta property="og:description" content="Netflix geeft ontzettend veel prijs over de aankomende serie."/>
  </head>
  <body>
    <article>
      <h1>Netflix haalt sluw trucje uit met afleveringen The Witcher</h1>
      <h2>Netflix geeft ontzettend veel prijs over de aankomende serie.</h2>
      <address><time datetime="2019-11-23T08:37:00+00:00">23 Nov 2019, 08:37</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>De aanloop naar de release van The Witcher is in veel opzichten totaal anders dan bij veel andere series. De hype voor de verfilming van de fantasy boeken (waar ook de The Witcher-games op gebaseerd zijn) wordt heel slim opgebouwd en Netflix maakt er zelfs een beetje een kunst van. Dat blijk maar weer nu de veelzeggende aflevering-titels en beschrijvingen zijn aangekondigd.</p>
      <p>Vorige week deed Netflix iets raars; hoewel het eerste seizoen nog helemaal niet uit was, werd het <a href="https://www.apparata.nl/nieuws/netflix-doet-iets-opmerkelijks-met-the-witcher-33121">tweede al aangekondigd</a>. Dit is hoogst ongebruikelijk in de streaming-wereld, zeker als het gaat om zo’n geliefde en voor velen bekende serie. Netflix ziet het dus wel zitten.</p>
      <p>En nu, een maand voor de <a href="https://www.apparata.nl/nieuws/officieel-netflix-the-witcher-releasedatum-en-brute-trailer-32975">release van de show</a>, is Netflix weer een beetje voorbarig. Hoewel niet zo baanbrekend als de aankondiging van het tweede seizoen, geeft het platform stiekem toch behoorlijk veel prijs. Hieronder vind je de aflevering titels en een korte beschrijving daarvan. Kun je het trucje spotten?</p>
      <ul>
        <li>The End’s Beginning – A monster slain, a butcher named</li>
        <li>Four Marks – We look at a sorceress’s earlier days</li>
        <li>Betrayer Moon – A picky eater, a family shamed</li>
        <li>Of Banquets, Bastards and Burials – The Law of Surprise is how one repays</li>
        <li>Bottled Appetites – A fateful meeting, a bard is maimed</li>
        <li>Rare Species – The hunt for a dragon is underway</li>
        <li>Before a Fall – A return to before a kingdom is flamed</li>
        <li>Much More – The Witcher Family as you all like to say</li>
      </ul>
      <p>Het officiële Twitter-account van de show post iedere aflevering-titel met een klein zinnetje in de beschrijving (zie hieronder). Het valt fans daarbij snel op dat de beschrijvingen een klein gedicht vormen die mogelijk het algemene plot van de serie beschrijft.</p>
      <figure>
        <iframe data-src="https://twitter.com/witchernetflix/status/1197877217218433027?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Nog interessanter is het feit dat de titels van de afleveringen ontzettend veel prijsgeven voor fans. Hoewel sommige titels open zijn voor interpretatie, stellen doorgewinterde fans op Twitter en Reddit dat ze precies weten waar sommige afleveringen over zullen gaan in relatie tot de boeken.</p>
      <p>The Witcher dropt op 20 december op Netflix.</p>
      <p>Foto @Netflix</p>
      <p>Lees ook: <a href="https://www.apparata.nl/nieuws/netflix-knalt-binnen-met-the-witcher-serie-trailer-31832">Netflix knalt binnen met The Witcher-serie (trailer)</a></p>
    </article>
  </body>
</html>