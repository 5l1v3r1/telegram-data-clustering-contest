<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200591/%D8%AA%D8%AE%D8%B5%DB%8C%D8%B5-%D8%B3%D9%88%D8%AE%D8%AA-%D9%85%D8%A7%DB%8C%D8%B9-%DA%AF%D9%84%D8%AE%D8%A7%D9%86%D9%87-%D8%AF%D8%A7%D8%B1%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-23T08:17:57+00:00"/>
    <meta property="og:title" content="تخصیص سوخت مایع گلخانه داران"/>
    <meta property="og:description" content="ایسنا/کرمان مدیر باغبانی سازمان جهاد کشاورزی شمال استان کرمان گفت: در راستای تغییر در سیستم توزیع سوخت شرکت ملی پخش فرآورده های نفتی ایران و لزوم ثبت اطلاعات پایه کلیه واحدهای گلخانه ای و قارچ خوراکی، مصرف کننده سوخت مایع در سامانه وزارت جهاد کشاورزی، به منظور تخصیص سوخت مایع گلخانه داران لازم است هرچه سریعتر به سامانه مراجعه وثبت نام کند."/>
  </head>
  <body>
    <article>
      <h1>تخصیص سوخت مایع گلخانه داران</h1>
      <address>
        <time datetime="2019-11-23T08:17:57+00:00">23 Nov 2019, 08:17</time>
      </address>
      <p>ایسنا/کرمان مدیر باغبانی سازمان جهاد کشاورزی شمال استان کرمان گفت: در راستای تغییر در سیستم توزیع سوخت شرکت ملی پخش فرآورده های نفتی ایران و لزوم ثبت اطلاعات پایه کلیه واحدهای گلخانه ای و قارچ خوراکی، مصرف کننده سوخت مایع در سامانه وزارت جهاد کشاورزی، به منظور تخصیص سوخت مایع گلخانه داران لازم است هرچه سریعتر به سامانه مراجعه وثبت نام کند.</p>
      <p>لطفعلی زاده در تشریح جزییات این خبر گفت: اگر متقاضی دارای پروانه بهره برداری معتبر در سامانه پنجره واحد خدمات الکترونیک از سازمان نظام مهندسی کشاورزی و منابع طبیعی باشد، نیاز به اقدام خاصی از طرف متقاضی نبوده و اطلاعات آنها در سامانه موجود می باشد.</p>
      <p>مدیر باغبانی سازمان جهاد کشاورزی شمال استان کرمان گفت: چنانچه متقاضی دارای پروانه بهره برداری در سامانه پنجره واحد خدمات الکترونیک از سازمان نظام مهندسی کشاورزی و منابع طبیعی باشد ولی فاقد اعتبار باشد، متقاضی باید برای تمدید پروانه از طریق سامانه پنجره واحد خدمات الکترونیک اقدام، ضمن آنکه اگر متقاضی دارای پروانه بهره برداری فاقد اعتبار بوده و در سامانه پنجره واحد خدمات الکترونیک نیز ثبت نشده باشد، متقاضی برای به روز رسانی پروانه خود به سازمان نظام مهندسی کشاورزی و منابع طبیعی مراجعه و اقدام کند بعلاوه اگر متقاضی دارای پروانه بهره برداری معتبر باشد ولی در سامانه پنجره واحد خدمات الکترونیک نیز ثبت نشده باشد، متقاضی باید از طریق ورود به سامانه و انتخاب گزینه ثبت اطلاعات پروانه بهره برداری اقدام کرده تا صدور پروانه سیستمی در سامانه بدون اخذ وجه و در اسرع وقت برای متقاضی انجام پذیرد.</p>
      <p>لطفعلی افزود: چنانچه متقاضی دارای پروانه بهره برداری کوچک مقیاس معتبر در سامانه پنجره واحد خدمات الکترونیک از سازمان جهاد کشاورزی استان باشد، نیاز به اقدام خاصی از طرف متقاضی نبوده و اطلاعات آنها در سامانه موجود می باشد و در صورت عدم اعتبار پروانه مذکور، نسبت به تمدید آن در سامانه اقدام کند.</p>
      <p>وی گفت: در صورتی که واحد گلخانه ای زیر ۳۰۰ متر مربع و در محدوده شهری و روستا باشد برای اخذ مجوز مطاق دستور العمل گلخانه های کوچک مقیاس به سازمان جهاد کشاورزی استان مراجعه و در صورتی که واحد گلخانه ای خارج از محدوده شهر و روستا باشد، با توجه به تسهیل فرایند صدور پروانه های واحدهای گلخانه ای بویژه حذف استعلام ها و در صورت دارا بودن شرایط لازم مطابق نظام صدور پروانه ای واحدهای گلخانه ای و قارچ خوراکی ابلاغی تیر ماه ۱۳۹۸، نسبت به اخذ پروانه بهره برداری موجود از طریق سامانه پنجره واحد اقدام کند.</p>
      <p>انتهای پیام</p>
    </article>
  </body>
</html>