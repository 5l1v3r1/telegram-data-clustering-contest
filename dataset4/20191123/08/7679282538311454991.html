<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-pakistani-army-opened-fire-on-posts-and-villages-near-the-line-of-control-2864088.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T08:53:20+00:00"/>
    <meta property="og:title" content="पाकिस्तानी सेना ने नियंत्रण रेखा के पास अग्रिम चौकियों और गांवों पर गोलाबारी की"/>
    <meta property="og:description" content="पाकिस्तानी सेना ने शनिवार को जम्मू-कश्मीर के राजौरी जिले में नियंत्रण रेखा (एलओसी) के पास अग्रिम चौकियों और गांवों पर अकारण गोलाबारी कर संघर्ष विराम का उल्लंघन किया, जिसका भारतीय सेना ने मुँहतोड़..."/>
  </head>
  <body>
    <article>
      <h1>पाकिस्तानी सेना ने नियंत्रण रेखा के पास अग्रिम चौकियों और गांवों पर गोलाबारी की</h1>
      <address><time datetime="2019-11-23T08:53:20+00:00">23 Nov 2019, 08:53</time> by <a rel="author">एजेंसी,नई दिल्ली</a></address>
      <p>पाकिस्तानी सेना ने शनिवार को जम्मू-कश्मीर के राजौरी जिले में नियंत्रण रेखा (एलओसी) के पास अग्रिम चौकियों और गांवों पर अकारण गोलाबारी कर संघर्ष विराम का उल्लंघन किया, जिसका भारतीय सेना ने मुँहतोड़ जवाब दिया। </p>
      <p>एक रक्षा प्रवक्ता ने बताया कि नियंत्रण रेखा की रखवाली करने वाली भारतीय सेना ने पाकिस्तानी बंदूकों पर विराम लगाने के लिए जवाबी कार्रवाई की और सुंदरबनी सेक्टर में दोनों पक्षों के बीच सीमा पार से गोलीबारी अंतिम रिपोर्ट मिलने तक जारी थी।</p>
      <p>प्रवक्ता ने कहा, ''पाकिस्तान ने बिना कोई उकसावे के सुबह करीब 11.30 बजे छोटे हथियारों से गोलीबारी शुरू कर और मोर्टार दाग कर संघर्ष विराम का उल्लंघन किया, जिसकी वजह से भारत को भी जवाबी कार्रवाई करनी पड़ी। उन्होंने बताया कि पाकिस्तानी गोलाबारी में किसी के हताहत होने की कोई खबर नहीं है।<br/> </p>
    </article>
  </body>
</html>