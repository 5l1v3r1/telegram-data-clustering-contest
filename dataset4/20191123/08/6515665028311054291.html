<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3362817/prodaju-sela-u-spaniji-po-ceni-manjeg-stana-u-beogradu-gvinet-paltrou-vec-kupila-jedno-a-evo-sta-je-fora-video"/>
    <meta property="og:site_name" content="kurir.rs"/>
    <meta property="article:published_time" content="2019-11-23T08:03:00+00:00"/>
    <meta property="og:title" content="PRODAJU SELA U ŠPANIJI PO CENI MANJEG STANA U BEOGRADU: Gvinet Paltrou već kupila jedno, a evo šta je fora (VIDEO)"/>
    <meta property="og:description" content="Rosi Kostoja je veterinarka i preduzetnica, koja je odrasla na selu. Ona voli obalu i ruralno zelenilo Galicije, na severozapadnoj obali Španije, ali ovaj region umire jer ljudi odlaze iz njegovih sela."/>
  </head>
  <body>
    <article>
      <h6 class="kicker">rasprodaja</h6>
      <h1>PRODAJU SELA U ŠPANIJI PO CENI MANJEG STANA U BEOGRADU: Gvinet Paltrou već kupila jedno, a evo šta je fora (VIDEO)</h1>
      <address>
        <time datetime="2019-11-23T08:03:00+00:00">23 Nov 2019, 08:03</time>
      </address>
      <p>
        <b>Rosi Kostoja je veterinarka i preduzetnica, koja je odrasla na selu. Ona voli obalu i ruralno zelenilo Galicije, na severozapadnoj obali Španije, ali ovaj region umire jer ljudi odlaze iz njegovih sela.</b>
      </p>
      <p>"Otac mi je bio rančer i kao dete imala sam običaj da se šetam sa njim kroz mala sela koja su bila napuštena", kaže ona za BBC. Galicija ima 3562 napuštenih sela, a taj se broj povećava svake nedelje</p>
      <p>Zato je Rosi sa suprugom napravila firmu koja želi da reši ovaj problem prodajom čitavih sela u Galiciji. Ona se seća ranih putovanja sa svoje dve ćerke da bi pronašla šarmantne kuće za tržište pre nego što su tehnologije poput Google Earth postale uobičajne.</p>
      <figure>
        <iframe src="https://www.youtube.com/embed/eSFSiXiinnc" width="560" height="315" data-service="Youtube" scrolling="no"/>
      </figure>
      <p>Internet je njihov ključni alat za prodaju kuća i sela, a dovoljno su poznati da ne moraju da tražie kupce - oni sami dolaze. Kupci dolaze uglavnom iz Velike Britanije, ali i iz SAD-a i drugih delova Španije. Medijska pažnja i potražnja je narasla nakon što je prošle godine holivudska glumica Gvinet Paltrou u svom katalogu poklona za Božić navela napušteno selo u blizini grada Lugo u Galiciji. Ipak, u te je prodaje uložen velik napor, kaže Kostoja, a kao najteži deo ističe prikupljanje svih pravnih dokumenata.</p>
      <p>"Takođe mi je važno da odaberem pravog vlasnika. Prodajem deo svog zemljišta, deo galicijske istorije", kaže ona.</p>
      <p>Nedavno je prodala imanje kupcu iz Londona kojeg je odabrala između 200 kandidata. Među selima u prodaji, ima nekih čija je cena od 50.000 evra, dok najskuplji koštaju oko 2 miliona evra. Cena se utvrđuje prema veličini, smeštaju i stanju u kojem se građevine nalaze. Kostoja, koja još uvek radi kao veterinarka, nedavno je prodala jedno selo sa tri kuće, ogromnim zemljištima i plažom u blizini primorskog grada Viveiro za 300.000 evra.</p>
      <figure>
        <iframe src="https://www.youtube.com/embed/9lanSXNwWb4" width="560" height="315" data-service="Youtube" scrolling="no"/>
      </figure>
      <p>Nova vlasnica Serena Evans, njen suprug i dve ćerke, zadovoljni su kupovinom. Kako kažu, ponosni su vlasnici komadića Galicije u kojem nameravaju da uživaju, kao i njihove buduće generacije. Potrebno je oko godina dana da bi se sredila sva papirologija kaže Mark Adkinson za Fortune. Često se ljudi udružuju kako bi zajedno kupili selo.</p>
      <p>Tako je grupa prijatelja ove godine skupila 140.000 evra i zajedno su kupili selo sa ostatkom starog zamka, a planiraju da se tamo nasele nakon odlaska u penziju. Iako su zdanja trenutno u lošem stanju, nameravaju da ih kompletno obnove, a svako će imati vlastitu kuću.</p>
      <p>Ostala sela još čekaju nove vlasnike.</p>
      <p>
        <b>(Kurir.rs/<a href="https://www.express.hr/life/kupci-navalili-prodaju-napustena-sela-po-cijeloj-regiji-23710">Express.hr</a>/Foto ilustracija: Profimedia)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/planeta/3350951/sicilijanski-prelepi-gradic-nudi-kuce-besplatno-parovi-imaju-prednost-a-iako-sve-izgleda-bajkovito-evo-u-cemu-je-caka-video"/>
      </related>
    </article>
  </body>
</html>