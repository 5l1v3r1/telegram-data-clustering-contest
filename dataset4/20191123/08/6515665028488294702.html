<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/tenis/3362879/-"/>
    <meta property="og:site_name" content="kurir.rs"/>
    <meta property="article:published_time" content="2019-11-23T08:55:00+00:00"/>
    <meta property="og:title" content="NADAL ODVEO ŠPANIJU U POLUFINALE: Britanci bez Mareja slomili Nemce! (FOTO)"/>
    <meta property="og:description" content="Teniseri iz Velike Britanije relativno lako su došli do trijumfa nad Nemačkom od 2-0, dok je Španija eliminisala Argentinu posle velike borbe i trijumfa u dublu."/>
  </head>
  <body>
    <article>
      <h6 class="kicker">dejvis kup</h6>
      <h1>NADAL ODVEO ŠPANIJU U POLUFINALE: Britanci bez Mareja slomili Nemce! (FOTO)</h1>
      <address>
        <time datetime="2019-11-23T08:55:00+00:00">23 Nov 2019, 08:55</time>
      </address>
      <p>
        <b>Teniseri iz Velike Britanije relativno lako su došli do trijumfa nad Nemačkom od 2-0, dok je Španija eliminisala Argentinu posle velike borbe i trijumfa u dublu.</b>
      </p>
      <p>Duel Španije, domaćina Dejvis kupa, i Argentine počeo je okršajem Gvida Pelje i Pabla Karenjo-Buste, koji je "uleteo" kao zamena za Roberta Bautistu Aguta, koji je morao da napusti tim zbog smrti oca.</p>
      <p> Pobedu je odneo Pelja, ali posle skoro tri sata tenisa i preokreta  <b>6:7, 7:6, 6:1.</b></p>
      <p>Usledio je meč Rafaela Nadala i Dijega Švarcmana.</p>
      <p>Omaleni Argentinac je često umeo da namuči Rafu do sada u karijeri, ali to nije bio slučaj ovoga puta, bilo je<b> 6:1, 6:2.</b></p>
      <p>"Bik sa Majorke" je Švarcmanu prepustio samo tri gema ukupno i potpuno ga počistio sa terena, a onda odlučio da odigra dubl u paru sa Marselom Granoljersom.</p>
      <figure>
        <img src="https://www.kurir.rs/data/images/2019/11/20/22/2059009_screenshot-5_ff.jpg?ver=1574494735"/>
        <figcaption>
          <cite>foto: EPA</cite>
        </figcaption>
      </figure>
      <p>Njih dvojica su izašli na teren i suočili se sa Gonzalesom i Majerom. Španci su osvojili prvi set sa <b>6:4</b>, ali su Argentinci, istim rezultatom izjednačili na <b>1:1</b>.</p>
      <p>Ušlo se u treći set i tu su se bolji snašli Rafa i Marsel. Napravili su brejk na startu koji su uspeli da sačuvaju do kraja seta i dobili treći set sa <b>6:3</b> i plasirali se u polufinale.</p>
      <p>Britancima je prvi bod doneo Kajl Edmund koji je savladao Filipa Kolšrajbera sa <b>6:3, 7:5</b></p>
      <figure>
        <img src="https://www.kurir.rs/data/images/2018/07/04/18/1543987_edmund-ap01_ff.jpg?ver=1574494811"/>
        <figcaption>
          <cite>foto: AP</cite>
        </figcaption>
      </figure>
      <p>U drugom singlu umesto Endija Mareja, koji se ne nalazi u najboljoj formi, nastupio je Den Evans.</p>
      <p>On je posle velike borbe i skoro dva i po časa tenisa bio bolji od Štrufa sa<b> 7:6</b>, <b>3:6, 7:6</b> i obezbedio Velikoj Britaniji plasman u polufinale.</p>
      <p>Duel Španije i Velike Britanije na programu je u subotu od 17.30, dok se od 10.30 igra prvo polufinale između Kanade i Rusije.</p>
      <p>Kurir sport</p>
      <related>
        <h4>NE PROPUSTITE</h4>
        <a href="https://www.kurir.rs/sport/tenis/3362803/srpski-tenis-ponosno-nastavlja-dalje-tuga-na-oprostaju-zlatne-generacije-srbijo-ne-brini-bice-jos-srece-kurir-tv"/>
        <a href="https://www.kurir.rs/sport/tenis/3362761/ovo-mora-da-se-zasluzi-dok-su-se-srpski-teniseri-gusili-u-suzama-prolomio-se-aplauz-sa-svih-strana-sveta-kurir-tv"/>
        <a href="https://www.kurir.rs/sport/tenis/3362725/ruski-teniseri-u-euforiji-iznenadicete-se-reakcijama-hacanova-i-rubljova-posle-pobede-nad-noletom-i-viktorom-video"/>
        <a href="https://www.kurir.rs/sport/tenis/3362703/srpski-teniseri-odrzali-najtuzniju-konferenciju-u-istoriji-sporta-svi-plakali-osim-tipsarevica-i-novak-ronio-suze"/>
      </related>
    </article>
  </body>
</html>