<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/23/a-karok-mellett-mas-sulyos-kovetkezmenye-is-lehet-a-velencet-sujto-aradasnak"/>
    <meta property="og:site_name" content="infostart"/>
    <meta property="article:published_time" content="2019-11-23T08:48:28+00:00"/>
    <meta property="og:title" content="A károk mellett más súlyos következménye is lehet a Velencét sújtó áradásnak"/>
    <meta property="og:description" content="Elveszítheti világörökségi helyszín státuszát a világ egyik legnépszerűbb turistacélpontja."/>
  </head>
  <body>
    <article>
      <h1>A károk mellett más súlyos következménye is lehet a Velencét sújtó áradásnak</h1>
      <address><time datetime="2019-11-23T08:48:28+00:00">23 Nov 2019, 08:48</time> by <a rel="author">Infostart</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/kulfold/2019/11/19/maradando-karok-keletkeztek-velence-szekesegyhazaban"/>
        <a href="https://infostart.hu/kulfold/2019/11/17/ujabb-nehez-napok-varnak-a-velenceiekre"/>
        <a href="https://infostart.hu/kulfold/2019/11/16/ujabb-veszely-fenyegeti-velencet"/>
        <a href="https://infostart.hu/kulfold/2019/11/15/egyre-durvabb-a-helyzet-velenceben-lezartak-a-szent-mark-teret"/>
        <a href="https://infostart.hu/kulfold/2019/11/14/szuksegallapotot-hirdettek-velenceben"/>
        <a href="https://infostart.hu/eletmod/2019/11/14/csak-atmeneti-a-nyugalom-tobb-hullamban-jon-a-valtozas-itt-az-elorejelzes"/>
        <a href="https://infostart.hu/kulfold/2019/11/13/jelentes-velencebol-igy-sikerult-tul-lenni-az-arviz-nehezen"/>
        <a href="https://infostart.hu/eletmod/2019/11/13/katasztrofa-sujtotta-ovezette-nyilvanitottak-velencet"/>
        <a href="https://infostart.hu/kulfold/2019/11/12/a-legmagasabb-foku-riasztas-lepett-eletbe-hetmeteres-hullamokat-is-varnak"/>
      </related>
      <h3>Elveszítheti világörökségi helyszín státuszát a világ egyik legnépszerűbb turistacélpontja.</h3>
      <p>A lagúnák városa 1987-ben került fel az UNESCO listájára. Egyike a világ 168 olyan pontjának, amelyik megkapta a védelmet a szervezettől. Ez azonban kötelezettségekkel is jár, óvni kell a világörökségi helyszínt - <a href="https://hu.euronews.com/2019/11/22/velence-lekerulhet-a-vilagoroksegi-listarol">számol be tudósításában az Euronews</a>.</p>
      <p>A Világörökségi Központ januárban újra felméri majd az állapotokat, mert mint azt a szervezet igazgatója elmondta, vannak kétségek a város gazdálkodását illetően. A túlburjánzó mértékű turizmus és az áradások hatása is aggályos.</p>
      <p>Az UNESCO 2017-ben indított vizsgálatot. Velence akkor közel került ahhoz, hogy feketelistára kerüljön. A város végül elkerülte a leminősítést, de a folyamatokat továbbra is figyelemmel kíséri a világszervezet - mondta Mechtild Rossler.</p>
      <p>A közelmúlt megemelkedett árapály szintje elérte a 187 centiméteres magasságot. Ez az árszint kárt tesz az épületek szerkezetében, eróziót eredményez. Az igazgató hangsúlyozta, hogy az UNESCO nem egy alapkezelő ügynökség. Pénzt nem, de szakmai segítséget szívesen nyújt.</p>
      <p>
        <i>Nyitókép: MTI/AP/Luca Bruno</i>
      </p>
    </article>
  </body>
</html>