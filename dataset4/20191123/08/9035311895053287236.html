<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/23/israil-de-suriye-ye-fuze-sald-r-l-misilleme-2-sivil-oldu"/>
    <meta property="og:site_name" content="euronews"/>
    <meta property="article:published_time" content="2019-11-23T08:57:22+00:00"/>
    <meta property="og:title" content="İsrail'den Suriye'ye füze saldırılı misilleme: 2 sivil öldü"/>
    <meta property="og:description" content="İsrail, ülkeye yapılan roket atışlarına misillime olarak Suriye'ye saldırı düzenlediğini ve İran'a ait hedefleri vurduğunu duyurdu. Suriye ise saldırıda 2 sivilin öldüğünü ve İsrail uçaklarından fırlatılan çok sayıda füzenin savunma sistemi tarafından vurulduğunu açıkladı."/>
  </head>
  <body>
    <article>
      <h1>İsrail'den Suriye'ye füze saldırılı misilleme: 2 sivil öldü</h1>
      <address><time datetime="2019-11-23T08:57:22+00:00">23 Nov 2019, 08:57</time> by <a rel="author">Nurullah Sarac</a></address>
      <p>İsrail, ülkeye yapılan roket atışlarına misillime olarak Suriye'ye saldırı düzenlediğini ve İran'a ait hedefleri vurduğunu duyurdu. Suriye ise saldırıda 2 sivilin öldüğünü ve İsrail uçaklarından fırlatılan çok sayıda füzenin savunma sistemi tarafından etkisiz hale getirildiğini açıkladı.</p>
      <p>İsrail ordusu, Suriye'den fırlatılan dört roketin perşembe günü hava savunma sistemi tarafından tespit edilerek imha edildiğini savundu. Ordu, saldırı sonrası Suriye'de yer alan askeri hedeflere yönelik operasyon başlatıldığını kaydetti.</p>
      <p>Ordu sözcüsü Avichay Adraee sosyal medya hesabından yaptığı açıklamada, savaş uçaklarının Suriye'de karadan havaya füze sistemleri, cephaneler ve askeri üstleri vurduğunu duyurdu.</p>
      <p>Başbakan Binyamin Netenyahu da Suriye'den atılan roketlere gece yarısı karşılık verildiğini ve İran Kudüs güçleri ile askeri hedeflerin vurulduğunu açıkladı.</p>
      <p>Suriye devlet medyası ise düzenlenen saldırıda 2 sivilin öldüğünü ve birkaç kişinin de yaralandığını kaydetti. Haberlerde ayrıca İsrail uçakları tarafından fırlatılan füzelerin çoğunun hava savunma sistemi tarafından etkisiz hale getirildiği savunuldu.</p>
      <p>Ek kaynaklar<b> • Reuters</b></p>
    </article>
  </body>
</html>