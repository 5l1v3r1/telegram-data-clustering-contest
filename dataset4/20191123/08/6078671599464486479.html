<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/ganev-prezident-komiteta-1618612.html"/>
    <meta property="og:site_name" content="Cross"/>
    <meta property="article:published_time" content="2019-11-23T08:26:00+00:00"/>
    <meta property="og:title" content="Издигат Любо Ганев за президент на БФВ на 27 ноември"/>
    <meta property="og:description" content="/КРОСС/ Сегашният вицепрезидент на волейболната федерация Любо Ганев ще е кандидатурата за нов президент на централата на инициативния комитет, който иска мащабни промени във волейбола, съобщи в. 24 часа."/>
  </head>
  <body>
    <article>
      <h1>Издигат Любо Ганев за президент на БФВ на 27 ноември</h1>
      <address>
        <time datetime="2019-11-23T08:26:00+00:00">23 Nov 2019, 08:26</time>
      </address>
      <p>/КРОСС/ Сегашният вицепрезидент на волейболната федерация Любо Ганев ще е кандидатурата за нов президент на централата на инициативния комитет, който иска мащабни промени във волейбола, съобщи в. 24 часа.</p>
      <p>Припомняме, че миналата седмица неговите членове обявиха, че с подписка искат да предизвикат изборен конгрес, за да настъпят промени и да се спре пропадането на този спорт. В комитета влизат девет отбора от Суперлигата, втородивизионният Виктория Волей (Пловдив), както и женският Марица (Пловдив).</p>
      <p>От елита към исканията на комитета не са се присъединили Монтана, Арда (Кърджали) и шампионът Нефтохимик 2010 (Бургас). Бунтовниците реагираха на анонса за общо събрание на федерацията, което ще се проведе на 20 декември в Казанлък.</p>
      <p>На него ще се освобождават членове на управителния съвет и ще бъдат приемани нови. Сред първите се очаква да е Ганев, което зяви самият той. Само член на управата може да се кандидатира за президент. Така евентуално изваждане на Ганев ще го лиши от възможността да се кандидатира. Затова и опозицията предприе спешни действия.</p>
    </article>
  </body>
</html>