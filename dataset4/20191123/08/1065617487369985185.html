<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/la-gazzetta-dello-sport/la-roma-cerca-reti-ora-tocca-a-dzeko-scacciare-le-ombre/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-23T08:28:03+00:00"/>
    <meta property="og:title" content="La Roma cerca reti: ora tocca a Dzeko scacciare le ombre"/>
    <meta property="og:description" content="Assalto al Brescia con la punta in astinenza Edin ha segnato 1 gol nelle ultime 10 gare"/>
  </head>
  <body>
    <article>
      <h1>La Roma cerca reti: ora tocca a Dzeko scacciare le ombre</h1>
      <h2>Assalto al Brescia con la punta in astinenza Edin ha segnato 1 gol nelle ultime 10 gare</h2>
      <address><time datetime="2019-11-23T08:28:03+00:00">23 Nov 2019, 08:28</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>A volte, ci sono delle congiunzioni astrali che arrivano a pennello. Se fossimo nei panni di Edin <b>Dzeko</b>, infatti, ci fregheremmo le mani per il fatto che domani all’Olimpico arrivi il <b>Brescia</b>. Come scrive Massimo Cecchini su <i>La Gazzetta dello Sport</i> il centravanti bosniaco, quando incontra le neopromosse, sa essere spietato. A dimostrarlo, ci sono le 16 reti segnate nelle ultime 15 partite contro le squadre appena salite dalla Serie B. I numeri, infatti, raccontano come l’attaccante giallorosso ha segnato un gol nelle ultime 8 partite tra campionato ed <b>Europa League</b>.</p>
      <p>L’avvio di stagione, invece, era stato scoppiettante, se si pensa che aveva realizzato 5 reti nei primi 7 match stagionali. Adesso però Paulo <b>Fonseca </b>ha troppo bisogno di lui – che domani taglierà il traguardo della gara numero 150 in A – per dargli alibi. Inutile girarci intorno, quella contro il Brescia è una partita da vincere a tutti i costi, dopo lo scivolone rimediato contro il <b>Parma</b>. Per la <b>Roma</b> è il momento di accelerare, anche perché la stagione si sta avviando verso il primo snodo decisivo.</p>
      <p>La corsa alla qualificazione per la prossima <b>Champions League</b> ha innanzitutto bisogno di reti. E chissà che la famiglia <b>Friedkin</b>, dal Texas, non veda l’ora che il giocatore più carismatico della Roma torni a fare presto ciò che sa fare meglio. Ovvero i gol.</p>
    </article>
  </body>
</html>