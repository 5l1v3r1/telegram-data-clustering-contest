<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191123_04732366"/>
    <meta property="og:site_name" content="De Standaard"/>
    <meta property="article:published_time" content="2019-11-23T08:31:00+00:00"/>
    <meta property="og:title" content="Dirk Van Tichelt en Roxane Taeymans vroeg uitgeschakeld op Grand Slam van Osaka"/>
    <meta property="og:description" content="Judoka’s Roxane Taeymans (-70 kg) en Dirk Van Tichelt (-73 kg) zijn vroeg uitgeschakeld op de Grand Slam van Osaka. Matthias Casse (-81 kg) kwam onverwacht..."/>
  </head>
  <body>
    <article>
      <h1>Dirk Van Tichelt en Roxane Taeymans vroeg uitgeschakeld op Grand Slam van Osaka</h1>
      <address>
        <time datetime="2019-11-23T08:31:00+00:00">23 Nov 2019, 08:31</time>
      </address>
      <p>
        <b>Judoka’s Roxane Taeymans (-70 kg) en Dirk Van Tichelt (-73 kg) zijn vroeg uitgeschakeld op de Grand Slam van Osaka. Matthias Casse (-81 kg) kwam onverwacht niet in actie in Japan. Nochtans was hij als eerste reekshoofd vrij in de eerste ronde, maar zijn naam kwam bij het begin van de tweede wedstrijddag niet meer voor op de tabellen.</b>
      </p>
      <p>Roxane Taeymans (IJF 28) moest in haar eerste kamp tegen het Duitse toptalent Giovanna Scoccimarro (IJF 16) al na één minuut een waza-ari incasseren en nog een minuut later scoorde de Duitse juniorenwereldkampioene van 2017 de winnende ippon. Scoccimarro won eerder dit jaar al goud op de Grand Prix van Montreal (5/7), zilver op de Grand Slam van Brasilia (7/10) en brons op de Grand Prix van Hohhot (25/5).</p>
      <p>Dirk Van Tichelt (IJF 54) kon zijn eerste duel tegen de Filipijn Keisei Nakano (IJF 82) op strafpunten in zijn voordeel beslechten, maar in zijn volgende kamp tegen de Mongool Odbayar Ganbaatar (IJF 15) kreeg hij na drie minuten in de Golden Score het fatale derde strafpunt achter zijn naam.</p>
    </article>
  </body>
</html>