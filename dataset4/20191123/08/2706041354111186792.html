<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220853/video-lakers-natiahli-svoju-snuru-dokonalosti-golden-state-s-dalsim-zlyhanim"/>
    <meta property="og:site_name" content="Športky.sk"/>
    <meta property="article:published_time" content="2019-11-23T08:25:00+00:00"/>
    <meta property="og:title" content="VIDEO Lakers natiahli svoju šnúru dokonalosti, Golden State s ďalším zlyhaním"/>
    <meta property="og:description" content="OKLAHOMA - Basketbalisti Los Angeles Lakers natiahli sériu víťazstiev v zámorskej NBA už na šesť zápasov. V noci na sobotu vyhrali na palubovke Oklahomy City 130:127 a upevnili si postavenie na čele ..."/>
  </head>
  <body>
    <article>
      <h1>VIDEO Lakers natiahli svoju šnúru dokonalosti, Golden State s ďalším zlyhaním</h1>
      <address>
        <time datetime="2019-11-23T08:25:00+00:00">23 Nov 2019, 08:25</time>
      </address>
      <p>OKLAHOMA - Basketbalisti Los Angeles Lakers natiahli sériu víťazstiev v zámorskej NBA už na šesť zápasov. V noci na sobotu vyhrali na palubovke Oklahomy City 130:127 a upevnili si postavenie na čele tabuľky Západnej konferencie i celej súťaže. Hostí potiahol k triumfu Anthony Davis, ktorý nastrieľal 33 bodov, z toho 24 v druhom polčase. Zaznamenal aj 11 doskokov a sedem asistencií.</p>
      <anchor name="galeria">
        <slideshow>
          <figure>
            <img src="https://sportky.zoznam.sk/cacheImg/obr/1200px/lebron-james-los-angeles-530949.jpg"/>
            <figcaption>LeBron James a JaVale McGee<cite><b>Zdroj:</b> SITA/AP Photo/Ringo H.W. Chiu</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/los-angeles-lakers-anthony-530955.jpg"/>
            <figcaption>Anthony Davis skóruje<cite><b>Zdroj:</b> SITA/AP Photo/Ringo H.W. Chiu</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/dwight-howard-los-angeles-530953.jpg"/>
            <figcaption>Dwight Howard (v žltom)<cite><b>Zdroj:</b> SITA/AP Photo/Ringo H.W. Chiu</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/los-angeles-lakers-rajon-530951.jpg"/>
            <figcaption>Rajon Rondo (v strede)<cite><b>Zdroj:</b> SITA/AP Photo/Ringo H.W. Chiu</cite></figcaption>
          </figure>
        </slideshow>
        <p>Ešte donedávna líder východu Boston prehral druhé stretnutie v sérii, keď neuspel v Denveri 92:96. Duel nedohral najlepší strelec Celtics Kemba Walker, ktorý v druhej štvrtine tvrdo narazil hlavou do spoluhráča Semiho Ojeleyeho a s otrasom mozgu ho odviezla sanitka. Hráči z Colorada si vypracovali rozhodujúci náskok už v prvej štvrtine, ktorú vyhrali 27:13. V ich drese si pripísal triple double srbský pivot Nikola Jokič, keď zaznamenal 18 bodov, 16 doskokov a 10 asistencií.</p>
        <p>Denver zdolal po Houstone dvoch silných súperov v sérii, ťahá štvorzápasovú víťaznú šnúru a má s spolu s Miami tretiu najlepšiu bilanciu v lige.<i><b> "Bolo to škaredé víťazstvo. Mali sme skvelú obranu, no nechali sme súpera vrátiť sa do zápasu. V závere chlapci zvýšili intenzitu, premenili dôležité strely a zaznamenali úspech proti výbornému družstvu," </b></i>povedal podľa oficiálnej webstránky Nuggets tréner domácich Mike Malone.</p>
        <p>Los Angeles Clippers zdolali hráčov Houstonu 122:119, keď ešte minútu pred koncom prehrávali o päť bodov 112:117. Lenže potom premenili trojky Paul George i Lou Williams a 15 sekúnd pred koncom rozhodujúcu strelu i Kawhi Leonard.<i><b> "Vo štvrtej štvrtine sme začali hrať tvrdo a premieňať dôležité strely. Mali sme začať skôr, v prvej štvrtine sme urobili veľa chýb. Zvíťazili sme, je to skvelý pocit, veď sme hrali iba druhý duel spolu v kompletnom zložení,"</b></i> povedal po zápase pri mikrofóne ESPN najužitočnejší hráč uplynulého finále Leonard.</p>
        <p>Hráči San Antonia Spurs podľahli domácej Philadelphii 104:115 a prehrali ôsmy duel za sebou. Je to najhoršia séria tímu v ére trénera Gregga Popovicha. Naposledy prehral klub z Texasu osemkrát v rade v novembri 1996, keď sedel na lavičke Bob Hill. Prekvapujúco druhý tím východu Miami uspel v Chicagu 116:108. Proti svojmu bývalému klubu sa vytiahol Jimmy Butler, ktorý bol s 27 bodmi najlepší strelec duelu. Brooklyn si poradil so Sacramentom 116:97 aj bez Kyrieho Irvinga či Carisa LeVerta. Hosťom sa naopak česrstvo zranil Bogdan Bogdanovič, ktorý má problémy so zadným stehenným svalom.</p>
        <p><b>DETROIT PISTONS - ATLANTA HAWKS 128:103 (33:23, 43:34, 31:27, 21:19)</b><br/>Najviac bodov: Griffin 24, Drummond 23 (15 doskokov), B. Brown 14 - Bembry 22, Hunter 18, Parker 14</p>
        <figure>
          <iframe src="https://www.youtube.com/embed/XGRE2h9tTiI" width="560" height="315" data-service="Youtube" scrolling="no"/>
        </figure>
        <p><b>WASHINGTON WIZARDS - CHARLOTTE HORNETS 125:118 (33:34, 29:34, 28:28, 35:22)</b><br/>Najviac bodov: Beal 30 (12 asistencií), Bryant 21 (11 doskokov), Bertans 20 (6 trojok) - Bridges 31, Rozier, Graham a Monk po 19</p>
        <figure>
          <iframe src="https://www.youtube.com/embed/QCV6y41sLes" width="560" height="315" data-service="Youtube" scrolling="no"/>
        </figure>
        <p><b>BROOKLYN NETS . SACRAMENTO KINGS 116:97 (26:23, 30:26, 30:21, 30:27)</b><br/>Najviac bodov: Dinwiddie 23, J. Harris 22 (5 trojok), Temple 18 - Barnes 18, Hield 16, J. James 14</p>
        <figure>
          <iframe src="https://www.youtube.com/embed/D5pnqUSdK1Q" width="560" height="315" data-service="Youtube" scrolling="no"/>
        </figure>
        <p><b>CHICAGO BULLS - MIAMI HEAT 108:116 (16:34, 27:33, 24:18, 41:31)</b><br/>Najviac bodov: LaVine 15, Thaddeus Young a C. White po 12 - Butler 27, Nunn 21, Adebayo (14 doskokov) a Dragič po 16</p>
        <figure>
          <iframe src="https://www.youtube.com/embed/AOsMPi4YsjA" width="560" height="315" data-service="Youtube" scrolling="no"/>
        </figure>
        <p><b>OKLAHOMA CITY THUNDER - LOS ANGELES LAKERS 127:130 (33:34, 34:32, 36:40, 24:24)</b><br/>Najviac bodov: Gilgeous-Alexander 24, Adams 22, Paul 18 - A. Davis 33 (11 doskokov), L. James 23 (14 asistencií), Caldwell-Pope 17</p>
        <figure>
          <iframe src="https://www.youtube.com/embed/_msEUTpbAQw" width="560" height="315" data-service="Youtube" scrolling="no"/>
        </figure>
        <p><b>PHILADELPHIA 76ERS - SAN ANTONIO SPURS 115:104 (29:22, 30:30, 28:28, 29:24)</b><br/>Najviac bodov: T. Harris 26, Embiid 21, Horford 18 - DeRozan 29, Gay 22, Aldridge 17</p>
        <figure>
          <iframe src="https://www.youtube.com/embed/Kp3gHure12k" width="560" height="315" data-service="Youtube" scrolling="no"/>
        </figure>
        <p><b>DALLAS MAVERICKS - CLEVELAND CAVALIERS 143:101 (29:26, 37:16, 45:29, 32:30)</b><br/>Najviac bodov: Dončič 30 (14 asistencií), Justin Jackson 19, Porziňgis 17 - Garland 23 (5 trojok), Osman 18, Sexton 14</p>
        <figure>
          <iframe src="https://www.youtube.com/embed/Qe4y1Uetpdw" width="560" height="315" data-service="Youtube" scrolling="no"/>
        </figure>
        <p>DENVER NUGGETS - BOSTON CELTICS 96:92 (27:13, 18:21, 25:23, 26:35)<br/>Najviac bodov: Murray 22, Jokič 18 (16 doskokov, 10 asistencií), Barton 15 - J. Brown 22 (10 doskokov), Tatum 16, Smart 15</p>
        <figure>
          <iframe src="https://www.youtube.com/embed/jx0EC2I5k1s" width="560" height="315" data-service="Youtube" scrolling="no"/>
        </figure>
        <p><b>UTAH JAZZ - GOLDEN STATE WARRIORS 113:109 (30:28, 35:23, 25:21, 23:37)</b><br/>Najviac bodov: Mitchell 30, Conley 27, Bojan Bogdanovič 17 - Burks 20, Spellman 18, G. Robinson a Bowman po 17</p>
        <figure>
          <iframe src="https://www.youtube.com/embed/2_C_IROXvwk" width="560" height="315" data-service="Youtube" scrolling="no"/>
        </figure>
        <p><b>LOS ANGELES CLIPPERS - HOUSTON ROCKETS 122:119 (31:23, 24:28, 25:33, 42:35)</b><br/>Najviac bodov: L. Williams 26, K. Leonard 24, George 19 - Harden 37 (12 asistencií), Westbrook 22, Capela 17 (19 doskokov)</p>
        <figure>
          <iframe src="https://www.youtube.com/embed/a2wehFRC6gs" width="560" height="315" data-service="Youtube" scrolling="no"/>
        </figure>
        <figure>
          <img src="https://pubads.g.doubleclick.net/activity;dc_iu=/60012913/DFPAudiencePixel;ord=1;dc_seg=780334255?"/>
        </figure>
        <footer><b>Zdroj:</b> TASR<br/><b>Foto:</b> SITA/AP Photo/Ringo H.W. Chiu; Video: Youtube</footer>
        <related>
          <h4>SÚVISIACE ČLÁNKY</h4>
          <a href="https://sportky.zoznam.sk/c/220771/video-basketbalisti-milwaukee-natiahli-vitaznu-seriu-bucks-potiahol-k-vyhre-hviezdny-antetokounmpo"/>
          <a href="https://sportky.zoznam.sk/c/220707/video-vitazna-snura-sa-zastavila-na-cisle-osem-taktika-bola-jasna-treba-zastavit-hardena"/>
          <a href="https://sportky.zoznam.sk/c/220637/osobnosti-ako-on-by-mali-hrat-naveky-vynimocny-lebron-prepisal-dejiny-a-potom-stratil-slova"/>
          <a href="https://sportky.zoznam.sk/c/220609/video-zamorska-noc-veteranskych-hviezd-navrat-po-376-dnoch-a-lebron-v-klasickom-zivle"/>
        </related>
      </anchor>
    </article>
  </body>
</html>