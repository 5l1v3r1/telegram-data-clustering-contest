<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/alex-dima-iubeste-din-nou-dupa-ce-sotia-i-a-murit-cu-ea-si-a-refacut-viata-prezentatorul-emisiunii-romania-te-iubesc-de-la-pro-tv-20097763"/>
    <meta property="og:site_name" content="Cancan.ro"/>
    <meta property="article:published_time" content="2019-11-23T11:10:44+00:00"/>
    <meta property="og:title" content="Alex Dima iubește din nou, după ce soția i-a murit. Cu ea și-a refăcut viața prezentatorul emisiunii România, Te Iubesc de la Pro TV"/>
    <meta property="og:description" content="Cu 10 ani în urmă, Alex Dima - vedeta Pro TV de la emisiunea ”România, Te iubesc” - a trecut printr-o dramă pe care, firește, nu o poate uita. Soția sa a"/>
  </head>
  <body>
    <article>
      <h1>Alex Dima iubește din nou, după ce soția i-a murit. Cu ea și-a refăcut viața prezentatorul emisiunii România, Te Iubesc de la Pro TV</h1>
      <address><time datetime="2019-11-23T11:10:44+00:00">23 Nov 2019, 11:10</time> by <a rel="author">Cristian Lisandru</a></address>
      <p>
        <b>Cu 10 ani în urmă, Alex Dima – vedeta Pro TV de la emisiunea ”România, Te iubesc” – a trecut printr-o dramă pe care, firește, nu o poate uita. Soția sa a fost diagnosticată cu cancer în stadiu avansat, stingându-se din viață la doar un an după ce dăduse naștere unei fetițe.</b>
      </p>
      <p>Alex Dima a rămas cu Sara și cu amintirile frumoase despre soția sa, micuța ajutându-l să nu clacheze și să accepte, în cele din urmă, această tragedie familială. <i><b>„E ca o floare care se deschide. Are umor, spune ce gândește. Sunt atât de fericit, de câte ori mă uit la ea îi mulțumesc lui Dumnezeu că am așa un copil”</b>,</i> a declarat Alex Dima pentru revista <i>Unica.</i></p>
      <p><i>”Viața merge mai departe”</i>, în pofida tuturor durerilor, iar vedeta Pro TV și-a refăcut viața alături de Georgiana. S-au cunoscut absolut întâmplător, în aeroport, la check-in.</p>
      <figure>
        <img src="https://www.cancan.ro/wp-content/uploads/2019/11/Alex-Dima-Romania-te-iubesc-mod9696-1024x683.jpg"/>
        <figcaption>Alex Dima iubește din nou</figcaption>
      </figure>
      <h3>”Știe să mă și asculte”</h3>
      <p>Alex Dima mărturisește că a descoperit în Georgiana o parteneră de viață care știe să îl asculte și își amintește că, după întâmplarea din aeroport, destinul a făcut să o întâlnească din nou, de data aceasta într-o bancă. Și, de atunci, sunt împreună.</p>
      <p><i><b>„Georgiana știe să mă și asculte. Am fost azi-noapte la filmare, la Magic Camp și când am ajuns acasă am stat și i-am povestit până la 4 dimineață (la ora 8 ne-am văzut apoi pentru fotografii și interviu). Am văzut-o într-un aeroport, s-a băgat în fața mea la check-in. Am râs, apoi am privit-o, după filtru am văzut-o iar, priviri în sala de așteptare, priviri în avion. Trei luni mai târziu, am ajuns la o bancă. Și acolo era ea! Și de atunci e bine”</b>,</i> a mărturisit Alex Dima.</p>
    </article>
  </body>
</html>