<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Kleski-zywiolowe/191129725-Silne-trzesienie-ziemi-na-Kurylach.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-23T11:37:35+00:00"/>
    <meta property="og:title" content="Silne trzęsienie ziemi na Kurylach"/>
    <meta property="og:description" content="Trzęsienie ziemi o magnitudzie 5,2 nawiedziło rano Wyspy Kurylskie - podały amerykańskie służby geologiczne."/>
  </head>
  <body>
    <article>
      <h1>Silne trzęsienie ziemi na Kurylach</h1>
      <address><time datetime="2019-11-23T11:37:35+00:00">23 Nov 2019, 11:37</time> by <a rel="author">zew</a></address>
      <p>
        <b>Trzęsienie ziemi o magnitudzie 5,2 nawiedziło rano Wyspy Kurylskie - podały amerykańskie służby geologiczne.</b>
      </p>
      <p>Epicentrum wstrząsów znajdowało się 161 km na południowy-zachód od Kurilska (obwód sachaliński).</p>
      <p>Jak podały służby geologiczne USA, hipocentrum było zlokalizowane na głębokości 38,4 km.</p>
      <p>Trzęsienie ziemi na Kurylach nie spowodowało ofiar ani strat materialnych. Ostrzeżenie przed tsunami nie zostało wydane - podała agencja TASS.</p>
      <p>
        <i>
          <b>Czytaj także:</b>
        </i>
        <br/>
        <b>
          <a href="https://www.rp.pl/Dyplomacja/191129988-Czy-Rosja-zawrze-pokoj-z-Japonia-Sa-zasadnicze-roznice.html">Czy Rosja zawrze pokój z Japonią? "Są zasadnicze różnice"</a>
        </b>
      </p>
      <p>Wyspy Kurylskie to wulkaniczny archipelag na Oceanie Spokojnym, położony między Hokkaido a półwyspem Kamczatka. Południowa część archipelagu, zajęta przez ZSRR w 1945 r., stanowi przedmiot sporu między Rosją a Japonią. Moskwa uważa sporny teren za swe terytorium (Kuryle Południowe), Tokio domaga się zwrotu ziemi, którą nazywa Terytoriami Północnymi.</p>
      <p>Rosja i Japonia formalnie pozostają w stanie wojny od 9 sierpnia 1945 roku. Mimo zakończenia działań wojennych 2 września tego samego roku, Japonia nie podpisała z ZSRR (którego sukcesorem jest Rosja) traktatu pokojowego.</p>
    </article>
  </body>
</html>