<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Serie-A/a315375-Toti-teska-srca-Kada-bi-me-Roma-sada-zvala-odbio-bih.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T11:09:00+00:00"/>
    <meta property="og:title" content="Toti teška srca: Kada bi me Roma sada zvala, odbio bih"/>
    <meta property="og:description" content="Verovatno ne postoji igrač u istoriji fudbala koji se više vezuje za jedan klub od Frančeska Totija i njegove Rome, ali je „Princ Rima“ ipak rekao da za njega nema povratka u „Vučicu“ jer je svoju odluku već doneo."/>
  </head>
  <body>
    <article>
      <h1>Toti teška srca: Kada bi me Roma sada zvala, odbio bih</h1>
      <h2>Verovatno ne postoji igrač u istoriji fudbala koji se više vezuje za jedan klub od Frančeska Totija i njegove Rome, ali je „Princ Rima“ ipak rekao da za njega nema povratka u „Vučicu“ jer je svoju odluku već doneo.</h2>
      <address><time datetime="2019-11-23T11:09:00+00:00">23 Nov 2019, 11:09</time> by <a rel="author">Nikola Novaković</a></address>
      <figure>
        <img src="https://sportklub.rs/Picture/34274/jpeg/GettyImages-609558106.jpg"/>
        <figcaption>Francesco Totti<cite>Getty Images/Paolo Bruno</cite></figcaption>
      </figure>
      <p>„Kada izaberem put kojim ću krenuti, to je onda rešeno. Idem do kraja“, izjavio je Frančesko Toti, personifikacija fudbalskog kluba Roma.</p>
      <related>
        <a href="http://sportklub.rs/Fudbal/Serie-A/a289938-Saopstenje-Rome-Znamo-da-je-Totiju-tesko-ali.html"/>
        <a href="http://sportklub.rs/Fudbal/Serie-A/a289922-Toti-Bilo-bi-mi-lakse-da-sam-danas-jednostavno-umro.html"/>
      </related>
      <p>„<i>Prilično sam osetljiv. Kada bi me sada Roma pozvala da se vratim, stavilo bi me u veoma tešku poziciju. Rekao bih ne jer poštujem svoju odluku i želim da nastavim svojim putem</i>“, dodao je 43-godišnjak, koji je posle celokupne igračke karijere ostao u klubu, ali se usled nesuglasica sa rukovodstvom uz veliku tugu oprostio od svog matičnog kluba.</p>
      <p>Sve više je nagoveštaja da bi u Romu mogli da stignu američki investitori.</p>
      <p>„<i>Imam svoje sumnje u vezi sa novim vlasnicima. Kada neko spusti svoje ruke na klub, teško je napredovati posle toga. Nadam se, zarad svih nas navijača Rome, da će ko god bude novi predsednik kluba uraditi sve što može da Roma bude šampion Italije i osvoji Ligu šampiona</i>“, zaključio je ofanzivac koji je crveni dres Rome nosio kao profesionalac od 1992. do 2017. godne.</p>
      <p>Za reprezentaciju Italije igrao je 58 puta i postigao 9 golova.</p>
      <figure>
        <iframe data-src="https://twitter.com/Totti/status/1188807577842470914?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>