<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/street-fighter-duel-arriva-su-smartphone/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-23T11:18:00+00:00"/>
    <meta property="og:title" content="Street Fighter Duel, da Tencent arriva una versione RPG dello storico picchiaduro | Game Division"/>
    <meta property="og:description" content="Tencent ha annunciato la registrazione anticipata di Street Fighter Duel: il titolo mobile trasforma la saga in un picchiaduro a turni."/>
  </head>
  <body>
    <article>
      <h1>Street Fighter Duel, da Tencent arriva una versione RPG dello storico picchiaduro | Game Division</h1>
      <address>
        <time datetime="2019-11-23T11:18:00+00:00">23 Nov 2019, 11:18</time>
      </address>
      <p>Il colosso cinese <b>Tencent</b> ha annunciato l’avvio della fase di registrazione anticipata del suo nuovo titolo per smartphone <b>Street Fighter Duel</b>, che porta su smartphone la celebre serie di picchiaduro in una forma ben diversa da quella che conosciamo. Non si tratterà infatti di un gioco di combattimento vero e proprio quanto di un titolo che più si avvicina al genere <b>action RPG</b>.</p>
      <p>In Street Fighter Duel bisognerà infatti formare <b>un team</b> composto da tre personaggi scegliendoli base delle loro caratteristiche per affrontare una serie di <b>missioni</b> in giro per il mondo e migliorare le capacità dei propri lottatori. I combattimenti sono<b> a turni</b> e da quello che è possibile vedere dal filmato di presentazione le Super Combo dei personaggi sono <b>molto spettacolari</b>.</p>
      <figure>
        <iframe src="https://www.youtube.com/embed/GYlH2BxS6P4" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/street-fighter-duel-64642.768x432.jpg"/>
        </figure>
        <figure>
          <img src="https://www.tomshw.it/images/images/2019/11/street-fighter-duel-64641.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/kojima-productions-horror-prossimo-gioco/">Kojima Productions, dopo Death Stranding un gioco horror è sempre più probabile</a></p>
      <p>Una delle immagini ufficiali di Street Fighter Duel mostra una schermata di selezione composta da appena <b>dieci personaggi</b> che probabilmente sono quelli a disposizione dei giocatori anche perché a giudicare dal video di gameplay <b>il cast è molto più ampio</b> spaziando dai personaggi di Street Fighter 2 siano a quelli del quinto capitolo.</p>
      <p>Non sono ancora state rese note le intenzioni di Tencent su un possibile <b>rilascio anche sugli altri mercati</b>. Sappiamo che è già iniziata in Cina una beta che si concluderà il 27 novembre e che è possibile registrarsi in anticipo sul sito ufficiale attraverso i canali WeChat e QQ. La <b>multinazionale cinese</b> attraverso la sua divisione Games gestisce molti titoli di tipo mobile basati su <b>serie famose</b> del mondo dei videogiochi e detiene una serie di quote societarie di case di sviluppo come il 5% di Ubisoft, l’80% di Grinding Gear Games della serie Path of Exile e ancora il 5% di Activision Blizzard e il 40% di Epic Games.</p>
      <blockquote>Se siete in cerca di un picchiaduro recente in alternativa a Street Fighter potete sempre valutare Soul Calibur 6 <a href="https://toms.it/tTmGz">in sconto su Amazon</a>.</blockquote>
    </article>
  </body>
</html>