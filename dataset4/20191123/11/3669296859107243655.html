<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/resident-evil-3-nemesis-remake-haberleri-ortaya-cikti"/>
    <meta property="og:site_name" content="CNN Türk"/>
    <meta property="article:published_time" content="2019-11-23T11:13:17+00:00"/>
    <meta property="og:title" content="Resident Evil 3: Nemesis Remake haberleri ortaya çıktı"/>
    <meta property="og:description" content="Capcom, 2019’un başında karşımıza Resident Evil 2..."/>
  </head>
  <body>
    <article>
      <h1>Resident Evil 3: Nemesis Remake haberleri ortaya çıktı</h1>
      <h2>Capcom, 2019’un başında karşımıza Resident Evil 2 Remake ile çıkmıştı. PlayStation 1’in efsane oyunları arasında yer alan RE 2’nin yeniden ele alınmış versiyonu resmen yepyeni bir oyun gibiydi. Yılın oyunlarına aday gösterilen RE 2’den sonra gözler serinin çok sevileni olan RE 3: Nemesis’e çevrilmişti.</h2>
      <address><time datetime="2019-11-23T11:13:17+00:00">23 Nov 2019, 11:13</time> by <a rel="author">Ali Yavuz Şahin</a></address>
      <p>Bugün ise Capcom’un <a href="https://www.cnnturk.com/haberleri/resident-evil-3">Resident Evil 3</a>: Nemesis Remake üzerinde çalıştığı iddia edildi. Söylentilere göre; Capcom 2020 yılında RE 3: Nemesis Remake ile karşımıza çıkacak. PC, PlayStation 4 ve Xbox One için çıkması beklenen oyunun yeni nesile de uyum sağlayacağı söyleniyor</p>
      <p>Yine karşımıza yepyeni bir <a href="https://www.cnnturk.com/haberleri/oyun">oyun</a> ile çıkacak olan Capcom, 2020 yılına bomba gibi bir giriş yapacak gibi görünüyor. 2020’nin ilk çeyreğinde çıkması yüksek olan oyunun maalesef ki yeni nesile sarkma gibi bir ihtimali bulunuyor. Ancak bu ihtimalin çok düşük olduğunu belirtelim.</p>
      <p>1999 yılında PlayStation 1 için çıkan RE 3: Nemesis, çıktığı dönem büyük sükse yaratmıştı. Nemesis’i gördüğümüz an topukladığımız oyunu, yeni grafikler ve TPS bakış açısı ile oynamak çok keyifli olacak gibi görünüyor. Umarız bu söylentiler doğru çıkar ve Capcom karşımıza RE 3: Nemesis Remake ile 2020 yılında çıkar.</p>
      <p>Peki, siz 2020 yılında hangi eski oyunun yeniden elden geçirilmiş sürümünü görmek ve oynamak istiyorsunuz?</p>
      <p> </p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/orta-segment-pazarindaki-rekabet-kizisiyor"/>
        <a href="https://www.cnnturk.com/teknoloji/google-balonlari-ile-dusuk-maliyetli-internet"/>
        <a href="https://www.cnnturk.com/teknoloji/ios-14-ile-sorunsuz-bir-deneyim-sunulacak"/>
      </related>
    </article>
  </body>
</html>