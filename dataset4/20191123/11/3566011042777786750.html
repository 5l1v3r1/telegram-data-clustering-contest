<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549368.html/%D8%A2%D9%85%D8%B1%DB%8C%DA%A9%D8%A7-%DB%8C%DA%A9-%D8%A7%D8%B3%DA%A9%D8%A7%D8%AF%D8%B1%D8%A7%D9%86--%D8%A7%D9%81-----%D8%A8%D9%87-%D8%A7%D9%85%D8%A7%D8%B1%D8%A7%D8%AA-%D8%A7%D8%B9%D8%B2%D8%A7%D9%85-%DA%A9%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T11:41:00+00:00"/>
    <meta property="og:title" content="آمریکا یک اسکادران «اف ۳۵» به امارات اعزام کرد"/>
    <meta property="og:description" content="طبق گزارش‌ها، در ادامه تحرکات نظامی آمریکا در منطقه غرب آسیا، واشنگتن یک اسکادران اف 35 به پایگاه هوایی «الظفر» در امارات اعزام کرده است."/>
  </head>
  <body>
    <article>
      <h1>آمریکا یک اسکادران «اف ۳۵» به امارات اعزام کرد</h1>
      <address>
        <time datetime="2019-11-23T11:41:00+00:00">23 Nov 2019, 11:41</time>
      </address>
      <p>طبق گزارش‌ها، در ادامه تحرکات نظامی آمریکا در منطقه غرب آسیا، واشنگتن یک اسکادران اف 35 به پایگاه هوایی «الظفر» در امارات اعزام کرده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نوشته «استاندارد- اگزمینر» برای دومین بار در سال ۲۰۱۹ یک اسکادران جنگنده اف ۳۵ از پایگاه نیروی هوایی «هیل» آمریکا برای انجام ماموریت جنگی به منطقه غرب آسیا اعزام شده است.</p>
      <p>  بنا بر گزارش این رسانه آمریکایی، یک اسکادران جنگنده اف ۳۵ آمریکا هفته گذشته این کشور را به منظور استقرار در پایگاه هوایی «الظفره» امارات ترک کرد.   استاندارد- اگزمینر افزود: «به دلایل امنیتی، این موضوع رایج است که نیروی هوایی آمریکا خبر اعزام (نیروهای و تجهیزات خود) را بعد از خروج آنها اعلام کند».   بنا بر این گزارش، قرار است این اسکادران جدید از ماموریت فرماندهی مرکزی نیروی هوایی آمریکا در منطقه غرب آسیا حمایت کند.   بنا بر گزارش این رسانه آمریکایی، «همین چند هفته قبل» یک گروه از جت‌ها و خدمه پایگاه نیروی هوایی هیل بعد از ماموریت ۶ ماهه منطقه غرب آسیا را به مقصد آمریکا ترک کرده بودند.   خبرگزاری اسپوتنیک درباره اعزام نیروها و تجهیزات نظامی آمریکا به امارات نوشت: «در بحبوحه تشدید تنش‌ها با تهران، واشنگتن به تقویت حضور نظامی خود در منطقه ادامه می‌دهد و اخیرا ۳۰۰۰ نظامی به همراه سیستم‌های پدافند هوایی را به عربستان سعودی فرستاده است».   هفته گذشته بود که «دونالد ترامپ» رئیس جمهور آمریکا در نامه‌ای خطاب به «نانسی پلوسی» رئیس مجلس نمایندگان آمریکا ضمن با «تهدید» خواندن ایران، از استقرار نیروها و تجهیزات آمریکایی به عربستان و تداوم حضور آن‌ها در کشور تا مدتی نامعلوم خبر داد.   ترامپ در بخشی از این نامه نوشت: «نیروهای ارتش آمریکا  جهت محافظت از منافع آمریکا و افزایش محافظت از منطقه برابر اقدامات خصمانه ایران و نیروهای نیابتی این کشور در منطقه مستقر شدند. برای اطمینان بخشی به شرکا، بازداشتن ایران از رفتارهای تحریک‌کننده و افزایش قابلیت‌های دفاعی در سطح منطقه،به نیروهای دیگری ارتش آمریکا دستور داده شد در خاورمیانه مستقر شوند.»   رئیس جمهور آمریکا در خاتمه این نامه نوشت: «با احتساب نیروهای اضافی، تعداد پرسنل نظامی این کشور حدود ۳۰۰۰ نفر خواهد شد و مادامی که به حضور این نیروها برای تحقق ماموریت‌ها با توجه به دلایل ذکر شده نیاز باشد، آن‌ها در عربستان حضور خواهند داشت». منبع: فارس   انتهای پیام/</p>
    </article>
  </body>
</html>