<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/paola-vinciguerra-morta-aveva-68-anni-addio-a-psicoterapeuta-tv-vita-in-diretta/1952467/"/>
    <meta property="og:site_name" content="IlSussidiario"/>
    <meta property="article:published_time" content="2019-11-23T11:23:15+00:00"/>
    <meta property="og:title" content="PAOLA VINCIGUERRA MORTA/ Paola Saluzzi: “ha aiutato tanti, era generosa, bella e…”"/>
    <meta property="og:description" content="Paola Vinciguerra è morta, aveva 68 anni. Paola Saluzzi dice addio alla psicologa e psicoterapeuta: &quot;ha aiutato tante persone, era generosa e..&quot;."/>
  </head>
  <body>
    <article>
      <h1>PAOLA VINCIGUERRA MORTA/ Paola Saluzzi: “ha aiutato tanti, era generosa, bella e…”</h1>
      <h2>Paola Vinciguerra è morta, aveva 68 anni. Paola Saluzzi dice addio alla psicologa e psicoterapeuta: “ha aiutato tante persone, era generosa e..”.</h2>
      <address><time datetime="2019-11-23T11:23:15+00:00">23 Nov 2019, 11:23</time> by <a rel="author" href="https://www.ilsussidiario.net/autori/raffaele-graziano-flore/" target="_blank">Raffaele Graziano Flore</a></address>
      <p><b>Paola Saluzzi</b> dedica un toccante messaggio a <b>Paola Vinciguerra,</b> psicologa e psicoterapeuta romana conosciuta per le sue numerose partecipazioni a trasmissione tv come La vita in diretta e che si è spenta a 68 anni. “<i>Paola è stata una Amica. Ha aiutato tanti. E tutti le sono debitori. Generosa, sempre. Signora, sempre”</i>, scrive la Saluzzi. “T<i>rasparente, diretta, sincera, non ha sbagliato mai a disegnare il contorno esatto di un problema. Aveva ragione perché studiava, conosceva, capiva. Abbiamo condiviso tanto lavoro; ricordo le telefonate ad orari quasi impossibili e lei c’era sempre. Era elegante, bellissima; era bravissima, Paola Vinciguerra. Che tutto, adesso, sia luce per lei. Grazie, Paoletta. Per sempre, grazie”,</i> aggiunge ancora non nascondendo il proprio dolore per la perdita di una vera amica. <a href="https://www.instagram.com/p/B5LuY01Ijfu/?igshid=1aq0xsl2kbuni"><b>Cliccate qui per vedere il post</b> </a>(aggiornamento di Stella Dibenedetto).</p>
      <h4>PAOLA VINCIGUERRA MORTA A 68 ANNI</h4>
      <p><b>Addio a Paola Vinciguerra</b>: si è infatti spenta ieri all’età di 68 anni la nota <b>psicologa e <a href="https://www.ilsussidiario.net/intervistati/luca-luigi-ceriani/">psicoterapeuta</a> romana</b> che il grande pubblico televisivo aveva imparato a conoscere e apprezzare negli ultimi anni grazie anche<a href="https://www.ilsussidiario.net/news/claudio-lippi-a-lorella-cuccarini-ho-odiato-marco-columbro-la-vita-in-diretta/1952446/"> alle sue ospitate ne <b>“La Vita in Diretta”</b></a>: e proprio dagli attuali conduttori del tradizionale contenitore pomeridiano sono arrivate le prime parole di cordoglio per ricordare la specialista che era anche <b>presidente di Eurodap</b> (Associazione Europea Disturbi da Attacchi di Panico) e pure direttore scientifico di Bioequilibrium. “Il 21 novembre, nel primo pomeriggio, è venuta a mancare la dott.ssa Paola Vinciguerra: <b>ne hanno dato notizia la figlia e il marito</b>” si legge in un breve post apparso poche ore fa sulla sua seguitissima pagina Facebook. “La dottoressa è stata negli anni un punto di riferimento per i suoi pazienti e <b>una pioniera nell’utilizzo di tecniche innovative</b> nel panorama scientifico della psicoterapia” conclude il post, ricordando che le esequie della Vinciguerra si terranno <b>domani alle ore 11 a Roma</b> presso la Chiesa di San Gioacchino in Prati di via Pompeo Magno.</p>
      <h4>ADDIO ALLA PSICOTERAPEUTA PAOLA VINCIGUERRA</h4>
      <p>Nel <b>comunicato</b> non sono state indicate le cause del decesso di Paola Vinciguerra e ciò che resta oggi nel mondo della psicologia italiana è <b>un grande vuoto</b>: la dottoressa infatti, nel corso degli anni, aveva profondamente rinnovato le tecniche di approccio al paziente non solo <b>attraverso la psicoterapia</b> ma pure mediante l’analisi bioenergetica e le terapie individuali e di gruppo, senza dimenticare pure il training autogeno, e diventando così <b>un punto di riferimento</b>: la notorietà televisiva e radiofonica è venuta di conseguenza nonché l’invito a tanti eventi a carattere divulgativo nei quali la Vinciguerra ha potuto spiegare meglio<b> il suo metodo</b>. Come si ricorda oggi, dopo che la notizia della sua morte è divenuta di pubblico dominio, non solo la dottoressa è stata autrice di saggi e testi monografici su tematiche quali <b>la gestione degli stati di ansia e stress</b> o il miglioramento della fiducia in se stessi ma ha collaborato anche con l’Unione Nazionale Consumatori per sensibilizzare sul <b>tema della ludopatia e della dipendenza dai giochi</b>, ovvero la cosiddetta “social addiction”.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpaolavinciguerraofficial%2Fvideos%2F728538454299279%2F&amp;show_text=0&amp;width=560" width="560" height="350" data-service="Facebook" scrolling="no"/>
      </figure>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/terremoto-oggi-m-2-4-palermo-ingv-ultime-scosse-notte-di-tremori-in-sicilia/1952796/"/>
        <a href="https://www.ilsussidiario.net/news/papa-in-giappone-labbraccio-di-francesco-ai-pochi-che-hanno-conservato-la-fede/1952737/"/>
        <a href="https://www.ilsussidiario.net/news/ultime-notizie-ultimora-oggi-colombia-attentato-contro-polizia-24-novembre/1952778/"/>
        <a href="https://www.ilsussidiario.net/news/solennita-di-cristo-re-il-24-novembre-si-celebra-il-signore-del-tempo-e-della-storia/1947184/"/>
        <a href="https://www.ilsussidiario.net/news/maltempo-liguria-allerta-rossa-centro-e-ponente-previsioni-meteo-rischio-alluvioni/1952385/"/>
        <a href="https://www.ilsussidiario.net/news/lotto-estrazioni-di-oggi-superenalotto-e-10elotto-23-novembre-i-numeri-vincenti/1952254/"/>
      </related>
    </article>
  </body>
</html>