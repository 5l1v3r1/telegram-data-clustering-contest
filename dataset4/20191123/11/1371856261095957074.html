<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.proiezionidiborsa.it/azioni-da-comprare-a-wall-street-puntare-su-amd/"/>
    <meta property="og:site_name" content="Proiezioni di Borsa"/>
    <meta property="article:published_time" content="2019-11-23T11:46:58+00:00"/>
    <meta property="og:title" content="Azioni da comprare a Wall Street: puntare su AMD?"/>
    <meta property="og:description" content="Non è un mistero che il 2019 si sia inaugurato con un’esplosione rialzista dei tecnologici. Quali sono allora le azioni da comprare a Wall Street  in"/>
  </head>
  <body>
    <article>
      <h1>Azioni da comprare a Wall Street: puntare su AMD?</h1>
      <address><time datetime="2019-11-23T11:46:58+00:00">23 Nov 2019, 11:46</time> by <a rel="author">Leonardo Bernini</a></address>
      <p>Non è un mistero che il 2019 si sia inaugurato con un’esplosione rialzista dei tecnologici. Quali sono allora le azioni da comprare a Wall Street  in questo segmento di mercato e con gli attuali scenari? Cosa è cambiato rispetto al primo semestre per chi vuole investire in Borsa? Cercheremo di rispondere prima alla seconda domanda.</p>
      <h3>La guerra commerciale è ancora un fattore influente</h3>
      <p>La grande forza propulsiva dei mercati USA continua a generare trend positivi un po’ in tutti i settori, nonostante qualche intoppo a cui abbiamo assistito a metà anno. Stiamo parlando della questione <b>Trade War</b>, che per la folle corsa dei titoli tecnologici ha rappresentato un freno abbastanza evidente. La situazione attuale della guerra dei dazi sembra essere in standby e forse, come analizzato da alcuni esperti analisti economici, non potrà durare troppo a lungo. Detto ciò, passiamo all’analisi di un colosso indiscusso dei semiconduttori: <b>Advanced Micro Devices</b> (<a href="https://it.tradingview.com/symbols/NASDAQ-AMD/">NASDAQ-AMD</a>).</p>
      <h4>L’impatto della guerra commerciale sul titolo azionario AMD</h4>
      <p><b>AMD</b> rappresenta un caso di studio interessante proprio riguardo alla <a href="https://www.proiezionidiborsa.it/guerra-commerciale-usa-cina-senza-fine-per-i-dazi/">Trade War</a>. La Cina risulta essere da ormai molto tempo il più grande importatore di semiconduttori al mondo. Si pensi, infatti, che circa metà delle richieste provengono proprio da lì. Inoltre un altro aspetto determinante è la quantità di stabilimenti che l’azienda californiana possiede in terra d’Oriente. Per comprendere bene il vero impatto possiamo dare uno sguardo al seguente report.</p>
      <figure>
        <img src="https://i1.wp.com/www.proiezionidiborsa.it/site/wp-content/uploads/2019/11/eps-amd-novembre.jpg"/>
      </figure>
      <p>Sono evidenti sia il calo degli utili in quel periodo, sia un netto miglioramento delle prospettive economiche future. Gli analisti hanno fissato per quarto trimestre un EPS Earning per Share) di 0.25, nettamente superiore ai precedenti 0.14.</p>
      <h3>AMD è tra le azioni da comprare a Wall Street?</h3>
      <p>Già da solo il grafico di AMD ci potrebbe far rispondere a tale domanda affermativamente.  Il titolo da inizio anno ha guadagnato circa il 127%, arrivando al suo massimo storico di 41.33$ proprio lo scorso martedì, 19 novembre. Attualmente si trova in un leggera fase di ritracciamento  (circa 39$) e gli analisti sono molto ottimisti sul titolo.</p>
      <figure>
        <img src="https://i1.wp.com/www.proiezionidiborsa.it/site/wp-content/uploads/2019/11/grafico-analitico-amd.jpg"/>
      </figure>
      <p>In conclusione possiamo affermare che AMD sia una delle azioni da comprare in questo momento a Wall Street. A questo proposito il nostro consiglio è sempre quello di attuare strategie di trading che prevedano un asset allocation intelligente che permetta di guadagnare in Borsa.</p>
      <related>
        <h4>Ti potrebbero interessare anche</h4>
        <a href="https://www.proiezionidiborsa.it/titoli-azionari-vicini-ad-esplosioni-di-prezzo-a-wall-street/"/>
        <a href="https://www.proiezionidiborsa.it/crollo-dei-mercati-entro-pochi-mesi-bridgewater-ci-scommette/"/>
        <a href="https://www.proiezionidiborsa.it/dove-conviene-oggi-investire-a-wall-street/"/>
      </related>
    </article>
  </body>
</html>