<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837391-derzhdep-ssha-pokazav-dokumenti-pro-kontakti-mizh-pompeo-i-dzhuliani"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T11:43:00+00:00"/>
    <meta property="og:title" content="Держдеп США показав документи про контакти між Помпео і Джуліані"/>
    <meta property="og:description" content="КИЇВ. 23 листопада. УНН. Держдепартамент США в п'ятницю ввечері опублікував записи, в яких розкривається зв'язок між державним секретарем Майком Помпео і …"/>
  </head>
  <body>
    <article>
      <h1>Держдеп США показав документи про контакти між Помпео і Джуліані</h1>
      <address><time datetime="2019-11-23T11:43:00+00:00">23 Nov 2019, 11:43</time> by <a rel="author">Юлія Шрамко</a></address>
      <p><b>КИЇВ. 23 листопада. УНН.</b> Держдепартамент США в п'ятницю ввечері опублікував записи, в яких розкривається зв'язок між державним секретарем Майком Помпео і особистим адвокатом президента США Дональда Трампа Руді Джуліані. Про це пише Politico, передає <b>УНН</b>.</p>
      <p>На 100 сторінках документів засвідчують неодноразові контакти в березні між Помпео і Джуліані за допомогою чиновників Білого дому. Вони були опубліковані в одинадцяту годину встановленого судом терміну у межах судового процесу, ініційованого некомерційною організацією American Oversight, яка вимагала оприлюднити записи, що стосуються дій Трампа щодо України.</p>
      <p>Лист від 27 березня в опублікованих записах показав, що колишня особиста помічниця Трампа Мадлен Вестерхаут допомогла Джуліані зв'язатися з Помпео після того, як команда Джуліані "намагалася і ні до чого не прийшла по звичайних каналах".</p>
      <p>Опубліковані документи також містять лист, підписаний шістьма колишніми послами США щодо екс-посла США в Україні Марі Йованович.</p>
      <p>MSNBC з цього приводу зазначає, що оприлюднені Держдепом США документи показують, як "наклепницька кампанія Джуліані проти Йованович досягла Помпео".</p>
      <p>Нагадаємо, демократи у Сенаті США закликають <a href="https://www.unn.com.ua/uk/news/1837355-demokrati-u-senati-zaklikayut-pompeo-ne-zaymatisya-ukrayinoyu">Помпео</a> не займатися Україною.</p>
    </article>
  </body>
</html>