<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/borussia-dortmund-paderborn-3-3-trener-bvb-lucien-favre-to-byla-katastrofa,987636.html"/>
    <meta property="og:site_name" content="TVN24"/>
    <meta property="article:published_time" content="2019-11-23T11:48:00+00:00"/>
    <meta property="og:title" content="Borussia i Piszczek w kryzysie. &quot;To była katastrofa&quot;"/>
    <meta property="og:description" content="Źle się dzieje w Dortmundzie. Borussia najadła się wstydu w meczu z najsłabszą w Bundeslidze ekipą Paderborn. Po remisie 3:3, do tego uratowanym w samej końcówce, niepewny swojej przyszłości może b..."/>
  </head>
  <body>
    <article>
      <h1>Borussia i Piszczek w kryzysie. "To była katastrofa"</h1>
      <address>
        <time datetime="2019-11-23T11:48:00+00:00">23 Nov 2019, 11:48</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/d53ff552-433d-4373-9c11-a2c4f0621637-480p.mp4"/>
        <figcaption>Borussia Dortmund odrobiła straty z 0:3 Foto: Getty Images | Video: Getty Images</figcaption>
      </figure>
      <h3>Źle się dzieje w Dortmundzie. Borussia najadła się wstydu w meczu z najsłabszą w Bundeslidze ekipą Paderborn. Po remisie 3:3, do tego uratowanym w samej końcówce, niepewny swojej przyszłości może być trener Lucien Favre.</h3>
      <related>
        <a href="https://eurosport.tvn24.pl/bundesliga,111/szalony-mecz-w-dortmundzie-borussia-uniknela-blamazu,987577.html"/>
      </related>
      <p>W piątkowy wieczór w Dortmundzie było blisko sensacji. Do przerwy gospodarze przegrywali 0:3, choć piłkarze beniaminka z Paderborn w jedenastu poprzednich meczach aż dziewięć razy schodzili z boiska pokonani. To nie był koniec emocji. W drugiej połowie Borussia wzięła się za odrabianie strat. Czasu i umiejętności starczyło na wywalczenie punktu. Ostatni gol - na 3:3 - padł w 92. minucie za sprawą Marco Reusa.</p>
      <p>Kapitan BVB mimo to był wściekły. - To się nigdy nie może powtórzyć. Zagraliśmy g******* spotkanie. Możemy tylko przeprosić kibiców - wypalił na antenie DAZN.</p>
      <p>- Pierwsza połowa to była katastrofa w naszym wykonaniu. Jedynym pozytywem tego dnia jest wynik. Popełniliśmy zbyt wiele niepotrzebnych błędów, do tego nie byliśmy wystarczająco agresywni. Tak dalej się nie da - mówił rozgoryczony Favre.</p>
      <h3>Favre i Reus musieli się tłumaczyć</h3>
      <p>Miejscowe media spekulują, że szwajcarski szkoleniowiec może zostać zwolniony. - Nie czuję się opuszczony przez zespół, ale oczywiście jesteśmy rozczarowani - oświadczył 62-latek.<br/><br/>Gazeta "Ruhr Nachrichten" podała, że Favre i Reus po meczu długo dyskutowali z szefami klubu o sytuacji w drużynie. Dopiero trzy godziny po ostatnim gwizdku opuścili stadion. <br/><br/>Całe spotkanie w barwach BVB przeciwko Paderborn rozegrał Łukasz Piszczek. <br/><br/>Borussia w poprzedniej kolejce została rozbita przez Bayern na jego terenie 0:4. W tabeli zajmuje piąte miejsce - 20 punktów. Do prowadzącej Borussii Moenchengladbach traci pięć. Dystans może się jeszcze zwiększyć, bo lider zmierzy się w sobotę na wyjeździe z Unionem Berlin.</p>
      <figure>
        <img src="https://r-scale-a0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/0d8baac4-5841-4be0-b93e-ab1befe46096.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Lucien Favre może stracić pracę w Borussii<cite>Źródło: Getty Images</cite></figcaption>
      </figure>
      <p>Autor: kz / Źródło: eurosport.pl, bild.de</p>
    </article>
  </body>
</html>