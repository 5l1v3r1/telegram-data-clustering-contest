<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%cf%85%ce%bd%ce%ad%ce%b2%ce%b7-%ce%ba%ce%b1%ce%b9-%ce%b1%cf%85%cf%84%cf%8c-%cf%83%cf%84%ce%b7-%cf%81%cf%8c%ce%b4%ce%bf-%ce%bd%ce%b5%ce%ba%cf%81%ce%ae-84%cf%87%cf%81%ce%bf%ce%bd%ce%b7-%ce%ba.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T11:20:58+00:00"/>
    <meta property="og:title" content="Συνέβη και αυτό στη Ρόδο: Νεκρή 84χρονη καταδικάστηκε σε φυλάκιση έξι μηνών!"/>
    <meta property="og:description" content="Eνα απίθανο περιστατικό σημειώθηκε στη Ρόδο, όπου μια 84χρονη γυναίκα καταδικάστηκε σε φυλάκιση έξι μηνών και χρηματικό πρόστιμο 5000 ευρώ από το Μονομελές Πλημμελειοδικείο Ρόδου για αυθαίρετη δόμηση."/>
  </head>
  <body>
    <article>
      <h1>Συνέβη και αυτό στη Ρόδο: Νεκρή 84χρονη καταδικάστηκε σε φυλάκιση έξι μηνών!</h1>
      <address>
        <time datetime="2019-11-23T11:20:58+00:00">23 Nov 2019, 11:20</time>
      </address>
      <p>
        <b>Eνα απίθανο περιστατικό σημειώθηκε στη Ρόδο, όπου μια 84χρονη γυναίκα καταδικάστηκε σε φυλάκιση έξι μηνών και χρηματικό πρόστιμο 5000 ευρώ από το Μονομελές Πλημμελειοδικείο Ρόδου για αυθαίρετη δόμηση.</b>
      </p>
      <p>Μόνο που η ηλικιωμένη έχει «φύγει» από τον …μάταιο τούτο κόσμο εδώ και 19 χρόνια.</p>
      <p>Το στοιχείο που κάνει ακόμα πιο παράλογη την απόφαση είναι πως η πράξη για την οποία κατηγορήθηκε τελέστηκε 12 χρόνια μετά τον θάνατό της.</p>
      <p>Σύμφωνα με το iapopsi.gr, στην ίδια υπόθεση κατηγορούμενος είναι και ο 70χρονος γιος της, ο οποίος πληροφορήθηκε για τη δική του καταδίκη και της πεθαμένης μητέρας του, από την Εφορία που του ζητάει να πληρώσει περισσότερα από 10.500 ευρώ, ως βεβαιωμένες οφειλές για την υπόθεση αυτή.</p>
      <p>Το επίσης παράδοξο είναι ότι σύμφωνα με την αστυνομία εκείνο το πρωί είχε εντοπίσει τον άντρα και τη μητέρα, άσχετα από ότι δε βρισκόταν εν ζωή, που προσπαθούσαν να ρίξουν μπετό για την περίφραξη του αυθαιρέτου.</p>
    </article>
  </body>
</html>