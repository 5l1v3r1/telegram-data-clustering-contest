<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/cudo-nevidjeno-murinjo-se-vraca-korenima-zaboravili-ste-njegov-prvi-mandat-u-celsiju-evo-kako-ce-izgledati-totenhem-393496.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-23T11:23:00+00:00"/>
    <meta property="og:title" content="Čudo neviđeno, Murinjo se vraća korenima? Zaboravili ste njegov prvi mandat u Čelsiju? Evo kako će izgledati Totenhem!"/>
    <meta property="og:description" content="Murinjo nema plan da promeni DNK tima, više se radi o detaljima, a ono što je najvažnije planira da se vrati ranim danima karijere..."/>
  </head>
  <body>
    <article>
      <h1>Čudo neviđeno, Murinjo se vraća korenima? Zaboravili ste njegov prvi mandat u Čelsiju? Evo kako će izgledati Totenhem!</h1>
      <h2>Murinjo nema plan da promeni DNK tima, više se radi o detaljima, a ono što je najvažnije planira da se vrati ranim danima karijere...</h2>
      <address><time datetime="2019-11-23T11:23:00+00:00">23 Nov 2019, 11:23</time> by <a rel="author">Vladimir Stojanović</a></address>
      <p>Ono što se može reći za Murinja je da je bio veoma pragmatičan, kada su formacije i stil igre u pitanju, ali i da je sa Interom i kasnije u ovoj deceniji dobio epitet trenera koji igra konzervativan fudbal, čiji se timovi plaše lopte i često znaju da parkiraju autobus u kaznenom prostoru.<br/><br/>Naravno, dok je bilo rezultata, to niko nije osporavao, kasnije su tvrdili da se njegove metode, ali i taktičke zamisli prevaziđene, videćemo šta će učiniti u Totenhenu.<br/><br/>Engleski mediji tvrde da će već danas protiv Vest Hema Murinjo probati da se vrati korenima. On je u Čelsiju i Portou pre toga forsirao 4-3-3 sistem, čak prvi u Evropi i svakako da je uticao na mnoge generacije trenera.<br/><br/>Sa druge strane, evoluirao, često kaže da to ne zavisi od filozofije, već od ekipe i protivnika.<br/><br/>Murinjo će nešto promeniti, stručni štab recimo, doveo je zemljaka Sakramenta iz Lila za pomoćnog trenera, što ukazuje da će probati delom da promeni stil, Žoao Sakramento je čovek koji insistira na ofanzivi.<br/><br/>Murinjo je već razgovarao sa igračima, neće odstupiti od Poketinovog stila, niti može da promeni DNK ekipe. Njegov glavni zadatak je da vrati Dele Alija u nekadašnju formu, da ohrabri Eriksena, ali smatra i da Lukaš Moura nije bio dovoljno iskorišćen.<br/><br/>Zbog toga treba očekivati 4-3-3, sa Mourom, Sonom i Kejnom, a kada bude igrao sa dva defanzivna vezna, onda će Ali biti bliže golu, a Dajer i Vinks (ili Sisoko) dva zadnja vezna.<br/><br/>U svakom slučaju, Gazaniga će danas biti na golu, Orije desno, Sančez i Alderveireld štoperi, Rouz levo, u 4-3-3, igraće sa Sisokom, Vinksom i Alijem u veznom redu, kako rekosmo, Moura, Kejn i Son biće napadači.<br/><br/>Tako bi trebalo da izgleda povratak Murinja, sačekajmo do 13:30 videćemo kako će sve to izgledati na gostovanju Vest Hemu, mediji kažu da mu je očajnički potrebna pobeda kako bi stekao poverenje igrača.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/otac-brat-devojka-murinjo-ce-biti-sve-sto-hocete-samo-mu-donesite-ovaj-bonus-393406.html"/>
        <a href="https://www.sportske.net/vest/transferi/frka-u-milanu-murinjo-se-sprema-da-im-ukrade-veliko-pojacanje-393392.html"/>
        <a href="https://www.sportske.net/vest/transferi/portugalci-veruju-murinjo-dovodi-sunarodnika-u-london-393375.html"/>
        <a href="https://www.sportske.net/vest/medjunarodni-fudbal/ajaksovo-prokletstvo-suoci-se-sa-ducom-tadicem-i-desice-ti-se-neizbezno-393333.html"/>
        <a href="https://www.sportske.net/vest/medjunarodni-fudbal/poketino-ostavio-poruku-igracima-hoce-li-pogaziti-rec-kao-naslednik-murinjo-393330.html"/>
      </related>
    </article>
  </body>
</html>