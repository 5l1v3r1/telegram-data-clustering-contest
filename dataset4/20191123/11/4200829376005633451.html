<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/medipol-basaksehir/2019/11/23/basaksehir-romayi-gozune-kestirdi"/>
    <meta property="og:site_name" content="FotoMaç"/>
    <meta property="article:published_time" content="2019-11-23T11:42:45+00:00"/>
    <meta property="og:title" content="Başakşehir Roma'yı gözüne kestirdi!"/>
    <meta property="og:description" content="Medipol Başakşehir, UEFA Avrupa Ligi’nin 5. haftasında Roma ile evinde oynayacağı maçın hazırlıklarına ara vermeden başladı. UEFA Avrupa Ligi'nde 2 maçtır galip gelen İstanbul ekibi, Roma'yı yenmesi durumunda gruptan çıkmayı garantileyecek."/>
  </head>
  <body>
    <article>
      <h1><u><a href="https://www.fotomac.com.tr/haberleri/basaksehir?id=a7207d22-32e8-47be-9b48-841822e65bf0">Başakşehir</a></u> <u><a href="https://www.fotomac.com.tr/haberleri/roma?id=8aca7474-a136-498b-bf77-89c517350dee">Roma</a></u>'yı gözüne kestirdi!</h1>
      <h2>Medipol <u><a href="https://www.fotomac.com.tr/haberleri/basaksehir?id=a7207d22-32e8-47be-9b48-841822e65bf0">Başakşehir</a></u>, <u><a href="https://www.fotomac.com.tr/haberleri/uefa?id=fc10adcd-3263-4cd6-ab10-429757eaaf86">UEFA</a></u> <u><a href="https://www.fotomac.com.tr/haberleri/avrupa-ligi?id=9bf781ba-7cfb-46f4-8ed5-96233475b406">Avrupa Ligi</a></u>’nin 5. haftasında <u><a href="https://www.fotomac.com.tr/haberleri/roma?id=8aca7474-a136-498b-bf77-89c517350dee">Roma</a></u> ile evinde oynayacağı maçın hazırlıklarına ara vermeden başladı. UEFA Avrupa Ligi'nde 2 maçtır galip gelen İstanbul ekibi, Roma'yı yenmesi durumunda gruptan çıkmayı garantileyecek.</h2>
      <address>
        <time datetime="2019-11-23T11:42:45+00:00">23 Nov 2019, 11:42</time>
      </address>
      <p>Fatih Terim Stadyumu'nda yer alan kulüp tesislerinde Teknik Direktör Okan Buruk yönetiminde yapılan antrenmanda Galatasaray mücadelesinde forma giyen futbolcular rejenerasyon çalışması yaparken, diğer oyuncular ise ısınma hareketleriyle idmana başladı. 5'e 2 pas oyununun ardından çift kale maçla antrenman sona erdi.</p>
      <p>Turuncu-lacivertliler, <u><a href="https://www.fotomac.com.tr/haberleri/roma?id=8aca7474-a136-498b-bf77-89c517350dee">Roma</a></u> maçı hazırlıklarını 25 Kasım Pazartesi günü saat 17.00'de yapacağı idmanla sürdürecek.</p>
      <related>
        <a href="https://www.fotomac.com.tr/medipol-basaksehir/2019/11/23/basaksehir-10-mactir-yenilmiyor"/>
      </related>
    </article>
  </body>
</html>