<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/jake-budou-vanoce-predpoved-pocasi-zna-krtek-na-vasi-zahrade"/>
    <meta property="og:site_name" content="eXtra.cz"/>
    <meta property="article:published_time" content="2019-11-23T11:22:00+00:00"/>
    <meta property="og:title" content="Jaké budou Vánoce? Předpověď počasí zná krtek na vaší zahradě"/>
    <meta property="og:description" content="„Když krtek v listopadu ryje, budou na Vánoce létat komáři,“ zní známá pranostika. Pokud jsou krtci touto dobou na vaší zahradě ještě aktivní, je dost možné, že se bílých Vánoce nedočkáte. A ba naopak, pokud po krtkovi není už nějakou dobu ani vidu, ani slechu, můžete se na Štědrý den dočkat nadílky nejen pod stromečkem, ale i venku."/>
  </head>
  <body>
    <article>
      <h6 class="kicker">pranostika</h6>
      <h1>Jaké budou Vánoce? Předpověď počasí zná krtek na vaší zahradě</h1>
      <address><time datetime="2019-11-23T11:22:00+00:00">23 Nov 2019, 11:22</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/b3/dc/b3dc811-247583-b660844-58626-profimedia-0143079-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Počasí vám předpoví krtek.<cite>extra.cz</cite></figcaption>
        </figure>
        <figure>
          <img src="https://www.extra.cz/images/thumbs/ca/73/ca73198-247584-ahmad-kanbar-clxomutgi0k-unsplas-2560x0-shrink.jpg"/>
          <figcaption>Krtek na vaší zahradě vám předpoví, jak budou vypadat Vánoce.<cite>unsplash.com</cite></figcaption>
        </figure>
      </slideshow>
      <p>
        <b>„Když krtek v listopadu ryje, budou na Vánoce létat komáři,“ zní známá pranostika. Pokud jsou krtci touto dobou na vaší zahradě ještě aktivní, je dost možné, že se bílých Vánoce nedočkáte. A ba naopak, pokud po krtkovi není už nějakou dobu ani vidu, ani slechu, můžete se na Štědrý den dočkat nadílky nejen pod stromečkem, ale i venku.</b>
      </p>
      <p>Známá pranostika o krtkovi není napsána zcela správně. Krtci se totiž pohybují podle toho, jak se pohybuje jejich potrava, kterou jsou žížaly. Když se hodně a trvale ochladí, žížaly nevylézají a krtci zůstávají ve svých podzemních příbytcích, kde si jídla nadělali zásobu.</p>
      <p>Listopad se pomalu blíží ke konci a podle dat ČHMÚ ještě nepřišly žádné mrazy. Předpověď meteorologů hovoří o tom, že do Česka nedorazí ani v následujícím týdnu. Pokud tedy potkáte krtka, je jasno – půda se neochladila a pravděpodobně se v brzké době ani neochladí.</p>
      <related>
        <a href="https://www.extra.cz/vanocni-predpoved-pocasi-dockame-se-na-stedry-den-snehove-nadilky"/>
      </related>
      <p>Pokud přeci jen začne sněžit, je nepravděpodobné, že by se sníh udržel. Teplo, které jde od země, mu to zkrátka nedovolí. Nakonec i další známá pranostika „na Adama a Evu čekejte oblevu“ hovoří o tom, že bílé Vánoce jsou spíše zázrakem, kterého se možná dočkají jen obyvatelé horských oblastí.</p>
    </article>
  </body>
</html>