<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/politika/pendarovski-da-nisam-predsednik-ja-bih-se-iselio-iz-svoje-drzave/"/>
    <meta property="og:site_name" content="Krstarica"/>
    <meta property="article:published_time" content="2019-11-23T11:40:04+00:00"/>
    <meta property="og:title" content="Pendarovski: Da nisam predsednik ja bih se iselio iz svoje države"/>
    <meta property="og:description" content="Predsednik Severne Makedonije Stevo Pendarovski rekao je danas u Novom Sadu da bi se iselio iz svoje države da nije predsednik jer &quot;niko nije lud da traći"/>
  </head>
  <body>
    <article>
      <h1>Pendarovski: Da nisam predsednik ja bih se iselio iz svoje države</h1>
      <address><time datetime="2019-11-23T11:40:04+00:00">23 Nov 2019, 11:40</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/Beta-31d4nk53gz.640x360_rss-750x430.jpg"/>
        <figcaption>Foto: Beta</figcaption>
      </figure>
      <p>Predsednik Severne Makedonije Stevo Pendarovski rekao je danas u Novom Sadu da bi se iselio iz svoje države da nije predsednik jer „niko nije lud da traći svoj život u kom godinama treba da se pregovara o poglavljima, a prosečna plata u mojoj državi je 400 evra“.</p>
      <p>On je rekao da se situacija u regionu neće mnogo razlikovati za dve godine, ali da države mogu da prosperiraju samo ako koriste domaće resurse.<br/>„Mali Šengen je jedna inicijativa, ali ona neće promeniti mentalitet ljudi. Za dve godine bićemo potpuno zavisni od koncepta Evropske unije“, rekao je Pendarovski je na četvrtom Regionalnom forumu mladih lidera.</p>
      <p>Predsednik Severne Makedonije rekao je da će proces proširenja EU potrajati jer „imamo informaciju da će u državama članicama biti mnogo problema“ zbog nove metodologije koju je predložila Francuska.</p>
      <p>„Ako pokušavamo da na Balkanu napravimo malu EU onda imamo šanse da zadržimo mlade ljude ovde i transformišemo naše društvo, ali istinski, ne birokratski“, rekao je Pendarovski.</p>
      <p>Na Regionalnom forumu mladih lidera u Novom Sadu učestvuju i predsednik Srbije Aleksandar Vučić i predsednik Slovenije Borut Pahor.</p>
      <p>Pendarovski boravi u dvodnevnoj poseti Srbiji, koja se završava danas, a u okviru koje se juče sastao sa predsednikom Srbije Aleksandom Vučićem, premijerkom Anom Brnabić, predsednicom Skupštine Majom Gojković, predsednikom Privredne komore Srbije Markom Čadežom i privrednicima.</p>
      <p>(Beta)</p>
    </article>
  </body>
</html>