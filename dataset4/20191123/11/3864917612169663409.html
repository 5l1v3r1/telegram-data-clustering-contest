<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-culture/2824054-regularnij-snidanok-vplivae-na-uspisnist-u-skoli-naukovci.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-23T11:58:00+00:00"/>
    <meta property="og:title" content="Регулярний сніданок впливає на успішність у школі - науковці"/>
    <meta property="og:description" content="Учні, які регулярно снідали перед навчанням, отримували оцінки вищі за тих школярів, хто снідав перед школою рідко."/>
  </head>
  <body>
    <article>
      <h1>Регулярний сніданок впливає на успішність у школі - науковці</h1>
      <h2>Учні, які регулярно снідали перед навчанням, отримували оцінки вищі за тих школярів, хто снідав перед школою рідко.</h2>
      <address>
        <time datetime="2019-11-23T11:58:00+00:00">23 Nov 2019, 11:58</time>
      </address>
      <p>Про це свідчать результати дослідників британських науковців з Університету Лідса, повідомляє <a href="https://medicalxpress.com/news/2019-11-breakfast-linked-gcse-grades.html">Medical Xpress</a>.</p>
      <p>«Наше дослідження показує, що учні середніх шкіл знаходяться в невигідному становищі, якщо вони не снідають вранці, щоб підживити свій мозок для початку навчального дня», - сказала провідний дослідник доктор Кеті Адольф зі <a href="https://www.ukrinform.ua/tag-skola">Школи</a> психології Університету Лідса.</p>
      <p>Дослідники опитали 294 учнів у Західному Йоркширі у 2011 році й виявили, що 29% респондентів рідко або ніколи не снідали перед школою, 18% іноді снідали, а 53% - часто. Результати вчених аналогічні з національними даними у Британії за 2019 рік, згідно з якими понад 16% школярів пропускають сніданок перед навчанням.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2822980-buling-ta-skilne-harcuvanna-zelenska-zustrilasa-z-golovou-predstavnictva-unisef.html">Булінг та шкільне харчування: Зеленська зустрілася з головою представництва ЮНІСЕФ</a>
      </blockquote>
      <p>Школярі, які рідко снідали, в середньому отримували на 10,25 бала менше тих дітей, які снідали регулярно.</p>
      <p>Як зазначається, такі результати залишалися актуальними після врахування й інших факторів, таких як соціально-економічний статус, етнічна приналежність, стать, вік та індекс маси тіла.</p>
    </article>
  </body>
</html>