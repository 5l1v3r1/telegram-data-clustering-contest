<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/story/655646/solskier-exo-to-kalytero-epaggelma-ston-kosmo"/>
    <meta property="og:site_name" content="OnSports"/>
    <meta property="article:published_time" content="2019-11-23T11:00:08+00:00"/>
    <meta property="og:title" content="Σόλσκιερ:«Έχω το καλύτερο επάγγελμα στον κόσμο»"/>
    <meta property="og:description" content="Καμία ανησυχία για το μέλλον του στην Μάντσεστερ Γιουνάιτεντ δεν έχει ο Όλε Γκούναρ Σόλσκιερ."/>
  </head>
  <body>
    <article>
      <h1>Σόλσκιερ:«Έχω το καλύτερο επάγγελμα στον κόσμο»</h1>
      <address><time datetime="2019-11-23T11:00:08+00:00">23 Nov 2019, 11:00</time> by <a rel="author">Onsports Team</a></address>
      <p>Καμία ανησυχία για το μέλλον του στην Μάντσεστερ Γιουνάιτεντ δεν έχει ο Όλε Γκούναρ Σόλσκιερ.</p>
      <p>
        <b>Αναλυτικά όσα δήλωσε ο Σόλσκιερ:</b>
      </p>
      <p><b>Για τον Μουρίνιο</b>: «Καταρχάς να πω ότι είναι πολύ καλό που επέστρεψε ο Ζοζέ. Ειδικά για εσάς παιδιά και ίσως για εμένα»</p>
      <p><b>Για τον Ποτσετίνο</b>: «Είναι πάντα στενάχωρο να χάνει κάποιος συνάδελφος – και καλός άνθρωπος μάλιστα - τη δουλειά του πριν από τα Χριστούγεννα, του εύχομαι τα καλύτερα. Στο ποδόσφαιρο δεν μπορείς ποτέ να εκπλήσσεσαι ή να σοκάρεσαι. (σ.σ για το αν εξεπλάγη που απολύθηκε όντας 14η στο πρωτάθλημα) Εγώ απλά έχω επικεντρωθεί σε εμάς.</p>
      <p><b>Για το αν ανησυχεί για τη δουλειά του</b>: «Δεν με ενοχλεί καθόλου. Έχω την καλύτερη δουλειά στον κόσμο. Είτε είσαι σε ομάδα, είτε όχι, είσαι προπονητής. Οπότε, δεν έχει σημασία τι γίνεται έξω από εδώ. Επικεντρώνομαι στην ομάδα και κοιτάζω να τα πάμε όσο το δυνατόν καλύτερα. Προφανώς και μιλάω με τον Εντ (Γούντγουορντ – εκτελεστικός αντιπρόεδρος της Γιουνάιτεντ) και με τους ιδιοκτήτες όλη την ώρα για το πως θα εξελιχθεί η ομάδα και αυτό δεν αλλάζει όταν άλλες ομάδες αντικαθιστούν τους προπονητές τους»</p>
    </article>
  </body>
</html>