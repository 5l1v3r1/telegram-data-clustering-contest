<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904851/luxeproblemen-bij-antwerp-lamkel-z-en-mirallas-mogelijk-op-de-bank-in-gent-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-23T11:46:00+00:00"/>
    <meta property="og:title" content="Luxeproblemen bij Antwerp: 'Lamkel Zé en Mirallas mogelijk op de bank in Gent'"/>
    <meta property="og:description" content="Royal Antwerp FC won donderdag in eigen huis de opgeschoven wedstrijd tegen KAA Gent (3-2). Komende zondag volgt al de terugwedstrijd in de Ghelamco Arena. Voor die trip naar Gent moet Laszlo Bölöni nog enkele knopen doorhakken."/>
  </head>
  <body>
    <article>
      <h1>Luxeproblemen bij Antwerp: 'Lamkel Zé en Mirallas mogelijk op de bank in Gent'</h1>
      <address>
        <time datetime="2019-11-23T11:46:00+00:00">23 Nov 2019, 11:46</time>
      </address>
      <p>
        <b>Royal Antwerp FC won donderdag in eigen huis de opgeschoven wedstrijd tegen KAA Gent (3-2). Komende zondag volgt al de terugwedstrijd in de Ghelamco Arena. Voor die trip naar Gent moet Laszlo Bölöni nog enkele knopen doorhakken.</b>
      </p>
      <p>Afgelopen week kreeg Lior Refaelov na privéproblemen opnieuw een kans in de basiself van Antwerp. De Israëliër bedankte met een doelpunt en een knappe wedstrijd. Nu keert echter Didier Lamkel Zé, doorgaans onbetwistbaar basisspeler, terug uit schorsing. Al overweegt Bölöni om de Kameroener op de bank te posteren, aldus <i>Het Laatste Nieuws</i>.</p>
      <aside>Lees meer<br/><a href="https://www.voetbalprimeur.be/nieuws/904819/antwerp-komt-op-stoom-sinds-club-brugge-is-de-ommekeer-ingezet-.html?itm_source=www.voetbalprimeur.be&amp;itm_medium=highlighted-content">Antwerp komt op stoom: “Sinds Club Brugge is de ommekeer ingezet”</a></aside>
      <p>Zo zou Bölöni niet te spreken geweest zijn over de vijfde gele kaart van Lamkel Zé, die hij opliep tegen Club Brugge. Na zijn winnende doelpunt tegen Club liep Lamkel Zé voorbij het bezoekende supportersvak, waarna hij op een stoeltje ging zetten met de armen gekruist. Bovendien houdt Bölöni wellicht ook rekening met het gezegde: 'Never change a winning team.'</p>
      <p>Indien Bölöni in Gent voor dezelfde basisploeg kiest, zal ook topaankoop Kevin Mirallas opnieuw op de bank plaatsnemen. Diens plaats werd tegen Gent ingenomen door Koji Miyoshi. Ook de kleine Japanner stelde niet teleur, waardoor ook hij opnieuw aan de aftrap verwacht wordt.</p>
      <aside>Lees meer<br/><a href="https://www.voetbalprimeur.be/nieuws/904702/coach-b-l-ni-maakt-indruk-bij-antwerp-een-tactisch-meesterwerkje-.html?itm_source=www.voetbalprimeur.be&amp;itm_medium=highlighted-content">Coach Bölöni maakt indruk bij Antwerp: 'Een tactisch meesterwerkje'</a></aside>
    </article>
  </body>
</html>