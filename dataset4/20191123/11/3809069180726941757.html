<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1417742/paok-mesa-maoyrisio-kai-varela"/>
    <meta property="og:site_name" content="gazzetta.gr"/>
    <meta property="article:published_time" content="2019-11-23T11:31:44+00:00"/>
    <meta property="og:title" content="ΠΑΟΚ: Μέσα Μαουρίσιο και Βαρέλα"/>
    <meta property="og:description" content="Δεκαεννέα ποδοσφαιριστές πήρε ο Αμπέλ Φερέιρα στην αποστολή του ΠΑΟΚ για τον αγώνα με την ΑΕΛ. Επιστρέφουν μετά τους τραυματισμούς τους οι Μαουρίσιο και Βαρέλα.  "/>
  </head>
  <body>
    <article>
      <h1>ΠΑΟΚ: Μέσα Μαουρίσιο και Βαρέλα</h1>
      <h2>Δεκαεννέα ποδοσφαιριστές πήρε ο Αμπέλ Φερέιρα στην αποστολή του ΠΑΟΚ για τον αγώνα με την ΑΕΛ. Επιστρέφουν μετά τους τραυματισμούς τους οι Μαουρίσιο και Βαρέλα.  </h2>
      <address><time datetime="2019-11-23T11:31:44+00:00">23 Nov 2019, 11:31</time> by <a rel="author" href="http://www.gazzetta.gr/reporter/stavros-sountoulidis" target="_blank">Σταύρος Σουντουλίδης</a></address>
      <p>Οι νταμπλούχοι Ελλάδας ολοκλήρωσαν την προετοιμασία τους για την εντός έδρας αναμέτρηση της Κυριακής (24/11) με τον Αμπέλ Φερέιρα να έχει διαθέσιμους όλους τους ποδοσφαιριστές, πλην των τραυματιών Λέο Ζαμπά και Πόντους Βέρνμπλουμ.</p>
      <p>Εκτός αποστολής έμειναν οι <b>Μίροσλαβ Στοχ, Λάζαρος Λάμπρου </b>και<b> Ενέα Μιχάι</b>.</p>
      <p>Σύμφωνα με την ενημέρωση της «ασπρόμαυρης» ΠΑΕ:</p>
      <p>«Ο <b>Αμπέλ Φερέιρα</b> στο διάστημα της διακοπής και παρά τις απουσίες των διεθνών, δούλεψε στους τομείς που θεωρεί ότι η ομάδα του χρειάζεται βελτίωση ενόψει της δύσκολης συνέχειας και πλέον αυτό πρέπει ν’ αποτυπωθεί στον αγωνιστικό χώρο. Παρά την έλλειψη ρυθμού που πάντα επιφέρουν τα διαλείμματα για τις Εθνικές ομάδες, ο ΠΑΟΚ θα προσπαθήσει να συνεχίσει την ανοδική του πορεία, το καλό ποδόσφαιρο και τα θετικά αποτελέσματα.</p>
      <p>Η τελευταία προπόνηση πριν της αναμέτρηση της <b>Κυριακής</b> (24.11) πραγματοποιήθηκε στο γήπεδο της <b>Τούμπας</b> και αφορούσε την τακτική και τις στατικές φάσεις τόσο ανασταλτικά όσο κι επιθετικά.</p>
      <p>Μετά το τέλος της προπόνησης, ο <b>Πορτογάλος</b> τεχνικός επέλεξε τους 19 ποδοσφαιριστές που θα έχει στη διάθεσή του και είναι οι:</p>
      <p>
        <b>Πασχαλάκης, Ζίβκοβιτς, Βαρέλα, Μάτος, Ροντρίγκο, Κρέσπο, Ίνγκασον, Γιαννούλης, Βιεϊρίνια, Αουγκούστο, Μαουρίσιο, Ελ Καντουρί, Μίσιτς, Εσίτι, Πέλκας, Μπίσεσβαρ, Λημνιός, Άκπομ, Σφιντέρσκι».</b>
      </p>
    </article>
  </body>
</html>