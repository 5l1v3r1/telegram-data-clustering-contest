<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/samsung-galaxy-a81-ve-hakkinda-cikan-ilginc-bilgiler/"/>
    <meta property="og:site_name" content="LOG"/>
    <meta property="article:published_time" content="2019-11-23T11:00:20+00:00"/>
    <meta property="og:title" content="Samsung Galaxy A81 ve hakkında çıkan ilginç bilgiler"/>
    <meta property="og:description" content="Samsung, ilginç bir model üzerinde daha çalışıyor. Söylendiği kadarıyla dikkat çeken bir özelliğiyle Samsung Galaxy A81 yolda bulunuyor."/>
  </head>
  <body>
    <article>
      <h1>Samsung Galaxy A81 ve hakkında çıkan ilginç bilgiler</h1>
      <address><time datetime="2019-11-23T11:00:20+00:00">23 Nov 2019, 11:00</time> by <a rel="author">Can TUNÇER</a></address>
      <p><b>Samsung,</b> ilginç bir model üzerinde daha çalışıyor. Söylendiği kadarıyla dikkat çeken bir özelliğiyle <b>Samsung Galaxy A81</b> yolda <a href="https://www.sammobile.com/news/is-the-samsung-sm-an815f-a-galaxy-a81-with-an-s-pen">bulunuyor</a>.</p>
      <p><b>Samsung</b>, şu an aktif olarak onlarca farklı telefon üzerinde çalışıyor. Bunlardan bildiklerimiz arasında <b>Galaxy S11 </b>serisi,<b> Galaxy 10 Lite, Galaxy Note 10 Lite, Galaxy A91 </b>ve<b> Galaxy A51</b> gibi cihazlar yer alıyor. Görünüşe bakılırsa firmadan bir de <b>Samsung Galaxy A81 </b>geliyor. SM-AN815F model numarasıyla ortaya çıkan bu cihazın, çok ilginç olarak <b>S-Pen</b> ile gelebileceği söyleniyor. S-Pen’i telefon tarafında Galaxy Note ailesine özel bırakan firma, <b>Galaxy A81</b> ile bunu değiştirebilir deniyor. İncelemesine <a href="https://www.log.com.tr/donen-kamera-denemesi-samsung-galaxy-a80-incelemesi/"><b>burada</b></a> yer verdiğimiz <b>Galaxy A80</b> ile ilginç bir dönen kamera denemesi yapan firma, Galaxy A81’le de şaşırtmayı başaracak gibi duruyor. Bu modelin yine ilginç olarak bazı spesifik pazarlara özel <b>Galaxy Note 10 Lite</b> olabileceği iddia ediliyor.</p>
      <h3>Samsung Galaxy A81 ile aynı olduğu düşünülen Galaxy Note 10 Lite hakkında neler biliyoruz?</h3>
      <p>İlk başta sadece <b>siyah</b> ve <b>kırmızı</b> renk seçeneklerinin olacağı aktarılan modelin, abileri gibi bir <b>ekran deliğine,</b><b>S Pen</b> kaleme ve <b>ekrana entegre parmak izi sensörüne</b> sahip olacağı düşünülüyor. Burada ultrasonik yerine <b>optik</b> bir sensörün kullanılacağı tahmin edilirken, modelin fiyatı düşük tutmak adına ekran ve kamera konusunda kırpılacağı düşünülüyor. Gücünü <b>Snapdragon 855</b>‘ten alacağı düşünülen telefonun, en düşük <b>6 GB RAM </b>ve<b> 128 GB depolama</b> ile geleceği düşünülüyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/microsoft-surface-earbuds-kablosuz-kulaklik-modelinden-kotu-haber/"/>
      </related>
    </article>
  </body>
</html>