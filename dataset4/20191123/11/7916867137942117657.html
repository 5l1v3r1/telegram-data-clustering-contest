<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134926-domantas-sabonis-turime-talento-patekti-i-olimpines-zaidynes.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-23T11:42:00+00:00"/>
    <meta property="og:title" content="Domantas Sabonis: „Turime talento patekti į olimpines žaidynes“"/>
    <meta property="og:description" content="Domantas Sabonis mano, kad Lietuvos rinktinė yra pajėgi patekti olimpines žaidynes, kuriose atsidurti galima vieninteliu keliu – laimėjus atrankos turnyrą. Lietuvos rinktinės centras žaidė ir 2016 metų olimpinėse žaidynėse, tad jam šis turnyras būtų antrasis karjeroje. „Mano šeimos ryšys su olimpinėmis žaidynėmis yra didžiulis. Tėtis varžėsi keliose olimpinėse žaidynėse ir laimėjo medalius, tad Saboniams tai tikrai yra labai svarbu. Olimpinis atrankos ..."/>
  </head>
  <body>
    <article>
      <h1>Domantas Sabonis: „Turime talento patekti į olimpines žaidynes“</h1>
      <address>
        <time datetime="2019-11-23T11:42:00+00:00">23 Nov 2019, 11:42</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-199705-any1000x1000.jpg">
          <img src="https://www.basketnews.lt/paveikslelis-199705-any630x500.jpg"/>
        </a>
      </figure>
      <p>Nuotr. BNS</p>
      <p><a href="https://www.basketnews.lt/zaidejai/10605-domantas-sabonis.html">Domantas Sabonis</a> mano, kad Lietuvos rinktinė yra pajėgi patekti olimpines žaidynes, kuriose atsidurti galima vieninteliu keliu – laimėjus atrankos turnyrą.</p>
      <p>Lietuvos rinktinės centras žaidė ir 2016 metų olimpinėse žaidynėse, tad jam šis turnyras būtų antrasis karjeroje.</p>
      <p>„Mano šeimos ryšys su olimpinėmis žaidynėmis yra didžiulis. Tėtis varžėsi keliose olimpinėse žaidynėse ir laimėjo medalius, tad Saboniams tai tikrai yra labai svarbu.</p>
      <p>Olimpinis atrankos turnyras bus labai intensyvus. Kiekviena komanda svajoja patekti į olimpines žaidynes. Turėsime tai išgyventi ir kausimės dėl kelialapio į Japoniją.</p>
      <p>Žaisti olimpinėse žaidynėse yra labai svarbu. Tai buvo vienas mūsų praėjusios vasaros tikslų. Nors turėsime žaisti atrankos turnyre, žinome, kad turime talento patekti į olimpiadą. Nenorime praleisti šio turnyro, norime ir toliau žaisti aukščiausiame lygyje“, – FIBA svetainė cituoja Domantą Sabonį.</p>
      <p>Atrankos varžybos birželio 23-28 dienomis vyks Kaune, Belgrade (Serbija), Splite (Kroatija) ir Viktorijoje (Kanada).</p>
      <p>Šį rudenį vykusiame pasaulio čempionate Kinijoje Sabonis vidutiniškai pelnydavo po 10,5 taško ir atkovodavo po 6,3 kamuolio.</p>
      <p>
        <b>Atrankos turnyro krepšeliai:</b>
      </p>
      <ul>
        <li><b>Pirmasis krepšelis:</b> Serbija, Graikija, <b>Lietuva</b>, Rusija.</li>
        <li><b>Antrasis krepšelis:</b> Čekija, Brazilija, Italija, Lenkija.</li>
        <li><b>Trečiasis krepšelis:</b> Kroatija, Turkija, Slovėnija, Puerto Rikas.</li>
        <li><b>Ketvirtasis krepšelis:</b> Vokietija, Dominikos respublika, Venesuela, Kanada.</li>
        <li><b>Penktasis krepšelis:</b> Naujoji Zelandija, Meksika, Kinija, Pietų Korėja.</li>
        <li><b>Šeštasis krepšelis:</b> Angola, Tunisas, Senegalas, Urugvajus.</li>
      </ul>
      <h3>
        <a href="https://www.basketnews.lt/zaidejai/10605-domantas-sabonis.html">Domantas Sabonis</a>
      </h3>
      <figure>
        <img src="https://www.basketnews.lt/paveikslelis-204475-crop90x135.jpg"/>
      </figure>
      <ul>
        <li>Komanda: <a href="https://www.basketnews.lt/komandos/212-indiana-pacers.html">Indiana Pacers</a></li>
        <li>Pozicija: PF, C</li>
        <li>Amžius: 23</li>
        <li>Ūgis: 211 cm</li>
        <li>Svoris: 109 kg</li>
        <li>Gimimo vieta: Portlandas, JAV</li>
      </ul>
    </article>
  </body>
</html>