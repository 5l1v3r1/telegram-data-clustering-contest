<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/kaftancioglu-boyle-duyurdu-gunun-en-guzel-haberi-23111936.html"/>
    <meta property="og:site_name" content="OdaTV"/>
    <meta property="article:published_time" content="2019-11-23T11:35:00+00:00"/>
    <meta property="og:title" content="Kaftancıoğlu böyle duyurdu: Günün en güzel haberi"/>
    <meta property="og:description" content="Kaftancıoğlu, eski Etiler Polis Meslek Yüksekokulu arazisine otel, AVM ve rezidans yapımının önünü açan imar planlarının iptal edildiğini duyurdu."/>
  </head>
  <body>
    <article>
      <h1>Kaftancıoğlu böyle duyurdu: Günün en güzel haberi</h1>
      <h2>Kaftancıoğlu, eski Etiler Polis Meslek Yüksekokulu arazisine otel, AVM ve rezidans yapımının önünü açan imar planlarının iptal edildiğini duyurdu.</h2>
      <address>
        <time datetime="2019-11-23T11:35:00+00:00">23 Nov 2019, 11:35</time>
      </address>
      <p>CHP İstanbul İl Başkanı Canan Kaftancıoğlu, İstanbul Beşiktaş’ta toplam 31 bin 885 metrekare alana sahip olan eski Etiler Polis Meslek Yüksekokulu arazisine otel, AVM ve rezidans yapımının önünü açan imar planlarının iptal edildiğini duyurdu.</p>
      <p>
        <b>Süreci göreve geldiği günden bu yana yakından takip ettiğini ifade eden CHP’li Kaftancıoğlu, şu mesajı paylaştı:</b>
      </p>
      <figure>
        <img src="https://odatv.com/images2/2019_11/2019_11_23/etiler-1.jpg"/>
      </figure>
      <p>
        <b>NE OLMUŞTU</b>
      </p>
      <p>TMMOB Mimarlar Odası ve TMMOB Şehir Plancılar Odası, bakanlık tarafından hazırlanan imar planı değişikliğinin iptali istemiyle 6 Mayıs 2013 tarihinde dava açtı. Dava dosyasına giren bilirkişi raporlarında söz konusu planların “şehircilik ilkelerine ve hukuka aykırılığı” ifade edilmişti ancak İstanbul 7. İdare Mahkemesi, 30 Ekim 2018 tarihinde davanın reddine karar verdi. İki meslek odası İstanbul 7. İdare Mahkemesi’nin söz konusu kararı üzerine istinaf yoluna başvurdu.</p>
      <p>Başvuruyu inceleyen İstanbul Bölge İdare Mahkemesi 4. İdare Dava Dairesi istinaf talebini kabul ederek 20 Eylül 2019 tarihinde alt mahkemenin kararını kaldırdı ve imar planlarını iptal etti. Dava dairesi kararında alt mahkemenin bilirkişi raporlarındaki tespitleri dikkate almadığını belirterek imar planlarında “donatı alanının kaldırılarak alana çevre yapılaşma şartlarının çok üstünde bir yapılaşma hakkı tanındığı” vurgulandı. Kararda özetle, “Plan ana kararlarını, sürekliliğini, bütünlüğünü ve sosyal ve teknik altyapı dengesini bozacak nitelikte olduğu anlaşılan plan değişikliklerine ilişkin dava konusu işlemde kamu yararına, şehircilik ilkelerine ve planlama esaslarına uyarlık bulunmadığı sonucuna varıldığından, aksi yönde verilen mahkeme kararında hukuki isabet görülmemiştir” ifadeleri kullandı. </p>
      <p>
        <b>Odatv.com</b>
      </p>
      <figure>
        <a href="https://odatv.com/odatv-akpnin-buyuk-yalanini-ortaya-cikariyor-10111942.html">
          <img src="https://odatv.com/images2/2019_11/2019_11_23/odatv-akpnin-buyuk-yalanini-ortaya-cikariyor-10111942_m2.jpg"/>
        </a>
      </figure>
      <figure>
        <a href="https://www.odakitap.com/yandas-sermaye-akp-iktidarinda-zirveye-nasil-ciktilar-kitabi-onur-zafer-ceylan">
          <img src="https://odatv.com/images2/2019_08/2019_08_29/anda-sermaye-akp-iktidarinda-zirveye-nasil-ciktilar.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>79,411 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/emekli-polisler-gonullu-oldu-13111911.html"/>
        <a href="https://odatv.com/kaftancioglu-davasinda-neler-oldu-28061932.html"/>
      </related>
    </article>
  </body>
</html>