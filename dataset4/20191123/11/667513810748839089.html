<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.funx.nl/news/rotterdam/44335-zeven-jongeren-met-messen-en-bivakmutsen-opgepakt-in-centrum-rotterdam"/>
    <meta property="og:site_name" content="FunX"/>
    <meta property="article:published_time" content="2019-11-23T11:42:00+00:00"/>
    <meta property="og:title" content="Jongeren met messen en bivakmutsen opgepakt bij JD Sports-winkel Rotterdam"/>
    <meta property="og:description" content="Door:"/>
  </head>
  <body>
    <article>
      <h1>Jongeren met messen en bivakmutsen opgepakt bij JD Sports-winkel Rotterdam</h1>
      <address>
        <time datetime="2019-11-23T11:42:00+00:00">23 Nov 2019, 11:42</time>
      </address>
      <p>|</p>
      <p>Door:</p>
      <p>Milou</p>
      <p>
        <b>In het centrum van Rotterdam zijn gisteren zeven jongeren aangehouden die met messen en bivakmutsen rondhingen bij een filiaal van JD Sports. De politie was preventief aan het fouilleren omdat er signalen waren van mogelijke plunderingen van winkels. Een 22-jarige jongen uit de groep trok een mes toen hij werd aangesproken door een agent in burger.</b>
      </p>
      <h3>messen en bivakmutsen</h3>
      <p>De opgepakte jongeren zijn 11 tot 22 jaar oud. Drie van hen hadden een mes bij zich en er werden ook bivakmutsen gevonden. Eerder op de dag werd er al een 15-jarige jongen aangehouden omdat hij zou hebben opgeroepen om de Bijenkorf te plunderen. </p>
      <figure>
        <iframe data-src="https://twitter.com/Politie_Rdam/status/1197994723698520065?ref_src=twsrc%5Etfw%7Ctwcamp%5Etweetembed%7Ctwterm%5E1197994723698520065&amp;ref_url=https%3A%2F%2Fwww.ad.nl%2Fbinnenland%2Fjongeren-met-bivakmutsen-en-messen-opgepakt-bij-jd-sports-filiaal-in-rotterdam~aa62709d%2F" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>PLUNDERGEVAAR</h3>
      <p>De politie was al eerder op de hoogte van de plannen om winkels te bestormen. Zo werden er vorige week ook al elf jongeren opgepakt in het winkelgebied na geruchten over het plunderen van de Bijenkorf.</p>
      <p>Sinds de <a href="https://www.funx.nl/funx.nl/news/amsterdam/44137-jd-sports-amsterdam-geplunderd-medewerkers-met-messen-bedreigd">bestorming van een JD Sports filiaal in Amsterdam</a> twee weken geleden staat de politie in de winkelgebieden van Amsterdam en Rotterdam op scherp. Een grote groep jonge jongens bedreigde toen het personeel en nam schoenen en kleding mee. In Brussel en Londen gebeurde eerder deze maand hetzelfde nadat een medewerker van de winkel in het Belgische Luik racistische uitlatingen zou hebben gedaan. </p>
      <related>
        <h4>Lees ook:</h4>
        <a href="https://www.funx.nl/news/amsterdam/44137-jd-sports-amsterdam-geplunderd-medewerkers-met-messen-bedreigd"/>
      </related>
      <related>
        <h4>Gerelateerd nieuws</h4>
        <a href="https://www.funx.nl/news/up-2-date/44334-twee-treinen-beschoten-in-brabant-twee-jongens-15-opgepakt"/>
        <a href="https://www.funx.nl/news/amsterdam/44137-jd-sports-amsterdam-geplunderd-medewerkers-met-messen-bedreigd"/>
      </related>
    </article>
  </body>
</html>