<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/rukomet/rukometasice-ubedljivo-porazene-od-rusije-393498.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-23T11:55:00+00:00"/>
    <meta property="og:title" content="Rukometašice ubedljivo poražene od Rusije"/>
    <meta property="og:description" content="Olimpijski šampion bio je bolji u svim segmentima igre."/>
  </head>
  <body>
    <article>
      <h1>Rukometašice ubedljivo poražene od Rusije</h1>
      <h2>Olimpijski šampion bio je bolji u svim segmentima igre.</h2>
      <address><time datetime="2019-11-23T11:55:00+00:00">23 Nov 2019, 11:55</time> by <a rel="author">Beta</a></address>
      <p>Ženska rukometna reprezentacija Srbije izgubila je danas od selekcije Rusije sa 25:43 (11:21), u drugom kolu "Seul Kupa" u Južnoj Koreji.<br/><br/>Aktuelne olimpijske šampionke bile su dominantne u svim segmentima igre od samog starta i zasluženo slavile ubedljivu pobedu. <br/><br/>Najefikasnija na meču bila je Trifunović sa 10 golova, po tri su dale Lavko i Obradović, a kod Ruskinja je Sen postigla sedam.<br/><br/>Nedelja će biti slobodan dan na turniru, a već u ponedeljak rukometašice Srbije čeka utakmica trećeg kola protiv Mađarske.</p>
      <p>Izvor: Beta</p>
    </article>
  </body>
</html>