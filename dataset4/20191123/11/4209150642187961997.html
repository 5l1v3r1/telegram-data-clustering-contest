<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/drustvo/UNICEF-dodijelio-nagrade-za-doprinos-zastiti-i-promociji-prava-djece/570100?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T11:03:06+00:00"/>
    <meta property="og:title" content="UNICEF dodijelio nagrade za doprinos zaštiti i promociji prava djece"/>
    <meta property="og:description" content="UNICEF u BiH dodijelio je danas na Jahorini tradicionalne nagrade novinarima, koji se svojim medijskim pričama zalažu za doprinos zaštiti i promociji prava djece."/>
  </head>
  <body>
    <article>
      <h1>UNICEF dodijelio nagrade za doprinos zaštiti i promociji prava djece</h1>
      <address><time datetime="2019-11-23T11:03:06+00:00">23 Nov 2019, 11:03</time> by <a rel="author">Minja Šuković</a></address>
      <p>UNICEF u BiH dodijelio je danas na Jahorini tradicionalne nagrade novinarima, koji se svojim medijskim pričama zalažu za doprinos zaštiti i promociji prava djece.</p>
      <p>U oblasti televizije nagradu je dobila Nataša Tadić novinarka "N1" televizije, iz Tuzle koja je takođe i dugogodišnji dopisnik "Nezavisnih novina". Nagrada joj je uručena za istraživačku priču "Djecu liječiti iz budžeta, političare plaćati SMS-om".</p>
      <p>Iz područija internet medija nagradu je dobio novinar "Slobodne Evrope", Mithat Poturović za foto priču o dječaku Ismailu.</p>
      <p>U kategoriji bloga najbolju priču pod naslovom "Čuvajte svoju djecu, čuvajte ih od samih sebe" je napisala Brankica Smiljanić.</p>
      <p>U područiju šampanih medija nagrađena je Živana Jovančić, novinar magazina "Gracija", za priču "Slavko Mršević – Srećan sam, u školi sam".</p>
      <p>"Nagrade smo dodijelili u pet kategorija, najveća konkurencija je bila u području internet sfere. Drago mi je što su novinari našli prostora da obrađuju ovu tematiku a jedna od mana je to što se većina tekstova odnosilo na istu tematiku. A ono što bih istakao jeste da su sve nagrade donesene jednoglasno", istakao je Fedžad Forto, Gneralni sekretar Društva novinara BiH.</p>
      <p>Na adresu UNICEF-a je pristigao 61 rad, a specijalne zahvalnice uručene su Aidi Hrlić, Jasni Avdibegović, Katarina Lončar, Velia Kulenović, Amar Grabić, "Preventeen" i Amina Bjelonja.</p>
      <p>Konkurs je bio otvoren za sve medije koji su svoje radove na ovu temu objavili tokom ove godine u medijima u Bosni i Hercegovini.</p>
      <p>Imajući u vidu da se 2019. godine obilježava 30 godina Konvencije o pravima djeteta, radovi su obuhvatali teme koje se tiču obrazovanja, zdravstva, socijalne i dječije zaštite ili teme koje promovišu inkluziju, nediskriminaciju i poštivanje različitosti.</p>
      <p>Priznanja su dodijeljena za medijski doprinos u štampi, na internetu (online medij/blog), kao i za dokumentarni ili informativni uradak trajanja do pet minuta na radiju i televiziji.</p>
    </article>
  </body>
</html>