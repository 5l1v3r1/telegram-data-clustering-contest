<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/krimi/nyolceves-koratol-eroszakolta-neveloapja-timeat-az-anyja-videora-is-vette-az-aktust/rwjjb4n"/>
    <meta property="og:site_name" content="Blikk.hu"/>
    <meta property="article:published_time" content="2019-11-23T11:48:00+00:00"/>
    <meta property="og:title" content="Szörnyű! Nyolcéves korától erőszakolta nevelőapja Tímeát, az anyja videóra is vette az aktust – Még a börtönben ülve is megkeserítik lányuk életét"/>
    <meta property="og:description" content="Győr — Hiába felejtené gyermekkora szörnyű megpróbáltatásait Tímea (19), az őt hét éven át megerőszakoló, 14 év fegyházbüntetésre ítélt nevelőapja a rács mögött is gondoskodik róla, hogy megkeserítse az életét."/>
  </head>
  <body>
    <article>
      <h1>Szörnyű! Nyolcéves korától erőszakolta nevelőapja Tímeát, az anyja videóra is vette az aktust – Még a börtönben ülve is megkeserítik lányuk életét</h1>
      <address><time datetime="2019-11-23T11:48:00+00:00">23 Nov 2019, 11:48</time> by <a rel="author" href="https://www.blikk.hu/szerzo/virag-marton" target="_blank">Virág Márton</a></address>
      <p>
        <i>
          <b>
            <b>Győr — Hiába felejtené gyermekkora szörnyű megpróbáltatásait Tímea (19), az őt hét éven át megerőszakoló, 14 év fegyházbüntetésre ítélt nevelőapja a rács mögött is gondoskodik róla, hogy megkeserítse az életét.</b>
          </b>
        </i>
      </p>
      <p>Tímea kálváriája nyolcéves korában kezdődött, amikor nevelőapja először megerőszakolta. <b>A rémült kislány fájdalmában sírva hívta az édesanyját, aki nem neki, hanem a férfinak segített. </b>A nevelőapa a sokkos állapotban lévő kislánnyal aláíratott egy papírt, hogy önszántából szeretkezett vele.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>Nyolc éven át tartott a rémálom, Timit rendszeresen megerőszakolta a nevelőapja, miközben az aktusról az anya videófelvételeket készített. <b>A kislány az iskolában mélyen hallgatott a történtekről, egészen 16 éves koráig, amikor a szerelmének kiöntötte a szívét. A fiú szülei a történetét hallva azonnal feljelentést tettek.</b></p>
      <p>– Miután a nyomozók megtalálták a videókat és a nyolcévesen aláírt nyilatkozatomat, a Győri Törvényszék zárt tárgyaláson a nevelőapámat 14 év fegyházban letöltendő szabadságvesztésre, az édesanyámat pedig 9 év börtönbüntetésre ítélte – mondta Timi a Vasárnapi Blikknek.</p>
      <p>Tímea mára felnőtté vált, nagyon hálás a szerelmének és családtagjainak, akik befogadták magukhoz. A barátja mindent megtesz, hogy feledtetni próbálja a szörnyű megpróbáltatásait. Hiába. Tímea sebei soha nem gyógyulnak be, képtelen lesz feldolgozni a szörnyű nyolc évet. Többször volt pszichológusnál, de ő sem tudott segíteni rajta.</p>
      <p><b>– Anyám két hete felhívott a kalocsai börtönből, annyit kérdezett, hogy vagyok, majd rögtön rátért a lényegre, hogy küldjek neki csomagot. </b>A nevelőapám a sopronkőhidai fegyházban ül, és mindent megtesz, hogy megkeserítse az életemet. A rácsok mögül többször feljelentett engem s a barátomat, hogy drogozunk, kábítószert árusítunk, pisztolyunk is van. Ebből persze egy szó sem igaz, de a nyomozók azt mondták, minden bejelentést muszáj komolyan venniük.</p>
      <p>Tímea új családja ígérte: mindent megtesz, hogy megvédje a lányt szexuális ragadozó nevelőapjától, aki 84 évesen szabadul majd.</p>
      <p>
        <b>Az egész család a bíróságon</b>
      </p>
      <p>Egy ceglédi házaspárt és a nagypapát is bíróság elé állították, mert kiderült, hogy kislányukat és kisfiukat megrontották, esetenként mind a hárman. A vádlottak végig tagadtak, az apa csak azt ismerte el, hogy felesége bordáját eltörte.</p>
    </article>
  </body>
</html>