<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/23/telopozitivci-a-pedofili-stopli-sou-victorias-secret/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-23T11:02:05+00:00"/>
    <meta property="og:title" content="„Telopozitívci“ a pedofili stopli šou Victoria’s Secret"/>
    <meta property="og:description" content="Ako sa feministkám podarilo prerušiť slávnu tradíciu vďaka pochybnostiam o dobrom mene spoločnosti Už je to isté. Značka Victoria’s Secret prestane so svojimi tradičnými prehliadkami spodnej bielizne. Zrušenie predstavení „anjelov“ oznámil finančný riaditeľ spoločnosti L Brands Stuart Burgdoefer. Uviedol portál Life.ru. Oficiálne sú podľa Burgdoefera za zrušením ekonomické dôvody. Prehliadky údajne..."/>
  </head>
  <body>
    <article>
      <h1>„Telopozitívci“ a pedofili stopli šou Victoria’s Secret</h1>
      <address><time datetime="2019-11-23T11:02:05+00:00">23 Nov 2019, 11:02</time> by <a rel="author">Imrich Kovačič</a></address>
      <p>
        <b>
          <i>Ako sa feministkám podarilo prerušiť slávnu tradíciu vďaka pochybnostiam o dobrom mene spoločnosti</i>
        </b>
      </p>
      <p>Už je to isté. Značka Victoria’s Secret prestane so svojimi tradičnými prehliadkami spodnej bielizne. Zrušenie predstavení „<i>anjelov</i>“ oznámil finančný riaditeľ spoločnosti L Brands Stuart Burgdoefer. Uviedol portál <a href="https://life.ru/t/%D0%BC%D0%BE%D0%B4%D0%B0/1256811/bodipozitivshchitsy_i_piedofily_kak_ubili_shou_victorias_secret">Life.ru.</a></p>
      <p>Oficiálne sú podľa Burgdoefera za zrušením ekonomické dôvody. Prehliadky údajne v poslednom období nemali vplyv na predajnosť spodnej bielizne Victoria’s Secret. Podľa všetkého ale ide len o zachovanie si tváre vo svetle nepriaznivých okolností.</p>
      <p>Za zrušením obľúbených prehliadok je zrejme omnoho viac. Počas celého roka sa totiž súbežne rozvíjali dva veľké škandály. Feministky požadovali, aby spoločnosť prestala presadzovať iba štíhle modelky. A majiteľ značky navyše čelí obvineniu zo sexuálneho škandálu.</p>
      <p>V USA bol totiž zatknutý <a href="https://www.hlavnydennik.sk/2019/10/06/jeffrey-epstein-pracoval-pre-izraelsku-rozviedku-dmitrij-sedov/">Jeffrey Epstein.</a> Ten dodával neplnoleté dievčatá vplyvným politikom, úradníkom a podnikateľom. Ukázalo sa, že Epstein bol priateľom majiteľa spoločnosti Leslie Wexnera. A niektoré večierky sa mali dokonca uskutočňovať v jeho rezidencii.</p>
      <related>
        <a href="https://www.hlavnydennik.sk/2019/11/22/preco-chybala-spevacka-dara-rolins-na-pohrebe-karla-gotta-bola-som-v-new-yorku-so-svojou-dcerou/"/>
      </related>
      <p>Útoky hnutia „<i>pozitívne telo</i>“ a obvinenie z pedofílie začali postupne predierať predtým nedobytnú loď slávnej značky Victoria’s Secret. Vyšetrovanie sexuálneho škandálu zatiaľ ale neprinieslo konkrétne dôkazy.</p>
      <p>Feministky majú svoj jasný cieľ. Uplynulý rok po celom svete burcovali za „t<i>elopozitívny</i>“ prístup. Teda, aby sa na predvádzacom pódiu ukázali dámy všetkých možných tvarov i veľkostí.</p>
      <p>Normy stanovené pred niekoľkými desaťročiami, teda 90 x 60 x 90, sa už prežili. Značky sa teraz snažia ukázať, že žena je krásna i bez nich. <a href="https://www.hlavnydennik.sk/2019/10/12/rihanna-vs-trump-tentokrat-mu-to-ale-poriadne-nalozila-najviac-dusevne-chory-clovek-v-amerike-je-nas-prezident-co-bude-nasledovat/">Napríklad Rihanna</a> v reklamných kampaniach svojej spodnej bielizne Savage x Fenty ukazuje ženy od veľkosti XS po XXL. <a href="https://www.hlavnydennik.sk/2019/11/13/kim-kardashian-a-jej-zasadna-zmena-v-zivote-kanye-west-nasiel-jezisa-a-kim-chce-zahalovat/">Kim Kardashian podobne</a>. Dokonca z 58-ročnej bývalej väzenkyne, ktorej pomohla na slobodu, urobila tvár svojej značky spodnej bielizne. A ideálne „<i>anjelské telá“</i> Victoria’s Secret tak zrazu pôsobia staromódne.</p>
      <p>Feministky a zástancovia postoja „<i>každé ženské telo je pekné</i>“ spočiatku chceli len zmenu modeliek na pódiu.</p>
      <p>Možno by to bolo aj správne. Prečo by však slávna značka mala meniť svoju filozofiu na základe vonkajšieho tlaku? Ide predsa o jej peniaze. A o jej peknú tradíciu. A obecenstvo si krásnu zmyselnú rozprávku predsa obľúbilo. A „<i>pozitívnych tiel</i>“ je všade naokolo aj tak dosť …</p>
      <p>Victoria’s Secret si preto zaslúžili uznanie. Jednoducho zrušila šou. A ľudia si prehliadky budú pamätať také, aké boli za slávnych čias. S „<i>ideálnymi anjelmi</i>“.</p>
      <related>
        <a href="https://www.hlavnydennik.sk/2019/11/23/sok-tajomstvo-odhalene-manzel-kralovnej-alzbety-je-jej-pribuzny-ludia-neveria-vlastnym-ociam/"/>
      </related>
    </article>
  </body>
</html>