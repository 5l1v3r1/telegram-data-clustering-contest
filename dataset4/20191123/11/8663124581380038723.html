<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-karpaty-olimpik-gosti-nablyzyat-sya-do-chil-noyi-shistky/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-23T11:46:00+00:00"/>
    <meta property="og:title" content="Прогноз і ставка. «Карпати» – «Олімпік»: гості наблизяться до чільної шістки"/>
    <meta property="og:description" content="Ще три тури тому львів’яни випереджали «Олімпік» у турнірній таблиці. Тепер же, навіть у разі перемоги, залишаться позаду підопічних Вісенте Гомеса, які у останніх турах йдуть за графіком лідерів першості. Гра «Маріуполя» у Києві із «Динамо» навряд чи принесе гостям залікові бали, тому донецький клуб має непогані шанси як мінімум скоротити відставання від шостої позиції. Прогнозую, що донеччани не програють «Карпатам»."/>
  </head>
  <body>
    <article>
      <h1>Прогноз і ставка. «Карпати» – «Олімпік»: гості наблизяться до чільної шістки</h1>
      <address><time datetime="2019-11-23T11:46:00+00:00">23 Nov 2019, 11:46</time> by <a rel="author">Анатолій Плохотнюк</a></address>
      <p>Ще три тури тому львів’яни випереджали «Олімпік» у турнірній таблиці. Тепер же, навіть у разі перемоги, залишаться позаду підопічних Вісенте Гомеса, які у останніх турах йдуть за графіком лідерів першості. Гра «Маріуполя» у Києві із «Динамо» навряд чи принесе гостям залікові бали, тому донецький клуб має непогані шанси як мінімум скоротити відставання від шостої позиції. Прогнозую, що донеччани не програють «Карпатам».</p>
      <p>
        <b>14:00, 24 лис 2019</b>
      </p>
      <h3>«Карпати»</h3>
      <p>«Леви» два тижні тому проявили характер і змогли відігратися у Маріуполі, програючи по ходу зустрічі із рахунком 0:2. Гру господарів поля вели Чурко із Мишньовим, кожен з яких відзначився забитим голом. Через кілька хвилин після другого голу «Маріуполя» Єгор Назарина залишився на самоті поблизу воріт Гальчука і скористався своїм шансом. Наприкінці зустрічі врятував свою команду від пропущеного голу Федорчук, але гості все ж спромоглися зрівняти рахунок. На третій доданій хвилині головний арбітр зафіксував порушення правил у штрафному майданчику господарів поля. Назарина з пенальті пробив точно у кут воріт.</p>
      <p>На «Україні» з початку сезону львів’яни виграли тільки у полтавської «Ворскли». У останньому матчі зазнали поразки 0:3 від напіврезервного складу донецького «Шахтаря».</p>
      <h3>«Олімпік»</h3>
      <p>Сьогоднішні гості у попередньому турі могли здобути четверту поспіль перемогу у чемпіонаті. Вже на 4-й хвилині «олімпійці» отримали чисельну перевагу над «Олександрією» після вилучення Паньківа, який пішов на фол «останньої надії». Втім Олег Білик своєю грою на останньому рубежі «городян» довів, що у голкіпера збірної України підростає гідна зміна. Активним на вістрі атаки господарів був Шахаб, мав забивати Тейшейра, був шанс відзначитися у Фабіньо. На останніх секундах матчу Балашов віддавав передачу вздовж воріт, а м’яч після рикошету від Гришка пролетів над поперечкою.</p>
      <p>На старті сезону «Олімпік» програв два виїзні матчі «Дніпру-1» та «Олександрії». З того часу «молодші донеччани» залишилися без залікових пунктів тільки за підсумками зустрічі у Чернігові, де пропустили на останніх хвилинах. Попередній виїзд приніс «Олімпіку» перемогу 2:1 над «Колосом».</p>
      <p>«Карпати» у Львові не можуть переграти донецький клуб у трьох останніх матчах (поразка та дві нічиїх). Саме нічиїми завершилися два матчі на «Україні» у минулому сезоні, причому у обох випадках гостям вдалося ліквідувати відставання у два голи. У першому колі «зелено-білі» у чисельній більшості виграли у «Олімпіка» у Києві із рахунком 3:1.</p>
      <p>З часу останньої зустрічі між командами багато змінилося. Сьогоднішні гості вже на підступах до верхньої половини турнірної таблиці, тоді як «Карпати» продовжують боротьбу за виживання. Найімовірнішим підсумком нашого матчу вважаю нічию 1:1. У визначенні ж команди, шанси якої на перемогу більші, я не схильний погоджуватися із букмекерами. На мою думку, «Олімпік» може виграти у команди свого колишнього наставника із рахунком 2:1.</p>
      <p>
        <b>
          <a href="https://bookmaker-ratings.com.ua/uikend-tur-vid-pin-up/">Бери участь у конкурсі «Уiкенд-тур вiд Pin-Up» на 30 000 гривень!</a>
        </b>
      </p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/spal-dzhenoa-prognoz-i-stavka-yuriya-shevchenka/"/>
        <a href="https://bookmaker-ratings.com.ua/tips/tuluza-marsel-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/sent-et-yen-monpel-ye-prognoz-i-stavka-vadyma-skichka/"/>
      </related>
    </article>
  </body>
</html>