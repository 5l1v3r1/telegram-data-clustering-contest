<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806798/%D8%B5%D9%87%DB%8C%D9%88%D9%86%DB%8C%D8%B3%D8%AA%E2%80%8C%D9%87%D8%A7-%D9%85%D8%B3%D8%AC%D8%AF-%D8%A7%D8%A8%D8%B1%D8%A7%D9%87%DB%8C%D9%85%DB%8C-%D8%B1%D8%A7-%D8%A8%D8%B3%D8%AA%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-23T11:50:00+00:00"/>
    <meta property="og:title" content="صهیونیست‌ها مسجد ابراهیمی را بستند"/>
    <meta property="og:description" content="مقامات اسرائیلی مسجد ابراهیمی در شهر الخلیل را به بهانه فرا رسیدن اعیاد یهودی بستند."/>
  </head>
  <body>
    <article>
      <h1>صهیونیست‌ها مسجد ابراهیمی را بستند</h1>
      <h2>مقامات اسرائیلی مسجد ابراهیمی در شهر الخلیل را به بهانه فرا رسیدن اعیاد یهودی بستند.</h2>
      <address>
        <time datetime="2019-11-23T11:50:00+00:00">23 Nov 2019, 11:50</time>
      </address>
      <p>به گزارش گروه بین‌الملل خبرگزاری دانشجو، نیرو‌های اشغالگر قدس امروز شنبه، به بهانه فرا رسیدن اعیاد یهودی، مسلمانان فلسطینی را از حضور در مسجد ابراهیمی شهر الخلیل منع کردند.<br/><br/>به گزارش وبگاه خبری «فلسطین آنلاین»، نظامیان صهیونیست، مسلمانان را از حضور و برپاداشتن نماز در مسجد ابراهیمی منع کردند و در مقابل شرایط را برای حضور شهرک‌نشینان صهیونیستی در این مسجد فراهم کردند.<br/><br/>به گزارش رسانه‌های فلسطینی، شهرک‌نشینان صهیونیستی معمولا با نصب چادر در اطراف مسجد ابراهیمی، احساسات مسلمان را جریجه‌دار می‌کنند.<br/><br/>پیشتر، وزرات اوقاف فلسطین نیز اعلام کرده بود که نیرو‌های اشغالگر قدس این مسجد را در آغاز سال جاری به مدت هفت روز بسته بودند و همچنین ۴۴۳ بار از سر دادن اذان در این مسجد ممانعت به عمل آوردند.<br/><br/>مسجد ابراهیمی در محله قدیمی شهر الخلیل واقع شده است. این شهر تحت سیطره صهیونیست‌ها است و حدود ۴۰۰ شهرک‌نشین اسرائیلی در آن سکونت دارند و ۱۵۰۰ سرباز صهیونیستی از آن‌ها محافظت می‌کنند.<br/><br/>در این مسجد قبر‌ها و ضریح‌هایی وجود دارد که به حضرات ابراهیم، اسحاق، یعقوب، و یوسف -علیهم السلام- منتسب است.</p>
    </article>
  </body>
</html>