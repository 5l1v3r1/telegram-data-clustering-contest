<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/kosmos/story/1031858/kazani-poy-vrazei-i-xili-h-kyvernisi-kalei-se-termatismo-tis-vias-pics"/>
    <meta property="og:site_name" content="Newsbomb"/>
    <meta property="article:published_time" content="2019-11-23T11:41:09+00:00"/>
    <meta property="og:title" content="«Καζάνι που βράζει» η Χιλή: Η κυβέρνηση καλεί σε τερματισμό της βίας (pics)"/>
    <meta property="og:description" content="Η κυβέρνηση της Χιλής απηύθυνε έκκληση χθες, Παρασκευή (22/11), για ηρεμία μετά την αναζωπύρωση της βίας στις διαδηλώσεις κοινωνικής δυσαρέσκειας που ξέσπασαν πριν από πέντε εβδομάδες, στη διάρκεια των οποίων έχουν σκοτωθεί 23 άνθρωποι και έχουν τραυματιστεί περισσότεροι από 2.000."/>
  </head>
  <body>
    <article>
      <h1>«Καζάνι που βράζει» η Χιλή: Η κυβέρνηση καλεί σε τερματισμό της βίας (pics)</h1>
      <h2>Η κυβέρνηση της Χιλής απηύθυνε έκκληση χθες, Παρασκευή (22/11), για ηρεμία μετά την αναζωπύρωση της βίας στις διαδηλώσεις κοινωνικής δυσαρέσκειας που ξέσπασαν πριν από πέντε εβδομάδες, στη διάρκεια των οποίων έχουν σκοτωθεί 23 άνθρωποι και έχουν τραυματιστεί περισσότεροι από 2.000.</h2>
      <address><time datetime="2019-11-23T11:41:09+00:00">23 Nov 2019, 11:41</time> by <a rel="author">Newsroom</a></address>
      <p>«Επιθυμώ να απευθύνω μια βαθιά και <b>ειλικρινή έκκληση</b> προς όλες τις πολιτικές δυνάμεις να καλέσουν σε ειρήνευση», δήλωσε ο υπουργός Εσωτερικών Γκονσάλο Μπλούμελ.</p>
      <p>Η αποκατάσταση της ηρεμίας «είναι η πιο σημαντική αποστολή που έχουμε σήμερα ως χώρα», πρόσθεσε.</p>
      <p>Οι Αρχές ανακοίνωσαν χθες ότι ο αριθμός των νεκρών στη διάρκεια των διαδηλώσεων, που ξεκίνησαν στις 18 Οκτωβρίου, έφτασε τους 23, μετά τον θάνατο την Πέμπτη ενός εφήβου 13 ετών στην Αρίκα.</p>
      <p>
        <i>
          <b>Δείτε φωτογραφίες στην gallery:</b>
        </i>
      </p>
      <slideshow>
        <figure>
          <img src="https://nb.bbend.net/media/news/2019/11/23/1031858/photos/full/AP_19323851360961.jpg"/>
          <figcaption>Η κυβέρνηση της Χιλής καλεί σε τερματισμό της βίας<cite>Associated Press</cite></figcaption>
        </figure>
        <figure>
          <img src="https://nb.bbend.net/media/news/2019/11/23/1031858/photos/full/AP_19323859811570.jpg"/>
          <figcaption>Η κυβέρνηση της Χιλής καλεί σε τερματισμό της βίας<cite>Associated Press</cite></figcaption>
        </figure>
        <figure>
          <img src="https://nb.bbend.net/media/news/2019/11/23/1031858/photos/full/AP_19326815615685.jpg"/>
          <figcaption>Η κυβέρνηση της Χιλής καλεί σε τερματισμό της βίας<cite>Associated Press</cite></figcaption>
        </figure>
        <figure>
          <img src="https://nb.bbend.net/media/news/2019/11/23/1031858/photos/full/AP_19323844248640.jpg"/>
          <figcaption>Η κυβέρνηση της Χιλής καλεί σε τερματισμό της βίας<cite>Associated Press</cite></figcaption>
        </figure>
        <figure>
          <img src="https://nb.bbend.net/media/news/2019/11/23/1031858/photos/full/AP_19323002664281.jpg"/>
          <figcaption>Η κυβέρνηση της Χιλής καλεί σε τερματισμό της βίας<cite>Associated Press</cite></figcaption>
        </figure>
        <figure>
          <img src="https://nb.bbend.net/media/news/2019/11/23/1031858/photos/full/AP_19322857135103.jpg"/>
          <figcaption>Η κυβέρνηση της Χιλής καλεί σε τερματισμό της βίας<cite>Associated Press</cite></figcaption>
        </figure>
        <figure>
          <img src="https://nb.bbend.net/media/news/2019/11/23/1031858/photos/full/AP_19322837640424.jpg"/>
          <figcaption>Η κυβέρνηση της Χιλής καλεί σε τερματισμό της βίας<cite>Associated Press</cite></figcaption>
        </figure>
        <figcaption>
          <b>GALLERY</b>
        </figcaption>
      </slideshow>
      <p>«Η αστυνομία ανακοίνωσε τον θάνατο ενός ανήλικου 13 ετών, ο οποίος παρασύρθηκε από ένα φορτηγό στη διάρκεια διαδήλωσης», ανέφερε σε ανακοίνωσή του το υφυπουργείο Εσωτερικών.</p>
      <p>Το θύμα βρισκόταν την Πέμπτη σε οδόφραγμα που είχε στηθεί με λάστιχα στον δρόμο που συνδέει την Αρίκα, 2.800 χιλιόμετρα βόρεια του Σαντιάγο, κοντά στα σύνορα με το Περού, με την υπόλοιπη χώρα.<b> Ένας οδηγός έπεσε πάνω στους διαδηλωτές σκοτώνοντας τον έφηβο</b> και τραυματίζοντας «σοβαρά» έναν ενήλικα που τον συνόδευε, σύμφωνα με την εισαγγελία της Αρίκα. Ο οδηγός συνελήφθη.</p>
      <h3>Λεηλασίες και πυρκαγιές</h3>
      <p>Το κίνημα διαμαρτυρίας, που ξεκίνησε μετά την ανακοίνωση της αύξησης της τιμής του μετρό στο Σαντιάγο, γρήγορα επεκτάθηκε και σε άλλα αιτήματα, προκαλώντας την πιο σοβαρή <b>κοινωνική κρίση</b> στη Χιλή εδώ και τρεις δεκαετίες.</p>
      <p>Αν και οι αντικυβερνητικοί διαδηλωτές κινητοποιούνται λιγότερο απ’ ό,τι στην αρχή του κινήματος, <b>οι λεηλασίες και οι πυρκαγιές δεν σταματούν,</b> ενώ παρατηρείται και αναζωπύρωση των βίαιων ενεργειών.</p>
      <figure>
        <img src="https://nb.bbend.net/media/news/2019/11/23/1031858/AP_19323859811570.jpg"/>
      </figure>
      <p>Σοβαρά επεισόδια σημειώθηκαν την Πέμπτη στο Σαντιάγο και άλλες πόλεις, όπως το Βαλμπαραΐσο, τη Βίνια ντελ Μαρ, την Αρίκα, την Αντοφαγκάτα και την Κονσεπσιόν.</p>
      <p>Εκτός από τους 23 νεκρούς, ο απολογισμός των ταραχών της Πέμπτης ήταν 128 τραυματίες και 767 συλλήψεις, ανακοίνωσε χθες Παρασκευή το υφυπουργείο Εσωτερικών.</p>
      <p>Στο Σαντιάγο κυρίως και σε πολλές συνοικίες γύρω από την χιλιανή πρωτεύουσα σημειώθηκαν το βράδυ της Πέμπτης προς Παρασκευή επιθέσεις εναντίον καταστημάτων, ενός αστυνομικού τμήματος και ενός βενζινάδικου.</p>
      <h3>«Δεν πήραμε τίποτα»</h3>
      <p>Χιλιάδες άνθρωποι συγκεντρώθηκαν ξανά χθες στην πλατεία Ιταλίας στο κέντρο του Σαντιάγο για την πέμπτη «μεγαλύτερη πορεία της Χιλής», μια διαδήλωση που πραγματοποιείται κάθε Παρασκευή σε αυτή την πλατεία μετά το ξέσπασμα του κινήματος.</p>
      <p>«Πρέπει να συνεχίσουμε να διαδηλώνουμε επειδή δεν έχουμε πάρει τίποτα, επειδή <b>η καταστολή συνεχίζεται</b> και επειδή η κυβέρνηση εξακολουθεί να υπογράφει ψεύτικές συμφωνίες», κατήγγειλε η Κλαούντια Ορτολάνι.</p>
      <p>Σχολιάζοντας τις ταραχές ο διοικητής της αστυνομίας Ενρίκε Μπασελέτι κατήγγειλε «μια κατάσταση πλήρους ανωμαλίας». Η αστυνομία δέχεται επικρίσεις από τους κατοίκους των συνοικιών όπου σημειώνεται ταραχές οι οποίοι καταγγέλλουν ότι δεν υπάρχει κανείς να τους προστατεύσει.</p>
      <h3>«Υποστηρικτές ποδοσφαιρικών ομάδων»</h3>
      <p>Για την κυβέρνηση τα πιο σοβαρά επεισόδια οφείλονται «σε υποστηρικτές ποδοσφαιρικών ομάδων που <b>συνδέονται με το λαθρεμπόριο ναρκωτικών</b> και την πιο σκληρή εγκληματικότητα», κατήγγειλε η εκπρόσωπος της κυβέρνησης Κάρλα Ρουμπιλάρ στον ραδιοφωνικό σταθμό Cooperativa.</p>
      <figure>
        <img src="https://nb.bbend.net/media/news/2019/11/23/1031858/AP_19323002664281.jpg"/>
      </figure>
      <p>Η Διεθνής Αμνηστία έδωσε την Πέμπτη στη δημοσιότητα έκθεση στην οποία κατηγορεί τις δυνάμεις της τάξης στη Χιλή ότι εφαρμόζουν μια πολιτική συστηματικής βίας για να αποθαρρύνουν τους διαδηλωτές.</p>
      <p>Η κυβέρνηση αμέσως απέρριψε την έκθεση.</p>
      <p>Από τους περισσότερους από 2.000 τραυματίες από την έναρξη της κρίσης, περισσότεροι από 200 έχουν υποστεί σοβαρά τραύματα στα μάτια τους από τις σφαίρες με επικάλυψη από καουτσούκ που χρησιμοποιούν οι δυνάμεις της τάξης. Η αστυνομία ανακοίνωσε την Τρίτη ότι αναστέλλει τη χρήση τους.</p>
      <p>
        <b>
          <i>Δείτε όλες τις τελευταίες </i>
        </b>
        <a href="https://www.newsbomb.gr/oles-oi-eidhseis">
          <b>
            <i>Ειδήσεις</i>
          </b>
        </a>
        <b>
          <i> από την Ελλάδα και τον Κόσμο, τη στιγμή που</i>
        </b>
        <b> συμ</b>
        <b>βαίνουν,</b>
        <b>
          <i> στο Newsbomb.gr</i>
        </b>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/ellada/story/1031805/anadromika-pano-apo-4-dis-o-logariasmos-poioi-kai-posa-tha-paroyn-gia-kathe-xrono">Αναδρομικά: Πάνω από 4 δισ. ο… λογαριασμός! Ποιοι και πόσα θα πάρουν για κάθε χρόνο</a>
      </p>
      <p>
        <a href="https://www.newsbomb.gr/ellada/story/1031815/koinoniko-merisma-2019-pote-tha-dothei-fetos-deite-posa-xrimata-tha-parete">Κοινωνικό Μέρισμα 2019: Πότε θα δοθεί φέτος; Δείτε πόσα χρήματα θα πάρετε</a>
      </p>
      <related>
        <a href="https://www.newsbomb.gr/kosmos/story/1031843/kolomvia-kinitopoiiseis-exo-apo-to-spiti-toy-proedroy-me-katsaroles-kai-apagoreysi-tis-kykloforias"/>
        <a href="https://www.newsbomb.gr/kosmos/story/1031542/panikos-nomizan-pos-i-gata-toys-epaize-molis-katalavan-ti-synevaine-arxisan-na-trexoyn"/>
        <a href="https://www.newsbomb.gr/kosmos/story/1031790/kolomvia-ekklisi-gia-ethniko-dialogo-apeythynei-o-proedros-ntoyke"/>
      </related>
    </article>
  </body>
</html>