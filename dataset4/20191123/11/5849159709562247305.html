<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/national-news-telugu/ncp-party-and-family-split-says-supriya-sule-in-her-whatsapp-status-1-1-10610416.html"/>
    <meta property="og:site_name" content="ntnews.com"/>
    <meta property="article:published_time" content="2019-11-23T11:11:00+00:00"/>
    <meta property="og:title" content="పార్టీ, కుటుంబంలో చీలిక‌లు: సుప్రియా సూలే"/>
    <meta property="og:description" content="హైద‌రాబాద్‌: నేష‌న‌లిస్ట్ కాంగ్రెస్ పార్టీలో చీలిక‌లొచ్చాయి. ఎన్సీపీ పార్టీ, ఫ్యామిలీలో విబేధాలు వ‌చ్చిన‌ట్లు సుప్రియా సూలే త‌న వాట్సాప్ స్టాట‌స్‌లో అభిప్రాయాన్"/>
  </head>
  <body>
    <article>
      <h1>పార్టీ, కుటుంబంలో చీలిక‌లు: సుప్రియా సూలే</h1>
      <address>
        <time datetime="2019-11-23T11:11:00+00:00">23 Nov 2019, 11:11</time>
      </address>
      <p>హైద‌రాబాద్‌: నేష‌న‌లిస్ట్ కాంగ్రెస్ పార్టీలో చీలిక‌లొచ్చాయి. ఎన్సీపీ పార్టీ, ఫ్యామిలీలో విబేధాలు వ‌చ్చిన‌ట్లు సుప్రియా సూలే త‌న వాట్సాప్ స్టాట‌స్‌లో అభిప్రాయాన్ని వ్య‌క్తం చేశారు. శ‌ర‌ద్ ప‌వార్ కూతురైన సూలే.. ఇవాళ మ‌హారాష్ట్ర‌లో చోటుచేసుకున్న ప‌రిణామాల‌పై త‌న వాట్సాప్ ద్వారా స్పందించారు. ఎన్సీపీ పార్టీకి చీఫ్‌గా శ‌ర‌ద్ ప‌వార్ ఉన్నారు. ఆ పార్టీ శాస‌న‌స‌భాప‌క్ష నేత‌గా అజిత్ ప‌వార్ కొన‌సాగుతున్నారు. అయితే ఆ హోదాలో ఇవాళ అజిత్‌.. డిప్యూటీ సీఎంగా బాధ్య‌త‌లు స్వీకరించారు. దీంతో మ‌హారాష్ట్ర రాజ‌కీయాలు ర‌స‌వత్త‌రంగా మారాయి. కాంగ్రెస్ నేత‌లు మ‌ల్లిఖార్జున్ ఖ‌ర్గే, కేసీ వేణుగోపాల్ ఢిల్లీలో అత్య‌వ‌స‌రంగా భేటీ అవుతున్నారు. మ‌ధ్యాహ్నం శ‌ర‌ద్ ప‌వార్ మీడియాతో మాట్లాడ‌నున్నారు.</p>
    </article>
  </body>
</html>