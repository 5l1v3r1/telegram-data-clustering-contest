<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/pavarese-con-il-milan-per-rimediare-al-pastrocchio-post-salisburgo-serve-la-maturita-di-ancelotti-415476"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-23T11:30:00+00:00"/>
    <meta property="og:title" content="Pavarese: &quot;Con il Milan per rimediare al pastrocchio post Salisburgo. Serve la maturità di Ancelotti&quot;"/>
    <meta property="og:description" content="L'ex direttore sportivo del Napoli, Gigi Pavarese ha parlato a Radio Sportiva delle vicende dalla squadra partenopea"/>
  </head>
  <body>
    <article>
      <h1>Pavarese: "Con il Milan per rimediare al pastrocchio post Salisburgo. Serve la maturità di Ancelotti"</h1>
      <h2>L'ex direttore sportivo del Napoli, Gigi Pavarese ha parlato a Radio Sportiva delle vicende dalla squadra partenopea</h2>
      <address><time datetime="2019-11-23T11:30:00+00:00">23 Nov 2019, 11:30</time> by <a rel="author">Carmine Ubertone</a></address>
      <p>L'ex direttore sportivo del Napoli, <b>Gigi Pavarese</b> ha parlato a Radio Sportiva delle vicende dalla squadra partenopea: "<b>Milan-Napoli? </b><i>Chi per un verso, chi per un altro, domani tutte e due le squadre sono chiamati ad una prova di concretezza per mettersi alle spalle il momento difficile. Il Milan non avrebbe meritato di perdere contro la Juventus, mentre il Napoli deve rimediare al pastrocchio post Salisburgo. Contro il Genoa la squadra ha dimostrato di risentirne ancora, auguriamoci che l'intelligenza abbia il sopravvento su tutto. Nell'interesse dei tifosi, della maglia e della società bisogna rimetterci tutto sullo stesso binario cercando di centrare gli obiettivi prefissati</i></p>
      <p><b>Responsabilità caos Napoli?</b> <i>I fatti nella pentola li conosce solo il cucchiaio. Servono la maturità e l'intelligenza dell'unico condottiero nel Napoli: Carlo Ancelotti</i></p>
      <p><b>Futuro Napoli?</b> <i>Qualora si decidesse per una rivoluzione a fine anno, Giuntoli, che stimo, saprebbe sicuramente ripartire nella maniera giusta. Ora dobbiamo pensare alla qualificazione in Champions, guai se il Napoli non la centrasse".</i></p>
    </article>
  </body>
</html>