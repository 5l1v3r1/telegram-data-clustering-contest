<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/cultura-media/spotify-isi-lanseaza-propria-gala-bazata-pe-fluxul-de-date-din-streaming-1922401923002019111119178218"/>
    <meta property="og:site_name" content="News.ro"/>
    <meta property="article:published_time" content="2019-11-23T11:19:00+00:00"/>
    <meta property="og:title" content="Spotify îşi lansează propria gală, bazată pe fluxul de date din streaming"/>
    <meta property="og:description" content="Spotify îşi lansează prima gală de premii muzicale, în cadrul căreia căştigătorii vor fi aleşi pe baza datelor generate de utilizatorii online, potrivit Variety."/>
  </head>
  <body>
    <article>
      <h1>Spotify îşi lansează propria gală, bazată pe fluxul de date din streaming</h1>
      <address><time datetime="2019-11-23T11:19:00+00:00">23 Nov 2019, 11:19</time> by <a rel="author">News.ro</a></address>
      <p>
        <b>Spotify îşi lansează prima gală de premii muzicale, în cadrul căreia căştigătorii vor fi aleşi pe baza datelor generate de utilizatorii online, potrivit Variety.</b>
      </p>
      <p>"Melodiile şi obiceiurile voastre vor determina categoriile de premii, finaliştii şi câştigătorii premiilor Spotify, furnizând o adevărată reflectare a ceea ce ascultă fanii", a transmis compania vineri. "Veţi fi încântaţi de o ceremonie care vorbeşte de fapt de ceea ce ascultă oamenii în mediul online".</p>
      <p>Scopul Spotify Awards este unul transparent: Compania vrea să încurajeze fanii să voteze în funcţie de ce ascultă, ascultând cât mai multă muzică pe platformă.</p>
      <p>Prima gală Spotify va avea loc în martie, în Ciudad de Mexico.</p>
      <p>Potrivit Spotify, Ciudad de Mexico este cea mai mare piaţă, cu mai mulţi ascultători decât alte zone importante precum New York, Los Angeles, Londra şi Paris. Spotify s-a lansat în Mexic în 2013.</p>
      <p>În trimestrul al treilea al anului, numărul total de utilizatori lunar al Spotify a crescut cu 30%, ajungând la 248 de milioane.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>