<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/lotus-evija-primi-test-ad-alta-velocita-468891.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-23T11:00:23+00:00"/>
    <meta property="og:title" content="Lotus Evija, primi test ad alta velocità"/>
    <meta property="og:description" content="L'hypercar full-electric da 2.000 CV continuerà la sua sperimentazione nei prossimi mesi circolando anche su strade pubbliche"/>
  </head>
  <body>
    <article>
      <h1>Lotus Evija, primi test ad alta velocità</h1>
      <h2>L'hypercar full-electric da 2.000 CV continuerà la sua sperimentazione nei prossimi mesi circolando anche su strade pubbliche</h2>
      <address><time datetime="2019-11-23T11:00:23+00:00">23 Nov 2019, 11:00</time> by <a rel="author">Andrea Trezza</a></address>
      <p>Il Salone dell’Automobile di Guangzhou è una delle tappe previste dal <b>tour globale</b> deciso da Lotus per mettere in mostra il suo modello Evija. Proprio in questa occasione lo storico marchio britannico ha deciso di mostrare in anteprima un video in cui l’hypercar full-electric effettua i suoi <b>primi test ad alta velocità</b> su un circuito privato. Ciò sta a significare che i lavori di collaudo per la nuova Evija procedono a gonfie vele, in vista delle prime consegne previste nel corso del prossimo anno.</p>
      <figure>
        <iframe src="https://www.youtube.com/embed/qsxCX0KYYJw" width="675" height="380" data-service="Youtube" scrolling="no"/>
      </figure>
      <p>La vettura è stata presentata ufficialmente da Lotus lo <b>scorso luglio</b>, e la casa automobilistica riferisce come da allora i progressi effettuati siano stati notevoli. La sperimentazione della nuova hypercar completamente elettrica in grado di sprigionare una potenza fino a 2.000 CV continuerà incessantemente nei prossimi mesi, quando diversi esemplari di Evija copriranno <b>centinaia di migliaia di chilometri</b> sia su pista che su strade pubbliche.</p>
      <figure>
        <img src="https://www.formulapassion.it/wp-content/uploads/2019/11/Lotus-Evija.jpg"/>
      </figure>
      <p>Gavan Kershaw, Director of Vehicle Attributes di Lotus Cars, ha spiegato: <i>“I test ad alta velocità sono un <b>passaggio fondamentale</b> per lo sviluppo di Evija, oltre che estremamente entusiasmanti per tutti coloro che hanno la fortuna di esserne coinvolti. Il nostro obiettivo è quello di assicurarci che la nuova Evija possa essere <b>una vera Lotus</b> in tutti i sensi, con prestazioni eccezionali che stabiliranno nuovi standard nel settore delle hypercar”.</i></p>
      <footer>RIPRODUZIONE RISERVATA</footer>
    </article>
  </body>
</html>