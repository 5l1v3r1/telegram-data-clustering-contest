<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/zeven-vragen-aan-robert-ten-brink/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-23T11:31:10+00:00"/>
    <meta property="og:title" content="Zeven vragen aan….Robert ten Brink"/>
    <meta property="og:description" content="Dr. Love heeft zijn agenda tot eind juni 2020 vol staan, en daar hoort ook weer een All You Need Is Love Kerstspecial bij. Wat doet hij zelf met kerst?"/>
  </head>
  <body>
    <article>
      <h1>Zeven vragen aan….Robert ten Brink</h1>
      <address><time datetime="2019-11-23T11:31:10+00:00">23 Nov 2019, 11:31</time> by <a rel="author" href="https://www.ditjesendatjes.nl/author/vanessa/" target="_blank">Vanessa Bontje</a></address>
      <p>
        <b>Dr. Love heeft zijn agenda tot eind juni 2020 alweer vol staan, en daar hoort ook weer een All You Need Is Love Kerstspecial bij. Wat doet Robert ten Brink zelf met Kerst?</b>
      </p>
      <ol>
        <li>
          <b>Wat doe je met Kerst?</b>
        </li>
      </ol>
      <p>,,Eigenlijk wat iedereen doet! Het is natuurlijk een vaak gestelde vraag, met helaas een saai antwoord. Ik doe namelijk gewoon wat iedereen doet: met de familie lekker eten!’’</p>
      <ol>
        <li data-num="2">
          <b>In december kijkt heel Nederland weer naar de All You Need Is Love Kerstspecial. Waar kijk je zelf graag naar?</b>
        </li>
      </ol>
      <p>,,Robinson vind ik geweldig. En wat ik ook heerlijk vind zijn woonprogramma’s. Dan kijk je hoe een lelijk interieur wordt omgetoverd in een nog lelijker interieur. Dan leggen de stylisten ook dekens en kussens buiten en steken ze kaarsjes aan… in de Nederlandse motregen.’’</p>
      <ol>
        <li data-num="3">
          <b>In ‘Je kent me toch schat?’ beantwoorden stellen vragen over elkaar. Weet jouw Roos alles over jou?</b>
        </li>
      </ol>
      <p>,,Bij de opnames vond ik sommige vragen heel lastig en dacht vaak: ‘Jeetje zou ik zelf het antwoord op die vraag wel weten?’ Kijk, vragen over hoe ze haar koffie drinkt, dat is makkelijk. Maar al die gedetailleerde dingen… Dan moet je maar net het goede zeggen!’’</p>
      <ol>
        <li data-num="4">
          <b>Je vliegt de hele wereld over voor de liefde, welke stad is het meest romantisch?</b>
        </li>
      </ol>
      <p>,,Amsterdam is superromantisch. Het is niet voor niets een walhalla voor toeristen. Ze zeggen dat Parijs de stad van de liefde is, maar ik weet niet of Amsterdam ervoor onderdoet.’’</p>
      <ol>
        <li data-num="5">
          <b>Zou jij, als ras-Amsterdammer, ergens anders willen wonen?</b>
        </li>
      </ol>
      <p>,,Echt niet. Ik heb veel gezien, van Vancouver tot Melbourne, maar nergens is het zo gemoedelijk als in Amsterdam. We zijn ook wel veel op Vlieland en ik moet zeggen: de combinatie van stad en natuur is daar geweldig.”</p>
      <ol>
        <li data-num="6">
          <b>Sinds dit voorjaar ben je mede-eigenaar van een Amsterdams café. Hoe is dat?</b>
        </li>
      </ol>
      <p>,,Een jongensdroom! Ik was verbaasd hoeveel erbij komt kijken! We moesten wijn uitzoeken, maar ook gesprekken voeren met brouwerijen en leuke barkeepers zien te vinden.’’</p>
      <ol>
        <li data-num="7">
          <b>Nog spannende toekomstplannen?</b>
        </li>
      </ol>
      <p>,,Nou, nee. Haha. Tot eind juni heb ik weer m’n hele agenda vol, en dat is elk jaar zo.”</p>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/andre-kerstmis-zonder-monique/"/>
        <a href="https://www.ditjesendatjes.nl/harry-en-meghan-verbreken-nog-een-koninklijke-traditie/"/>
        <a href="https://www.ditjesendatjes.nl/geheim-ontrafeld-andre-hazes-maakt-kerstliedjes-in-marbella/"/>
      </related>
    </article>
  </body>
</html>