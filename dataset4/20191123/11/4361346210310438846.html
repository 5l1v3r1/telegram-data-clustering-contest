<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/videken-elnek-az-onjelolt-idojosok/187207"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-23T11:30:00+00:00"/>
    <meta property="og:title" content="Vidéken élnek az önjelölt időjósok"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Vidéken élnek az önjelölt időjósok</mark>
      </h1>
      <address><time datetime="2019-11-23T11:30:00+00:00">23 Nov 2019, 11:30</time> by <a rel="author">Bors</a></address>
      <p>
        <b>Lehet hinni az állatoknak, ha az időjárásról van szó? Ha porban hentereg a kutya, tényleg esni fog? Vagy ez csak egy népi legenda? A Bors összeszedte az állati időjósokat. </b>
        <b>Lehet hinni az állatoknak, ha az időjárásról van szó? Ha porban hentereg a kutya, tényleg esni fog? Vagy ez csak egy népi legenda? A Bors összeszedte az állati időjósokat.</b>
      </p>
      <p>Régen még nem volt időjárás-előrejelzés, televízió vagy internet. Az emberek a körülöttük lévő élővilágból tudtak tájékozódni például arról, hogy milyen időre számíthatnak. Elkezdték megfigyelni az állatok viselkedését, így alakultak ki a népi hiedelmek, hogy melyik állat hogyan viselkedik, ha ép­pen közeleg a vihar.</p>
      <figure>
        <img src="http://media.borsonline.hu/cikk/20/192821/gallery-picture/645w/2032497_kutya-shutterstock-1514439263.jpg"/>
        <figcaption>A kutyák henteregnek a porban, és sokat vakaróznak csapadék előtt. © Shutterstock</figcaption>
      </figure>
      <figure>
        <img src="http://media.borsonline.hu/cikk/20/192821/gallery-picture/645w/2032499_kakas-shutterstock-1519712516.jpg"/>
        <figcaption>A kakas napnyugta után is kukorékol, ha vihar közeleg, a tyúkok pedig nehezen ülnek be éjszaka a helyükre © Shutterstock</figcaption>
      </figure>
      <p>Ezt a földön túli előrejelzést az állatok belső szervezetét behálózó vegetatív idegrendszer irányítja, mert az fokozottan ér­zékeny az időjárás változásaira.</p>
      <p>– Az állatoknak sokkal jobbak az érzékszerveik, mint az em­berek­nek. Hasonlóképpen, vagy pontosan emiatt erősebben reagálnak a légköri változásokra, mint mi. Ha törött csontja van vagy bármilyen komolyabb sérülést szenvedett a kis kedvence, akkor számíthat rá, hogy fájlalni fogja azt a testrészét a rossz idő előtt. De fáradékonyabb és erőtlenebb is lehet – mondta el a Borsnak dr. Hámori Zsolt szakállatorvos.</p>
      <figure>
        <img src="http://media.borsonline.hu/cikk/20/192821/gallery-picture/645w/2032501_halak-shutterstock-1415492426.jpg"/>
        <figcaption>A halak kiugrálnak a vízből – a harcsák a vízfelszínre jönnek –, ha vihar van készülőben © Shutterstock</figcaption>
      </figure>
      <figure>
        <img src="http://media.borsonline.hu/cikk/20/192821/gallery-picture/645w/2032503_birkak-bors.jpg"/>
        <figcaption>A juhok nem akarnak kijönni az akolból vihar előtt, vagy maguktól elindulnak a hegygerincről a völgy felé, hogy meneküljenek © Bors</figcaption>
      </figure>
      <figure>
        <img src="http://media.borsonline.hu/cikk/20/192821/gallery-picture/645w/2032505_beka-shutterstock-1563310315.jpg"/>
        <figcaption>A békák alacsonyan ülnek vagy hangosan brekegnek © Shutterstock</figcaption>
      </figure>
      <p>A szakállatorvos szerint leginkább vidéken lehet még megfigyelni az állatok viselkedését.</p>
      <p>– Városokban már nemigen hihetőek ezek a jelek, mert nem úgy élnek az állatok, ahogyan régen. Gondolok itt például a kutyákra és a macskákra, amik ma már a lakásban élnek, ahol van légkondi és fűtés. Nem érzékelik már annyira a változásokat. Nehéz lenne megmondani, hogy a régi, népi megfigyelésekből melyek igazak és melyek nem – mondja. A szakember szerint vidéken, ahol a szabadtartás még életben van, nem kopott el az állatokban ez az ösztön. Ahol tömegesen tartják például a teheneket a tejükért, ott sem fellelhető ez a képesség, mivel a monotonitás és a gyártás menete kiölte ezeket az érzékeket.</p>
    </article>
  </body>
</html>