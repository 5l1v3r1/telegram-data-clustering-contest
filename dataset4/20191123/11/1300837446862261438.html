<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/sport/altrisport/2019/11/23/nba-i-lakers-stendono-anche-gallinari_b1ff048f-9b58-40ce-81ff-7be0fac6bbeb.html"/>
    <meta property="og:site_name" content="ANSA.it"/>
    <meta property="article:published_time" content="2019-11-23T11:10:05+00:00"/>
    <meta property="og:title" content="Nba, Lakers sono inarrestabili, cade anche Gallinari"/>
    <meta property="og:description" content="Clippers con Leonard-George meglio di Harden. Evacuata arena Jazz (ANSA)"/>
  </head>
  <body>
    <article>
      <h1>Nba, Lakers sono inarrestabili, cade anche Gallinari</h1>
      <h2>Clippers con Leonard-George meglio di Harden. Evacuata arena Jazz</h2>
      <address><time datetime="2019-11-23T11:10:05+00:00">23 Nov 2019, 11:10</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/11/23/9a75a644a4cfc5339c8adb28a0b9e594.jpg"/>
          <figcaption>
            <cite>RIPRODUZIONE RISERVATA © Copyright ANSA/AP</cite>
          </figcaption>
        </figure>
        <figure>
          <img src="http://www.ansa.it/webimages/img_700/2019/11/23/cb8f06525aa62d27969627f342d6b8b6.jpg"/>
          <figcaption>Rajon Rondo<cite>RIPRODUZIONE RISERVATA © Copyright ANSA/AP</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/23/a0686522e34bdc98fcc50c0f53f77214.jpg"/>
          <figcaption>LeBron James,Mike Muscala<cite>RIPRODUZIONE RISERVATA © Copyright ANSA/AP</cite></figcaption>
        </figure>
      </slideshow>
      <p>Continua la marcia dei Los Angeles Lakers in NBA, dove hanno il miglior record della lega. Gli Oklahoma City Thunder mettono più volte in difficoltà i gialloviola, che alla fine la spuntano per 130-127 arrivando al 6/o successo consecutivo. Decisivo Anthony Davis, con 33 punti e 4 triple. 23 i punti segnati da LeBron James, mentre sono stati 15, con 4 rimbalzi, quelli di Danilo Gallinari. I San Antonio Spurs incassano a Filadelfia l'8/a sconfitta consecutiva, striscia negativa peggiore dell'era Popovich. I texani si concedono troppe pause in attacco, così i 76ers, trascinati da Harris e Horford, vincono 115-104. Marco Belinelli chiude con 7 punti e 2 assist. I LA Clippers, con Kahwi Leonard e Paul George, battono 122-119 gli Houston Rockets, a cui non bastano i 37 punti segnati da James Harden e i 22 di Westbrook. Evacuata la Smart Home Arena di Salt Lake City 15' dopo la conclusione di Utah Jazz-Golden State (113-109) per l'allarme bomba provocato da un pacco sospetto in un ristorante dell'impianto.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>