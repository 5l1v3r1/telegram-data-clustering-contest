<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904849/de-boeck-laat-erfenis-na-bij-lokeren-ik-zag-veel-dingen-die-ik-niet-wou-zien-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-23T11:30:00+00:00"/>
    <meta property="og:title" content="De Boeck laat erfenis na bij Lokeren: &quot;Ik zag veel dingen die ik niet wou zien&quot;"/>
    <meta property="og:description" content="Stijn Vreven staat zaterdagavond voor zijn vuurdoop als trainer van Sporting Lokeren. Nota bene op het veld van zijn ex-club Beerschot debuteert Vreven voor de Waaslanders. De Limburger had de eerste dagen al zijn handen vol op Daknam."/>
  </head>
  <body>
    <article>
      <h1>De Boeck laat erfenis na bij Lokeren: "Ik zag veel dingen die ik niet wou zien"</h1>
      <address>
        <time datetime="2019-11-23T11:30:00+00:00">23 Nov 2019, 11:30</time>
      </address>
      <p>
        <b>Stijn Vreven staat zaterdagavond voor zijn vuurdoop als trainer van Sporting Lokeren. Nota bene op het veld van zijn ex-club Beerschot debuteert Vreven voor de Waaslanders. De Limburger had de eerste dagen al zijn handen vol op Daknam.</b>
      </p>
      <p>Zo was de erfenis die Glen De Boeck naliet bij Lokeren niet min. "Het ging moeizaam, want ik zag veel dingen die ik niet wou zien. Logisch, want ik heb natuurlijk een andere manier van werken dan de vorige trainer en we moeten ons nog allemaal aanpassen aan elkaar", vertelt Vreven in <i>Het Laatste Nieuws</i>.</p>
      <aside>Lees meer<br/><a href="https://www.voetbalprimeur.be/nieuws/904545/vreven-begint-bij-lokeren-met-match-tegen-ex-club-beerschot-geen-rancunes-.html?itm_source=www.voetbalprimeur.be&amp;itm_medium=highlighted-content">Vreven begint bij Lokeren met match tegen ex-club Beerschot: "Geen rancunes"</a></aside>
      <p>Toch probeerde Vreven op drie dagen tijd zijn eigen filosofie al over te brengen naar de Lokeren-spelers. "Het is veel dat op ons afkomt, ik ga me, om te beginnen, focussen op het tactische en het mentale. Afspraken en regels volgen later nog wel. De tijd om alles te gaan veranderen is er nu niet. Punten halen: d√°t is wat er nu telt."</p>
      <p><b>Drukke dagen</b><br/>"Ik moet wel toegeven dat ik nog nooit zo'n twee hectische dagen gehad heb. Alles wat je in zes weken voorbereiding wil doen, moet je nu in twee dagen stoppen. En dat gaat niet. Ik heb nog nooit tijdens een seizoen overgenomen, ook voor mij is dit een grote stap. Weer iets nieuws, waar ik waarschijnlijk ook weer beter ga uitkomen", besluit Vreven.</p>
      <aside>Lees meer<br/><a href="https://www.voetbalprimeur.be/nieuws/904367/de-vries-richt-zich-tot-groepje-lokeren-fans-zij-hoeven-niet-meer-te-komen-.html?itm_source=www.voetbalprimeur.be&amp;itm_medium=highlighted-content">De Vries op jacht naar groep Lokeren-fans: "We gaan uitzoeken wie er achter zit"</a></aside>
    </article>
  </body>
</html>