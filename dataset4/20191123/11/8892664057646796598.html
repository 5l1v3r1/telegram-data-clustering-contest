<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/jovo-heten-emelhetnek-vadat-a-viking-sigyn-hajoskapitanya-ellen/vpghpcy"/>
    <meta property="og:site_name" content="Blikk.hu"/>
    <meta property="article:published_time" content="2019-11-23T11:55:11+00:00"/>
    <meta property="og:title" content="Jövő héten emelhetnek vádat a Viking Sigyn hajóskapitánya ellen - ennyi évet kaphat"/>
    <meta property="og:description" content="Jövő héten emel vádat a az ügyészség a dunai hajóbaleset ügyében. Jurij C.-t, a Viking hajóskapitányát halálos tömegszerencsétlenséget eredményező vízi közlekedés veszélyeztetésével, és 35 rendbeli segítségnyújtás elmulasztásával gyanúsítják."/>
  </head>
  <body>
    <article>
      <h1>Jövő héten emelhetnek vádat a Viking Sigyn hajóskapitánya ellen - ennyi évet kaphat</h1>
      <address><time datetime="2019-11-23T11:55:11+00:00">23 Nov 2019, 11:55</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>
            <b>Jövő héten emel vádat a az ügyészség a dunai hajóbaleset ügyében. Jurij C.-t, a </b>
            <a href="https://www.blikk.hu/aktualis/krimi/hableany-tragedia-ezert-engedtek-ki-a-viking-kapitanyat/4yxq08j">Viking hajóskapitányát </a>
            <b>halálos tömegszerencsétlenséget eredményező vízi közlekedés veszélyeztetésével, és 35 rendbeli segítségnyújtás elmulasztásával gyanúsítják.</b>
          </b>
        </i>
      </p>
      <p><a href="https://www.blikk.hu/aktualis/belfold/hidnal-gyaszoltak-a-hableany-matrozanak-szerettei/1fx3v8d">A balese</a>t május 29-én történt, amely megrázta az egész országot. A Fővárosi Főügyészség novemberre ígérte a vádemelést és Rab Ferenc helyettes szóvivő a <a href="https://ripost.hu/politik/insider/elkepeszto-ennyivel-meguszhatja-28-ember-halalat-a-viking-kapitanya-2172195/">Ripost</a> kérdésére megerősítette:</p>
      <p>A rendőrség október közepén zárta le a május 29-én történt, 28 emberéletet követelő baleset ügyében a nyomozást. A Viking Sigyn ukrán kapitányát, Jurij C.-t halálos tömegszerencsétlenséget eredményező vízi közlekedés gondatlan veszélyeztetésével, és 35 rendbeli segítségnyújtás elmulasztásával gyanúsították, várhatóan a vád is ez lesz.</p>
      <p>A Budapesti VI. és VII. Kerületi Ügyészség azt állapította meg, hogy a tragédia estéjén a Viking Sigyn luxushajón lévő modern navigációs eszközök ellenére a kapitány nem vette észre a vele egy irányba haladó magyar hajót. <b>A kapitány ezután elhalasztotta a pontos bejelentést, nem fordult közleménnyel a szárazföldi állomásokhoz, a személyzetet sem riasztotta, a környező hajóknak sem adott ki tájékoztatást.</b></p>
      <p>
        <b>A magyar törvények értelmében a halálos tömegszerencsétlenséget eredményező vízi közlekedés veszélyeztetése 2-8 évig tartó szabadságvesztéssel büntetendő, segítségkérés elhalasztásáért maximum 3 év adható.</b>
      </p>
      <p>Becslésem szerint legfeljebb 7-8 évet kap, persze a bíróságon még bármi történhet, ez csak a papírforma szerinti számítás. A törvény ugyanis figyelembe veszi azt, hogy nem szándékosan ölte meg a baleset áldozatait. Ugyanakkor nem szabad elfelejtenünk, hogy mégiscsak 28 ember élete szárad a lelkén</p>
      <p><i>- </i>nyilatkozta dr. Gulyás Katalin, aki a Hableányon elhunyt kapitány családját képviseli.</p>
      <p>Ha még többet olvasna a tragikus dunai hajóbalesetről, akkor<a href="https://www.blikk.hu/dunai-hajobaleset"> ide kattintva </a>megteheti.</p>
    </article>
  </body>
</html>