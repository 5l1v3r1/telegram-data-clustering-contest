<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/ellada/thessaloniki-stin-entatiki-29chroni-ligo-meta-ti-gennisi-toy-moroy-tis-ypesti-anakopi-kardias/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-23T11:00:04+00:00"/>
    <meta property="og:title" content="Θεσσαλονίκη: Στην Εντατική 29χρονη λίγο μετά τη γέννηση του μωρού της- Υπέστη ανακοπή καρδιάς"/>
    <meta property="og:description" content="Δύσκολες στιγμές περνά μία 29χρονη γυναίκα που πριν από λίγες ημέρες έφερε στη ζωή το παιδί της, καθώς μετά τη γέννα υπέστη ανακοπή καρδιάς και δίνει"/>
  </head>
  <body>
    <article>
      <h1>Θεσσαλονίκη: Στην Εντατική 29χρονη λίγο μετά τη γέννηση του μωρού της- Υπέστη ανακοπή καρδιάς</h1>
      <address>
        <time datetime="2019-11-23T11:00:04+00:00">23 Nov 2019, 11:00</time>
      </address>
      <p>Σύμφωνα με το ρεπορτάζ του <a href="https://www.grtimes.gr/ellada/lechona-apo-tin-katerini-charopaleyei-sto-ippokrateio?_route_=ellada/lechona-apo-tin-katerini-charopaleyei-sto-ippokrateio">GRTimes.gr</a> και του Βασίλη Παπαναστασούλη, η γυναίκα γέννησε στο νοσοκομείο Κατερίνης και<b> λόγω της καισαρικής τομής</b> στην οποία υποβλήθηκε, της χορηγήθηκε αντιβιοτικό φάρμακο στο οποίο ήταν αλλεργική.</p>
      <p>Μέσα σε λίγη ώρα, ο οργανισμός της άρχισε να αντιδρά αρνητικά, με αποτέλεσμα να υποστεί ανακοπή και να οδηγηθεί στην εντατική.</p>
      <p>Από την Κατερίνη<b> διακομίστηκε εσπευσμένα</b> στο νοσοκομείο της Θεσσαλονίκης όπου υποβλήθηκε σε μαγνητική τομογραφία και διαπιστώθηκε ότι υπέστη εγκεφαλικό οίδημα λόγω της αντίδρασης του οργανισμού της στο φάρμακο που της χορηγήθηκε.</p>
      <p>Όπως δήλωσε στο <a href="https://www.grtimes.gr/ellada/lechona-apo-tin-katerini-charopaleyei-sto-ippokrateio?_route_=ellada/lechona-apo-tin-katerini-charopaleyei-sto-ippokrateio">GRTimes.gr</a> η διοικήτρια του Ιπποκράτειου νοσοκομείου Βασιλική Παπαχριστοδούλου «η κοπέλα αντιμετωπίζει μία πολύ δύσκολη κατάσταση» ενώ το πρωί της Δευτέρας θα περάσει και πάλι από μαγνητικό τομογράφο για να διαπιστωθεί αν έχει υποχωρήσει το οίδημα.</p>
      <p>Το βρέφος παραμένει στο νοσοκομείο Κατερίνης και είναι καλά στην υγεία του σύμφωνα με τις πρώτες πληροφορίες.</p>
    </article>
  </body>
</html>