<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/11/zssk-nasadzuje-novy-web-pocitajte-s-kratkodobym-obmedzenim-sluzieb/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-11-23T11:38:51+00:00"/>
    <meta property="og:title" content="ZSSK nasadzuje nový web! Počítajte s krátkodobým obmedzením služieb"/>
    <meta property="og:description" content="Železničná spoločnosť Slovensko (ZSSK) dnes spúšťa novú modernizovanú internetovú stránku, ktorá bude sídliť na hlavnej doméne www.zssk.sk."/>
  </head>
  <body>
    <article>
      <h1>ZSSK nasadzuje nový web! Počítajte s krátkodobým obmedzením služieb</h1>
      <h2>Cena - 82 500 €.</h2>
      <address><time datetime="2019-11-23T11:38:51+00:00">23 Nov 2019, 11:38</time> by <a rel="author" href="https://www.techbyte.sk/author/marek/" target="_blank">Marek Urban</a></address>
      <p>
        <b>Železničná spoločnosť Slovensko (ZSSK) dnes spúšťa novú internetovú stránku, ktorá bude sídliť na doméne www.zssk.sk. Web prešiel modernizáciou, je responzívny a obsahuje mnohé technologické vylepšenia. </b>
      </p>
      <p>Aspoň tak o ňom informuje <a href="https://www.slovakrail.sk/sk/aktuality/zssk-spusta-novy-web.html">oficiálna správa zverejnená</a> v sekcii aktualít na stránke slovakrail.sk. Nová stránka je postavená na redakčnom systéme Wordpress, pričom bola upravená tzv. na mieru podľa požiadaviek kritérií ZSSK.</p>
      <figure>
        <img src="https://www.techbyte.sk/wp-content/uploads/2019/11/zssk.jpg"/>
        <figcaption>Foto: <a href="https://www.slovakrail.sk/sk/aktuality/zssk-spusta-novy-web.html">slovakrail.sk</a></figcaption>
      </figure>
      <p>S nasadzovaním nového webu je spojené krátkodobé obmedzenie predajných služieb a výpadky starej stránky. Práce sa začnú dnes, teda v piatok <b>22. 11. 2019 o 17:00</b>, <b>predpokladané ukončenie bude o 21:00 v rovnaký deň</b>.</p>
      <p>Prepravca informuje, že cena nového webu je nižšia, s akou sa pôvodne počítalo. Cena finálneho riešenia bola po dohode zmluvných strán znížená <b>zo 121 000 € na 82 500 €</b>. Dodávateľom je <a href="https://www.trionyx.sk/">spoločnosť TRIONYX</a> z Banskej Bystrice. V súčasnosti web zssk.sk navštevuje <b>650 000 unikátnych návštevníkov</b>.</p>
      <figure>
        <img src="https://www.techbyte.sk/wp-content/uploads/2019/11/dualny-system.jpg"/>
        <figcaption>Foto: <a href="https://www.slovakrail.sk/sk/aktuality/zssk-spusta-novy-web.html">slovakrail.sk</a></figcaption>
      </figure>
      <p>Najviac sa zaujímajú o vlaky InterCity, prepravu bicyklov, zvierat a batožín a o bezplatnú dopravu pre študentov. Tvorcovia stránku pripravili v spolupráci so zástupcami slabozrakých a nevidiacich s cieľom prispôsobiť ju pre čítačky obrazoviek.</p>
      <p>Vedúca tímu rozvoja a správy Alena Mižíková hovorí o novom intuitívnom vyhľadávaní v ktorejkoľvek časti webu, čo má podstatne zjednodušiť a zrýchliť samotné vyhľadávanie, ale aj orientáciu na stránke.</p>
      <figure>
        <img src="https://www.techbyte.sk/wp-content/uploads/2019/11/listky-na-vlak.jpg"/>
        <figcaption>Foto: <a href="https://www.slovakrail.sk/sk/aktuality/zssk-spusta-novy-web.html">slovakrail.sk</a></figcaption>
      </figure>
      <p>Nový web zároveň prináša automatické informácie o otváracích hodinách, ktoré sa doteraz spracovávali ručne, niekoľkokrát za deň. Nechýbajú tiež informácie o polohe a meškaní vlaku. V budúcnosti chce prepravca doplniť aj samoobslužné generovanie potvrdení o meškaní vlaku.</p>
      <ul>
        <li>Predajný systém na doméne <a href="http://predaj.zssk.sk/">predaj.zssk.sk</a>.</li>
        <li>Zákaznícke konto na doméne <a href="http://predaj.zssk.sk/">predaj.zssk.sk</a>.</li>
      </ul>
      <p>Nový web je prevádzkovaný na IT infraštruktúre ZSSK, odkiaľ čerpá dáta z prevádzkových a predajných informačných systémov. Kompletné informácie o novom webe nájdete v správe <a href="https://www.slovakrail.sk/sk/aktuality/zssk-spusta-novy-web.html">na adrese slovakrail.sk</a>.</p>
      <figure>
        <img src="https://www.techbyte.sk/wp-content/uploads/2019/11/tipy-na-vylerty.jpg"/>
        <figcaption>Foto: <a href="https://www.slovakrail.sk/sk/aktuality/zssk-spusta-novy-web.html">slovakrail.sk</a></figcaption>
      </figure>
      <p>Prezentácia funkcionality a vylepšení je jedna vec, praktické skúsenosti zase druhá. Preto v najbližších hodinách navštívte adresu <a href="http://www.zssk.sk/">zssk.sk</a> a dajte prepravcovi vedieť, ako ste s novým webom spokojní.</p>
      <related>
        <a href="https://www.techbyte.sk/2018/09/withings-steel-hr-sport-hybridne-hodinky/"/>
      </related>
      <p>Konštruktívnu spätnú väzbu Železničná spoločnosť Slovensko očakáva na novo zriadenej e-mailovej adrese <b>web.podnety@slovakrail.sk</b>.</p>
    </article>
  </body>
</html>