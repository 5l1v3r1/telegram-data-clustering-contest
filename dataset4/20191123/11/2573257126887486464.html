<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/una-falla-nei-protocolli-4g-e-del-4-5g-permetterebbe-agli-hacker-di-spiarci-628837"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T11:50:48+00:00"/>
    <meta property="og:title" content="Scoperta falla nella rete 4G e del 4.5G di Tim e Vodafone"/>
    <meta property="og:description" content="Una falla nei protocolli 4G potrebbe consentire agli hacker di penetrare nello smartphone ed entrare in possesso dei dati sensibili della vittima"/>
  </head>
  <body>
    <article>
      <h1>Scoperta falla nella rete 4G e del 4.5G di Tim e Vodafone</h1>
      <h2>Una falla nei protocolli 4G potrebbe consentire agli hacker di penetrare nello smartphone ed entrare in possesso dei dati sensibili della vittima</h2>
      <address><time datetime="2019-11-23T11:50:48+00:00">23 Nov 2019, 11:50</time> by <a rel="author">Monica Palmisano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/hacker-3342696_1920-1140x641.jpg"/>
      </figure>
      <p>Attualmente la<b> rete 4G</b> è lo standard di connessione maggiormente utilizzato su scala nazionale. La connessione, <b>immessa sul mercato circa 10 anni fa</b>, ha riscosso un forte successo soprattutto per il sensibile miglioramento nella <b>velocità</b> e nella <b>stabilità</b> della rete.</p>
      <p>In attesa che anche in Italia sia<b> attivato il 5G per gli utenti privati</b>, dopo l’attivazione già avvenuta negli scorsi mesi per le aziende e le industrie, ci si deve ancora<b> fondare prevalentemente sul 4G</b> – o <b>4.5G,</b> grazie alla sua recente introduzione – <a href="https://www.tecnoandroid.it/2019/11/22/aumenti-e-rimodulazioni-in-tim-wind-tre-e-vodafone-tutte-le-news-628265">per potersi garantire una buona connessione mobile.</a></p>
      <p>D’altra parte, il 4G potrebbe non rivelarsi così sicuro come si credeva. Una<b> falla nei protocolli di paging,</b> infatti, avrebbe rivelato la possibilità di accedere ai dati telefonici di moltissimi clienti. Gli hacker, attraverso un<b> bug del sistema</b>, potrebbero quindi accedere al registro <b>chiamate,</b> ai <b>messaggi</b> e perfino alla <b>localizzazione</b> del dispositivo. In questo modo si potrebbero letteralmente <b>“stalkerare”</b> gli utenti, andando a seguirne passo passo i movimenti basandosi sulla <b>posizione del dispositivo.</b></p>
      <h3>Falla nel 4G: potrebbe essere un pertugio per gli hacker che si vogliano infiltrare negli smartphone degli utenti</h3>
      <p>Va da sé che il rischio che si corre è<b> realmente alto</b>: la posta in gioco, infatti, potrebbe anche comprendere dati molto sensibili, come <b>nomi utente</b> e <b>password</b> – ad esempio legate al conto corrente. Qualora abbiate trascritto questi dati per messaggio (il problema <b>non riguarda infatti i servizi come Apple Pay o Google Pay</b>) o sulle note dello smartphone, essi potrebbero essere intercettati e finire nelle mani sbagliate.</p>
      <p>Ma come avviene tutto questo? Facendo in modo che lo smartphone <b>si connetta ad una rete percepita come sicura</b>, ma che in realtà è <b>sotto il controllo dei malfattori</b>. Bisogna quindi prestare massima attenzione alla sicurezza delle reti a cui ci si intende appoggiare, pena la possibilità di consegnare i propri dati sensibili direttamente nelle mani degli hacker.</p>
    </article>
  </body>
</html>