<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/sporarena/mke-ankaragucu-0-3-trabzonspor-41380847"/>
    <meta property="og:site_name" content="Hürriyet"/>
    <meta property="article:published_time" content="2019-11-23T11:34:00+00:00"/>
    <meta property="og:title" content="MKE Ankaragücü 0-3 Trabzonspor"/>
    <meta property="og:description" content="Süper Lig 12. hafta mücadelesinde MKE Ankaragücü ile Trabzonspor karşı karşıya geldi. Konuk ekip golcü futbolcusu Sörloth ile 6. dakikada golü buldu ve Ankaragücü karşısında 1-0 öne geçti. Ev sahibinde Faty 45+1'de ikinci sarı karttan kırmızı kart görerek oyun dışı kaldı. İlk yarı Trabzonspor'un 1-0 üstünlüğü ile sona erdi. Trabzonspor 49. dakikada Yusuf Sarı'nın attığı golle durumu 2-0'a getirdi. 56. dakikada Nwakaeme attığı golle takımını 3-0 öne geçirdi. Kalan dakikalarda başka gol olmayınca Trabzonspor deplasmanda 3 puanı 3 golle aldı."/>
  </head>
  <body>
    <article>
      <h1>MKE Ankaragücü 0-3 Trabzonspor</h1>
      <address>
        <time datetime="2019-11-23T11:34:00+00:00">23 Nov 2019, 11:34</time>
      </address>
      <p>
        <b>Süper Lig 12. hafta mücadelesinde MKE Ankaragücü ile Trabzonspor karşı karşıya geldi. Konuk ekip golcü futbolcusu Sörloth ile 6. dakikada golü buldu ve Ankaragücü karşısında 1-0 öne geçti. Ev sahibinde Faty 45+1'de ikinci sarı karttan kırmızı kart görerek oyun dışı kaldı. İlk yarı Trabzonspor'un 1-0 üstünlüğü ile sona erdi. Trabzonspor 49. dakikada Yusuf Sarı'nın attığı golle durumu 2-0'a getirdi. 56. dakikada Nwakaeme attığı golle takımını 3-0 öne geçirdi. Kalan dakikalarda başka gol olmayınca Trabzonspor deplasmanda 3 puanı 3 golle aldı.</b>
      </p>
      <p>
        <b>Maçın önemli dakikaları</b>
      </p>
      <p>6. dakikada Kitsiou'nun, Yalçın Ayhan'a göndermek istediği topu araya girerek önüne alan Sörloth meşin yuvarlağı biraz sürdükten sonra ağlarla buluşturdu ve takımını 1-0 öne geçirdi.<br/>18. dakikada Canteros'un kullandığı serbest atışta top ilk önce direğe ardından da kalecinin sırtına çarparak kornere gitti.<br/>23. dakikada Sosa'nın kullandığı serbest vuruşta altı pas içinde iyi yükselen Obi Mikel'in vuruşunda, üst direğe çarpan top oyun alanına geri döndü.<br/>30. dakikada Sosa'nın ortasında ceza alanı içinde Yalçın Ayhan topu uzaklaştırmak isterken meşin yuvarlak Sörloth'un önünde kaldı. Bu futbolcunun vuruşunda Yalçın Ayhan'a çarpan top ceza sahası dışına çıktı.<br/>42. dakikada Sosa'nın şutunda kaleci Korcan Çelikay topu sektirince meşin yuvarlak Sörloth'un önünde kaldı. Bu futbolcunun vuruşunda kaleci tehlikeyi önledi.<br/>Karşılaşmanın ilk yarısı 1-0 <a href="http://www.hurriyet.com.tr/haberleri/trabzonspor">Trabzonspor</a> üstünlüğünde sona erdi.<br/>49. dakikada gelişen Trabzonspor atağında sol kanatta topla buluşan Nwakaeme meşin yuvarlağı diğer kanattaki Yusuf Sarı ile buluşturdu. Bu futbolcu önündeki oyuncuyu geçtikten sonra vuruşunu yaptı ve takımını 2-0 öne geçirdi.<br/>55. dakikada Canteros'un sağ taraftan ceza alanı içine yaptığı ortada ön direkte iyi yükselen Alihan Kubalas'ın kafa vuruşunda, top üstten dışarı çıktı.<br/>56. dakikada Pereira'nın sağ kanattan ceza alanı içine gönderdiği topla arka direkte buluşan Nwakaeme, düzgün bir vuruşla meşin yuvarlağı ağlara gönderdi: 0-3.<br/>62. dakikada Sosa'nın sağ taraftan kale alanı içine yaptığı ortada bomboş pozisyonda toplu buluşan Campi'nin kafa vuruşunda, meşin yuvarlak kaleciden döndü.<br/>72. dakikada Orgill'in pasıyla ceza alanına hareketlenen Moke'nin şutunda, top kalecide kaldı.<br/>75. dakikada ani gelişen Trabzonspor atağında kendi yarı alanından topla çıkan Yusuf Sarı, kaleciyi de geçtikten sonra vuruşunu yaptı ancak araya giren Pazdan golü engelledi.</p>
      <p>
        <b>Müsabakayı Trabzonspor 3-0 kazandı</b>
      </p>
      <p><b>Stat</b>: Eryaman<br/><b>Hakemler</b>: Cüneyt Çakır, Bahattin Duran, Tarık Ongun<br/><b>MKE <a href="http://www.hurriyet.com.tr/haberleri/ankaragucu">Ankaragücü</a></b>: Korcan Çelikay, Kitsiou, Yalçın Ayhan (Dk. 46 Alihan Kubalas), Pazdan, Pinto, Sedat Ağçay (Dk. 64 Moke), Faty, Canteros, Aydın Karabulut (Dk. 25 Cebrail Karayel), İlhan Parlak, Orgill<br/><b>Trabzonspor</b>: Erce Kardeşler, Pereira, Hüseyin Türkmen, Campi, Kamil Ahmet Çörekçi, Hosseini (Dk. 80 Cafer Tosun), Yusuf Sarı, Obi Mikel, Sosa (Dk. 64 Doğan Erdoğan), Nwakaeme (Dk. 73 Fıratcan Üzüm), Sörloth<br/><b>Goller</b>: Dk. 6 Sörloth, Dk. 49 Yusuf Sarı, Dk. 56 Nwakaeme (Trabzonspor)<br/><b>Kırmızı</b><b>kart</b>: Dk. 45 1 Faty (MKE Ankaragücü)<br/><b>Sarı kartlar</b>: Dk. 9 İlhan Parlak, Dk. 36 Canteros, Dk. 89 Alihan Kubalas (MKE Ankaragücü), Dk. 40 Yusuf Sarı, Dk. 79 Campi (Trabzonspor)</p>
      <figure>
        <a href="http://www.hurriyet.com.tr/stadyum/ankaragucu-trabzonspor-maci-18807824">
          <img src="https://i4.hurimg.com/i/hurriyet/75/770x0/5dd91fbf0f25442a2c4a20bf"/>
        </a>
      </figure>
      <figure>
        <a href="https://www.misli.com/misli-kampanyalar/canli-bahis-kaybina-10a-varan-iade-19?utm_source=dp-hurriyetsporarena&amp;utm_medium=f-link&amp;utm_campaign=iddaa-content">
          <img src="https://i4.hurimg.com/i/hurriyet/75/770x0/5dbd3a3567b0a9261095332e"/>
        </a>
      </figure>
      <p>
        <b>Canlı Bahis kaybına %10'a varan iade sadece Misli.com'da,</b>
        <a href="https://www.misli.com/misli-kampanyalar/canli-bahis-kaybina-10a-varan-iade-19?utm_source=dp-hurriyetsporarena&amp;utm_medium=f-link&amp;utm_campaign=iddaa-content">katılmak için buraya tıklayın!</a>
      </p>
    </article>
  </body>
</html>