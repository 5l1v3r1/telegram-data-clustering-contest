<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/maharashtra-vidhansabha-election2019-news/sena-taught-a-lesson-by-bjp-ramdas-athawale-dmp-82-2021049/"/>
    <meta property="og:site_name" content="लोकसत्ता"/>
    <meta property="article:published_time" content="2019-11-23T11:55:24+00:00"/>
    <meta property="og:title" content="भाजपाने शिवसेनेला धडा शिकवला – रामदास आठवले"/>
    <meta property="og:description" content="भाजपाच्या राजकीय खेळीमुळे शिवसेना सत्तेपासून दूर राहणार हे स्पष्ट झाले आहे."/>
  </head>
  <body>
    <article>
      <h1>भाजपाने शिवसेनेला धडा शिकवला – रामदास आठवले</h1>
      <h2>भाजपाच्या राजकीय खेळीमुळे शिवसेना सत्तेपासून दूर राहणार हे स्पष्ट झाले आहे.</h2>
      <address><time datetime="2019-11-23T11:55:24+00:00">23 Nov 2019, 11:55</time> by <a rel="author">लोकसत्ता ऑनलाइन</a></address>
      <p>आपलाच मुख्यमंत्री होईल असा शिवसेनेकडून दावा करण्यात येत होता. पण भाजपाच्या राजकीय खेळीमुळे शिवसेना सत्तेपासून दूर राहणार हे स्पष्ट झाले आहे. शिवसेनेच्या या परिस्थितीवर केंद्रीय मंत्री रामदास आठवले यांनी जोरदार टीका केली आहे.</p>
      <p>“भाजपाने शिवसेनेला धडा शिकवला आहे. सर्व काही व्यवस्थित होईल असे अमित शाह सांगत होते आणि आता तसेच घडले आहे” अशी प्रतिक्रिया केंद्रीय मंत्री रामदास आठवले यांनी दिली आहे. “मागच्या आठवडयात अमित शाहंना मी भेटलो त्यावेळी त्यांनी चिंता करु नका, सर्व काही व्यवस्थित होईल असे ते आपल्याला म्हणाले होते” याची आठवण रामदास आठवले यांनी करुन दिली.</p>
      <p>महाराष्ट्राच्या राजकारणात वेगाने नाटयमय घडामोडी घडत आहेत. देवेंद्र फडणवीस यांनी शनिवारी सकाळी मुख्यमंत्रिपदाची तर अजित पवारांनी उपमुख्यमंत्रिपदाची शपथ घेतली. राज्यपालांनी देवेंद्र फडणवीस यांना बहुमत सिद्ध करण्यासाठी ३० नोव्हेंबरपर्यंतची मुदत दिली आहे.</p>
      <p>काय म्हणाले गिरीश महाजन<br/>आम्ही १७० आमदारांच्या पाठिंब्यासह बहुमत सिद्ध करु. अजित पवारांनी आमदारांच्या पाठिंब्याचे पत्र राज्यपालांना दिले आहे. ते राष्ट्रवादी काँग्रेस पक्षाचे विधिमंडळ पक्षाचे नेते आहे. त्यामुळे राष्ट्रवादीच्या सर्व आमदारांचा आम्हाला पाठिंबा आहे असा त्याचा अर्थ होतो असे भाजपाचे नेते गरीश महाजन म्हणाले.</p>
    </article>
  </body>
</html>