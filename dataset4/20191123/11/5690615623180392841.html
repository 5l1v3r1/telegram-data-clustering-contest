<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837388-nevidomi-v-balaklavakh-pobili-aktivistiv-v-dnipri"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T11:12:00+00:00"/>
    <meta property="og:title" content="Невідомі в балаклавах побили активістів в Дніпрі"/>
    <meta property="og:description" content="КИЇВ. 23 листопада. УНН. У Дніпрі 22 листопада невідомі побили місцевих активістів - члена громадської організації &quot;Спільнота активної молоді - САМ&quot; …"/>
  </head>
  <body>
    <article>
      <h1>Невідомі в балаклавах побили активістів в Дніпрі</h1>
      <address><time datetime="2019-11-23T11:12:00+00:00">23 Nov 2019, 11:12</time> by <a rel="author">Юлія Шрамко</a></address>
      <p><b>КИЇВ. 23 листопада. УНН. </b>У Дніпрі 22 листопада невідомі побили місцевих активістів - члена громадської організації "Спільнота активної молоді - САМ" Владислава Мельничука та його колегу. Про це на своїй сторінці в <a href="https://www.facebook.com/vladmelnychuk96/posts/2719781781419627?__xts__[0]=68.ARB-dfNstbarcxwQgflq46splusukSPWem6Coz5w8w73KRpY7frHtVn70c1YfQ9vjyF2orbunUwq4K0nj9EzxQeFr-BQlukTNBb-9in1XWgtMIQQsR5ZVD0oJORFVBxvvMhF70jz0xzkgnPGmHOnS1D0g6Rp0BrBv0pbs8rTbtVrG5oR6q6uxLoNE_6_DjGkZbsEv8GiD8XhtsKbI0CpDkgEwXDfbsn14nWBSP_xn2N-A0g8D7rIWYfr8ERxYHOXcWBh&amp;__tn__=H-R">Facebook</a> написав напередодні ввечері сам Мельничук, передає <b>УНН</b>.</p>
      <p>"22 листопада, близько 22 години вечора, п'ятеро молодиків в балаклавах увірвались до приміщення "Просвіти" у Дніпрі та напали на мене та Вірослава Цюп'яка. Побиття було в приміщенні громадської організації при свідках. Зараз пишемо заяву в поліцію та їдемо до лікарні. Є травми черепа, щелепи та носу", - повідомив активіст, оприлюднивши свої фотографії після нападу.</p>
      <p>Представниця Центру прав людини ZMINA Тетяна Печончик також у Facebook сьогодні уточнила, що "хлопці в лікарні проходять обстеження. Зняли побої і написали заяву в поліцію".</p>
      <p>Нагадаємо, у Харкові громадський активіст <a href="https://www.unn.com.ua/uk/exclusive/1792104-u-kharkovi-gromadskiy-aktivist-pobiv-cholovikiv-yakikh-zapidozriv-u-poshuku-narkotikiv">побив</a> чоловіків, яких запідозрив у пошуку наркотиків.</p>
    </article>
  </body>
</html>