<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/23/izlenme-oranlar-dustu-victoria-s-secret-tv-defilesini-iptal-etti"/>
    <meta property="og:site_name" content="euronews"/>
    <meta property="article:published_time" content="2019-11-23T11:41:54+00:00"/>
    <meta property="og:title" content="İzlenme oranları düştü Victoria's Secret TV defilesini iptal etti"/>
    <meta property="og:description" content="Kadın iç giyim firması Victoria's Secret bu yılki defilesini, izlenme oranındaki düşüş nedeniyle iptal ettiğini duyurdu. İlk kez 1995'te düzenlenen moda gösterisi, televizyonda yayınlandığı 2001 yılında 12 milyon seyirci toplamıştı."/>
  </head>
  <body>
    <article>
      <h1>İzlenme oranları düştü Victoria's Secret TV defilesini iptal etti</h1>
      <address><time datetime="2019-11-23T11:41:54+00:00">23 Nov 2019, 11:41</time> by <a rel="author">Euronews </a></address>
      <p>Kadın iç giyim firması Victoria's Secret bu yılki defilesini, izlenme oranındaki düşüş nedeniyle iptal ettiğini duyurdu.</p>
      <p>İlk kez 1995'te düzenlenen moda gösterisi televizyonda yayınlandığı 2001 yılında 12 milyon seyirci toplamıştı. Defilenin geçen yılki izlenme oranı ise 3.3 milyon seyirci ile en düşük seviyeye inmişti.</p>
      <p>Victoria's Secret'ın çatı şirketi L Brands'ın CFO'su Stuart Burgdoerfer, defilenin iptal edildiğini duyurduğu açıklamasında, markanın pazarlama stratejisinin gelişmesine odaklanacaklarını ifade etti. Güzellik ürünleri de üreten Amerikalı firma da konuya ilişkin daha fazla yorum yapılmayacağını aktardı.</p>
      <p>Amerikan firmanın, sanatçıların kendi markalarını oluşturması ve daha uygun alternatiflerin artmasıyla müşteri kaybettiği biliniyor. Defilelerde LGBTİ modellerin temsil edilmemesine ilişkin tartışmalar ve açıklamalar da firmanın itibarına gölge düşürdü.</p>
      <p>L Brands'ın CEO'su Leslie Wexler'in, ABD'li milyarder Jeffrey Epstein ile yakın ilişkisi de tartışma yaratmıştı. Epstein, kız çocuklarına cinsel istismar ve fuhuş ağı oluşturma suçlamalarından tutuklu yargılanırken, geçtiğimiz ağustos ayında cezaevinde intihar <a href="https://tr.euronews.com/2019/08/16/cinsel-istismar-sucuyla-yargilanirken-intihar-eden-milyarder-epstein-a-100-milyon-dolarlik">etmişti.</a></p>
      <ul>
        <li>
          <a href="https://tr.euronews.com/2019/09/27/meksika-da-engelliler-farkindalik-yaratmak-icin-podyuma-cikti">Meksika’da engelliler farkındalık yaratmak için podyuma çıktı</a>
        </li>
        <li>
          <a href="https://tr.euronews.com/2019/09/20/arap-moda-haftasi-dubai-paris-ve-londra-ya-rakip-olabilir-mi">Arap Moda Haftası: Dubai, Paris ve Londra'ya rakip olabilir mi?</a>
        </li>
        <li>
          <a href="https://tr.euronews.com/2019/09/15/cevre-icin-vaatlerde-bulunan-gucci-karbon-notr-olmayi-nasil-saglayacak-cevreci-moda">Çevre için vaatlerde bulunan Gucci karbon-nötr olmayı nasıl sağlayacak?</a>
        </li>
      </ul>
    </article>
  </body>
</html>