<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3362949/poverljivo-iz-bia-u-jutarnjem-zeljski-znamo-sta-je-srpski-potpukovnik-predao-rusu-u-crvenoj-kesi"/>
    <meta property="og:site_name" content="kurir.rs"/>
    <meta property="article:published_time" content="2019-11-23T11:44:00+00:00"/>
    <meta property="og:title" content="POVERLJIVO IZ BIA U JUTARNJEM Željski: Znamo šta je srpski potpukovnik predao Rusu u crvenoj kesi!"/>
    <meta property="og:description" content="Za Vučića imamo još važnije informacije iz slučaja koji je za bezbednost Srbije mnogo značajniji, rekao je pripadnik BIA"/>
  </head>
  <body>
    <article>
      <h6 class="kicker">Načelnik Uprave za analitiku Bezbednosno informativne agencije</h6>
      <h1>POVERLJIVO IZ BIA U JUTARNJEM Željski: Znamo šta je srpski potpukovnik predao Rusu u crvenoj kesi!</h1>
      <address>
        <time datetime="2019-11-23T11:44:00+00:00">23 Nov 2019, 11:44</time>
      </address>
      <p>
        <b>
          <i>
            <b>Za Vučića imamo još važnije informacije iz slučaja koji je za bezbednost Srbije "mnogo značajniji", rekao je pripadnik BIA </b>
          </i>
        </b>
      </p>
      <p>BEOGRAD - Načelnik Uprave za analitiku Bezbednosno informativne agencije (BIA) Relja Željski izjavio je danas da je Vojno bezbednosna agencija utvrdila šta je ruskom oficiru Georgiju Klebanu predao srpski potpukovnik, koji se vide na nedavno objavljenom snimku, ali nije govorio o čemu je reč jer je "predmet živ", navodeći da je potpukovnik dostupan našim organima.</p>
      <figure>
        <img src="https://www.kurir.rs/data/images/2019/11/23/11/2061013_relja-zeljski-foto-tv-prva-pt-4_ff.jpg?ver=1574505579"/>
        <figcaption>
          <cite>foto: TV Prva printscreen</cite>
        </figcaption>
      </figure>
      <p>Željski je za TV Prva rekao da je ustanovljeno više kontakata tog ruskog obaveštajca ali ovu primpredaju naša služba nije snimila jer je bila prisutna kontrapratnja, odnosno lica koja je ruski obaveštajac angažovao da obezbede događaj i utvrde da li su srpske službe prisutne.</p>
      <p>- Vojno-bezbednosna agencija utvrdila je šta je bio predmet primopredaje između ruskog obaveštajca i penzionisanog potpukovnika Vojske Srbije, rekao je načelnik Uprave za analitiku Bezbednosno-informativne agencije Relja Željski povodom afere ruske špijunaže.</p>
      <p><b>Na pitanje da li srpske službe znaju šta se nalazi u crvenoj kesi </b>koju je sa sobom odneo ruski agent, a vidi se na objavljenom snimku, Željski je rekao: "Vojno-bezbednosna agencija ustanovila je više kontakata ruskog obaveštajca i čoveka iz Srbije i između ostalog utvrdila i šta je bio predmet njihove primopredaje", ali nije dao više podataka.</p>
      <p><b>Naše službe su bile na licu mesta tokom primopredaje, ali nisu snimile događaj zbog kontrapratnje</b> ruskog obaveštajca, kazao je rekao načelnik Uprave za analitiku BIA gostujući na TV Prva.</p>
      <blockquote><b>Za Vučića još važnije informacije<br/></b>Govoreći o radu srpske službe Željski je rekao da BIA sprema da predsedniku države Aleksandru Vučiću prenese neke veoma važne informacije, koje nisu vezane za ovaj slučaj, već neki drugi, koji je za bezbednost Srbije "mnogo značajniji", ne otkrivajući detalje.</blockquote>
      <p>"To su ljudi koje je on angažovao, ne moraju nužno da budu Rusi", rekao je Željski, navodeći da su u svakom slučaju angažovani sa preciznim zadacima.</p>
      <p>Na pitanje ko je načinio i emitivao snimak koji se pojavio u javnosti, on je rekao da naše službe "dosta znaju o tome". "Taj mozaik se sve bolje i jasnije vidi ali na tu temu iz operativnih razloga ne mogu da govorim", rekao je Željski. </p>
      <figure>
        <img src="https://www.kurir.rs/data/images/2019/11/23/11/2061015_relja-zeljski-foto-tv-prva-pt-2_ff.jpg?ver=1574505587"/>
        <figcaption>
          <cite>foto: TV Prva printscreen</cite>
        </figcaption>
      </figure>
      <p>Odgovarajući na pitanje da li je moguće da je Klebana neka druga, a ne ruska, služba angažovala i da je dvostuki agent, on je naveo da "obaveštajni kontakti i njihovo odvijanje dopire do onih granica do kojih dopire granica maštovitosti nekog obaveštajca i službe koja kontroliše i usmerava taj kontakt".</p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3361377/sok-snimak-ruski-spijun-placa-srpskog-zvanicnika-domace-sluzbe-ispituju-slucaj-vucic-sazvao-hitan-sastanak-video"/>
      </related>
      <p>"U istoriji obaveštajnog rada zabeleženi su slučajevi ne samo dvojnih već i trojnih i četvorostrukih agenata", rekao je Željski, navodeći da su takvi slučajevi zabeleženi i u okruženju naše zemlje.</p>
      <figure>
        <img src="https://www.kurir.rs/data/images/2019/11/23/11/2061019_relja-zeljski-foto-tv-prva-pt-3_ff.jpg?ver=1574505596"/>
        <figcaption>
          <cite>foto: TV Prva printscreen</cite>
        </figcaption>
      </figure>
      <p>On je ponovio da je predmet živ i naveo da se sa utvrđivanjem kontakta našeg državljanina i ruskog obaveštajca "priča" ne završava, "u tom nekom profesionalnom smislu".</p>
      <p>(Kurir.rs/Beta/TV Prva)</p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3362775/ekskluzivno-oficir-sa-snimka-radio-za-hrvate-sokantni-detalji-spijunske-afere-evo-ko-ga-je-snimio-citajte-u-kuriru"/>
        <a href="https://www.kurir.rs/vesti/politika/3362495/kurir-istrazuje-tri-moguca-scenarija-afere-ruski-spijun-u-igri-i-namestaljka-stranih-agentura"/>
        <a href="https://www.kurir.rs/vesti/politika/3362231/sledi-udar-na-spijune-vucic-najavio-akcije-protiv-pripadnika-obavestajnih-agencija-koji-dokazano-rade-protiv-srbije"/>
        <a href="https://www.kurir.rs/vesti/politika/3362687/vucic-u-intervjuu-za-nemacki-spigl-predsednik-otvoreno-o-spijunskoj-aferi-rusiji-eu-kosovu-i-metohiji-albancima"/>
      </related>
    </article>
  </body>
</html>