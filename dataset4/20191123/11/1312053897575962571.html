<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/23/vittorio-grigolo-a-verissimo-si-difende-dalle-accuse-di-molestie-sessuali-ho-solo-toccato-una-pancia-di-spugna/"/>
    <meta property="og:site_name" content="NewNotizie"/>
    <meta property="article:published_time" content="2019-11-23T11:18:18+00:00"/>
    <meta property="og:title" content="Vittorio Grigolo, a Verissimo, si difende dalle accuse di molestie sessuali: “Ho solo toccato una pancia di spugna”"/>
    <meta property="og:description" content="Ospite a Verissimo, Vittorio Grigolo si difende dalle accuse di molestie sessuali."/>
  </head>
  <body>
    <article>
      <h1>Vittorio Grigolo, a Verissimo, si difende dalle accuse di molestie sessuali: “Ho solo toccato una pancia di spugna”</h1>
      <address><time datetime="2019-11-23T11:18:18+00:00">23 Nov 2019, 11:18</time> by <a rel="author">mariaritagagliardi</a></address>
      <figure>
        <img src="https://www.newnotizie.it/wp-content/uploads/2019/09/Vittorio-Grigolo.png"/>
      </figure>
      <p>
        <b>Ospite a Verissimo, Vittorio Grigolo si difende dalle accuse di molestie sessuali.</b>
      </p>
      <p>Solo qualche mese fa, attraverso questo <a href="https://www.newnotizie.it/2019/09/25/il-tenore-vittorio-grigolo-ex-coach-di-amici-di-maria-de-filippi-accusato-di-molestie/">post</a>, vi abbiamo parlato delle accuse di molestie sessuali mosse a <b>Vittorio Grigolo</b>, tenore e coach della scorsa edizione di <b>“Amici di Maria De Filippi</b>. Ospite a <b>“Verissimo”</b> (la puntata andrà in onda oggi pomeriggio su Canale 5), Vittorio si difende da tali accuse:</p>
      <p>“Non c’è nessuna denuncia, un malinteso non può chiudere le porte a una carriera pulita, costruita con tanto sacrificio e sudore”.</p>
      <p>E ancora:</p>
      <p>“Ero a Tokyo, alla fine della rappresentazione dell’opera del Faust. Nel momento degli applausi io coinvolgo sempre tutti e lì ho portato davanti al palco anche il corpo di ballo. Sorridendo ho schiacciato la pancia di spugna di una ballerina e ho sentito un corista che mi diceva ‘Che cosa stai facendo? Non lo vedi che è imbarazzata?’. E io gli ho risposto ‘Ma cosa stai dicendo?’. Tutto questo di fronte a un pubblico!”.</p>
      <p>Tali accuse, gli sono costate la sospensione dalla <b>Royal Opera House</b> ed una profonda crisi professionale:</p>
      <p>“Il giorno dopo vengo chiamato dalla Royal Opera House di Londra e mi dicono che per questa mia condotta devo lasciare. Sono dovuto andare via. Hanno avviato un’inchiesta comportamentale interna, di condotta. Le motivazioni sono state quelle di aver toccato la pancia di spugna. Loro l’hanno raccontato come volevano. È una cosa che non auguro a nessuno. È un dolore che ti porti dentro! Non voglio fare né l’eroe né la vittima. Voglio solo capire il perché di tutto questo. Nella sofferenza si cresce se ci si rialza”.</p>
      <h3>L’avvocato di Vittorio Grigolo: “Esiste un video che scagiona Vittorio“</h3>
      <p>In studio, è presente anche l’avvocato di Grigolo, il quale rivela l’esistenza di prove, nello specifico un video, che scagionerebbero il cantante:</p>
      <p>“C’è un video, che per ragioni di copyright non possiamo mostravi, che non lascia spazio a dubbi. Dopo averlo visionato siamo sereni e confidiamo che questa cosa si concluda velocemente”.</p>
      <p>
        <i>Maria Rita Gagliardi</i>
      </p>
    </article>
  </body>
</html>