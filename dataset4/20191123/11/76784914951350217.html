<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/techtud/egeszseg/2019/11/23/emlorak_halal_diagnozis_szures/"/>
    <meta property="og:site_name" content="Index.hu"/>
    <meta property="article:published_time" content="2019-11-23T11:56:00+00:00"/>
    <meta property="og:title" content="Évente kétezer magyar nő hal meg mellrákban"/>
    <meta property="og:description" content="Minden évben mintegy 6600 új esetet fedeznek fel, érdemes élni az ingyenes szűrési lehetőséggel."/>
  </head>
  <body>
    <article>
      <h1>Évente kétezer magyar nő hal meg mellrákban</h1>
      <address><time datetime="2019-11-23T11:56:00+00:00">23 Nov 2019, 11:56</time> by <a rel="author" href="https://index.hu/szerzo/biro_marianna" target="_blank">birom</a></address>
      <p>A 45-65 év közötti nők számára ingyenes szűrővizsgálat bevezetése, azaz 2002 óta 11 ezer rosszindulatú daganatot diagnosztizáltak Magyarországon, közölte az Emberi Erőforrások Minisztériumának (Emmi) egészségügyért felelős államtitkársága szombaton az MTI-vel.</p>
      <p>A közlemény szerint az emlődaganatban</p>
      <aside>évente mintegy kétezer nő veszti életét és 6600 új esetet diagnosztizálnak.</aside>
      <p>Az érintett korosztályból évente körülbelül 550 ezren kapnak meghívólevelet mammográfiára. A Kásler Miklós emberi erőforrások miniszter által meghirdetett új egészségkultúra program részeként a tárca célja, hogy a részvételi arányt a nemzetközi ajánlás szerinti 70 százalék fölé emeljék. Éppen ezért a közlemény is arra emlékeztet, hogy az ingyenes szűrési lehetőség minden, a korosztályba tartozó magyar nő rendelkezésére áll. </p>
      <p>A szűrőközpontokban felkészült szakemberek várják a behívottakat, hogy minden megszólított nő igénybe vehesse a térítésmentesen rendelkezésre álló egészségügyi szolgáltatást, fogalmaztak.</p>
      <p>Az emlődaganat korai szűrésére 2002 óta áll rendelkezésre ingyenes szűrővizsgálat Magyarországon a 45-65 év közötti nők számára. A szűrésekkel 11 ezer emlőrákot fedeztek fel, amelyek nagy része korai stádiumban jól műthető, ezzel megmentve a beteg életét.</p>
      <p>Ebben a cikkben a téma érzékenysége miatt nem tartjuk etikusnak reklámok elhelyezését.<br/>Részletes tájékoztatást az Indamedia Csoport <a href="https://ajanlat.indamediasales.hu/markabiztonsag/Indamedia_Sales_Markabiztonsagi_nyilatkozat.pdf">márkabiztonsági nyilatkozatában</a> talál.</p>
      <p>Indamedia Csoport</p>
    </article>
  </body>
</html>