<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641512/%D9%82%D9%88%D8%A7%D9%86%DB%8C%D9%86-%D9%84%DB%8C%DA%AF-%D9%82%D9%87%D8%B1%D9%85%D8%A7%D9%86%D8%A7%D9%86-%D8%A2%D8%B3%DB%8C%D8%A7-%D8%AA%D8%BA%DB%8C%DB%8C%D8%B1-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T11:38:00+00:00"/>
    <meta property="og:title" content="قوانین لیگ قهرمانان آسیا تغییر می‌کند"/>
    <meta property="og:description" content="کمیته مسابقات کنفدراسیون فوتبال آسیا در خصوص برخی تغییرات قوانین لیگ قهرمانان قاره کهن تصمیم‌گیری می‌کند."/>
  </head>
  <body>
    <article>
      <h1>
        <a href="https://www.bultannews.com/fa/news/641512/%D9%82%D9%88%D8%A7%D9%86%DB%8C%D9%86-%D9%84%DB%8C%DA%AF-%D9%82%D9%87%D8%B1%D9%85%D8%A7%D9%86%D8%A7%D9%86-%D8%A2%D8%B3%DB%8C%D8%A7-%D8%AA%D8%BA%DB%8C%DB%8C%D8%B1-%D9%85%DB%8C%E2%80%8C%DA%A9%D9%86%D8%AF">قوانین لیگ قهرمانان آسیا تغییر می‌کند</a>
      </h1>
      <h2>کمیته مسابقات کنفدراسیون فوتبال آسیا در خصوص برخی تغییرات قوانین لیگ قهرمانان قاره کهن تصمیم‌گیری می‌کند.</h2>
      <address><time datetime="2019-11-23T11:38:00+00:00">23 Nov 2019, 11:38</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، پس از موافقت اعضا با افزایش تعداد تیم‌های حاضر در لیگ قهرمانان آسیا پیشنهادهای دیگری در خصوص تغییر قوانین این رقابت‌ها مطرح شده که مورد بررسی قرار می‌گیرد. یکی از این پیشنهادات افزایش تعداد بازیکنان خارجی است که از سوی باشگاه‌ها و کشورهای عربی مورد حمایت جدی قرار دارد و کمیته مسابقات AFC در این خصوص تصمیم‌گیری خواهد کرد.</p>
      <p>همچنین امکان مشارکت خودکار قهرمان دوره قبل در دوره بعدی از جمله قوانینی بوده که پیش از این در لیگ قهرمانان باشگاههای آسیا اجرا می‌شد که البته در سال‌های گذشته این امکان لغو شد اما با توجه به افزایش تعداد تیم‌های حاضر در مرحله گروهی به 40 تیم موضوع مشارکت اتوماتیک قهرمان دوره قبل مجددا مورد بررسی و رای‌گیری قرار می‌گیرد.</p>
      <p>بر اساس تغییرات جدید رقابت های لیگ قهرمانان آسیا این مسابقات از سال 2021 با حضور 40 تیم و در 10 گروه برگزار خواهد شد که تیم‌های اول هر گروه به همراه 6 تیم دوم برتر مجوز صعود به مرحله یک هشتم نهایی را کسب می‌کنند.</p>
    </article>
  </body>
</html>