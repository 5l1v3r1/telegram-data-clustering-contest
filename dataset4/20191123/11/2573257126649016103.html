<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/ford-e-renault-nella-bufera-problemi-628933"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T11:40:31+00:00"/>
    <meta property="og:title" content="Ford e Renault nella bufera: problemi per migliaia di auto"/>
    <meta property="og:description" content="Ford e Renault sono al centro di un nuovo scandalo, moltissimi modelli hanno segnalato problemi sia al motore che alle batterie."/>
  </head>
  <body>
    <article>
      <h1>Ford e Renault nella bufera: problemi per migliaia di auto</h1>
      <h2>Ford e Renault sono al centro di un nuovo scandalo, moltissimi modelli hanno segnalato problemi sia al motore che alle batterie.</h2>
      <address><time datetime="2019-11-23T11:40:31+00:00">23 Nov 2019, 11:40</time> by <a rel="author">Denis Dosi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/imageedit_7_2453169749.jpg"/>
      </figure>
      <p>I due colossi dell’automotive, come <b>Ford </b>e <b>Renault</b>, si trovano ultimamente al centro di una vera e propria <b>bufera </b>a causa di una serie di <b>problemi </b>ai danni di <b>migliaia </b>di automobili. Le conseguenze potrebbero essere devastanti, sopratutto dal punto di vista economico, per i proprietari.</p>
      <p><a href="https://www.tecnoandroid.it/2019/11/21/renault-e-ford-clamoroso-migliaia-di-veicoli-difettosi-sul-mercato-627671">Secondo quanto riportato</a> da alcune riviste online del settore, entrambe le aziende avrebbero commercializzato “prodotti difettosi” che potrebbero portare i consumatori a dover pagare fior fior di quattrini per risolverli. Nel caso di <b>Renault </b>ci troviamo di fronte ad un <b>consumo eccessivo </b>di olio da parte del motore stesso, ciò porterebbe ad una <b>rapida usura </b>e ad una <b>rottura </b>generale molto più semplice. Questi, secondo il mensile <i>QueChoisir</i>, sarebbe causato da una <b>bassa pressione </b>nel collettore di aspirazione, ciò porterebbe il motore a non riuscire ad immagazzinare aria sufficiente, con la conseguente <b>depressione </b>all’interno dei <b>cilindri </b>(il modello in difficoltà sarebbe il <b>1.2 TCe 115 o 125CV</b>).</p>
      <h3>Renault e Ford: ecco tutti i problemi nei dettagli</h3>
      <p>Dall’altro lato troviamo <b>Ford </b>ed i suoi problemi legati alla <b>fuoriuscita </b>di acido da un polo della batteria; il rischio è di creare un <b>cortocircuito </b>con i fili elettrici, le conseguenze sarebbero devastanti, si andrebbe addirittura ad incendiare tutto il veicolo.</p>
      <p>In entrambe le occasioni, è bene sottolinearlo, le aziende <b>hanno smentito </b>e minimizzato il problema ipotetico. Nessuna realtà ha richiamato vetture alla casa madre, se avete dubbi, paure o problemi dovrete recarvi personalmente presso il vostro meccanico di fiducia. Non create comunque allarmismi, potrebbero essere solo casi isolati (anche se le testate online parlano di oltre 400’000 veicoli coinvolti).</p>
    </article>
  </body>
</html>