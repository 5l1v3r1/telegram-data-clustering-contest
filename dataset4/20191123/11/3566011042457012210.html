<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549354.html/%D9%85%D8%B4%DA%A9%D9%84%D8%A7%D8%AA-%D8%AC%D8%AF%D8%A7-%DA%A9%D8%B1%D8%AF%D9%86-%DB%8C%D8%A7%D8%B1%D8%A7%D9%86%D9%87-%D8%A8%D8%B9%D8%AF-%D8%A7%D8%B2-%D8%A7%D8%B2%D8%AF%D9%88%D8%A7%D8%AC--%D8%AA%D8%A7%D8%B2%D9%87-%D8%A7%D8%B2%D8%AF%D9%88%D8%A7%D8%AC-%DA%A9%D8%B1%D8%AF%D9%87-%D9%87%D8%A7-%DA%86%DA%AF%D9%88%D9%86%D9%87-%DB%8C%D8%A7%D8%B1%D8%A7%D9%86%D9%87-%D8%AF%D9%88%D9%85-%D8%AF%D8%B1%DB%8C%D8%A7%D9%81%D8%AA-%DA%A9%D9%86%D9%86%D8%AF-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T11:12:00+00:00"/>
    <meta property="og:title" content="مشکلات جدا کردن یارانه بعد از ازدواج/ تازه ازدواج کرده‌ها چگونه یارانه دوم دریافت کنند؟"/>
    <meta property="og:description" content="برای جدا کردن یارانه پس از ازدواج چه کارهایی باید انجام دهیم؟ جداسازی یارانه خود از خانواده چه مدت به طول می‌انجامد؟ پاسخ این سوالات را در این گزارش بخوانید."/>
  </head>
  <body>
    <article>
      <h1>مشکلات جدا کردن یارانه بعد از ازدواج/ تازه ازدواج کرده‌ها چگونه یارانه دوم دریافت کنند؟</h1>
      <h2>مراحل جدا کردن یارانه پس از ازدواج؛</h2>
      <address>
        <time datetime="2019-11-23T11:12:00+00:00">23 Nov 2019, 11:12</time>
      </address>
      <p>برای جدا کردن یارانه پس از ازدواج چه کارهایی باید انجام دهیم؟ جداسازی یارانه خود از خانواده چه مدت به طول می‌انجامد؟ پاسخ این سوالات را در این گزارش بخوانید.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ یارانه طرحی است که  برای کمک به مردم توسط دولت در نظر گرفته شده است. با توجه به مشکلات اقتصادی جامعه، اکثر زوج های جوان پس از ازدواج، که از  پدر و مادر خود  جدا می شوند و زندگی جدیدی را آغاز می کنند، قصد دارند  یارانه خود را نیز از آنها جدا کنند تا با "جدا کردن یارانه" کمک خرجی برای زندگی جدید خود داشته باشند، البته کار درستی است.</p>
      <p>پسری که تا قبل از  ازدواج کردن در سرپرستی پدر است با ازدواج کردن، خود سرپرست یک خانواده جدید می‌شود. زوجین در این مرحله با سوال اینکه چگونه یارانه ام را جدا کنم؟ روبه‌رو می شوند یا بنا به دلایل دیگری همانند طلاق یا فوت سرپرست و یا حتی افراد مجردی که از خانواده خود جدا زندگی می‌کنند قصد جدا کردن یارانه را دارند، اما جدا کردن یارانه پس از ازدواج، نیاز به شرایطی دارد که اولین اقدام مراجعه به مراکز مشخصی که آدرس آنها را می توانند از مرکز پلیس +10 دریافت کنند، است. سپس نیاز به مدارک و شرایط دیگری دارند که در ادامه، در اختیار شما قرار می دهیم.   <b>مراحل جدا کردن یارانه پس از ازدواج (آماده کردن مدارک)</b>   مدارک شناسایی پدر هر دو طرف، که شامل کارت ملی، شناسنامه، و کپی دیگر مدارک است.   مدارک شناسایی هر دو طرف که شامل شناسنامه، کارت ملی، و کپی تمامی مدارک است.   اصل و کپی عقدنامه رسمی زوج   مراجعه برای حذف نام از لیست خانواده و معرفی خانوده جدید برای جدا کردن یارانه   زوج ها پس از اینکه مدارک مورد نیاز خود را آماده کردند، به آدرسی که از مرکز پلیس +10 دریافت کرده اند باید مراجعه کنند تا نام آن ها از لیست خانواده خود حذف شود. سپس با ارائه مدارک به مرکز پلیس +10  و فرم ها و شماره پیگیری  که از مرکز قبلی  دریافت کرده اند می توانند مراحل ثبت نام و جدا کردن یارانه از خانواده خود و  معرفی خانواده جدید برای دریافت رایانه به اتمام برسانند. باید دقت داشته باشید که مراحل اداری ذکر شده به مدت یک الی دو ماه زمان می برد. به همین علت برای اینکه یارانه یک ماه خود را از دست ندهید باید به مراحل بالا  بین دهم تا بیستم هر ماه اقدام کنید. همچنین قبل از هرگونه اقدام به مراکز اداری، زوجین باید یک حساب بانکی تهیه کنند و شماره حساب و کارت خود را نیز هنگام مراجعه همراه خود داشته باشند. همچنین برای ثبت نام یارانه می توانند از سایت  refahi.ir  اقدام کنند.   <b>مشکلات جدا کردن یارانه بعد از ازدواج</b>   اما جدا کردن یارانه از خانواده پس از ازدواج مشکلاتی را نیز به همراه دارد. حتی در مواردی دیده شده است که وقتی نام خود را از لیست خانواده حذف می کنند تا نام آنها در لیست خانوده جدید ثبت شود، یارانه آنها قطع می‌شود.   دولت در سال های اخیر، تلاش می کرد تا  یارانه افرادی که درآمد بالاتری دارند را قطع کند و به جای آنها به افرادی که کم درآمد و واقعا نیازمند به یارانه هستند، پرداخت کند. در این میان، زوج های جوانی که تازه ازدواج کرده اند و سرمایه مشخصی نیز ندارند نمی توانند یارانه دریافت کنند. هر چند که در ابتدای این تصمیم دولت، یعنی پرداخت یارانه، توجیه این بود که مازاد یارانه در جهت کار های عمرانی باشد. که به گفته مسولان، همین یارانه مشکلات زیادی برای دولت به بار آورد. در نهایت این که معلوم نشد سیستم حذف یارانه ها به چه شکلی عمل می‌کند و برخی زوج های جوان که سرمایه نداشته و به شدت مشکلات مالی داشتند و دیگرخانواده های نیازمند، از دریافت یارانه محروم ماندند و برعکس، زوج هایی که تحت حمایت پدر بودند و یا شرایط و امکانات اقتصادی خوبی داشتند در حمایت یارانه نیز بودند.   در رابطه با این که زوج های جوانی که تصمیم در جدا کردن یارانه خود دارند، اگر یارانه هر دو طرف در سیستم پرداخت یارانه که در مرحله اول جدا کردن یارانه اشاره شد، ثبت شده باشد مشکلی نخواهد داشت و زوج ها می‌توانند  پس از جدا کردن یارانه، آن را دریافت کنند.   <b>چگونگی جدا کردن یارانه بعد از تغییر سرپرست</b>   اگر زوج ها طلاق گرفته باشند و اقدام به جدا کردن یارانه از خود باشند، و این تصمیم بین زوجین به صلاحیت رسیده باشد می توانند به مرکز پلیس +10 مراجعه کنند ولی اگر توافقی بین زوجین برای جدا کردن یارانه نباشد باید به فرمانداری شهر محل اقامت خود مراجعه کنند.   در صورتی که سرپرست خانوار فوت کرده باشد، برای جدا کردن یارانه افراد خانواده از سرپرست، می توانند به فرمانداری شهر محل اقامت مراجعه کنند یا این که همراه با اصل و کپی مدارک شناسایی و برگه فوت به مرکز پلیس+10  سرپرست محله خود مراجعه کنند.   اما زن هایی که با شوهر خود اختلاف دارند و اقدامی به طلاق نکرده اند، قبل از طلاق امکان جدا کردن یارانه برای آن ها وجود ندارد. اگر بخواهند یارانه خود را جدا کنند باید طلاق بگیرند و با مراجعه به مراکز پلیس+10 سرپرست خود را تغییر داده و از اول ثبت نام کنند.   <b>تازه ازدواج کرده‌ها چگونه یارانه دوم دریافت کنند؟</b>   سخنگوی ستاد شناسایی مشمولان طرح حمایت معیشتی وزارت رفاه درباره اینکه آیا افرادی که اخیرا از فهرست یارانه‌بگیران حذف شده‌اند مشمول دریافت بسته جدید خواهند بود یا خیر؟ گفت: افرادی که به دلیل آزمون وسع، مشخص شد که وسع مالی بالایی دارند و در زمره سه دهک بالای درآمدی هستند قطعا مشمول بسته حمایتی جدید نخواهند بود.   حسین میرزایی ضمن اعلام اینکه سامانه #۶۳۶۹* اواسط هفته آتی به منظور کسب اطلاع از وضعیت دریافت بسته حمایتی دولت فعال خواهد شد، اظهار کرد: جزئیات دقیق از زمان آغاز به کار این سامانه را متعاقبا به مردم اطلاع‌رسانی می‌کنیم. وی در پاسخ به پرسشی درباره فهرست مشمولان دریافت بسته حمایتی اعم از کارگران فصلی، دستفروشان، دختران مجرد و... گفت: هر کس که دارای کد ملی باشد بنابر بررسی وسع مالی خانوارها چنانچه افراد در زمره سه دهک بالای درآمدی نباشند، می‌توانند مشمول این طرح قرار بگیرند و درخواست خود را برای دریافت این بسته حمایتی ارائه کنند تا پس از بررسی شاخص‌ها و استانداردهای موجود، مشمول بودن یا نبودن آنها را اعلام کنیم. دریافت بسته‌ها ابدا قشری نیست که بگوییم یک قشر مشمول هستند و قشر دیگر مشمول نیستند. سخنگوی ستاد شناسایی مشمولان طرح حمایت معیشتی وزارت رفاه درباره اینکه آیا افرادی که اخیرا از فهرست یارانه‌بگیران حذف شدند مشمول دریافت بسته جدید خواهند بود یا خیر؟ گفت: افرادی که به دلیل آزمون وسع، مشخص شد که وسع مالی بالایی دارند و در زمره سه دهک بالای درآمدی هستند قطعا مشمول بسته حمایتی جدید نخواهند بود. وی درباره زوجینی که به تازگی ازدواج کرده‌اند نیز گفت: اگر هنوز یارانه‌شان را از خانواده‌شان جدا نکرده باشند و یارانه‌شان وصل باشد که مشکلی وجود ندارد؛ اما اگر یارانه‌شان قطع شده باشد یا قصد داشته باشند حساب یارانه خود را تفکیک کنند باید به پلیس +۱۰ مراجعه و پرونده تشکیل بدهند و مراحل لازم را طی و سپس اطلاعات خود را با ذکر دلیل در سامانه‌ای که اعلام خواهیم کرد، وارد کنند تا مراحل لازم طی شود. سخنگوی ستاد شناسایی مشمولان طرح حمایت معیشتی وزارت رفاه درباره مدت زمان رسیدگی به درخواست‌های مطرح شده برای جاماندگان نیز گفت: این مدت زمان برای سنجش شاخص‌ها بستگی به میزان درخواست‌ها دارد اما همانطور که سخنگوی دولت اعلام کرد افرادی که به هر دلیلی در حال حاضر در لیست مشمولان قرار نگرفته‌اند در صورت درخواست رسیدگی مجدد و تایید درخواست توسط وزارت رفاه مشمول بسته خواهند شد.   منبع: باشگاه خبرنگاران  انتهای پیام/</p>
    </article>
  </body>
</html>