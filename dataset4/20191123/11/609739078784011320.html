<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/ekonomi/fiyati-10-sentti-1-26-milyon-dolarlik-satisla-rekor-kirdi-41380861"/>
    <meta property="og:site_name" content="Hürriyet"/>
    <meta property="article:published_time" content="2019-11-23T11:52:00+00:00"/>
    <meta property="og:title" content="Fiyatı 10 sentti! 1,26 milyon dolarlık satışla rekor kırdı"/>
    <meta property="og:description" content="Örümcek Adam, X-Men ve Yenilmezler’in ardındaki meşhur ABD’li yayımcı Marvel tarafından üretilmiş ilk çizgi roman, perşembe günü açık artırmaya çıkarak 1,26 milyon dolarlık rekor fiyata alıcı buldu."/>
  </head>
  <body>
    <article>
      <h1>Fiyatı 10 sentti! 1,26 milyon dolarlık satışla rekor kırdı</h1>
      <h2>Örümcek Adam, X-Men ve Yenilmezler’in ardındaki meşhur ABD’li yayımcı Marvel tarafından üretilmiş ilk çizgi roman, perşembe günü açık artırmaya çıkarak 1,26 milyon dolarlık rekor fiyata alıcı buldu.</h2>
      <address>
        <time datetime="2019-11-23T11:52:00+00:00">23 Nov 2019, 11:52</time>
      </address>
      <p>Heritage Auctions müzayede evinin kıdemli Başkan Yardımcısı Ed Jaster, 1939’da adı daha sonra <a href="http://www.hurriyet.com.tr/haberleri/marvel">Marvel</a> olacak Timely Comics tarafından yayımlanmış çizgi roman için, “Bu tarihi bir çizgi romanın tarihi bir nüshası” dedi.</p>
      <p>
        <b>1939’DAKİ FİYATI 10 SENT</b>
      </p>
      <p>AFP'nin haberine göre 21 Kasım’daki müzayedede Marvel adına rekor fiyata satılan ilk nüshasının 1939’daki fiyatı ise 10 sentti (yaklaşık 60 kuruş).</p>
      <figure>
        <img src="https://i4.hurimg.com/i/hurriyet/75/770x0/5dd91d417152d81e480f18ce"/>
      </figure>
      <p>Bu satışın ardından Örümcek Adam’ın ilk kez ortaya çıktığı ‘Amazing Fantasy’nin 15’inci nüshası, müzayedeyle en yüksek fiyata satılmış ikinci Marvel çizgi romanı konumuna düştü. Bu çizgi roman 2011’de 1.1 milyon dolara (yaklaşık 6 milyon lira) satılmıştı.</p>
      <p>
        <b>TARİHTEKİ EN PAHALI ÇİZGİ ROMAN <a href="http://www.hurriyet.com.tr/haberleri/supermen">SÜPERMEN</a></b>
      </p>
      <p>Süpermen’in ilk kez yer aldığı 1939’da yayımlanmış ‘Action Comics’in ilk sayısı tarihteki en pahalı çizgi roman olarak yerini koruyor. Çizgi roman 2014’te 3.2 milyon dolara (yaklaşık 18 milyon lira) alıcı bulmuştu.</p>
      <p>
        <a href="http://www.hurriyet.com.tr/video/en-i-lgi-nc-yolcular-41378062"><b>Video: </b>En ilginç yolcular!</a>
      </p>
    </article>
  </body>
</html>