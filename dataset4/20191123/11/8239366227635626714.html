<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_lvovi_cherez_ozheledytsyu_na_dorogah_pratsyuyut_piskorozkyduvachi_331487.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-23T11:45:00+00:00"/>
    <meta property="og:title" content="У Львові через ожеледицю на дорогах працюють піскорозкидувачі"/>
    <meta property="og:description" content="Як повідомила заступниця міського голови з питань житлово-комунального господарства ЛМР Ірина Маруняк, у зв’язку з ожеледицею на дорогах з 6 год 30 хв по місту працюють піскорозкидувачі. Окрім того у кожному районі двірники посипають хідники. Загалом до роботи залучено 1700 двірників та 23 піскорозвидувачі, - інформують у прес-службі ЛМР."/>
  </head>
  <body>
    <article>
      <h1>У Львові через ожеледицю на дорогах працюють піскорозкидувачі</h1>
      <h2>Як повідомила заступниця міського голови з питань житлово-комунального господарства ЛМР Ірина Маруняк, у зв’язку з ожеледицею на дорогах з 6 год 30 хв по місту працюють піскорозкидувачі. Окрім того у кожному районі двірники посипають хідники. Загалом до роботи залучено 1700 двірників та 23 піскорозвидувачі, - інформують у прес-службі ЛМР.</h2>
      <address>
        <time datetime="2019-11-23T11:45:00+00:00">23 Nov 2019, 11:45</time>
      </address>
      <p>ʺПо місту залучено 23 одиниці піскорозкидувачів:</p>
      <ul>
        <li>Залізничний район — 4 одиниці техніки;</li>
        <li>Шевченківський район — 4 одиниці;</li>
        <li>Личаківський район — 5 одиниць;</li>
        <li>Франківський район — 3 одиниці техніки;</li>
        <li>Галицький район — 4 одиниці;</li>
        <li>Сихівський район — 3 одиниці техніки.</li>
      </ul>
      <p>Окрім того у кожному районі двірники посипають хідники. Загалом залучено 1700 двірниківʺ, — повідомила Ірина Маруняк.</p>
      <p>ʺПогодні умови складні, мінус 1 градус, навіть мінус 2 було зранку і почав падати дощ, все це моментально примерзло. О 06.30 год ранку вже падав дощ і примерзав і за 10 хв це все перетворилось у лід. В оперативному порядку виїхали машини, техніка і почали посипати дороги. Ця ситуація ускладнена тим, що дуже швидко і моментально дощ перетворювався у лід. Але комунальники виїхали оперативно, ситуацію стабілізували. Комунальники будуть працювати цілий день, посипають тротуари, є люди на чергуванні, сіль та піскосуміш у нас є, техніка є. Також ситуацію контролюють керівники ШРП, голови районів та департамент ʺ, — розповіла Ірина Маруняк.</p>
      <p>Львівський регіональний центр з гідрометеорології інформує, що по території Львівської області 23 листопада збережеться на дорогах ожеледиця, місцями ожеледь. По місту Львову 23 листопада збережеться на дорогах ожеледиця, ожеледь.</p>
      <p>Львівська міська рада просить усіх учасників дорожнього руху бути обережними і про надзвичайні ситуації, для оперативного реагування відповідних служб, повідомляти ʺГарячу лінію містаʺ за тел. 15−80.</p>
      <p> </p>
    </article>
  </body>
</html>