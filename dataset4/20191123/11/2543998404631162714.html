<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/drustvo/170710/greske-tumacenju-crkvenog-kalendara-svaki-dan-nedelji-posvecen-nekom-svecu-ali-petka-pred-veliki-praznik-greska"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T11:44:00+00:00"/>
    <meta property="og:title" content="Greške u tumačenju crkvenog kalendara: Svaki dan u nedelji je posvećen nekom svecu, ali Petka pred veliki praznik je greška!"/>
    <meta property="og:description" content="Crkveni kalendar Srpske pravoslavne crkve obavezno nađe mesto u kući svih vernika koji redovno prate kog dana se obeležava svaki svetitelj. Ipak, mnogi u tome i greše i mnogi ne znaju da je svaki dan u nedelji posvećen nekom svetitelju."/>
  </head>
  <body>
    <article>
      <h1>Greške u tumačenju crkvenog kalendara: Svaki dan u nedelji je posvećen nekom svecu, ali Petka pred veliki praznik je greška!</h1>
      <h2>Crkveni kalendar Srpske pravoslavne crkve obavezno nađe mesto u kući svih vernika koji redovno prate kog dana se obeležava svaki svetitelj. Ipak, mnogi u tome i greše i mnogi ne znaju da je svaki dan u nedelji posvećen nekom svetitelju.</h2>
      <address><time datetime="2019-11-23T11:44:00+00:00">23 Nov 2019, 11:44</time> by <a rel="author">Republika</a></address>
      <p>Pravoslavna crkva svaki dan u nedelji posvećuje jednom svetitelju. U Crkvenom kalendaru naznačeni su svi postovi, kao i njihovo vreme trajanja. Osim jednodnevnih, a to je svaka sreda i petak, osim u vreme trapavih sedmica.</p>
      <p>- Ponedeljak je posvećen Anđelima, utorak Jovanu Krstitelju, sreda Časnom krstu, četvrtak Apostolima i Svetom ocu Nikolaju, petak Časnom krstu, subota Svetim mučenicima, Prepodobnim ocima i upokojenima, a nedelja Vaskrsenju Hristovom. Pored toga što postoji dan posvećen Anđelima (Aranđelovdan), svaki ponedeljak posvećen je njima. Sve pedeset dve nedelje posvećene su nekom događaju iz istorije crkve - kaže protođakon doktor Ljubomir Ranković.</p>
      <figure>
        <img src="https://www.republika.rs/data/images/2019-04-28/97412_uskrs03-tanjug-filip-kraincanic_f.jpg?1574505771"/>
        <figcaption>Foto: Ilustracija<cite>Tanjug/F. KRAJINČANIĆ</cite></figcaption>
      </figure>
      <p>On napominje da je obavezno poštovanje crvenog slova u kalendaru, što podrazumeva neradni dan. Napominje da naš narod ima previše praznika.</p>
      <p>- U nekim krajevima se praznuje petak pred velike praznike kao što su Blaga Marija, Ognjena Marija, Sveti Prokopije. U narodu se to zove praznovanje Petke pred nekog sveca. Mu u crkvi to zovemo Zavetni dani i to su eksplicitno radni dani. Narod je to usvajao kao neradni jer se na taj dan dogodilo nevreme, neko je postradao. Takvih smo dodali još desetak dana - kaže protođakon Ranković.</p>
      <related>
        <h4>Pročitajte još:</h4>
        <a href="http://republika.rs/vesti/drustvo/170482/SLAVIMO-ZASTITNIKA-BOLESNIH-Uradite-OVO-gledajte-kako-cuda-desavaju"/>
        <a href="http://republika.rs/vesti/drustvo/170341/Zasto-Arandjelovdan-slavi-novembru"/>
        <a href="http://republika.rs/vesti/drustvo/169697/Danas-veliki-praznik-ljubavi-Pred-spavanje-izgovorite-OVU-MOLITVU-dobro-zapamtite-sta-ste-sanjali"/>
        <a href="http://republika.rs/razonoda/zanimljivosti/169445/FOTO-Bozji-znak-kod-Gnjilana-Novica-Ljubica-spremali-drva-ogrev-onda-ukazalo-CUDO-panju"/>
      </related>
      <p>A upravo u tome vernici često nepravilno tumače kalendar.</p>
      <p>- Pre će čovek raditi u nedelju jer računa da nedelja pada svaki sedmi dan. Podvlačim da je najveći praznik od svih crvenih slova nedelja. Svaka nedelja je u stvari Vaskrs - ističe Ranković.</p>
    </article>
  </body>
</html>