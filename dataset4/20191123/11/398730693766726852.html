<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/jens-burman-tvaa-i-gallivare-efter-cologna/"/>
    <meta property="og:site_name" content="DN.SE"/>
    <meta property="article:published_time" content="2019-11-23T11:10:22+00:00"/>
    <meta property="og:title" content="Jens Burman tvåa i Gällivare – efter Cologna"/>
    <meta property="og:description" content="Jens Burman har i flera år brottats med ryggproblem. Men i helgens längdskidåkningspremiär i Gällivare har svensken däremot inlett lovande."/>
  </head>
  <body>
    <article>
      <h1>Jens Burman tvåa i Gällivare – efter Cologna</h1>
      <address><time datetime="2019-11-23T11:10:22+00:00">23 Nov 2019, 11:10</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Jens Burman har i flera år brottats med ryggproblem. Men i helgens längdskidåkningspremiär i Gällivare har svensken däremot inlett lovande.<br/>På 15 kilometer i klassisk stil följde Burman upp fredagens förstaplats med att åka i mål som tvåa – efter schweizaren Dario Cologna.<br/>– Jag är nöjd, det har varit kul att få komma i gång, säger Burman till SVT.</b>
      </p>
      <p>15-kilometersloppet i Gällivare stod länge mellan tre åkare: Oskar Svensson, Jens Burman och Dario Cologna. Till slut var det Cologna som var starkast på det sista varvet. Schweizaren var i mål på tiden 35.18,3 – 16,7 sekunder före Burman.</p>
      <p>Men med en förstaplats från fredagens lopp (15 kilometer fritt) och en andraplats nu kan Jens Burman summera en framgångsrik helg, i synnerhet med tanke på svenskens ryggproblem förra säsongen.</p>
      <p>– Det är skönt att få svara bra, jag får vara helnöjd, säger Burman till SVT som också meddelade att han står över söndagens sprint.</p>
      <p><b>I somras opererade</b> han ryggen för diskbråck.</p>
      <p>– Det funkar bättre och bättre. Jag har mer rörlighet i höften och tekniken sitter bättre. Det går framåt, men finns mer att gå på, säger Burman.</p>
      <p>Trea var Daniel Rickardsson, 38,4 sekunder efter Cologna. Oskar Svenssons chanser till topplaceringar förstördes däremot på grund av en bruten stav. Han var till slut i mål långt från täten.</p>
      <p>– Det var riktigt trist. Jag hade världens flyt men tappade helt efter det, säger Svensson till SVT.</p>
      <p>
        <b>Läs också: </b>
      </p>
      <p><a href="https://www.dn.se/sport/johan-esk-bromssystemet-runt-frida-karlsson-maste-fungera/">Johan Esk: Bromssystemet runt Frida Karlsson måste fungera</a> </p>
      <p><a href="https://www.dn.se/sport/johaug-overlagsen-i-beitostolen-hon-krossar-faltet/">Johaug överlägsen i Beitostølen: ”Hon krossar fältet”</a> </p>
    </article>
  </body>
</html>