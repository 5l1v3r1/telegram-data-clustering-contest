<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/23/plovdiv-vyvejda-onlain-svatbi.430578"/>
    <meta property="og:site_name" content="Dnes.bg"/>
    <meta property="article:published_time" content="2019-11-23T11:56:00+00:00"/>
    <meta property="og:title" content="Пловдив въвежда онлайн сватби"/>
    <meta property="og:description" content="Дигитализират се заявленията за граждански брак | Dnes.bg"/>
  </head>
  <body>
    <article>
      <h1>Пловдив въвежда онлайн сватби</h1>
      <h2>Дигитализират се заявленията за граждански брак</h2>
      <address><time datetime="2019-11-23T11:56:00+00:00">23 Nov 2019, 11:56</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Пловдив ще дигитализира заявленията за граждански брак и ще бъде въведено онлайн обслужване на младоженци, съобщиха от пресцентъра на общината.</p>
      <related>
        <a href="https://www.dnes.bg/akoshtete-vqrvaite/2019/10/16/iskate-shtastliv-brak-ne-slushaite-tezi-syveti.426352"/>
      </related>
      <p>Новата система ще позволява на желаещите да сключат граждански брак не само да запишат час и дата за сватбения си ритуал от разстояние, но и да подадат заявления за изнесен ритуал, да изберат мястото и да заплатят всичко онлайн. Електронната система реално ще започне да функционира от 1 януари следващата година.<br/><br/>Младоженците ще получават на посочен от тях електронен адрес служебна бележка и списък с всички необходими документи, които трябва да бъдат подготвени за сключване на брака. Няколко дни преди самия ритуал ще получат и подсещащо съобщение с датата, на която трябва да донесат документите и датата, на която ще сключат брака. Адресът, на който ще бъде активна системата, е: www.radostniobredi.plovdiv.bg, се посочва още в съобщението.</p>
    </article>
  </body>
</html>