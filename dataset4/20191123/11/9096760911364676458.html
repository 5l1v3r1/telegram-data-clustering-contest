<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalzone.nl/doc.asp?uid=363199"/>
    <meta property="og:site_name" content="Voetbalzone"/>
    <meta property="article:published_time" content="2019-11-23T11:52:00+00:00"/>
    <meta property="og:title" content="Frenkie de Jong start in ultra-aanvallende opstelling van Barcelona"/>
    <meta property="og:description" content="Frenkie de Jong verschijnt zaterdag aan het startsignaal van het LaLiga-duel tussen Leganés en Barcelona. De Nederlander maakt onderdeel uit van het 4-2-3-1-systeem van Ernesto Valverde, die in Butarque in aanvallend opzicht al zijn grote namen inzet."/>
  </head>
  <body>
    <article>
      <h1>Frenkie de Jong start in ultra-aanvallende opstelling van Barcelona</h1>
      <address>
        <time datetime="2019-11-23T11:52:00+00:00">23 Nov 2019, 11:52</time>
      </address>
      <p>
        <b><a href="https://www.voetbalzone.nl/speler.asp?uid=404591">Frenkie de Jong</a> verschijnt zaterdag aan het startsignaal van het LaLiga-duel tussen Leganés en <a href="https://www.voetbalzone.nl/club.asp?uid=160">Barcelona</a>. De Nederlander maakt onderdeel uit van het 4-2-3-1-systeem van <a href="https://www.voetbalzone.nl/speler.asp?uid=110782">Ernesto Valverde</a>, die in Butarque in aanvallend opzicht al zijn grote namen inzet.</b>
      </p>
      <p>Moussa Wagué, Gerard Piqué, Samuel Umtiti en Firpo Junior vormen de defensie, met Marc-André ter Stegen op doel. De Jong en Sergio Busquets vormen het middenveld, met <a href="https://www.voetbalzone.nl/speler.asp?uid=119">Lionel Messi</a> in de rug van de enige spits: Luis Suárez. <a href="https://www.voetbalzone.nl/speler.asp?uid=92385">Antoine Griezmann</a> en Ousmané Dembélé nemen op de flanken plaats.</p>
      <p>Barcelona kampte in aanloop naar de interlandperiode met een lichte vormdip. Het uitduel met Levante ging met 3-1 verloren en drie dagen later kwam het team van Valverde in de groepsfase van de Champions League niet verder dan een doelpuntloos gelijkspel tegen Slavia Praag (0-0). Exact twee weken geleden zegevierden de Catalanen in eigen huis over Celta de Vigo, mede dankzij een hattrick van Messi: 4-1.</p>
      <p>Leganés staat met zes schamele punten onderaan in LaLiga. De hekkensluiter boekte een maand geleden ten koste van Real Mallorca (1-0) de enige overwinning van het seizoen. Vlak voor de interlandperiode boekte de Madrileense club een knap gelijkspel tegen Real Sociedad: 1-1.</p>
      <p><b>Opstelling Barcelona:</b> Ter Stegen; Wagué, Piqué, Umtiti, Junior Firpo; Busquets, De Jong; Dembélé, Messi, Griezmann; Suárez.</p>
    </article>
  </body>
</html>