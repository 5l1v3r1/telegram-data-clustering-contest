<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/zhahlyve_dtp_na_lvivshchyni_odna_lyudyna_zagynula_semero__travmovani_331484.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-23T11:10:00+00:00"/>
    <meta property="og:title" content="Жахливе ДТП на Львівщині: одна людина загинула, семеро - травмовані"/>
    <meta property="og:description" content="Як повідомили Гал-інфо у відділ комунікації поліції Львівської області, дорожньо-транспортна пригода трапилася сьогодні, 23 листопада, близько 2.45 на автодорозі Київ – Чоп між селами Любинці та Гірне у Стрийському районі."/>
  </head>
  <body>
    <article>
      <h1>Жахливе ДТП на Львівщині: одна людина загинула, семеро - травмовані</h1>
      <h2>Як повідомили Гал-інфо у відділ комунікації поліції Львівської області, дорожньо-транспортна пригода трапилася сьогодні, 23 листопада, близько 2.45 на автодорозі Київ – Чоп між селами Любинці та Гірне у Стрийському районі.</h2>
      <address>
        <time datetime="2019-11-23T11:10:00+00:00">23 Nov 2019, 11:10</time>
      </address>
      <figure>
        <img src="https://galinfo.com.ua/media/gallery/intxt/f/o/fotodtplvivshchyna.jpg"/>
        <figcaption>Фото: Нацполіція</figcaption>
      </figure>
      <figure>
        <img src="https://galinfo.com.ua/media/gallery/intxt/f/o/fotodtplvivshchyna1.jpg"/>
        <figcaption>Фото: Нацполіція</figcaption>
      </figure>
      <p>Як попередньо встановили поліцейські, водій автопоїзда "Renault", 49-річний іноземець, не впорався з керуванням та скоїв зіткнення з двома автомобілями "Renault Trafic", одним з яких керував 48-річний житель Закарпаття, іншим – 45-річний мешканець міста Рівне.</p>
      <p>Від отриманих травм на місці події померла 46-річна жителька міста Рівне, пасажирка одного з мікроавтобусів. </p>
      <p>Водій цього ж транспортного засобу та ще шестеро пасажирів, серед яких троє неповнолітніх віком 15-17 років, із тілесними ушкодженнями були доставлені у лікарню. Усі вони – мешканці міста Рівне та Рівненської області.</p>
      <p>За цим фактом слідчі відкрили кримінальне провадження за ч.2 ст.286 (порушення правил безпеки дорожнього руху або експлуатації транспорту особами, які керують транспортним засобом) Кримінального кодексу України. Санкцією статті передбачено від трьох до восьми років позбавлення волі з позбавленням права керувати транспортними засобами терміном до трьох років або без такого. </p>
      <p>Водія автопоїзда поліцейські затримали в порядку ст.208 КПК України, невдовзі суд обере йому міру запобіжного заходу.</p>
      <p>Встановлюються обставини автопригоди.</p>
      <p>Нагадаємо, як писало Гал-інфо, у Львові на пр. Червоної Калини водій на іномарці <a href="https://galinfo.com.ua/news/u_lvovi_na_pr_chornovola_vodiy_na_inomartsi_zbyv_zhinku_331387.html">збив жінку</a>.</p>
    </article>
  </body>
</html>