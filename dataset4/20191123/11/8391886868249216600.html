<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/hepimiz-safiturk-uz-diyenler-nerede-makale,4119.html"/>
    <meta property="og:site_name" content="HABER 61"/>
    <meta property="article:published_time" content="2019-11-23T11:02:46+00:00"/>
    <meta property="og:title" content="Hepimiz Safitürk'üz diyenler nerede?"/>
    <meta property="og:description" content="İnsan ölmeye dursun.. Atasözü çok doğru ifade etmiş. 'Ölürse anam ağlar gerisi yalan ağlar..” Aynen öyle.. Farkında mısınız her geçen gün daha da yozlaşıyor, daha bir-birimizden uzaklaşıyoruz. Sevgi-saygı yerini hasetliğe fesatlığa..."/>
  </head>
  <body>
    <article>
      <h1>Hepimiz Safitürk'üz diyenler nerede?</h1>
      <address><time datetime="2019-11-23T11:02:46+00:00">23 Nov 2019, 11:02</time> by <a rel="author">Ahmet Külekçi</a></address>
      <p>İnsan ölmeye dursun..<br/><br/>Atasözü çok doğru ifade etmiş.<br/><br/>“Ölürse anam ağlar gerisi yalan ağlar..”<br/><br/>Aynen öyle..<br/><br/>Farkında mısınız her geçen gün daha da yozlaşıyor, daha bir-birimizden uzaklaşıyoruz.<br/><br/>Sevgi-saygı yerini hasetliğe fesatlığa bırakmış.<br/><br/>Kendisi ile barışık olmayan kinden-nefretten ve düşmanlıktan beslenenlerin sayısı ne yazık ki her geçen gün daha fazla artıyor<br/><br/>Dayanışma ve kaynaşma ruhu  menfaat ve çıkar odaklarına teslim olmuş durumda</p>
      <figure>
        <img src="https://resim.haber61.net/upload/2019/11/23/2YAZI.jpg"/>
      </figure>
      <p>Abartmıyorum..<br/><br/>Etrafınıza bir-bakın.<br/><br/>Kaç tane güvenecek arkadaşınız kaldı<br/><br/>Kaç tane sadık-liyakatlı ve ahlaklı dostlarınız var.<br/><br/>Kaçı ile sırrınızı paylaşıyorsunuz.<br/><br/>Dürüstlük-erdemlik ve insanlık kavramlarının içini hep beraber boşalttık.<br/><br/>Bakmayın siz insanların sosyal medya kahramanlıklarına..<br/><br/>Bakmayın onların esip-gürlemesine.<br/><br/>İş icraata gelince herkes kaçacak delik arıyor.<br/><br/>İnsanların en kutsal değerlerini sömürme yarışına girmişiz.<br/><br/>Şehitlere bile saygımız yok.<br/><br/>İki damla gözyaşı dökerek onlara vefa borcumuzu yerine getirdiğimiz sanıyoruz.<br/><br/>Niye mi bu kadar öfkeli ve doluyum.<br/><br/>3 yıldan beri takip ettiğim şehit Muhammet Fatih Safitürk davası beni aldı başka yerlere götürdü.<br/><br/>Bir çok şeye olan güvenim ve inancım sarsıldı.<br/><br/>90 yaşına gelmiş bir babanın 3 yıldan beri verdiği mücadele ile  ağabeyin feryatlarına tanık olmuş biri olarak bu kadar kırgın ve kızgınım.<br/><br/>Babasız büyüten bir evlat..<br/><br/>Eşini kaybetmiş gözü-yaşlı bir anne.<br/><br/>Binlerce şehidimizin arkasında bıraktığı aileleri düşündükçe ne yazacağımı nasıl kendimi ifade edeceğimi inanın zorlanıyorum.<br/><br/>Allah onlara dayanma gücü ve sabır niyaz eylemiş elbet.<br/><br/>Yoksa kolay değil hiç kolay değil.</p>
      <figure>
        <img src="https://resim.haber61.net/upload/2019/11/23/1YAZI.jpg"/>
      </figure>
      <p>10 Kasım 2016 tarihinde Mardin’in Derik ilçesinde makam odasında uğradığı bombalı eylem sonucu yaralanan ve kaldırıldığı Gaziantep Devlet Hastanesinde şehit düşen Trabzonlu kaymakam Muhammet Fatih Safitürk’ün davalarını izlemiş olsaydınız keşke<br/><br/>3 yıldan beri nasıl bir süreç yaşandığına şahit olmanızı isterdim.<br/><br/>Gaziantep Bölge Adliye Mahkemesinde devam eden yargılama insanı çileden çıkartan bir hal aldı.<br/><br/>Dalga geçilmeye başlandı.<br/><br/>Başından beri hep aynı uydurma senaryolar .<br/><br/>Ortada tek bir tutuklu sanık var.<br/><br/>Böylesine büyük bir eylemi tek kişinin ihtimaline kargalar bile güler.<br/><br/>Serbest bırakılan sanıkların hepsi bu işin içindedir.</p>
      <figure>
        <img src="https://resim.haber61.net/upload/2019/11/23/3yazY.jpg"/>
      </figure>
      <p>Oyunun piyonlarıdır.<br/><br/>Ve daha da ötesi kendilerini gizleyen kriptolar da bu kirli ve kanlı eyleme ortaktır.<br/><br/>Kaymakamı el birliği ile şehit eden teröristler elbet yargı önünde hesap verecek.<br/><br/>Elbet gerçekler ortaya çıkacak.<br/><br/>Kimse yatağında rahat uyumasın.<br/><br/>Ucunda ölüm de olsa bu davanın takipçileri var.<br/><br/>Üç-kişi beş kişi kaldık ama olsun..<br/><br/>“Hepimiz Safitürk’üz diyenler nerede? “ Diye sormuyorum.<br/><br/>Hiç üzülmüyorum..<br/><br/>Bu işler böyle..<br/><br/>Daha düne kadar “şehit  kaymakamla yediğimiz-içtiğimiz ayrı gitmezdi. Davasını sonuna kadar bırakmam deyip tek bir mahkemesine bile gelmeyen “ sahtekarlara inat bu davanın peşini bırakmayacağız.<br/><br/>23 Ocak’ta Allah izin verirse yine Gaziantep Adliyesi önündeyiz.<br/><br/>Bir çağrım var.<br/><br/>Daha yeni ABD’ye çıkarma yapan Trabzon’un iş ve sanayi camiasından  her konuda ahkam kesmeyi marifet sayan derneklerimize-sivil toplum kuruluşlarımıza-sanat camiasına kadar, medyamızdan-siyasetçilerine kadar var mısınız 23 Ocak’ta Gaziantep Adliyesi önünde olmaya<br/><br/>Var mısınız elimizde Türk bayrakları ile Trabzonlu şehit kaymakamımıza sahip çıkmaya destek vermeye<br/><br/>Haydi gelin otobüslerle çıkarma yapalım..<br/><br/>Hadi gelin Trabzonlu duruşunu sergileyelim.<br/><br/>Son sözüm de  şu olsun..<br/><br/> “Şehitler ölmez vatan bölünmez” sadece bir slogan değil.<br/><br/>Altını-üstünü doldurmalıyız.<br/><br/>Herkes elinden geleni yapmalı.<br/><br/>Bu ülkeyi bize emanet eden şehitlerimizi ve gazilerimizi samimi-cesur ve yürekli bir şekilde sahiplenmeliyiz</p>
    </article>
  </body>
</html>