<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/nyhet/281622-kampa-mot-lera-och-stralning-i-spintires-expansionen-chernobyl"/>
    <meta property="og:site_name" content="FZ.se"/>
    <meta property="article:published_time" content="2019-11-23T11:00:00+00:00"/>
    <meta property="og:title" content="Kämpa mot lera och strålning i Spintires-expansionen Chernobyl"/>
    <meta property="og:description" content="För radioaktivt timmer är tydligen något som efterfrågas."/>
  </head>
  <body>
    <article>
      <h1>Kämpa mot lera och strålning i Spintires-expansionen Chernobyl</h1>
      <h2>För radioaktivt timmer är tydligen något som efterfrågas.</h2>
      <address><time datetime="2019-11-23T11:00:00+00:00">23 Nov 2019, 11:00</time> by <a rel="author" href="https://www.fz.se/medlem/233563" target="_blank">Jonny Myrén</a></address>
      <p>Gamla ryska lastbilar och gyttja kom samman i en vinnande kombination i <i><a href="https://www.fz.se/recension/185262-spintires">Spintires</a></i>. Men som om de ensliga skogarna inte vore nog meddelar utvecklaren Oovee Games nu att vi snart kommer få pressa våra fordon till bristningsgränsen i området kring Pripyat, som drabbades hårt i kärnkraftsolyckan i Chernobyl. För att ta oss genom det kusliga och öde landskapet kommer vi få nyttja de nya fordonen B-157 och B-505, som utrustats med Geiger-mätare så att vi kan hålla oss undan de mest radioaktiva områdena i vår något svårförståeliga strävan att frakta timmer i den hälsovådliga regionen.</p>
      <figure>
        <iframe src="https://www.youtube.com/embed/TKLjCRiVhfs" width="640" height="360" data-service="Youtube" scrolling="no"/>
      </figure>
      <p>Trailern säger inte direkt mycket, men den ikoniska bilden av pariserhjulet samt Geiger-klickandet räcker gott och väl för att man ska hamna i rätt sinnesstånd. Utöver staden Pripyat kommer vi bland annat att få utforska Röda skogen, Kupstafloden samt en radaranläggning som heter Duga. Notera att expansionen släpps till <a href="https://store.steampowered.com/app/263280/Spintires/">originalspelet</a>, inte den uppdaterade <i>Mudrunner</i>-versionen. Releasen kommer ske "snart".</p>
      <h3>Läs mer</h3>
      <figure>
        <img src="https://cdn.fz.se/artikel/bild/1242994?l=eyJyZXNvdXJjZSI6IlwvYXJ0aWtlbFwvYmlsZFwvMTI0Mjk5NCIsImZpbHRlcnMiOltdLCJwYXJhbXMiOltdLCJrZXkiOiI2YzM5NGRlOGI4YzU3YmQwZTliMGM0ZmVlMGExZDJkYyJ9"/>
        <figcaption>Spintires strular, utvecklaren förnekar inblandning</figcaption>
      </figure>
      <figure>
        <img src="https://cdn.fz.se/artikel/bild/1401642?l=eyJyZXNvdXJjZSI6IlwvYXJ0aWtlbFwvYmlsZFwvMTQwMTY0MiIsImZpbHRlcnMiOltdLCJwYXJhbXMiOltdLCJrZXkiOiI4ZTEzMGI3OGQ0MGI5OWU3N2NjYmM0ZDQ1NGZkMmY4NSJ9"/>
        <figcaption>Glädje i gyttjan – Spintires får utökad utgåva</figcaption>
      </figure>
      <figure>
        <img src="https://cdn.fz.se/artikel/bild/1403362?l=eyJyZXNvdXJjZSI6IlwvYXJ0aWtlbFwvYmlsZFwvMTQwMzM2MiIsImZpbHRlcnMiOltdLCJwYXJhbXMiOltdLCJrZXkiOiI4MzJhNzRkYTkzZmVkMTdkNjY0MTE1ZjZmNDAzOWJjNyJ9"/>
        <figcaption>Spintires: Mudrunner ute nu, fira med lanseringstrailer</figcaption>
      </figure>
    </article>
  </body>
</html>