<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902053.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-23T11:59:00+00:00"/>
    <meta property="og:title" content="ماجرای سرقت اسناد و اطلاعات از دفتر یک نماینده مجلس"/>
    <meta property="og:description" content="محمد محمودی شاه‌نشین نماینده شهریار در مجلس شورای اسلامی در گفت‌وگو با فارس، با اشاره به حمله اغتشاش‌گران به دفترش در شهر قدس گفت: متأسفانه اشرار برخی اسناد و اطلاعات و همچنین تعدادی از لوازم این دفتر را با خود به سرقت بردند."/>
  </head>
  <body>
    <article>
      <h1>ماجرای سرقت اسناد و اطلاعات از دفتر یک نماینده مجلس</h1>
      <address>
        <time datetime="2019-11-23T11:59:00+00:00">23 Nov 2019, 11:59</time>
      </address>
      <p>نماینده شهریار در مجلس با بیان اینکه اغتشاشگران با حمله به دفترش در شهر قدس اسناد و لوازم را به سرقت بردند، گفت: حمله اشرار به فروشگاه‌ها، بانک‌ها و پمپ‌های بنزین منجر به کاهش خدمات‌دهی شده است.</p>
      <p>محمد محمودی شاه‌نشین نماینده شهریار در مجلس شورای اسلامی در گفت‌وگو با فارس، با اشاره به حمله اغتشاش‌گران به دفترش در شهر قدس گفت: متأسفانه اشرار برخی اسناد و اطلاعات و همچنین تعدادی از لوازم این دفتر را با خود به سرقت بردند.</p>
      <p>وی افزود: اغتشاش‌گران و اشرار با شکستن شیشه و درب و پنجره دو فروشگاه بزرگ زنجیره‌ای در شهر قدس تمامی اجناس و کالاهای آن را به سرقت برده‌اند، افزود: به‌دلیل حمله اغتشاش‌گران به بانک‌های شهر قدس فقط 2 بانک امکان ارائه خدمت به مردم را دارند.</p>
      <p>محمودی‌ شاه‌نشین تصریح کرد: در شهرستان شهریار 25 پمپ بنزین قرار دارد که به 2 یا سه جایگاه حمله شده است، ضمن اینکه اغتشاش‌گران به 2 جایگاه دیگر نیز آسیب‌های زیادی را وارد کرده‌اند. </p>
    </article>
  </body>
</html>