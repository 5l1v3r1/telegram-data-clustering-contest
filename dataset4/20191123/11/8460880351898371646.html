<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/eletstilus/elindult-az-angyalvaro-ciposdoboz-adomanygyujtes-2139351/"/>
    <meta property="og:site_name" content="BAMA"/>
    <meta property="article:published_time" content="2019-11-23T11:30:00+00:00"/>
    <meta property="og:title" content="Elindult az Angyalváró-Cipősdoboz adománygyűjtés"/>
    <meta property="og:description" content="Ötszáz cipősdoboznyi karácsonyi ajándékot gyűjtenek össze a Böjte Csaba ferences szerzetes által nevelt gyerekeknek."/>
  </head>
  <body>
    <article>
      <h6 class="kicker">JÓTÉKONYSÁG</h6>
      <h1>Elindult az Angyalváró-Cipősdoboz adománygyűjtés</h1>
      <address>
        <time datetime="2019-11-23T11:30:00+00:00">23 Nov 2019, 11:30</time>
      </address>
      <h4>A Három királyfi, három királylány mozgalom által szervezett adománygyűjtés keretében 500 cipősdoboznyi karácsonyi ajándékot gyűjtenek össze a Böjte Csaba ferences szerzetes által nevelt gyerekeknek.</h4>
      <p>Az adakozók december 11-ig tölthetik meg a cipősdobozokat gyerekjátékokkal, iskolaszerrel, írószerrel, édességgel, tisztálkodószerrel, könyvekkel és sportszerrel – áll a közleményben.</p>
      <p>Az összegyűlt ajándékokat a gyerekek Parajdon az Angyalváró rendezvényen kapják meg, ahol a szervezők zenés műsorral és játékokkal is készülnek nekik – tették hozzá.</p>
      <p>Ismertették: tavaly több mint 400 ajándékcsomag gyűlt össze.</p>
      <p>A Három Királyfi, Három Királylány Alapítvány a számlaszámára is várja az adományokat, további információ a <a href="http://www.haromkiralyfi.hu/angyalvaro-2019">www.haromkiralyfi.hu/angyalvaro-2019</a> oldalon érhető el.</p>
      <p>
        <i>Borítókép: gyerekek a Dévai Szent Ferenc Alapítvány angyalváró ünnepségén a parajdi sóbányában</i>
      </p>
    </article>
  </body>
</html>