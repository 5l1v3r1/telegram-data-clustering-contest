<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-pink-ball-test-virat-kohli-surpassed-ricky-ponting-to-smashing-most-centuries-by-captain-2864267.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T11:26:18+00:00"/>
    <meta property="og:title" content="विराट कोहली के नाम कप्तानी का 'बड़ा' रिकॉर्ड, दिग्गज रिकी पोंटिंग को पीछे छोड़ा"/>
    <meta property="og:description" content="विराट कोहली ने क्रिकेट के सभी प्रारूपों में बतौर कप्तान सबसे ज्यादा शतक लगाने के मामले में आस्ट्रेलिया के पूर्व कप्तान रिकी पोंटिंग की बराबरी कर ली है। कोहली ने यहां ईडन गार्डन्स स्टेडियम में खेले जा..."/>
  </head>
  <body>
    <article>
      <h1>विराट कोहली के नाम कप्तानी का 'बड़ा' रिकॉर्ड, दिग्गज रिकी पोंटिंग को पीछे छोड़ा</h1>
      <address><time datetime="2019-11-23T11:26:18+00:00">23 Nov 2019, 11:26</time> by <a rel="author">लाइव हिन्दुस्तान टीम,नई दिल्ली</a></address>
      <p>विराट कोहली ने क्रिकेट के सभी प्रारूपों में बतौर कप्तान सबसे ज्यादा शतक लगाने के मामले में आस्ट्रेलिया के पूर्व कप्तान रिकी पोंटिंग की बराबरी कर ली है। कोहली ने यहां ईडन गार्डन्स स्टेडियम में खेले जा रहे दिन-रात टेस्ट मैच के दूसरे दिन बांग्लादेश के खिलाफ अपने टेस्ट करियर का 27वां शतक लगाया। </p>
      <p>इसी शतक के साथ कोहली टेस्ट में कप्तान के तौर पर सबसे ज्यादा शतक लगाने वाले खिलाड़ियों की सूची में दूसरे स्थान पर आ गए हैं। उनका यह कप्तान के तौर पर 20वां शतक है। कोहली ने इस स्थान से आस्ट्रेलिया के पोंटिंग को हटाया है। अब उनसे आगे सिर्फ दक्षिण अफ्रीका के पूर्व कप्तान ग्रीम स्मिथ हैं जिनके नाम बतौर कप्तान 25 शतक हैं। </p>
      <p>
        <b>
          <a href="https://www.livehindustan.com/cricket/story-india-vs-bangladesh-pink-ball-test-match-virat-kohli-creates-history-as-become-the-first-indian-to-smash-century-in-day-night-test-match-2864098.html">विराट कोहली ने रचा इतिहास,डे-नाइट टेस्ट में शतक लगाने वाले पहले भारतीय</a>
        </b>
      </p>
      <p>स्मिथ ने इतने शतक बनाने के लिए 109 पारियां ली। कोहली ने 53 पारियों में और पोटिंग ने 77 पारियों में शतक लगाए हैं। वहीं खेल के तीनों प्रारूप में कप्तान के तौर पर शतक लगाने के मामले में कोहली और पोटिंग एक साथ हैं। दोनों के नाम सभी प्रारूपों में कुल मिलाकर 41-41 शतक हैं। </p>
      <p>कोहली हालांकि बतौर बल्लेबाज खेल के सभी प्रारूपों में कुल शतक के मामले में पोंटिंग से एक शतक पीछे हैं। कोहली के नाम वनडे में 43 शतक हैं। वहीं पोंटिंग के नाम वनडे में 30 और टेस्ट में 41 शतक हैं। इन दोनों बल्लेबाजों ने टी-20 में एक भी शतक नहीं बनाया है। इसी के साथ कोहली दिन-रात टेस्ट मैच में भारत की तरफ से शतक लगाने वाले पहले बल्लेबाज और कप्तान भी बन गए हैं। बांग्लादेश के खिलाफ कोहली का यह दूसरा टेस्ट शतक है।</p>
      <p><b><a href="https://www.livehindustan.com/cricket/story-ind-vs-ban-pink-ball-test-2nd-test-at-kolkata-rishabh-pant-released-by-team-new-player-include-for-wriddhiman-saha-cover-2864081.html">डे-नाइट टेस्ट से पंत हुए रिलीज,साहा के कवर के रूप में जुड़ा ये खिलाड़ी</a></b> </p>
    </article>
  </body>
</html>