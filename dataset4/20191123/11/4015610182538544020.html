<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815755"/>
    <meta property="og:site_name" content="Sportal.bg"/>
    <meta property="article:published_time" content="2019-11-23T11:45:00+00:00"/>
    <meta property="og:title" content="Барселона спечели категорично срещу Макаби Тел Авив"/>
    <meta property="og:description" content="Барселона победи с категоричното 96:73 (21:18, 22:28, 31:20, 22:7) у дома Макаби Тел Авив в среща от десетия кръг в редовния сезон в Евролигата по ..."/>
  </head>
  <body>
    <article>
      <h1>Барселона спечели категорично срещу Макаби Тел Авив</h1>
      <address><time datetime="2019-11-23T11:45:00+00:00">23 Nov 2019, 11:45</time> by <a rel="author">SPORTAL.BG</a></address>
      <p>Барселона победи с категоричното 96:73 (21:18, 22:28, 31:20, 22:7) у дома Макаби Тел Авив в среща от десетия кръг в редовния сезон в Евролигата по баскетбол. Каталунците постигнаха втори важен успех в рамките на само 48 часа, за да се изкачат на първо място във временното класиране.</p>
      <p>Израелският тим изненадващо имаше аванс на почивката от 46:43, но изключително силното представяне на Барса в третия и четвъртия период осигури осмия успех за "синьо-червените" през кампанията. Никола Миротич се отличи с 25 точки, 14 борби и 3 асистенции в полза на победителите.</p>
      <p>Неговият съотборник Кори Хигинс добави още 15 точки за успеха на Барселона. Тайлър Дорсли реализира 15 точки за Макаби. Отборът от Тел Авив, който е шесткратен шампион, заема пето място във временното класиране.</p>
    </article>
  </body>
</html>