<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttarakhand/story-king-and-queen-of-sweden-to-visit-corbett-national-park-in-uttarakhand-2864296.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T11:47:56+00:00"/>
    <meta property="og:title" content="EXCLUSIVE: स्वीडन के राजा-रानी कार्बेट की सैर करेंगे"/>
    <meta property="og:description" content="प्रधानमंत्री नरेंद्र मोदी के बाद अब स्वीडन के राजा किंग कार्ल-16 गुस्ताफ और रानी सिल्वा भी विश्व प्रसिद्ध कार्बेट नेशनल पार्क की सैर को आ रहे हैं। वे पांच और छह दिसंबर को कार्बेट में रहेंगे। इस दौरान..."/>
  </head>
  <body>
    <article>
      <h1>EXCLUSIVE: स्वीडन के राजा-रानी कार्बेट की सैर करेंगे</h1>
      <address><time datetime="2019-11-23T11:47:56+00:00">23 Nov 2019, 11:47</time> by <a rel="author">हिन्दुस्तान टीम, देहरादून। ओमप्रकाश सती</a></address>
      <p>प्रधानमंत्री नरेंद्र मोदी के बाद अब स्वीडन के राजा किंग कार्ल-16 गुस्ताफ और रानी सिल्वा भी विश्व प्रसिद्ध कार्बेट नेशनल पार्क की सैर को आ रहे हैं। वे पांच और छह दिसंबर को कार्बेट में रहेंगे। इस दौरान गुर्जरों की डेरों का भी भ्रमण करेंगे। शाही मेहमानों के दौरे को लेकर कार्बेट प्रशासन तैयारियों में जुटा है। दोनों इसके अलावा हरिद्वार का भी भ्रमण करेंगे। पांच दिसंबर को वे केंद्रीय जल शक्ति मंत्री गजेंद्र सिंह शेखावत और मुख्यमंत्री त्रिवेंद्र रावत के साथ हरिद्वार के सराय में सीवर ट्रीटमेंट प्लांट के उद्घाटन पर भी मौजूद रहेंगे। प्लांट के निरीक्षण के बाद वे चंडीघाट का भी भ्रमण करेंगे। इसके बाद पांच दिसंबर को शाही परिवार कार्बेट जाएगा। जहां वे ढिकाला सहित अन्य जगहों की सैर करेंगे। अगले दिन छह दिसंबर को वे कार्बेट में गुर्जर परिवारों के डेरों को भी भ्रमण करेंगे। पीएम मोदी के बाद शाही परिवार के आने को लेकर कार्बेट प्रशासन काफी उत्सुक है। इसके लिए जोरों से तैयारियां चल रही हैं। इसे कार्बेट की विश्व में दोबारा प्रसिद्धि से जोड़ा जा रह है। पुलिस प्रशासन सहित तमाम सुरक्षा एजेंसियां भी उनके दौरे को लेकर तैयारियों में जुटे हैं।</p>
      <p>स्वीडन के शाही परिवार का 5-6 दिसंबर को कार्बेट भ्रमण प्रस्तावित है। इसकी तैयारियां की जा रही हैं। यहां वे पांच की रात को विश्राम भी करेंगे। <br/><b>राहुल, डायरेक्टर कार्बेट  </b></p>
    </article>
  </body>
</html>