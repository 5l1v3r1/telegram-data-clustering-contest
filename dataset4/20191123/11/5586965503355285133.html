<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/orban-guvernul-dancila-a-fost-schimbat-pentru-ca-romania-sa-aiba-comisar-ue-din-partea-ppe-18608819"/>
    <meta property="og:site_name" content="Gândul"/>
    <meta property="article:published_time" content="2019-11-23T11:40:59+00:00"/>
    <meta property="og:title" content="Orban: Guvernul Dăncilă a fost schimbat pentru ca România să aibă comisar UE din partea PPE"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Orban: Guvernul Dăncilă a fost schimbat pentru ca România să aibă comisar UE din partea PPE</h1>
      <h2>Ludovic Orban a declarat că Guvernul Dăncilă a fost schimbat cu unul de dreaptă pentru ca România să poată oferi un comisar european de la PPE, respectiv pe Adina Vălean. Premierul a precizat că era o situaţie injustă, deoarece PPE nu avea majoritate pentru noua Comisie Europeană.</h2>
      <address><time datetime="2019-11-23T11:40:59+00:00">23 Nov 2019, 11:40</time> by <a rel="author" href="https://www.gandul.info/autor/ana-petrescu" target="_blank">Ana Petrescu</a></address>
      <p>„Cetăţenii UE au votat pentrut PPE şi au oferit o victorie a PPE la nivel european. Noi am obţinut majoritatea în Parlamentul European, chiar dacă socialiştii au visat, timp de o săptămână, că ar putea da preşedintele comisiei, chiar dacă nu au câştigat alegerile, în sfârşit, PPE a reuşit să impună, cum era şi normal, preşedintele Comisiei, dar când am numărat comisarii, am descoperit o situaţie nedreaptă. PPE nu avea majoritate în comisie, socialiştii aveau 10 comisari, iar PPE nouă comisari”, a afirmat Ludovic Orban, la Congresul Partidului Popular European (PPE), desfăşurat săptămâna aceasta la Zagreb.</p>
      <p>Şeful Executivului a mai explicat că că a decis să nu accepte această situaţie nedreaptă, deoarece majoritatatea cetăţenii au votat pentru Partidul Popularilor Europeni.</p>
      <p>„Şi am decis în România, să nu acceptăm acestă situaţie nedreaptă, fiindcă vrem să oferim PPE şi în Comisie, aşa că am schimbat guvernul socialist cu un guvern PPE, pentru a putea oferi unul comisar PPE, în persoana Adinei Vălean. Aceasta este contribuţia noastră modestă pentru o Comisie foarte bună, o Comisie care ar trebui să reprezinte dorinţa unei majorităţi a cetăţenilor europeni, care au votat pentru PPE”, a aconchis Orban.</p>
      <p>Adina Vălean, propusă de România comisar european pentru Transporturi, a primit aviz favorabil în Comisia pentru Transporturi a Parlamentului Uniunii Europene.</p>
      <p>Raportul de evaluare prezentat de Parlamentul UE arată că Adina Vălean a răspuns „satisfăcător” la întrebările adresate la audierile parlamentare şi poate îndeplini sarcinile de comisar european pentru Transporturi.</p>
      <p>Votul în PE pentru Executivul UE propus de preşedintele-ales Ursula von der Leyen va avea loc într-o sesiunea plenară programată pe 27 noiembrie.</p>
      <p>Anterior Guvernului Orban, Cabinetul social-democraţilor a propus-o pe Rovana Plumb pentru funcţia de comisar european, însă această nu a trecut de Comisia JURI. Fostul premier Viorica Dăncilă l-a nominalizat apoi pe Victor Negrescu, însă Guvernul PSD a fost dat jos prin adoptatea unei moţiuni de cenzură în Parlamentul României.</p>
    </article>
  </body>
</html>