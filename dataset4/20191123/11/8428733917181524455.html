<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://limanowa.in/aktualnosci/dwie-szkoly-z-limanowszczyny-w-czolowce-odblaskowego-konkursu/46951"/>
    <meta property="og:site_name" content="Limanowa.in"/>
    <meta property="article:published_time" content="2019-11-23T11:09:00+00:00"/>
    <meta property="og:title" content="Dwie szkoły z Limanowszczyny w czołówce &quot;odblaskowego&quot; konkursu"/>
    <meta property="og:description" content="Znane są już wstępne wyniki tegorocznej, dziesiątej edycji małopolskiego konkursu „Odblaskowa Szkoła”, w której udział wzięło ponad 300 placówek z całego województwa. Limanowszczyznę reprezentowało 30 szkół, 2 z nich znalazły się w pierwszej dziesiątce rankingu."/>
  </head>
  <body>
    <article>
      <h1>Dwie szkoły z Limanowszczyny w czołówce "odblaskowego" konkursu</h1>
      <address>
        <time datetime="2019-11-23T11:09:00+00:00">23 Nov 2019, 11:09</time>
      </address>
      <p>Znane są już wstępne wyniki tegorocznej, dziesiątej edycji małopolskiego konkursu „Odblaskowa Szkoła”, w której udział wzięło ponad 300 placówek z całego województwa. Limanowszczyznę reprezentowało 30 szkół, 2 z nich znalazły się w pierwszej dziesiątce rankingu.</p>
      <p>W tegorocznej edycji zwyciężyła Szkoła Podstawowa im. Henryka Sienkiewicza w Mniszowie, która zdeklasowała pozostałe placówki, zdobywając aż 2680 punktów. W pierwszej dziesiątce znalazły się dwie szkoły z Limanowszczyzny. Tuż za podium, na czwartym miejscu sklasyfikowano Szkołę Podstawową im. Wł. Orkana w Niedźwiedziu (1453 punkty), która w ramach akcji zorganizowała odblaskowy różaniec, któremu towarzyszyła widowiskowa iluminacja budynku szkoły.</p>
      <figure>
        <iframe src="https://www.youtube.com/embed/kUr9zcp0gc4" width="640" height="360" data-service="Youtube" scrolling="no"/>
      </figure>
      <p>Siódme miejsce zajął natomiast Zespół Szkolno Przedszkolny nr 4 w Limanowej (1320 punktów), którego uczniowie nagrali film poświęcony noszeniu odblasków. </p>
      <figure>
        <iframe src="https://www.youtube.com/embed/EC5gQ7eslP4" width="640" height="360" data-service="Youtube" scrolling="no"/>
      </figure>
      <p>Na miejscu dwunastym znalazła się Szkoła Podstawowa im. Stanisława Wyspiańskiego w Mordarce. Ogółem w konkursie uczestniczyło 30 placówek oświatowych z terenu powiatu limanowskiego. Poza wymienionymi powyżej szkołami, były to: Zespół Szkolno-Przedszkolny w Ujanowicach (24. miejsce), Zespół Szkoły Podstawowej i Przedszkola w Słopnicach (25. miejsce), Szkoła Podstawowa im. Henryka Sienkiewicza w Szyku (31. miejsce), Szkoła Podstawowa nr 4 im. Jana Henryka Dąbrowskiego w Słopnicach (40. miejsce), Szkoła Podstawowa nr 2 im. Henryka Sienkiewicza w Przyszowej (45. miejsce), Szkoła Podstawowa nr 3 im. Marii Konopnickiej w Słopnicach (47. miejsce), Zespół Szkoły i Przedszkola w Olszówce (71. miejsce), Zespół Szkolno-Przedszkolny w Laskowej (86. miejsce), Niepubliczna Szkoła Podstawowa im. Marii Dąbrowskiej w Piekiełku (91. miejsce), Szkoła Podstawowa nr 1 im. Jana Kantego Andrusikiewicza w Słopnicach (94. miejsce), Szkoła Podstawowa nr 1 im. Bohaterów Warszawy w Kamienicy (97. miejsce), Szkoła Podstawowa w Młynnem (101. miejsce), Szkoła Podstawowa im. Tadeusza Kościuszki w Żmiącej (106. miejsce), Zespół Placówek Oświatowych im. K. Smreczyńskiej w Koninie (117. miejsce), Szkoła Podstawowa nr 2 im. Św. Stanisława Kostki w Lubomierzu (138. miejsce), Szkoła Podstawowa nr 2 im. Konstytucji 3 Maja w Męcinie (141. miejsce), Szkoła Podstawowa nr 1 im. Marii Konopnickiej w Mszanie Górnej (155. miejsce), Szkoła Podstawowa im. Świętego Józefa w Krosnej (156. miejsce), Szkoła Podstawowa im. Marii Dąbrowskiej w Nowym Rybiu (173. miejsce), Szkoła Podstawowa im. Królowej Korony Polskiej w Kłodnem (176. miejsce), Zespół Placówek Oświatowych w Jurkowie (178. miejsce), Szkoła Podstawowa nr 2 im. Juliana Tuwima w Kasince Małej (186. miejsce), Szkoła Podstawowa nr 3 im. Jana Pawła II w Kasince Małej (199. miejsce), Szkoła Podstawowa im. Jana Pawła II Sadek – Kostrza w Sadku (205. miejsce), Szkoła Podstawowa im. Tadeusza Kościuszki w Wilkowisku (216. miejsce), Szkoła Podstawowa im. Tadeusza Kościuszki w Łętowem (227. miejsce), Szkoła Podstawowa im. Św. Floriana w Glisnem (254. miejsce). </p>
      <p>Ogółem do tegorocznej, dziesiątej już edycji akcji, zgłoszono ponad 300 szkół z całej Małopolski. Analizy sprawozdań uczestników konkursu dokonał zespół, składający się z przedstawicieli: Wydziału Ruchu Drogowego Komendy Wojewódzkiej Policji w Krakowie, Małopolskiego Urzędu Wojewódzkiego w Krakowie, Urzędu Marszałkowskiego Województwa Małopolskiego, Kuratorium Oświaty w Krakowie, Małopolskiej Wojewódzkiej Rady Bezpieczeństwa Ruchu Drogowego i TVP Kraków. </p>
      <p>Ostateczne wyniki konkursu zostaną opublikowane na stronie internetowej KWP w Krakowie po rozpatrzeniu ewentualnych odwołań. </p>
    </article>
  </body>
</html>