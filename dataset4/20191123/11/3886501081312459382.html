<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119687-pahor-mali-sengen-moguc-ako-verujemo-u-zemlje-u-regionu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-23T11:50:03+00:00"/>
    <meta property="og:title" content="Pahor: Mali Šengen moguć ako verujemo u zemlje u regionu"/>
    <meta property="og:description" content="Predsednik Slovenije Borut Pahor rekao je danas u Novom Sadu da je &quot;mali Šengen&quot; moguć ako se ojača poverenje zemljama u regionu.Pahor je potvrdio svoju podršku inicijativi za uklanjanje barijera slobodnom kretanju roba, usluga, kapitala i ljudi u celom regionu.&quot;Svih ovih godina podržavao sam ideju da ove zemlje moraju same u kontekstu proširenja učiniti više kako bi ojačale svoju sopstvenu saradnju i procese reforme. Živimo u vremenu kada je proces proširenja usporen, stoga moramo da sprečimo bilo kakav nesporazum da je ovo ideja koja predstavlja zamenu za ideju proširenja EU, već smatram da je to ideja koja je uključena u proširenje&quot;, rekao je Pahor.On je poručio mladima da imaju pravo i odgovornost da očuvaju mir i stabilnost u regionu i da stvari iz prošlosti treba da se oproste. Pahor je dodao da je &quot;mali Šengen&quot; preduslov za napredak."/>
  </head>
  <body>
    <article>
      <h1>Pahor: Mali Šengen moguć ako verujemo u zemlje u regionu</h1>
      <address>
        <time datetime="2019-11-23T11:50:03+00:00">23 Nov 2019, 11:50</time>
      </address>
      <slideshow>
        <figure>
          <img src="https://static.beta.rs/thumbs/Beta-0vb8r4mp26.522x371.jpg"/>
        </figure>
        <figure>
          <img src="https://static.beta.rs/thumbs/Beta-ly9pql0yr9.557x371.jpg"/>
        </figure>
        <figure>
          <img src="https://static.beta.rs/thumbs/Beta-e731kndgwf.557x371.jpg"/>
        </figure>
        <figure>
          <img src="https://static.beta.rs/thumbs/Beta-odgc4t875h.557x371.jpg"/>
        </figure>
      </slideshow>
      <p><b>Predsednik Slovenije Borut Pahor rekao je danas u Novom Sadu da je "mali Šengen" moguć ako se ojača poverenje zemljama u regionu.</b><br/><br/>Pahor je potvrdio svoju podršku inicijativi za uklanjanje barijera slobodnom kretanju roba, usluga, kapitala i ljudi u celom regionu.<br/><br/>"Svih ovih godina podržavao sam ideju da ove zemlje moraju same u kontekstu proširenja učiniti više kako bi ojačale svoju sopstvenu saradnju i procese reforme. Živimo u vremenu kada je proces proširenja usporen, stoga moramo da sprečimo bilo kakav nesporazum da je ovo ideja koja predstavlja zamenu za ideju proširenja EU, već smatram da je to ideja koja je uključena u proširenje", rekao je Pahor.<br/><br/>On je poručio mladima da imaju pravo i odgovornost da očuvaju mir i stabilnost u regionu i da stvari iz prošlosti treba da se oproste. Pahor je dodao da je "mali Šengen" preduslov za napredak.</p>
    </article>
  </body>
</html>