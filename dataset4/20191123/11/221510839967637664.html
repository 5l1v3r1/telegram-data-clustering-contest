<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179812/bake-off-italia-2019-semifinale-eliminato-finalisti"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-23T11:04:00+00:00"/>
    <meta property="og:title" content="Bake Off Italia 2019: più che una semifinale, una festa"/>
    <meta property="og:description" content="La semifinale di Bake Off Italia 2019 è stata un tripudio di festa e leggerezza, che è iniziato a Parigi: i quattro aspiranti pasticceri rimasti in gara hanno affrontato la prova creativa nella cornice di Disneyland, creando torte ispirate a Topolino, Pippo, Paperina e Cip e Ciop. I quattro hanno ottenuto subito grandi complimenti dai giudici, sono stati così tutti promossi, cosa che ha preservato il clima allegro e felice."/>
  </head>
  <body>
    <article>
      <h1>Bake Off Italia 2019: più che una semifinale, una festa</h1>
      <address><time datetime="2019-11-23T11:04:00+00:00">23 Nov 2019, 11:04</time> by <a rel="author">Stefania Stefanelli</a></address>
      <figure>
        <img src="https://images.davidemaggio.it/pics3/2019/11/Bake-Off-2019-a-Disneyland-e1574499144173.jpg"/>
        <figcaption>Bake Off 2019 a Disneyland</figcaption>
      </figure>
      <p>La <b>semifinale</b> di <b><a href="https://www.davidemaggio.it/archives/category/bake-off">Bake Off Italia</a> 2019</b> è stata un tripudio di festa e leggerezza, che è iniziato a Parigi: i quattro aspiranti pasticceri rimasti in gara hanno affrontato la prova creativa nella cornice di Disneyland, creando torte ispirate a Topolino, Pippo, Paperina e Cip e Ciop. I quattro hanno ottenuto subito grandi complimenti dai giudici, sono stati così tutti promossi, cosa che ha preservato il clima allegro e felice.</p>
      <p>Il ritorno sotto il tendone all’inizio non è stato neanche traumatico: Riccardo, Rong, Martina e Hasnaa si sono ritrovati alle prese con una <b>prova tecnica</b> che hanno affrontato senza grossi sforzi, cosa che ha inorgoglito Knam. La vera grande difficoltà è arrivata con la <b>terza prova</b>: per celebrare una puntata interamente dedicata all’infanzia, a dare man forte ai concorrenti sono arrivati i quattro bambini che nella sigla del programma hanno impersonato giudici e conduttrice; i piccoli hanno raccontato loro com’erano fatte delle torte che i semifinalisti non avevano visto ed hanno poi dovuto replicare, sperando di aver compreso al meglio le indicazioni. I risultati hanno lasciato un po’ a desiderare, ma il procedimento è stato esilarante.</p>
      <p>La sorpresa più grande di tutte l’ha riservata però Clelia D’Onofrio, che ha comunicato ai quattro<b> l’assenza di eliminazione:</b> da semifinalisti i quattro sono dunque diventati in automatico <b>finalisti. </b>Una decisione che ha tolto un po’ senso all’intera puntata, a questo punto evitabile, ma che è stata giusta da un punto di vista meritocratico, perchè nessuno dei concorrenti aveva brillato in modo particolare rispetto agli altri, nessuno aveva commesso errori imperdonabili, e dunque un’eliminazione “giusta” sarebbe stata impossibile.</p>
      <p><b>Prova Creativa: </b>Torta ispirata ai personaggi Disney<br/><b>Prova Tecnica: </b>Torta Nuvola<br/><b>Terza Prova: </b>Torta al buio<br/><b>Eliminato:</b> Nessuno<br/><b>Finalisti:</b> Riccardo, Rong, Hasnaa e Martina<br/><b>Quarto Giudice: </b>Nessuno</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/89492/bake-off-italia-finalisti"/>
        <a href="https://www.davidemaggio.it/archives/179653/bake-off-italia-2019-ecco-i-quattro-semifinalisti"/>
        <a href="https://www.davidemaggio.it/archives/179490/bake-off-italia-2019-undicesima-puntata-eliminato-resoconto"/>
        <a href="https://www.davidemaggio.it/archives/179085/bake-off-2019-nona-puntata-eliminato-furto-spugna"/>
      </related>
    </article>
  </body>
</html>