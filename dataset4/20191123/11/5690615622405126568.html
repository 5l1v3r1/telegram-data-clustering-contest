<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837392-cherez-pobittya-aktivistiv-u-dnipri-vidkrili-provadzhennya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T11:49:00+00:00"/>
    <meta property="og:title" content="Через побиття активістів у Дніпрі відкрили провадження"/>
    <meta property="og:description" content="КИЇВ. 23 листопада. УНН. Поліція відкрила кримінальне провадження через побиття активіста у Дніпрі. Напад кваліфікували як хуліганство. Про це повідомляє УНН …"/>
  </head>
  <body>
    <article>
      <h1>Через побиття активістів у Дніпрі відкрили провадження</h1>
      <address><time datetime="2019-11-23T11:49:00+00:00">23 Nov 2019, 11:49</time> by <a rel="author">Дар'я Панченко</a></address>
      <p><b>КИЇВ. 23 листопада. УНН.</b> Поліція відкрила кримінальне провадження через побиття активіста у Дніпрі. Напад кваліфікували як хуліганство. Про це повідомляє <b>УНН</b> з посиланням на відділ комунікації поліції ГУНП в області.</p>
      <p>"За фактом побиття активіста у Дніпрі поліція відкрила кримінальне провадження. Слідчі кваліфікували напад на чоловіка як хуліганство та відкрили кримінальне провадження за ч. 1 ст. 296 Кримінального кодексу України", - йдеться у повідомленні.</p>
      <p>Вказано, що інформація про побиття місцевого жителя надійшла на лінію "102" 22 листопада о 22:00.</p>
      <p>"За словами 23-річного заявника, щойно невідомі чоловіки напали на нього у приміщенні по вулиці Володимира Мономаха міста Дніпро. У подальшому він звернувся до лікарні", - зазначили у відділі комунікації.</p>
      <p>Зазначається, що правоохоронці з’ясовують всі обставини події, опитують свідків, потерпілих, проводять слідчо-розшукові заходи для встановлення та затримання зловмисників.</p>
      <p>Нагадаємо, невідомі в балаклавах побили активістів в <a href="https://www.unn.com.ua/uk/news/1837388-nevidomi-v-balaklavakh-pobili-aktivistiv-v-dnipri">Дніпрі</a>.</p>
    </article>
  </body>
</html>