<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/b220decf64eae89a/prima-reactie-a-lui-zidane-dupa-gestul-sfidator-facut-de-gareth-bale.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-23T11:20:00+00:00"/>
    <meta property="og:title" content="Prima reacție a lui Zidane după gestul sfidător făcut de Gareth Bale"/>
    <meta property="og:description" content="Antrenorul echipei Real Madrid, Zinedine Zidane, a vorbit în premieră, vineri, despre ultimul scandal iscat de galezul Gareth Bale. În ultima vreme, Bale a părut că încearcă tot mai mult să-și forțeze plecarea de la echipă."/>
  </head>
  <body>
    <article>
      <h1>Prima reacție a lui Zidane după gestul sfidător făcut de Gareth Bale</h1>
      <address><time datetime="2019-11-23T11:20:00+00:00">23 Nov 2019, 11:20</time> by <a rel="author">Jurnal.md</a></address>
      <p>
        <b>Antrenorul echipei Real Madrid, Zinedine Zidane, a vorbit în premieră, vineri, despre ultimul scandal iscat de galezul Gareth Bale. În ultima vreme, Bale a părut că încearcă tot mai mult să-și forțeze plecarea de la echipă.</b>
      </p>
      <p>Zidane spune că e fericit să aibă în lot un jucător precum Bale și nu vrea să intre în alte polemici: "Cred că au apărut prea multe discuții pe seama gestului făcut de Gareth. Cel mai important este să ne concentrăm pe latura sportivă. Fiecare are dreptul la o opinie, la o părere. Noi suntem încântați să avem la dispoziție un fotbalist precum Bale.</p>
      <p>Îl voi judeca numai pe baza formei sportive. Există foarte multe comentarii în exterior și nu vrea să mă implic în așa ceva, nu mă interesează aceste lucruri", a spus Zidane, la conferința de presă premergătoare partidei cu Real Sociedad.</p>
      <p>Gareth Bale i-a iritat foarte tare pe spanioli după finalul meciului Țara Galilor - Ungaria, scor 2-0, din preliminariile Euro 2020. Galezul a adus pe teren un banner pe care scria: "Țara Galilor. Golf. Madrid. În ordinea asta". A doua zi, cotidianul Marca a venit cu un răspuns pe măsură: "Lipsă de respect. Greşeală. Ingratitudine. În această ordine", a fost titlul de pe prima pagină din Marca, alături de poza de la Cardiff, care i-a enervat pe fanii ''galacticilor".</p>
    </article>
  </body>
</html>