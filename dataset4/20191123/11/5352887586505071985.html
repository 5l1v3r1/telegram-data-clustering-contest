<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/lietuva/lietuva/rimi-is-prekybos-skubiai-atsaukia-kai-kuriuos-maisto-produktus-1752163/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-23T11:58:00+00:00"/>
    <meta property="og:title" content="„Rimi“ iš prekybos skubiai atšaukia kai kuriuos maisto produktus"/>
    <meta property="og:description" content="Reklama"/>
  </head>
  <body>
    <article>
      <h1>„Rimi“ iš prekybos skubiai atšaukia kai kuriuos maisto produktus</h1>
      <address><time datetime="2019-11-23T11:58:00+00:00">23 Nov 2019, 11:58</time> by <a rel="author">lrytas.lt</a></address>
      <p>Reklama</p>
      <p>
        <b>Nuo 2019 metų lapkričio 18 dienos iki 2019 metų gruodžio 18 dienos skubos tvarka vykdomas galimai nesaugių maisto produktų susigrąžinimas iš pirkėjų, informuoja prekybos centras „Rimi“.</b>
      </p>
      <p>Iš prekybos atšaukiami gamintojo „Alis Co SIA“ besėklės razinos „Awake“, „Rimi Basic“ ir džiovintų uogų, riešutų mišinys „Awake“.</p>
      <p>„Rimi“ ragina pirkėjus, įsigijusius žemiau išvardintas prekes, galimai nesaugius produktus grąžinti į artimiausią „Rimi“ prekybos centrą. Pateikus pirkimo čekį, pinigai už pirkinį pirkėjams bus grąžinti.</p>
      <p>Pasak „Rimi“ viešųjų ryšių vadovės Renatos Keršienės, šie produktai atšaukiami dėl viršyto ochratoksino A kiekio.</p>
      <p>„Pirmadienį gavome informaciją iš tiekėjo apie galimai nesaugius produktus, konkrečiai – kelių partijų „Rimi“ privačios etiketės fasuotas besėkles razinas bei džiovintų uogų ir riešutų mišinį.</p>
      <p>Tiekėjo pateiktoje informacijoje buvo nurodyta, jog šiuose produktuose nustatytas viršytas ochratoksino A kiekis.</p>
      <p>Reklama</p>
      <p>Iš karto pradėjome šių prekių atšaukimą iš visų tinklo parduotuvių ir dar tą pačia dieną jos buvo pašalintos iš prekybos.</p>
      <p>Taip pat tą pačią dieną informacija buvo paskelbta parduotuvėse ir „Rimi“ interneto svetainėje, raginant pirkėjus grąžinti galimai nesaugius, t.y. su konkrečiais partijų numeriais ir galiojimo terminais, produktus“, – naujienų portalui lrytas.lt komentavo R.Keršienė.</p>
      <figure>
        <img src="https://www.ve.lt/uploads/img/0022_logotipai_po_str/lr90_24.png"/>
      </figure>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/ekonomika/ukis/rimi-pradejo-bandyti-elektronines-kainu-etiketes/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/nuomones/nuomones/tai---akivaizdus-irodymas-kodel-zmones-emigruoja-1678554/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ukis/iki-ir-rimi---tukstantines-baudos-uz-nurodytu-kainu-neatitikima-ir-skelbtu-nuolaidu-netaikyma/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ekonomikos-naujienos/prie-rimi-kaune-ir-vilniuje---protestai-del-vistu-laikymo-salygu/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ekonomikos-naujienos/rimi-ir-maximai---baudos-uz-alkoholio-nuolaidu-skelbima/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ekonomikos-naujienos/rimi-susijungs-su-iki/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ekonomikos-naujienos/uz-nesazininga-komercine-veikla-uab-rimi-lietuva-skirta-5000-litu-bauda/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ekonomikos-naujienos/siaures-prospekte-atidarytas-naujas-prekybos-centras-luize/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>