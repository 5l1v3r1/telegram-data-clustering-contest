<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549371.html/%D9%BE%DB%8C%D8%B4%DA%AF%D8%A7%D9%85%DB%8C-%D8%A8%D8%B3%DB%8C%D8%AC-%D8%AF%D8%B1-%D8%B9%D8%B1%D8%B5%D9%87-%D8%B3%D8%A7%D8%B2%D9%86%D8%AF%DA%AF%DB%8C-%D9%88-%D9%85%D8%AD%D8%B1%D9%88%D9%85%DB%8C%D8%AA-%D8%B2%D8%AF%D8%A7%DB%8C%DB%8C-%D8%B1%D9%88%D8%AD%DB%8C%D9%87-%D8%AC%D9%87%D8%A7%D8%AF%DB%8C-%D8%B4%D8%A7%D8%AE%D8%B5%D9%87-%D8%A8%D8%B1%D8%AC%D8%B3%D8%AA%D9%87-%D8%A8%D8%B3%DB%8C%D8%AC%DB%8C%D8%A7%D9%86-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T11:57:00+00:00"/>
    <meta property="og:title" content="پیشگامی بسیج در عرصه سازندگی و محرومیت زدایی/روحیه جهادی شاخصه برجسته بسیجیان است"/>
    <meta property="og:description" content="شماری از فرمانداران سیستان وبلوچستان با بیان اینکه روحیه جهادی شاخصه برجسته بسیجیان است، گفتند: پیشگامی بسیج در عرصه های سازندگی و محرومیت زدایی زبانزد خاص و عام است."/>
  </head>
  <body>
    <article>
      <h1>پیشگامی بسیج در عرصه سازندگی و محرومیت زدایی/روحیه جهادی شاخصه برجسته بسیجیان است</h1>
      <h2>فرمانداران سیستان وبلوچستان تاکید کردند؛</h2>
      <address>
        <time datetime="2019-11-23T11:57:00+00:00">23 Nov 2019, 11:57</time>
      </address>
      <p>شماری از فرمانداران سیستان وبلوچستان با بیان اینکه روحیه جهادی شاخصه برجسته بسیجیان است، گفتند: پیشگامی بسیج در عرصه های سازندگی و محرومیت زدایی زبانزد خاص و عام است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamoon.ir/">عصرهامون</a>، در حالی 40 سال از مقاومت، خدمت و جهاد کارنامه درخشان بسیج در عرصه های انقلاب اسلامی زمان می گذرد که این نهاد مردمی توانسته در زمینه محرومیت زدایی، اقتصاد مقاومتی، سازندگی، آبادانی و ... سرآمد سایر نهادها و ارگان ها باشد.<br/><br/>در همین راستا صبح امروز شماری از فرمانداران شهرستان های استان سیستان و بلوچستان گفتند: تفکر بسیجی به خارج از مرزهای کشور رسیده و پیشگامی بسیج در عرصه های سازندگی و محرومیت زدایی زبانزد خاص و عام است.<br/> <br/><b>محرومیت زدایی بسیج عامل اقتدار کشور در تحریم های ظالمانه</b><br/><br/>رحمدل بامری، فرماندار ویژه چابهار در گفت و گو با خبرنگار ما بیان کرد: مطمئنا اگر بسیج و سپاه نبودند کشور هم نبود و امروز می بینیم که این نیروهای خدوم در دورترین نقاط کشور به محرومین، مستمندان و مستضعفان خدمت می کنند.<br/><br/>وی مشارکت نیروهای بسیجی در ارگان ها و نیروهای مردمی را در پیشرفت امنیت منطقه تاثیرگذار دانست و افزود: بسیج مذهب نمی شناسد دیدیم در تاسوعای حسینی سال ۸۹ بسیجیان سنی و شیعه چابهار در حادثه تروریستی با یکدیگر به فیض شهادت نائل آمدند.<br/><br/>فرماندار ویژه چابهار ادامه داد: اکنون رمز پیروزی جمهوری اسلامی رهبری هوشمند و فرزانه انقلاب است و دفاع و اطاعت از ولایت فقیه وظیفه همه مردم به ویژه بسیجیان است که رهبری انقلاب اسلامی همواره موجب سربلندی و عزت کشور است.<br/><br/>بامری بیان کرد: بسیج ریشه در بطن و متن مردم دارد و استفاده از توانمندی‌های بسیج در رفع محرومیت‌ها در واقع استفاده از توانمندی مردم است.<br/><br/>این مقام مسئول ادامه داد: امروز شاهد تلاش‌های خالصانه و مجاهدانه بسیج در عرصه سازندگی کشور هستیم و اگر بسیج زمانی در عرصه دفاع مقدس به کشور خدمت می‌کرد امروز خدمات این نهاد انقلابی در خدمت رفع محرومیت‌ها از کشور است.<br/><br/>وی خاطرنشان کرد: از مهمترین نقش های بسیج در زمان کنونی بصیرت افزایی است البته باتوجه به تحریم های اقتصادی نباید نقش بسیج را در عرصه سازندگی نادیده گرفت.<br/> <br/><b>بسیج منجر به تحکیم کردن پایه های انقلاب اسلامی ایران شد</b><br/><br/>علیرضا شهرکی، فرماندار شهرستان سراوان در گفت و گو با خبرنگار ما با بیان اینکه شکل گیری بسیج منجر به تحکیم کردن پایه های انقلاب اسلامی، ایجاد وحدت بیشتر و انسجام میان آحاد ملت شد، گفت: انقلاب اسلامی ایران بدون بسیج معنا و مفهوم ندارد زیرا بسیج، جمهوری اسلامی ایران را توسعه داده است.<br/><br/> وی بیان کرد: بسیج در نقش آفرینی در عرصه های مختلف از بدو انقلاب، در صحنه دفاع مقدس و بعد از آن در دوران سازندگی و در جنگ اقتصادی به جهت ایجاد انسجام میان ملت و ایجاد خود باوری و اعتماد به نفس میان مردم موثر بوده است.<br/><br/> این مقام مسئول با بیان اینکه بسیج در توسعه و بالندگی کشور با انجام خدمات جهادی بدون هیچ چشم داشتی به خوبی عمل کرده است، گفت: اگر نگاهی به جامعه به ویژه در حوزه سازندگی همچون راه سازی، ساخت مراکز آموزشی، اشتغال زایی بیاندازیم قطعا رد پایی از بسیج در آن مکان یافت می شود.<br/> <br/><b>فرهنگ جهادی در وجود بسیج است</b><br/><br/>ابوذر کوثری، فرماندار شهرستان ایرانشهر در گفت و گو با خبرنگار ما با بیان اینکه از اوایل انقلاب تاکنون بسیج نقش ارزنده و ماندگاری از خود برجا گذاشته است، افزود: فرهنگ و منش بسیجی مربوط به دوره و زمان خاصی نیست در مقاطع مختلف، تحولات سیاسی و اقتصادی کشور کارکردهای متفاوتی از بسیج داشتیم.<br/><br/>وی گفت: فرهنگ بسیج متعلق به طیف و جناح سیاسی خاصی نیست بلکه بسیج فراتر از این مسائل است و در واقع به نقش اصلی خود که پاسداری از ارزشهای والای انقلاب ایران اسلامی است به خوبی عمل می کند.<br/> <br/>کوثری ادامه داد: اگر بسیج بتواند نقش فراجناحی خود را در عین تمایل مثبت با همه جریانات سیاسی در چهارچوب نظام حفظ کند قطعا می تواند به انسجام و وحدت و همبستگی ملی، اجتماعی، اسلامی عمل کند کماکان که در بسیاری موارد این نقش مشهود بوده است.<br/><br/>فرماندار ایرانشهر خاطر نشان کرد: در استان هایی که از تنوع قومی و مذهبی برخوردارند بسیج توانسته نقش خود را بارزتر و پررنگ تر از سایر مناطق کشور ایفا کند.<br/><br/>وی با بیان این مطلب که بسیج تلفیقی از یک فرهنگ و نهاد است، گفت: امروزه راهکار بسیاری از مشکلات موجود در کشور داشتن فرهنگ جهادی که یکی از ارزش های بسیجی است، می باشد.<br/><br/>این مقام مسئول با اشاره به سخن مقام معظم رهبری پیرامون اقدامات جهادی تصریح کرد: بسیاری از مشکلات نیازمند اقدامات جهادی هستند و بسیجیان می توانند با اقدامات جهادی در چارچوب نظام از امکانات استفاده حداکثری داشته باشند تا مشکلات جامعه حل شود.</p>
      <p>کوثری اذعان کرد: با روحیه بسیجی و مقاومت می توان گره های ایجاد شده در کشور را با وجدان کاری و بدون هیچ گونه عذر و بهانه ای باز کرد و به توسعه و پیشرفت دست یافت.<br/> <br/><b>رد شدن از مشکلات اقتصادی با تفکر بسیجی</b><br/><br/>غلامرضا گنجی، فرماندار زابل در گفت و گو با خبرنگار ما گفت: تفکر بسیجی باعث رشد، موفقیت و پیروزی در طول انقلاب اسلامی ایران شده است.<br/><br/>وی افزود: چهل سال از عمر پر برکت انقلاب اسلامی ایران می گذرد و هر کجا که تفکر بسیجی به میدان آمده است، ما پیروز میدان شده ایم.<br/><br/>فرماندار زابل ادامه داد: از آنجایی که مردم جامعه بسیجی و پایبند به انقلاب اسلامی هستند این موضوع باعث شده تا ارزش های انقلاب حفظ و از دستاوردهای آن پاسداری شود.<br/><br/>گنجی بیان کرد: ‌مردم با بصیرت ایران اسلامی در چهل سال گذشته هیچگاه روی خوش به دشمنان انقلاب و اسلام نشان نداده اند و هر بار بسیجی وار آنها را به عقب راندند.<br/><br/>این مقام مسئول خاطر نشان کرد: امروز نیز با توجه به هجمه های دشمن در اقتصاد و جنگ نرم، بسیج و تفکر بسیجی است که می تواند با همت بلند و خستگی ناپذیر مشکلات جامعه را مرتفع سازد.<br/><br/>وی با بیان اینکه بسیج در جامعه یک ارزش است، گفت: امروز در سراسر جهان تفکر بسیجی در حال نشر است که می تواند باعث قدرت و اقتدار نظام جمهوری اسلامی ایران شود.<br/> <br/><b>بسیجیان در همه عرصه ها پیشگام هستند</b><br/><br/>مجتبی شجاعی، فرماندار دلگان در گفتگو با خبرنگار ما با اشاره به فرارسیدن هفته بسیج، بیان کرد: بسیجیان در همه عرصه ها پیشگام و پیشرو هستند و این را همیشه به اثبات رسانده اند.<br/><br/>فرماندار دلگان عنوان کرد: ماموریت ویژه و اصلی بسیجیان حراست و حفظ دستاوردهای نظام اسلامی است و آنها در این راه از جان خود مایه گذاشته اند.<br/><br/>این مسئول ادامه داد: بسیج در این چهل ساله به بلوغ کامل رسیده و اکنون تفکر بسیجی به خارج از مرزهای کشور ما رسیده است.<br/><br/>وی تصریح کرد: هر کجا و در هر زمینه ای که کشور و دولت به بسیج و بسیجیان نیاز داشته است آنها حضوری فعال و موثر داشته اند.<br/><br/>فرماندار شهرستان دلگان گفت: در دوران دفاع مقدس بسیجیان با روحیه جهادی و توکل بر خداوند متعال توانستند دشمن تا دندان مسلح را شکست بدهند.<br/> <br/> <br/>انتهای پیام/</p>
    </article>
  </body>
</html>