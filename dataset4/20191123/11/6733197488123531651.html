<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/volkswagen-postavil-paradni-luxusni-minivan-viloran-v-evrope-by-ale-neuspel"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-23T11:00:00+00:00"/>
    <meta property="og:title" content="Volkswagen postavil parádní luxusní minivan Viloran. V Evropě by ale neuspěl"/>
    <meta property="og:description" content="Prostorné MPV od Volkswagenu by se vyjímalo i v evropské nabídce. Evropané však prahnou hlavně po vozech SUV."/>
  </head>
  <body>
    <article>
      <h1>Volkswagen postavil parádní luxusní minivan Viloran. V Evropě by ale neuspěl</h1>
      <h2>Prostorné MPV od Volkswagenu by se vyjímalo i v evropské nabídce. Evropané však prahnou hlavně po vozech SUV.</h2>
      <address><time datetime="2019-11-23T11:00:00+00:00">23 Nov 2019, 11:00</time> by <a rel="author">Vladimír Kadera</a></address>
      <p>Na letošním autosalonu v čínském Kantonu se ke slovu hlásí i výrobní závod SAIC Volkswagen. Jedním z představených modelů je i MPV Viloran. Segment MPV je v Číně stále populární, zatímco v Evropě ustupuje kvůli větší popularitě crossoverů a SUV.</p>
      <related>
        <a href="https://www.autorevue.cz/nove-nemecke-mpv-sion-ma-uvnitr-mrtvy-mech-i-tak-plni-svou-funkci-skvele"/>
      </related>
      <p>Je to velká škoda, protože Viloran vypadá skvěle. Hodí se podotknout, že Volkswagen se tento segment snaží držet při životě i v Evropě, kde v současnosti nabízí tři velké rodinné modely - <a href="https://www.autorevue.cz/po-vw-sharan-prosel-faceliftem-take-seat-alhambra">Sharan</a>, <a href="https://www.autorevue.cz/vw-touran-slavi-15-let-prisel-pozde-stale-se-vsak-drzi-a-zatapi-francouzum">Touran</a> a <a href="https://www.autorevue.cz/minitest-volkswagen-golf-sportsvan-15-tsi-dsg-lepsi-nez-original">Golf Sportsvan</a>. Viloran je ale trochu silnější káva, protože rozhodně nejde o žádného drobečka.</p>
      <p>Na délku měří 5,3 metru a je téměř dva metry široký. Rozvor náprav pak činí 3180 mm. Velmi prostorný vůz má místo pro sedm pasažérů a posádku hýčká bohatou výbavou, ke které se řadí například panoramatická střecha, adaptivní tempomat nebo kamery po všech stranách auta.</p>
      <related>
        <a href="https://www.autorevue.cz/hyundai-ix20-last-edition-2019-cena-premie-vybava-motor-fotky"/>
      </related>
      <p>O pohonném ústrojí se Volkswagen moc nerozpovídal. Odhaduje se, že pod kapotou bude dřímat přeplňovaný zážehový motor 2.0 TSI o výkonu 220 koní, který bude spárovaný se sedmistupňovou automatickou převodovkou DSG. Čínský trh se vozu dočká v první polovině příštího roku.</p>
      <related>
        <h4>Určitě si přečtěte</h4>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.auto.cz/mercedes-benz-slavi-35-let-modelu-marco-polo-pro-cestovatele-132138"/>
        <a href="https://www.autorevue.cz/slavny-navrhar-rozzuril-ferrari-stacila-jedna-nevinna-fotografie-se-supersportem"/>
        <a href="https://www.auto.cz/vrcholna-corvette-c8-zr1-ma-dostat-hybridni-twin-turbo-v8-s-vykonem-pres-900-koni-132199"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/mocny-ford-mustang-gt500-se-do-evropy-nepodiva-kvuli-emisim"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
      </related>
    </article>
  </body>
</html>