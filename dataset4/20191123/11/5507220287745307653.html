<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188349/"/>
    <meta property="og:site_name" content="Janam TV"/>
    <meta property="article:published_time" content="2019-11-23T11:38:06+00:00"/>
    <meta property="og:title" content="പിങ്ക് ബോളിൽ ആദ്യ സെഞ്ച്വറി കോഹ് ലിയ്ക്ക്; ഇന്ത്യയ്ക്ക് 241 റൺസ് ലീഡ്"/>
    <meta property="og:description" content="കൊൽക്കത്ത: ഇന്ത്യൻ മണ്ണിലെ ആദ്യ പിങ്ക് ബോൾ ടെസ്റ്റിൽ സെഞ്ച്വറി സ്വന്തമാക്കി വിരാട് കോഹ് ലി. 194 പന്തില്‍ നിന്ന് 18 ഫോറിന്റെ അകമ്പടിയോടെ 136 റണ്‍സെടുത്താണ്"/>
  </head>
  <body>
    <article>
      <h1>പിങ്ക് ബോളിൽ ആദ്യ സെഞ്ച്വറി കോഹ് ലിയ്ക്ക്; ഇന്ത്യയ്ക്ക് 241 റൺസ് ലീഡ്</h1>
      <address><time datetime="2019-11-23T11:38:06+00:00">23 Nov 2019, 11:38</time> by <a rel="author">Janam TV Web Desk</a></address>
      <p>കൊൽക്കത്ത: ഇന്ത്യൻ മണ്ണിലെ ആദ്യ പിങ്ക് ബോൾ ടെസ്റ്റിൽ സെഞ്ച്വറി സ്വന്തമാക്കി വിരാട് കോഹ് ലി. 194 പന്തില്‍ നിന്ന് 18 ഫോറിന്റെ അകമ്പടിയോടെ 136 റണ്‍സെടുത്താണ് കോഹ് ലി മടങ്ങിയത്. കോഹ് ലിയുടെ ടെസ്റ്റ് കരിയറിലെ 27-ാം സെഞ്ചുറിയാണിത്. കോഹ് ലിയുടെ തകർപ്പൻ പ്രകടനത്തോടെ ഇന്ത്യയുടെ ലീഡ് 200 കടന്നു.</p>
      <p>രണ്ടാം ദിനം മൂന്നു വിക്കറ്റ് നഷ്ടത്തില്‍ 174 റണ്‍സെന്ന നിലയില്‍ ബാറ്റിംഗ് പുനരാരംഭിച്ച ഇന്ത്യ 9 വിക്കറ്റ് നഷ്ടത്തിൽ 347 റൺസെന്ന നിലയിൽ ഡിക്ലയർ ചെയ്തു. ഇതോടെ ഇന്ത്യ്ക്ക് 241 റൺസിന്റെ ഒന്നാം ഇന്നിംഗ്സ് ലീഡ് സ്വന്തമായി. ഇന്ത്യയ്ക്ക് വേണ്ടി അജിങ്ക്യ രഹാനെ ഇന്ന് അർദ്ധ സെഞ്ച്വറി നേടി. 17 റൺസെടുത്ത വൃദ്ധിമാൻ സാഹ പുറത്താകാതെ നിന്നു.</p>
      <p>ബംഗ്ലാദേശിന് വേണ്ടി അൽ അമീൻ ഹൊസൈൻ, എബാദത് ഹൊസൈൻ എന്നിവർ മൂന്ന് വീതം വിക്കറ്റുകളും അബു ജയേദ് രണ്ട് വിക്കറ്റുകളും വീഴ്ത്തി.</p>
      <h3>
        <a href="https://janamtv.com/80188087/">പിങ്കിനെ മെരുക്കി ഇന്ത്യ; കോഹ്‌ലിയ്ക്കും പൂജാരയ്ക്കും അർദ്ധ സെഞ്ച്വറി; ഇന്ത്യയ്ക്ക് 68 റൺസ് ലീഡ്</a>
      </h3>
    </article>
  </body>
</html>