<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/lifestyle/1562941/to-parapono-toy-basili-karra-lypamai-para-poly-poy-synadelfoi-leipoyn-simera-apo-edw"/>
    <meta property="og:site_name" content="NOOZ."/>
    <meta property="article:published_time" content="2019-11-23T11:44:00+00:00"/>
    <meta property="og:title" content="Το παράπονο του Βασίλη Καρρά: &quot;Λυπάμαι πάρα πολύ που συνάδελφοι λείπουν σήμερα από εδώ&quot;"/>
    <meta property="og:description" content="Ο Βασίλης Καρράς παρουσίασε το καινούργιο του βιβλίο... αλλά δεν τον στήριξαν όλοι οι συνάδελφοί του!"/>
  </head>
  <body>
    <article>
      <h1>Το παράπονο του Βασίλη Καρρά: "Λυπάμαι πάρα πολύ που συνάδελφοι λείπουν σήμερα από εδώ"</h1>
      <address>
        <time datetime="2019-11-23T11:44:00+00:00">23 Nov 2019, 11:44</time>
      </address>
      <p>
        <b>Ο Βασίλης Καρράς παρουσίασε το καινούργιο του βιβλίο... αλλά δεν τον στήριξαν όλοι οι συνάδελφοί του!</b>
      </p>
      <p>Το πρώτο του βιβλίο, με τίτλο «Από την αποθέωση της Ανατολής στο χειροκρότημα της Δύσης», παρουσίασε  την Πέμπτη το βράδυ ο Βασίλης Καρράς στη μουσική σκηνή "Oδός Λυσίου".</p>
      <p>Τα έσοδα, μάλιστα, από τη συγκεκριμένη κίνηση του αγαπημένου καλλιτέχνη θα διατεθούν για καλό σκοπό, για τη δημιουργία της «Στέγης του τραγουδιστή» στη Βόρεια Ελλάδα.</p>
      <p>Ανάμεσα στους στενούς συνεργάτες, τους φίλους και συναδέλφους που τίμησαν τον Βασίλη Καρρά με την παρουσία τους ήταν η Έλλη Κοκκίνου και η Κατερίνα Στικούδη, με τις οποίες συνεργάζεται στην Ιερά Οδό, ο Γιάννης Ζουγανέλης, ο Χρήστος Χολίδης, ο Χρήστος Μενιδιάτης κ.α.</p>
      <p>Ωστόσο, ο Βασίλης Καρράς εξέφρασε το παράπονό του, καθώς η αίθουσα δεv γέμισε από τραγουδιστές και συναδέλφους, ώστε να στηρίξουν και εκείνοι με τη σειρά τους το καλό σκοπό της πρώτης του συγγραφικής προσπάθειας.</p>
      <p>«Περίμενα η αίθουσα να είναι γεμάτη από καλλιτέχνες και όχι από άλλο κόσμο, από συναδέλφους. Γιατί ο στόχος και όλη αυτή η ταλαιπωρία που έχω τραβήξει είναι γραμμένη για τους καλλιτέχνες, ούτε για μένα, ούτε για κανέναν άλλον. Για τους ανθρώπους που υποφέρουν, που δεν έχουν σπίτι. Λυπάμαι πάρα πολύ που συνάδελφοι λείπουν σήμερα από εδώ. Σας ευχαριστώ όμως πάρα πολύ όλους που είστε σήμερα εδώ και είστε δίπλα μου αυτή τη στιγμή. Και είστε στήριγμα… Ευχαριστώ», είπε μεταξύ άλλων ο Βασίλης Καρράς.</p>
      <p> </p>
    </article>
  </body>
</html>