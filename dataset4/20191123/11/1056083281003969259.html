<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200875/%D8%B9%D8%B1%D8%A8%D8%B3%D8%AA%D8%A7%D9%86-%D8%A8%D8%B1%D8%A7%DB%8C-%D9%86%D8%AE%D8%B3%D8%AA%DB%8C%D9%86-%D8%A8%D8%A7%D8%B1-%D8%AF%D8%B1-%D8%B1%D8%A7%D8%B3-%DA%AF%D8%B1%D9%88%D9%87-%DB%B2%DB%B0-%D9%82%D8%B1%D8%A7%D8%B1-%D9%85%DB%8C-%DA%AF%DB%8C%D8%B1%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-23T11:36:58+00:00"/>
    <meta property="og:title" content="عربستان برای نخستین بار در راس گروه ۲۰ قرار می‌گیرد"/>
    <meta property="og:description" content="عربستان برای نخستین بار ریاست گروه ۲۰ را برعهده می‌گیرد و دیپلمات‌ها احتمال می‌دهند ریاست این گروه به ریاض کمک کند تا مشکلات خود را پشت سر گذاشته و مسائل دشوار را حل کند."/>
  </head>
  <body>
    <article>
      <h1>عربستان برای نخستین بار در راس گروه ۲۰ قرار می‌گیرد</h1>
      <address><time datetime="2019-11-23T11:36:58+00:00">23 Nov 2019, 11:36</time> by <a rel="author">رویا معصومی</a></address>
      <p>عربستان برای نخستین بار ریاست گروه ۲۰ را برعهده می‌گیرد و دیپلمات‌ها احتمال می‌دهند ریاست این گروه به ریاض کمک کند تا مشکلات خود را پشت سر گذاشته و مسائل دشوار را حل کند.</p>
      <p>به گزارش ایسنا، به نقل از سایت شبکه روسیاالیوم، فیصل بن فرحان، وزیر خارجه عربستان، شاهزاده‌ باتجربه دیپلماتیک در غرب، برای حضور در نشست ۲۰ وارد ژاپن شد.</p>
      <p>دیپلمات‌ها می‌گویند، پیش از اینکه عربستان گروه ۲۰ را نوامبر ۲۰۲۰ میزبانی کند، این گروه می‌تواند به ریاض کمک کند تا مشکلات خود را برطرف کرده و پرونده‌های سخت‌تری مانند جنگ یمن و تحریم قطر را مختومه کند.</p>
      <p>یک منبع دیپلماتیک در این راستا گفت: آرامشی در روند درگیری‌های یمن طی هفته‌های اخیر دیده می‌شود. همچنین حملات هوایی ریاض که غیرنظامیان را می‌کشد، زمینه مناسبی را برای میزبانی گروه ۲۰ توسط این کشور فراهم نخواهد کرد و این حملات عربستان با پیامی که این کشور برای در پیش گرفتن سیاست درهای باز می‌فرستد، مانند گذشته نخواهد بود.</p>
      <p>بن فرحان ریاست گروه ۲۰ را امروز (شنبه) در ژاپن تحویل خواهد گرفت.</p>
      <p>دیپلمات‌ها گفتند، عربستان برای برگزاری بیش از ۱۰ کنفرانس سران گروه ۲۰ در مدت زمان یک سال پیرامون گردشگری، کشاورزی، انرژی، محیط زیست و اقتصاد دیجیتال برنامه‌ریزی می‌کند.</p>
      <p>گروه ۲۰ به عنوان ابزاری برای مقابله با بحران‌های مالی در دهه ۹۰ تشکیل شد و ۱۹ کشور و اتحادیه اروپا عضو آن هستند و به این ترتیب این مجمع در واقع دو سوم جمعیت جهان و بیش از ۵۸ درصد تولید جهان را تشکیل می‌دهد.</p>
      <p>انتهای پیام</p>
    </article>
  </body>
</html>