<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/egitim-personeli/diyanet-sen-ogretmenler-gunu-aciklamasi-h543939.html"/>
    <meta property="og:site_name" content="KamuAjans"/>
    <meta property="article:published_time" content="2019-11-23T11:56:16+00:00"/>
    <meta property="og:title" content="Diyanet Sen Öğretmenler Günü Açıklaması"/>
    <meta property="og:description" content="Bilgiden mahrum insanlar çorak topraklar gibidir. O toplumda hiçbir düşünce ve soylu fikir yeşermez. Maddi gıdadan mahrum insan güçsüz; Bilgiden uzak insan ışıksızdır. En büyük servet, en büyük sermaye, en büyük rütbe bilgidir. Öğretmenlerimiz , geceleri aydınlatan kutup yıldızları gibidir. Cehaletin karşısında en yılmaz savaşçı öğretmendir. Onların mücadele azmi olmasa yeryüzü cehaletin karanlığında boğulur. Onun ümit veren sesi kısılsa, yeryüzü sağır kesilir. Yol gösteren feneri sönse, gözlerimiz kör olur dünyamız kararır.."/>
  </head>
  <body>
    <article>
      <h1>Diyanet Sen Öğretmenler Günü Açıklaması</h1>
      <address><time datetime="2019-11-23T11:56:16+00:00">23 Nov 2019, 11:56</time> by <a rel="author">KamuAjans</a></address>
      <p>
        <b>Bilgiden mahrum insanlar çorak topraklar gibidir. O toplumda hiçbir düşünce ve soylu fikir yeşermez. Maddi gıdadan mahrum insan güçsüz; Bilgiden uzak insan ışıksızdır. En büyük servet, en büyük sermaye, en büyük rütbe bilgidir. Öğretmenlerimiz , geceleri aydınlatan kutup yıldızları gibidir. Cehaletin karşısında en yılmaz savaşçı öğretmendir. Onların mücadele azmi olmasa yeryüzü cehaletin karanlığında boğulur. Onun ümit veren sesi kısılsa, yeryüzü sağır kesilir. Yol gösteren feneri sönse, gözlerimiz kör olur dünyamız kararır..</b>
      </p>
      <p>Bizim inancımızda 'Bana Bir Harf Öğretenin Kölesi Olurum' . sözüne en çok yakışan öğretmenlerimizdir. Onlar gece demeden, gündüz demeden cehaletle mücadele ediyorlar. Minik yavruları, gencecik dimağları bilgiyle, görgüyle sevgiyle,medeniyetle,ahlakla, merhametle,erdemle donatıyorlar. Öğretmen ruhuyla talebesine adanmış fedakâr kimsedir. Gece uykusuz kalır, gündüz dudakları susuzluktan kurur, ayaklarının feri kesilir yine de emanetini taşıdığı dimağlara karşı fedakârlığından taviz vermez. Durmadan, yılmadan bilgi dağarcığındakileri paylaşır, aydınlık bir geleceğe hazırlar candan aziz bildiği talebelerini. Öğretmenler; sevgi elçileridir. Sınıfta yaşama sevinci, toplumda huzur, ülkede barış, meslektaşları arasında demokratlığın simgesidir öğretmen. Her şifa bulan hastada öğretmenden bir moral izi, her yeni buluşta, göz nuru, tüten bacada, yükselen fabrikada, çözülen formülde, memleket millet faydasına verilen her hizmette alın teri milli birlik ve beraberlik harcında çimentodur Öğretmen… Öğretmenler, insanı; huzura mutluluğa, iyiliğe, birliğe uzlaşmaya ve dayanışmaya, ümit ve güvene yönelten önderlerdir mürebbidir onlar . Bu sebeple, toplumda herkesten önce, öğretmenlerin huzur, mutluluk ve güven içinde olmaları gerekir.</p>
      <p>Çünkü, Öğretmen Huzurlu İse, Millet Huzurludur;</p>
      <p>Öğretmen Mutlu İse, Millet Mutludur;</p>
      <p>Öğretmen Güvenli İse, Millet Güvenlidir.</p>
      <p>Öğretmenlerimize teşekkür edeceğiz,ama bunu sadece senede bir gün değil, sadece 24 kasımda değil ... Bu kadar iltifatı hürmeti hizmeti fazlasıyla hak eden öğretmenlerimize bizzat kendi emek verdiği yetiştirdiği ,iyi bir adam iyi bir insan olması için çalışıp çabaladığı öğrencileri eliyle yapılan saldırıları ,saygısızlıkları itaatsizlikleri gördüğümüzde ,duyduğumuzda ,okuduğumuzda kahroluyoruz.Kanımız donuyor..Bu çocuklarımızı öğretmenlerine karşı bu kadar vahşileştiren nedir ? ..diye sormadan da edemiyoruz…</p>
      <p>Şefkatle hastasını muayene eden doktoru, adaletle hüküm veren hâkimi, şehirleri bayındır hale getiren mühendisleri, yer altındaki emekçiyi, bürodaki memuru... devlet başkanını, askeri, polisi, ressamı, müstahdemi, aşçıyı, şoförü, terziyi, hemşireyi velhasıl toplumun her kesimini eğiten öğretmenlerimizdir..</p>
      <p>Gördüğünüz gibi değerli öğretmenlerimiz yük sizlerin omuzlarında... Siz mum gibi eridiğinizde ışığınız kaybolmayacaktır. Ötelerden aziz ruhunuzu aydınlatacak, şükran duygularıyla anılacaksınız.</p>
      <p>Sizi Senede Bir Günde Hatırlamayla Sınırlı Tutan Anlayışlar ,Gününüzü Ticari Sömürüye Dönüştüren Zihniyet Sizi Anlamaz ,Bunlar Sizi Üzmesin; Gün Sizin, Ay Sizin, Yıl Sizin, Tarih Sizindir... Degerli Öğretmenlerim .</p>
      <p>Görev Yapan Tüm Öğretmenlerimizi Minnetle Vefat Eden Hocalarımızıda Rahmet Anıyor Allahın Selam Rahmet Üzerlerine Olsun Diyoruz...23/11/2019</p>
      <p>Ahmet Görgülü</p>
      <p>Diyanet-Sen Mersin Şb Bşk</p>
      <p>0 532 702 03 20</p>
    </article>
  </body>
</html>