<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-23/dziadek-wykorzystywal-seksualnie-nieletnie-wnuczki-razaco-niska-kara/"/>
    <meta property="og:site_name" content="Polsat News"/>
    <meta property="article:published_time" content="2019-11-23T11:40:00+00:00"/>
    <meta property="og:title" content="Dziadek wykorzystywał seksualnie nieletnie wnuczki. &quot;Rażąco niska&quot; kara"/>
    <meta property="og:description" content="Kara trzech lat więzienia dla mężczyzny, który wykorzystywał seksualnie swoje dwie nieletnie wnuczki, jest &quot;rażąco niska&quot; - uważa prokuratura. Prokurator Generalny skierował do Sądu Najwyższego wniosek o kasację wyroku, który zapadł w listopadzie 2018 r. w Sądzie Apelacyjnym we Wrocławiu."/>
  </head>
  <body>
    <article>
      <h1>Dziadek wykorzystywał seksualnie nieletnie wnuczki. "Rażąco niska" kara</h1>
      <address>
        <time datetime="2019-11-23T11:40:00+00:00">23 Nov 2019, 11:40</time>
      </address>
      <p>
        <b>Kara trzech lat więzienia dla mężczyzny, który wykorzystywał seksualnie swoje dwie nieletnie wnuczki, jest "rażąco niska" - uważa prokuratura. Prokurator Generalny skierował do Sądu Najwyższego wniosek o kasację wyroku, który zapadł w listopadzie 2018 r. w Sądzie Apelacyjnym we Wrocławiu.</b>
      </p>
      <related>
        <a href="https://www.polsatnews.pl/wiadomosc/2019-10-09/pomoc-dla-ofiar-wykorzystywania-seksualnego-przez-duchownych-episkopat-zaklada-fundacje/"/>
      </related>
      <p>W maju 2018 r. Sąd Okręgowy w Opolu skazał Karola P. za wykorzystywanie seksualne swoich dwóch nieletnich wnuczek na karę trzech lat więzienia. Jedną z wnuczek mężczyzna zgwałcił. Obie zastały też doprowadzone przez niego do "poddania się innej czynności seksualnej".<br/><br/>Ten wykrok zaskarżyła prokuratura, która domagała się dla P. ośmiu lat więzienia. W apelacji wskazano, że wyrok pierwszej instancji jest niewspółmierny do charakteru pełnionych przez P. przestępstw. Podnoszono m.in. rozmiar krzywdy wyrządzonej dziewczynkom i jej skutki na przyszłość. Sąd Apelacyjny we Wrocławiu nie uwzględnił apelacji prokuratury i utrzymał w listopadzie 2018 r. w mocy wyrok z pierwszej instancji.</p>
      <p>
        <a href="https://www.polsatnews.pl/wiadomosc/2019-01-03/dziadek-oskarzony-o-obcowanie-plciowe-z-12-letnia-wnuczka-w-przeszlosci-mial-zgwalcic-jej-matke/">
          <b>ZOBACZ: Dziadek oskarżony o obcowanie płciowe z 12-letnią wnuczką. W przeszłości miał zgwałcić jej matkę</b>
        </a>
      </p>
      <p>- W tych okolicznościach Prokurator Regionalny we Wrocławiu skierował do Prokuratora Generalnego wniosek o wywiedzenie kasacji na niekorzyść skazanego - przekazała rzeczniczka Prokuratury Regionalnej we Wrocławiu prok. Katarzyna Bylicka.</p>
      <p>
        <b>Motywacja zasługująca na szczególne potępienie</b>
      </p>
      <p>Dodała, że Minister Sprawiedliwości - Prokurator Generalny podzielił stanowisko przedstawione przez Prokuratora Regionalnego we Wrocławiu, a wniosek o kasację od wyroku Sądu Apelacyjnego we Wrocławiu złożył do Sądu Najwyższego zastępca Prokuratora Generalnego Robert Hernand.<br/><br/>- Prokurator wskazał, że kary wymierzone oskarżonym są rażąco niskie w kontekście stopnia zawinienia, wysokiego stopnia społecznego niebezpieczeństwa czynów przejawiającego się w podjęciu zamachu na wolność seksualną dwóch dziewczynek w wieku 12 i 14 lat - przekazała prok. Bylicka.<br/><br/>W kasacji podniesiono również, że sprawca działa z wyjątkowo niski pobudek i z motywacji zasługującej na szczególne potępienie.<br/><br/>Prokuratura domaga się uchylenia wyroku w części dotyczącej kary i przekazania sprawy do ponownego rozpatrzenia przez Sąd Apelacyjny we Wrocławiu.</p>
      <p>
        <a href="https://www.polsatnews.pl/wideo/adam-strycharczuk-zwyciezca-12-edycji-twoja-twarz-brzmi-znajomo_6760251/">WIDEO - Adam Strycharczuk zwycięzcą 12. edycji "Twoja Twarz Brzmi Znajomo"</a>
      </p>
      <figure>
        <img src="https://r.dcs.redcdn.pl/http/o2/redefine/cp/en/enti73anc93bvivk52i2hwqzwm1dfhs7.jpg"/>
      </figure>
    </article>
  </body>
</html>