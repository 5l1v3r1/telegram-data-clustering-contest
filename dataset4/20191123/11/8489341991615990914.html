<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806790/%D9%86%D9%85%D8%A7%DB%8C%D8%B4-%DB%B4-%D9%81%DB%8C%D9%84%D9%85-%DA%A9%D9%88%D8%AA%D8%A7%D9%87-%D8%AF%D8%B1-%DA%A9%D8%A7%D9%86%D9%88%D9%86-%D9%81%DB%8C%D9%84%D9%85-%D8%AE%D8%A7%D9%86%D9%87-%D8%B3%DB%8C%D9%86%D9%85%D8%A7"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-23T11:38:00+00:00"/>
    <meta property="og:title" content="نمایش ۴ فیلم کوتاه در کانون فیلم خانه سینما"/>
    <meta property="og:description" content="۴ فیلم کوتاه از ۴ فیلمساز زن، در کانون فیلم خانه سینما نمایش داده می‌شود."/>
  </head>
  <body>
    <article>
      <h1>نمایش ۴ فیلم کوتاه در کانون فیلم خانه سینما</h1>
      <h2>۴ فیلم کوتاه از ۴ فیلمساز زن، در کانون فیلم خانه سینما نمایش داده می‌شود.</h2>
      <address>
        <time datetime="2019-11-23T11:38:00+00:00">23 Nov 2019, 11:38</time>
      </address>
      <p> به گزارش گروه فرهنگی <a href="https://snn.ir/">خبرگزاری دانشجو</a> به نقل از روابط عمومی خانه سینما، برنامه آینده کانون فیلم خانه سینما، در تاریخ یکشنبه ۳ آذر، ساعت ۱۸، به نمایش فیلم کوتاه اختصاص دارد.<br/><br/>در این برنامه که با مشارکت انجمن صنفی فیلم کوتاه برگزار می‌شود، ۴ فیلم کوتاه از ۴ فیلمساز زن به نمایش در می‌آید و پس از آن، کارگردان‌های آثار و کاوه سجادی حسینی در نشستی درباره فیلم‌ها حضور خواهند داشت.<br/><br/>این ۴ فیلم عبارتند از: «زرد خالدار» باران سرمد، «به چیزی دست نزن» ارغوان حیدراسلام، «رای» سپیده برنجی، «اضافه بار» یاس میلانی.<br/><br/>حضور در این برنامه برای همه، آزاد و رایگان است و علاقه مندان می‌توانند در تاریخ یادشده به نشانی خیابان بهار، خیابان سمنان، خانه سینما، سالن سیف الله داد، مراجعه کنند.</p>
    </article>
  </body>
</html>