<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/kobrata-uajldar-i-ortis-sa-kravozhadni-video.html"/>
    <meta property="og:site_name" content="bTV Новините"/>
    <meta property="article:published_time" content="2019-11-23T11:40:00+00:00"/>
    <meta property="og:title" content="Кобрата: Уайлдър и Ортис са кръвожадни (ВИДЕО)"/>
    <meta property="og:description" content="Българският боксьор дава предимство на шампиона"/>
  </head>
  <body>
    <article>
      <h1>Кобрата: Уайлдър и Ортис са кръвожадни (ВИДЕО)</h1>
      <h2>Българският боксьор дава предимство на шампиона</h2>
      <address>
        <time datetime="2019-11-23T11:40:00+00:00">23 Nov 2019, 11:40</time>
      </address>
      <figure>
        <video src="https://vid.btv.bg/btvnews/2019/11/23/kobrata_1574503578-1.mp4"/>
      </figure>
      <p>Кубрат Пулев се готви <a href="https://btvnovinite.bg/sport/kubrat-pulev-mach-za-svetovnata-titla-shte-ima-az-shte-uchastvam-v-nego.html">за своите мачове в тежка категория</a> и организира гала вечерта в Пловдив, на която ще се боксира брат му Тервел, но има време и да следи интересните срещи в бокса. Като тази между Дионтей Уайлдър и Луис Ортис.</p>
      <p>
        <b>Реваншът за титлата в тежка категория на Световния боксов съвет (WBC) ще се проведе в ранните часове на неделя (24 ноември). Мача може да гледате пряко по RING от 4:00 ч. сутринта.</b>
      </p>
      <p>Според Пулев предимството и този път, както преди повече от година, е на страната на Уайлдър.</p>
      <p>"Смятам, че Уайлдър отново ще победи. Ще бъде отново ожесточен сблъсък, много кръвожадни са и двамата. При един такъв развой, като в предния мач, при който Уайлдър го нокаутира, не смятам, че Ортис може да направи нещо различно от предната му подготовка или да извади някаква поука, че да се е променил до такава степен. Не смятам, че това нещо може да стане", заяви Пулев.</p>
      <p>През март 2018 г. Бронзовия бомбардировач нокаутира кубинеца в 10-ия рунд и защити за пореден път титлата си. </p>
      <p>
        <b>Реванша между Уайлдър и Ортис може да гледате пряко по RING от 4:00 ч. на 24 ноември.</b>
      </p>
    </article>
  </body>
</html>