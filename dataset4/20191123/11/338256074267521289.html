<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58544-strlyav-u-lsosmuz-polsmeni-vstanovlyuyut-obstavini-nezakonnogo-povodzhennya-z-zbroyeyu-na-zakarpatt.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-23T11:24:00+00:00"/>
    <meta property="og:title" content="Стріляв у лісосмузі: полісмени встановлюють обставини незаконного поводження зі зброєю на Закарпатті"/>
    <meta property="og:description" content="Про це повідомляє відділ комунікації поліції Закарпатської області.22 листопада близько 14:15 до поліції надійшло повідомлення від берегівчанина про те, що в лісосмузі, навпроти його будинку, чутно постріли з рушниці.За викликом виїхала слідчо-оперативна група, яка там виявила 24-річного мешканця Берегова зі зброєю в руках. Побачивши поліцію, наявну зброю чоловік добровільно видав правоохоронцям. Попередньо встановлено, що зброя схожа на мисливський обріз і вона без маркування. Для надання пояснень з приводу ситуації чоловіка запросили до відділку поліції.За фактом інциденту у поліції відкрили кримінальне провадження за статтею 263 Кримінального Кодексу України, тобто незаконне поводження зі зброєю.Обріз рушниці вилучили та направили на експертизу. У справі триває досудове розслідування. Приєднуйтесь до нашого каналу в Telegram: https://t.me/zak_kor"/>
  </head>
  <body>
    <article>
      <h1>Стріляв у лісосмузі: полісмени встановлюють обставини незаконного поводження зі зброєю на Закарпатті</h1>
      <address>
        <time datetime="2019-11-23T11:24:00+00:00">23 Nov 2019, 11:24</time>
      </address>
      <p><b>Про це повідомляє відділ комунікації поліції Закарпатської області.</b><br/><br/>22 листопада близько 14:15 до поліції надійшло повідомлення від берегівчанина про те, що в лісосмузі, навпроти його будинку, чутно постріли з рушниці.<br/><br/>За викликом виїхала слідчо-оперативна група, яка там виявила 24-річного мешканця Берегова зі зброєю в руках. Побачивши поліцію, наявну зброю чоловік добровільно видав правоохоронцям. Попередньо встановлено, що зброя схожа на мисливський обріз і вона без маркування. Для надання пояснень з приводу ситуації чоловіка запросили до відділку поліції.<br/><br/>За фактом інциденту у поліції відкрили кримінальне провадження за статтею 263 Кримінального Кодексу України, тобто незаконне поводження зі зброєю.<br/><br/>Обріз рушниці вилучили та направили на експертизу. У справі триває досудове розслідування.<br/><br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>