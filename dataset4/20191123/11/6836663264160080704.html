<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e15.cz/kryptomeny/na-odhady-ceny-bitcoinu-moc-nesazejte-castecne-stavet-se-da-jen-na-hrstce-faktoru-1363531"/>
    <meta property="og:site_name" content="E15.cz"/>
    <meta property="article:published_time" content="2019-11-23T11:00:00+00:00"/>
    <meta property="og:title" content="Na odhady ceny bitcoinu moc nesázejte, částečně stavět se dá jen na hrstce faktorů"/>
    <meta property="og:description" content="Kryptoměnová poradna serveru E15.cz získává další podobu. Usnadnit čtenářům orientaci v komplexním světě virtuálních měn nyní pomáhají i exkluzivní videa. Námětem pro pilotní díl je otázka, které indikátory kurzu bitcoinu lze brát jako vhodné k odhadu budoucího cenového vývoje."/>
  </head>
  <body>
    <article>
      <h1>Na odhady ceny bitcoinu moc nesázejte, částečně stavět se dá jen na hrstce faktorů</h1>
      <address><time datetime="2019-11-23T11:00:00+00:00">23 Nov 2019, 11:00</time> by <a rel="author">Jan Vávra, Jakub Vejmola</a></address>
      <p>
        <b>Kryptoměnová poradna serveru E15.cz získává další podobu. Usnadnit čtenářům orientaci v komplexním světě virtuálních měn nyní pomáhají i exkluzivní videa. Námětem pro pilotní díl je otázka, které indikátory kurzu bitcoinu lze brát jako vhodné k odhadu budoucího cenového vývoje.</b>
      </p>
      <p>E15.cz navazuje spolupráci s Jakubem Vejmolou alias Kicomem, provozovatelem <a href="https://www.youtube.com/channel/UCCegl13nmUvxUKMJqng1S-A">Bitcoinového kanálu na YouTube</a>. Vejmola stejně jako řada dalších kryptoměnových investorů očekává výrazný nárůst hodnoty bitcoinu v příštím roce. Důvodem je takzvané půlení.</p>
      <p>Popularizátor digitálních měn ale současně varuje před krátkodobou spekulací. Ačkoliv se obchodníkům nabízí množství indikátorů, které jim mají posloužit mimo jiné ke každodennímu tradingu na některé z burz, řídit se jen jimi se nedoporučuje.</p>
      <related>
        <a href="https://www.e15.cz/kryptomeny/nabidka-bitcoinu-se-tenci-jejich-tezari-zdolali-dalsi-meznik-1363438"/>
      </related>
      <p>Kromě půlení lze brát při odhadu budoucího cenového vývoje bitcoinu v potaz například ještě takzvaný 200denní průměr. Jak jeho pohyby správně interpretovat, vysvětluje „Kicom“ ve videu výše. V něm se také dozvíte, na základě čeho Vejmola odvozuje svůj optimismus ohledně takzvaného půlení a co přesně pojem znamená.</p>
      <p>Doporučení nicméně z klipu vyznívá jednoznačně: kryptoměny mají představovat dlouhodobou investici s horizontem v řádu roků až desetiletí. Představy o prudkém zbohatnutí během několika týdnů ostatně mohou snadno rozbourat přetrvávající vysoké výkyvy hodnoty virtuálních měn.</p>
      <related>
        <a href="https://www.e15.cz/poradna/radomir-elias/radomir-elias-chcete-doma-tezit-bitcoin-nejspis-jen-propalite-penize-1360489"/>
      </related>
      <related>
        <a href="https://www.e15.cz/poradna/karel-fillner/karel-fillner-obchodum-se-muze-vyplatit-prijimat-bitcoin-ten-ma-ale-dulezitejsi-vyuziti-1359561"/>
      </related>
      <related>
        <a href="https://www.e15.cz/kryptomeny/myty-a-velka-ocekavani-novou-bublinou-se-po-bitcoinu-muze-stat-blockchain-1348524"/>
      </related>
      <p>
        <b>Chcete se lépe vyznat ve světě kryptoměn? Připomeňte si vybrané články z investiční poradny:</b>
      </p>
      <related>
        <h4>Související články</h4>
        <a href="https://www.e15.cz/byznys/finance-a-bankovnictvi/chcete-investovat-do-bitcoinu-a-nevite-jak-zacit-zkuste-to-s-neo-uctem-1363478"/>
        <a href="https://www.e15.cz/kryptomeny/krypto-grafy-tydne-drzitele-bitcoinu-z-propadaku-na-wall-street-smutnit-nemusi-zatim-1362957"/>
        <a href="https://www.e15.cz/poradna/radomir-elias/radomir-elias-facebook-si-kryptomenou-posiluje-imperium-nabidne-ale-nove-druhy-vydelku-1359833"/>
        <a href="https://www.e15.cz/kryptomeny/krypto-graf-tydne-tak-vyrazny-signal-ke-koupi-bitcoinu-dlouho-nesvitil-rustu-ale-dochazi-dech-1363210"/>
        <a href="https://www.e15.cz/kryptomeny/kryptomenovemu-ochlazeni-svycarsko-vzdoruje-vyrazne-tam-pribylo-blockchainovych-firem-1355717"/>
      </related>
    </article>
  </body>
</html>