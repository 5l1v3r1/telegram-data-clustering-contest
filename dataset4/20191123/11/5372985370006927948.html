<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/thiene/zugliano/furioso-incendio-devasta-abitazione-paura-e-danni-1.7795642"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-23T11:31:38+00:00"/>
    <meta property="og:title" content="Furioso incendio devasta abitazione Paura e danni"/>
    <meta property="og:description" content="."/>
  </head>
  <body>
    <article>
      <h1>Furioso incendio <br/>devasta abitazione <br/>Paura e danni</h1>
      <address><time datetime="2019-11-23T11:31:38+00:00">23 Nov 2019, 11:31</time> by <a rel="author">M.B.</a></address>
      <p><b>FARA VICENTINO.</b> Un furioso incendio divampato poco dopo le 10.30, ha distrutto una casa rurale in via Reale, a Fara Vicentino, lungo la strada per Lugo. Ad accorgersi delle fiamme che uscivano da una finestra al piano terra è stato un passante che ha dato l'allarme. Fortunatamente in quel momento il proprietario era uscito per delle commissioni e in casa non c'era nessuno. Immediato l'intervento dei vigili del fuoco arrivati da Schio e Vicenza con cinque mezzi e 16 operatori con cinque mezzi <a href="https://www.ilgiornaledivicenza.it/home/video/i-nostri-video/incendio-a-fara-vicentino-1.7796004"><b>(GUARDA IL VIDEO)</b></a>: i pompieri sono riusciti a circoscrivere l'incendio, evitando i coinvolgimento degli annessi di un'azienda agricola. Le fiamme hanno completamente distrutto l'abitazione di due piani e sottotetto con i solai in legno, che si trova a poche decine di metri dell'ingresso  della villa Palladiana Godi Malinverni. Sul posto anche i carabinieri di Breganze, che hanno chiuso la strada durante le operazioni di spegnimento del rogo.</p>
      <figure>
        <img src="https://www.ilgiornaledivicenza.it/image/policy:1.7795810:1574511508/image/WhatsApp%20Image%202019-11-23%20at%2013.17.08%20(2).jpeg?f=16x9&amp;q=0.3&amp;w=450&amp;%24p%24f%24q%24w=a5dc538"/>
      </figure>
      <p>Il rogo ha completamente devastato la casa di cui sono rimasti i soli muri perimetrali. Le cause dell'incendio sono in corso di valutazione. Gli operatori dei vigili del fuoco hanno lavorato ore per controllare le teste delle travi delle strutture annesse per escludere la presenza di eventuali altri focolai.</p>
      <related>
        <h4>Articoli da leggere</h4>
        <a href="https://www.ilgiornaledivicenza.it/home/video/dai-lettori/incendio-a-fara-vicentino-1.7796006?ot=it.athesis.pagelayout.EmptyPageLayout.ot"/>
        <a href="https://www.ilgiornaledivicenza.it/home/foto/incendio-a-fara-vicentino-7.2586431?ot=it.athesis.pagelayout.EmptyPageLayout.ot"/>
      </related>
    </article>
  </body>
</html>