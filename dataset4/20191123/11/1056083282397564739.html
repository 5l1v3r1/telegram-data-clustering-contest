<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200889/%DB%8C%DA%A9-%D9%88%D8%A7%DA%A9%D8%B3%D9%86-%D8%A7%DB%8C%D8%AF%D8%B2-%D8%A7%D9%85%DB%8C%D8%AF%D9%88%D8%A7%D8%B1%DA%A9%D9%86%D9%86%D8%AF%D9%87-%D8%B3%D8%A7%D8%AE%D8%AA%D9%87-%D8%B4%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-23T11:45:51+00:00"/>
    <meta property="og:title" content="یک واکسن ایدز امیدوارکننده ساخته شد"/>
    <meta property="og:description" content="محققان موفق به ساخت یک واکسن جدید برای بیماری ایدز شده‌اند که حداقل برای دو نژاد از ویروس‌های اچ‌آی‌وی آنتی بادی تولید می‌کند و با وفقیت بر روی خرگوش‌ها آزمایش پس داده است."/>
  </head>
  <body>
    <article>
      <h1>یک واکسن ایدز امیدوارکننده ساخته شد</h1>
      <address><time datetime="2019-11-23T11:45:51+00:00">23 Nov 2019, 11:45</time> by <a rel="author">مسعود جعفرشعار</a></address>
      <p>محققان موفق به ساخت یک واکسن جدید برای بیماری ایدز شده‌اند که حداقل برای دو نژاد از ویروس‌های اچ‌آی‌وی آنتی بادی تولید می‌کند و با وفقیت بر روی خرگوش‌ها آزمایش پس داده است.</p>
      <p><b>به گزارش ایسنا و به نقل از ساینس دیلی، </b>ممکن است یک قدم به واکسن اچ‌آی‌وی(HIV) نزدیکتر شده باشیم. آزمایش انجام شده توسط محققان موسسه "Scriptps Research" و سازمان تحقیقات غیرانتفاعی واکسن "IAVI" نشان داده است که آنتی بادی‌هایی که تعدادی از انواع ویروس HIV را خنثی می‌کنند، می‌توانند با موفقیت استخراج شوند.</p>
      <p>این مطالعه نشان داد که این واکسن آزمایشی حداقل دو نژاد مهم از ویروس HIV را هدف قرار داده است.</p>
      <p>ویروس همیشه در حال تغییر و به سرعت در حال جهش HIV برای اولین بار در سال ۱۹۸۳ شناسایی شد. از آن زمان محققان برای یافتن روش‌های موفق برای ریشه کن کردن این ویروس تلاش می‌کنند که هنوز کاملا موفق به انجام این کار نشده‌اند.</p>
      <p>پایگاه "UNAIDS" افشا کرده است که ۳۷.۸ میلیون نفر در سراسر جهان در حال حاضر مبتلا به HIV هستند که ۱.۷ میلیون نفر از آنها به تازگی در سال ۲۰۱۸ به آن مبتلا شده‌اند و تقریباً ۳۵ میلیون نفر تاکنون در اثر عفونت HIV و بیماری ایدز جان خود را از دست داده‌اند.</p>
      <p>توسعه داروهای ضد ویروسی به این معنی است که مبتلایان به HIV می‌توانند با این ویروس زندگی کنند و توانایی انتقال آنها به دیگران کاهش می‌یابد. اما متأسفانه هنوز هیچ دارویی ساخته نشده است که این ویروس را به طور کامل پاک‌سازی کند.</p>
      <p>نیاز به یک واکسن پیشگیرانه و مقرون به صرفه برای محققانی که به دنبال از بین بردن HIV به عنوان یک تهدید عمده برای سلامت عمومی هستند، اولویت اصلی است.</p>
      <p>"ریچارد ویات" استاد گروه ایمونولوژی و میکروبیولوژی در موسسه اسکریپتس یکی از اعضای این گروه از محققان است. او و همکارنش  آزمایشاتی در مورد واکسن ضد HIV انجام داده‌اند و دریافتند آنها می‌توانند انواع آنتی بادی‌هایی را که برای محافظت گسترده در برابر HIV لازم است، استخراج کنند.</p>
      <p>آنتی بادی‌های خنثی کننده در واکسن جدید که به عنوان "bnAbs" شناخته می‌شوند، چندین گونه از ویروس HIV را خنثی کردند و به سایت‌های مهم ویروس متصل شدند. این خبر از این جهت به طور ویژه‌ای نویدبخش است که میزان جهش و تغییر HIV بالا و سریع است، بنابراین توانایی این واکسن یک قدم محکم برای توسعه یک واکسن پیشگیرانه موفق است.</p>
      <p>بزرگترین چالش برای طراحان واکسن HIV یافتن راه‌هایی برای تحریک سیستم ایمنی بدن در ایجاد bnAbs است که به تعدادی از سایت‌های آسیب پذیر در ویروس آسیب برساند. این به نوبه خود، مردم را در برابر تعداد زیادی از نژادهای HIV محافظت می‌کند.</p>
      <p>محققان واکسن خود را روی ۱۲ خرگوش آزمایش کردند که نتایج آن مثبت بود.</p>
      <p>این تیم به سرعت فهمیدند که واکسن آنها بسیار مؤثرتر از سایر واکسن‌های موجود است، چرا که پنج خرگوش موفق به تولید آنتی بادی‌هایی شدند که می‌تواند تعدادی از ایزوله‌های HIV را خنثی کند. ایزوله ویروسی است که توسط یک فرد آلوده یا حیوان حمل می‌شود، نه وقتی که در آزمایشگاه رشد می‌کند.</p>
      <p>"ویات" گفت: این یافته مهم‌ترین اثبات است که واکسیناسیون علیه HIV اگر به روش صحیح انجام شود، می‌تواند ما را به هدف تحریک bnAbs به چندین سایت در مورد ویروس برساند.</p>
      <p>اقدامات بعدی برای گروه محققان این است که این واکسن را قبل از میمون‌ها روی حیوانات کوچک آزمایش کنند تا در نهایت برای آزمایش روی انسان آماده شود.</p>
      <p>انتهای پیام</p>
    </article>
  </body>
</html>