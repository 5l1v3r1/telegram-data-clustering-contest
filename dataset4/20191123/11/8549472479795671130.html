<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/11/12-killed-10-injured-as-mini-bus.html"/>
    <meta property="og:site_name" content="Kvatha.com"/>
    <meta property="article:published_time" content="2019-11-23T11:17:00+00:00"/>
    <meta property="og:title" content="കാളയെ രക്ഷിക്കാന്‍ ബസ് വെട്ടിച്ചു; നിയന്ത്രണം വിട്ട് മരത്തിലിടിച്ച് അപടത്തില്‍പെട്ടത് 2 മിനി ബസുകള്‍; 12പേര്‍ മരിച്ചു; 10പേര്‍ക്ക് പരിക്ക്"/>
    <meta property="og:description" content="രാജസ്ഥാനിലെ നഗൂരില്‍ ശനിയാഴ്ച പുലര്‍ച്ചെയുണ്ടായ വാഹനാപകടത്തില്‍Jaipur, News, Local-News, Accidental Death, Injured, hospital, Treatment, National,"/>
  </head>
  <body>
    <article>
      <h1>കാളയെ രക്ഷിക്കാന്‍ ബസ് വെട്ടിച്ചു; നിയന്ത്രണം വിട്ട് മരത്തിലിടിച്ച് അപടത്തില്‍പെട്ടത് 2 മിനി ബസുകള്‍; 12പേര്‍ മരിച്ചു; 10പേര്‍ക്ക് പരിക്ക്</h1>
      <address><time datetime="2019-11-23T11:17:00+00:00">23 Nov 2019, 11:17</time> by <a rel="author">kvartha pre</a></address>
      <p><b>ജയ്പൂര്‍: (www.kvaartha.com 23.11.2019) </b>രാജസ്ഥാനിലെ നഗൂരില്‍ ശനിയാഴ്ച പുലര്‍ച്ചെയുണ്ടായ വാഹനാപകടത്തില്‍ 12 പേര്‍ മരിച്ചു. 10പേര്‍ക്ക് പരിക്കേറ്റു. ശനിയാഴ്ച പുലര്‍ച്ചെ മൂന്നു മണിയോടെയാണ് അപകടം നടന്നത്. രണ്ട് മിനി ബസുകളാണ് അപകടത്തില്‍പെട്ടത്. <br/><br/>മരിച്ചവരില്‍ ആറു സ്ത്രീകളും ഒരു കുട്ടിയും ഉള്‍പ്പെടുന്നു. മഹാരാഷ്ട്രയിലെ ലാത്തൂര്‍, ഷോലാപുര്‍ എന്നിവിടങ്ങളില്‍ ഉള്ളവരാണ് അപകടത്തില്‍പെട്ടത്. അപകടത്തില്‍ പരിക്കേറ്റ നാലുപേരെ ഗുരുതരാവസ്ഥയില്‍ ജയ്പൂരിലെ എസ് എം എസ് ആശുപത്രിയില്‍ പ്രവേശിപ്പിച്ചു. ആറുപേരെ നഗൂര്‍ ആശുപത്രിയില്‍ പ്രവേശിച്ചതായും പോലീസ് അറിയിച്ചു. ഹരിയാനയിലെ ഹിസാറിലുള്ള ഒരു ആത്മീയ ആശ്രമത്തിലേക്ക് പോയതായിരുന്നു സംഘം.</p>
      <figure>
        <img src="https://1.bp.blogspot.com/-3tIAn70njS0/XdkU68IXCiI/AAAAAAABt_0/JY6wK7nzhlwkc78s9WYh3EMCUI3ty0UPACLcBGAsYHQ/s1600/Acccident.jpg"/>
      </figure>
      <p>മരിച്ച 12പേരില്‍ 10പേരെ തിരിച്ചറിഞ്ഞു. ഭഗ് വാന്‍, സുമിത്ര, പള്ളിറാം, മയൂരി, രാംപ്രസാദ്, ഗോവിന്ദ്, ശിവ് പ്രസാദ്, സിദ്ദി, സാലു ഭായ്, സുപ്രിയ എന്നിവരെയാണ് തിരിച്ചറിഞ്ഞത്. <br/><br/>ഹനുമാന്‍ഘട്ട് മെഗാ ഹൈവേ കടക്കുന്നതിനിടെ മുന്നില്‍ പെട്ട കാളയെ രക്ഷിക്കാന്‍ ബസ് വെട്ടിച്ചതാണ് അപകടത്തിന് കാരണമായത്. നിയന്ത്രണം വിട്ട ബസ് സമീപത്തുള്ള ഒരു മരത്തില്‍ ഇടിച്ചു. പിന്നാലെ വന്ന രണ്ടാമത്തെ ബസും ഇതോടെ നിയന്ത്രണം വിട്ട് ഇടിക്കുകയായിരുന്നു.</p>
      <figure>
        <iframe src="https://www.youtube.com/embed/uPIDFC9NY0k" width="560" height="315" data-service="Youtube" scrolling="no"/>
      </figure>
      <p><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം )</a><br/><br/>Keywords: <b>12 Killed, 10 Injured as Mini Bus Overturns in Bid to Save Bull in Rajasthan's Nagaur,Jaipur, News, Local-News, Accidental Death, Injured, Hospital, Treatment, National.</b></p>
    </article>
  </body>
</html>