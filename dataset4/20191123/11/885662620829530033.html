<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/ellada/125862/kairos-brohes-sabbato-o-giryonis-erhetai-tin-kyriaki"/>
    <meta property="og:site_name" content="Insider"/>
    <meta property="article:published_time" content="2019-11-23T11:59:00+00:00"/>
    <meta property="og:title" content="Καιρός: Βροχές το Σάββατο - Ο «Γηρυόνης» έρχεται την Κυριακή"/>
    <meta property="og:description" content="Συνεχίζεται η κακοκαιρία το Σαββατοκύριακο. Εντονότερα θα είναι τα φαινόμενα την Κυριακή 23 Νοεμβρίου με την εμφάνιση της κακοκαιρίας «Γηρυόνης»."/>
  </head>
  <body>
    <article>
      <h1>Καιρός: Βροχές το Σάββατο - Ο «Γηρυόνης» έρχεται την Κυριακή</h1>
      <h2>Συνεχίζεται η κακοκαιρία το Σαββατοκύριακο. Εντονότερα θα είναι τα φαινόμενα την Κυριακή 23 Νοεμβρίου με την εμφάνιση της κακοκαιρίας «Γηρυόνης».</h2>
      <address>
        <time datetime="2019-11-23T11:59:00+00:00">23 Nov 2019, 11:59</time>
      </address>
      <p>Για το Σάββατο, η ΕΜΥ προβλέπει στα δυτικά, τα βόρεια, τα νησιά του ανατολικού Αιγαίου και τα Δωδεκάνησα τοπικές βροχές και στο Ιόνιο μεμονωμένες καταιγίδες. Στην υπόλοιπη χώρα άστατος με πιθανότητα τοπικών βροχών από το μεσημέρι.</p>
      <p>Οι άνεμοι θα πνέουν στα δυτικά νοτιοανατολικοί 3 με 5 μποφόρ. Στα ανατολικά μεταβλητοί 3 με 4 και στο βόρειο Αιγαίο βορειοανατολικοί 4 με 5 μποφόρ.</p>
      <p>Η θερμοκρασία θα σημειώσει μικρή πτώση στα βόρεια.</p>
      <p>Αναλυτικά η πρόγνωση του καιρού για το Σάββατο 23 Νοεμβρίου:</p>
      <p>
        <b>ΑΤΤΙΚΗ</b>
      </p>
      <p>Καιρός: Λίγες νεφώσεις παροδικά αυξημένες τις μεσημβρινές και απογευματινές ώρες . Η ορατότητα τις πρωινές και βραδινές θα είναι κατά τόπους περιορισμένη.<br/>Άνεμοι: Μεταβλητοί 3 με 4 μποφόρ και από το απόγευμα βαθμιαία νοτιοανατολικοί με την ίδια ένταση.<br/>Θερμοκρασία: Από 13 έως 20 βαθμούς Κελσίου.</p>
      <p>
        <b>ΘΕΣΣΑΛΟΝΙΚΗ</b>
      </p>
      <p>Καιρός: Νεφώσεις με ασθενείς τοπικές βροχές.<br/>Άνεμοι: Από ανατολικές διευθύνσεις 3 με 4 μποφόρ.<br/>Θερμοκρασία: Από 13 έως 17 βαθμούς Κελσίου.</p>
      <p>
        <b>ΜΑΚΕΔΟΝΙΑ, ΘΡΑΚΗ</b>
      </p>
      <p>Καιρός: Νεφώσεις κατά τόπoυς αυξημένες κυρίωςστην κεντρική Μακεδονία, όπου θα σημειωθούν τοπικές βροχές. Η ορατότητα τις πρωινές και βραδινές θα είναι κατά τόπους περιορισμένη.<br/>Άνεμοι: Ανατολικοί βορειοανατολικοί 3 με 4 και στα ανατολικά τοπικά 5 μποφόρ.<br/>Θερμοκρασία: Από 10 έως 17 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <p>
        <b>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</b>
      </p>
      <p>Καιρός: Νεφώσεις που γρήγορα θα αυξηθούν και θα σημειωθούν τοπικές βροχές και στο Ιόνιο μεμονωμένες καταιγίδες. Κατά τόπους περιορισμένη ορατότητα τις πρωινές ώρες στα ηπειρωτικά.<br/>Άνεμοι: Νότιοι νοτιοανατολικοί 3 με 4 και από το απόγευμα στο Ιόνιο 5 με 6 μποφόρ.<br/>Θερμοκρασία: Από 11 έως 21 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p>
        <b>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</b>
      </p>
      <p>Καιρός: Λίγες νεφώσεις παροδικά αυξημένες, με τοπικές βροχές κυρίως μετά το μεσημέρι. Η ορατότητα τις πρωινές και βραδινές ώρες θα είναι κατά τόπους περιορισμένη.<br/>Άνεμοι: Στα βόρεια από βόρειες διευθύνσεις 3 με 4 μποφόρ. Στα νότια μεταβλητοί 3 με 4 και από το απόγευμα νοτιοανατολικοί με την ίδια ένταση.<br/>Θερμοκρασία: Από 12 έως 20 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>
        <b>ΚΥΚΛΑΔΕΣ, ΚΡΗΤΗ</b>
      </p>
      <p>Καιρός: Λίγες νεφώσεις κατά τόπους αυξημένες. Πιθανότητα τοπικών βροχών τις μεσημβρινές και απογευματινές ώρες.<br/>Άνεμοι: Από βόρειες διευθύνσεις 3 με 4 μποφόρ, που από το απόγευμα βαθμιαία θα στραφούν σε ανατολικούς νοτιοανατολικούς με την ίδια ένταση.<br/>Θερμοκρασία: Από 15 έως 22 βαθμούς Κελσίου.</p>
      <p>
        <b>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</b>
      </p>
      <p>Καιρός: Νεφώσεις παροδικά αυξημένες με τοπικές βροχές γενικά ασθενείς.<br/>Άνεμοι: Στα βόρεια βόρειοι βορειοανατολικοί 3 με 5 μποφόρ. Στα νότια μεταβλητοί 3 με 4 μποφόρ.<br/>Θερμοκρασία: Από 17 έως 22 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <h3>Έρχεται από την Κυριακή ο «Γηρυόνης»</h3>
      <p>Ένα νέο έντονο κύμα κακοκαιρίας, ο «Γηρυόνης», όπως ονομάστηκε από τη μετεωρολογική υπηρεσία meteo του Εθνικού Αστεροσκοπείου Αθηνών κατά το αρχαίο μυθικό ον, αναμένεται από τις βραδινές ώρες της Κυριακής και από τα δυτικά, να επηρεάσει την Ελλάδα. Τα κύρια χαρακτηριστικά του θα είναι οι ισχυρές βροχές και καταιγίδες και οι πολύ θυελλώδεις άνεμοι νοτιοανατολικών διευθύνσεων.</p>
      <p>Από τις βραδινές ώρες της Κυριακής και από τα δυτικά η χώρα μας αναμένεται να επηρεαστεί από νέο έντονο κύμα κακοκαιρίας, ο "Γηρυόνης" , με κύρια χαρακτηριστικά τις ισχυρές βροχές και καταιγίδες και τους πολύ θυελλώδεις ανέμους νοτιοανατολικών διευθύνσεων.</p>
      <p>Σύμφωνα με τα διαθέσιμα προγνωστικά στοιχεία τη Δευτέρα θα επηρεαστεί το σύνολο της χώρας και την Τρίτη κυρίως τα ανατολικά και νότια τμήματα, ενώ συνολικά θα πέσουν σημαντικές ποσότητες βροχής ικανές να δημιουργήσουν κατά τόπους προβλήματα. Περισσότερα στοιχεία και λεπτομέρειες θα δοθούν με νεότερες ανακοινώσεις.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/ellada/125871/etoimasies-gia-neo-kyma-kakokairias-se-halkidiki-kai-thaso"/>
        <a href="https://www.insider.gr/eidiseis/ellada/125869/ayxanontai-ta-kroysmata-endooikogeneiakis-bias-stin-ellada"/>
        <a href="https://www.insider.gr/eidiseis/ellada/125868/beltionetai-i-ygeia-toy-manoli-glezoy"/>
      </related>
    </article>
  </body>
</html>