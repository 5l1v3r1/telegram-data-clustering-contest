<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/u-dnipri-p-yatero-nevidomyh-pobyly-aktyvistiv-go-sam-foto.html"/>
    <meta property="og:site_name" content="1NEWS"/>
    <meta property="article:published_time" content="2019-11-23T11:54:30+00:00"/>
    <meta property="og:title" content="У Дніпрі п’ятеро невідомих побили активістів ГО “САМ” (ФОТО)"/>
    <meta property="og:description" content="У Дніпрі п'ятеро невідомих побили активістів ГО &quot;САМ&quot; (ФОТО)"/>
  </head>
  <body>
    <article>
      <h1>У Дніпрі п’ятеро невідомих побили активістів ГО “САМ” (ФОТО)</h1>
      <address>
        <time datetime="2019-11-23T11:54:30+00:00">23 Nov 2019, 11:54</time>
      </address>
      <figure>
        <img src="https://1news.com.ua/wp-content/uploads/2019/11/121c557f64c3fa45493e647a07885453af89de58-1024x683.jpg"/>
      </figure>
      <p>П’ятеро невідомих побили активістів громадської організації “Спільнота активної молоді – САМ” у Дніпрі. Про це повідомила голова правління ГО “ZMINA. Центр прав людини” Тетяна Печончик у Facebook, пише 1NEWS, посилаючись на <a href="https://www.pravda.com.ua/news/2019/11/23/7232802/">Українську правду</a>.</p>
      <p><b>Пряма мова:</b> “Напади на активістів продовжуються. Вчора пізно ввечері у Дніпрі напали на активістів громадської організації Спільнота активної молоді – САМ.</p>
      <figure>
        <img src="https://img.pravda.com/images/doc/2/c/2c65ecf-napaly.jpg"/>
      </figure>
      <p>П’ятеро молодиків у балаклавах увірвалася в приміщення місцевої Просвіти та побили Владислава Мельника та Вірослава Цюп’яка”.</p>
      <figure>
        <img src="https://img.pravda.com/images/doc/3/5/352be0b-napaly2.jpg"/>
      </figure>
      <p>За словами Печончик, хлопці отримали травми черепа, щелепи та носа. Постраждалі зняли побої та написали заяву в поліцію.</p>
      <p>Печончик нагадала, що за останні п’ять років правоохоронці так і не розслідували “кілька сотень попередніх подібних нападів”, а міністр МВС Арсен Аваков все одно залишився на посаді.У поліції повідомили, що напад на активістів кваліфікували як хуліганство та відкрили кримінальне провадження за ч. 1 ст. 296 ККУ.</p>
      <p>Відзначається, що наразі правоохоронці з’ясовують всі обставини події, опитують свідків, потерпілих та розшукують зловмисників.</p>
    </article>
  </body>
</html>