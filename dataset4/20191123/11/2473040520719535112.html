<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/special/retailarena/247133/tranzactie-in-piata-de-beauty-unilever-henkel-si-colgate-palmolive-concureaza-pentru-brandurile-coty.html"/>
    <meta property="og:site_name" content="Wall-Street"/>
    <meta property="article:published_time" content="2019-11-23T11:56:08+00:00"/>
    <meta property="og:title" content="Tranzactie in piata de beauty: Unilever, Henkel si Colgate-Palmolive concureaza pentru brandurile Coty"/>
    <meta property="og:description" content="Gigantul Unilever, grupul german Henkel si unele firme de private equity, printre care Advent si Cinven, discuta cu producatorul american de cosmetice Coty pentru preluarea unora dintre cele mai populare branduri ale sale de beauty intr-o tranzactie estimata la 7 miliarde de dolari, scrie Reuters, care citeaza trei surse."/>
  </head>
  <body>
    <article>
      <h1>Tranzactie in piata de beauty: Unilever, Henkel si Colgate-Palmolive concureaza pentru brandurile Coty</h1>
      <address><time datetime="2019-11-23T11:56:08+00:00">23 Nov 2019, 11:56</time> by <a rel="author">Andra Imbrea</a></address>
      <p>
        <b>Gigantul Unilever, grupul german Henkel si unele firme de private equity, printre care Advent si Cinven, discuta cu producatorul american de cosmetice Coty pentru preluarea unora dintre cele mai populare branduri ale sale de beauty intr-o tranzactie estimata la 7 miliarde de dolari, scrie <a href="https://www.reuters.com/article/us-coty-wella-m-a-exclusive/exclusive-unilever-henkel-and-buyout-funds-eye-bids-for-cotys-7-billion-beauty-brands-sources-idUSKBN1XV2GN">Reuters</a>, care citeaza trei surse.</b>
      </p>
      <hr/>
      <p>Si Colgate-Palmolive se afla printre firmele care sunt in cautare de tranzactii pentru a-si extinde divizia de ingrijire a pielii, si ar putea intra in cursa pentru brandurile Coty, adauga sursele.</p>
      <p>Coty, care are o capitalizare bursiera de 9 miliarde de dolari si al carei actionar majoritar este conglomeratul german JAB Holdings, urmeaza sa demareze licitatia in decembrie, pentru a gasi un nou proprietar pentru un portofoliu de branduri de produse profesionale de ingrijire a parului si a unghiilor, sustin sursele.</p>
      <p><b>Portofoliul Coty include, printre altele, Wella, Clairol, GHD si OPI, fiind evaluat pana la 7 miliarde de dolari. </b>El a atras interes atat din partea investitorilor financiari, cat si din industrie.</p>
      <p>Daca va prelua Coty, Henkel, al carui brand Schwarzkopf ii asigura pozitia a cincea in topul jucatorilor de beauty din lume, ar avansa pe locul 3 in industria globala.</p>
      <p>Unilever este cel de-al optulea jucator global pe piata produselor profesionale pentru ingrijirea parului si are o abordare mult mai prudenta in ceea ce priveste tranzactiile. Sursele Reuters spun ca Unilever s-ar putea decide sa liciteze doar pentru anumite parti din portofoliul Coty pentru a-si extinde prezenta pe anumite segmente.</p>
      <p>Colgate-Palmolive a cumparat recent unitatea de ingrijire a pielii a Laboratoires Filorga Cosm√©tiques din Franta pentru suma de 1,5 miliarde euro si intentioneaza sa continue sa isi diversifice portofoliul.</p>
      <p>Printre companiile care isi doresc sa achizitioneze Coty se numara Advent, Cinven, Blackstone, CVC Capital Partners si BC Partners, au mai spus sursele.</p>
      <p>Coty vrea sa finalizeze tranzactia pana la mijlocul anului viitor si a angajat Credit Suisse pentru a initia discutii cu firmele interesate.</p>
      <p>
        <b>Divizia Coty de produse profesionale de frumusete, care vinde in principal saloanelor produse de ingrijire a parului si a unghiilor, reprezinta aproximativ 21% din veniturile totale ale companiei americane, cu vanzari anuale de aproximativ 1,81 miliarde de dolari.</b>
      </p>
      <p>Totusi, in ultimele patru trimestre divizia a inregistrat scaderi ale vanzarilor, ceea ce a determinat Coty sa-si reduca expunerea pe segmentul produselor profesionale. Datoria Coty se ridica la 30 iunie la 7,7 miliarde de dolari.</p>
      <footer>Sursa foto: By 4 PM production/Shutterstock</footer>
    </article>
  </body>
</html>