<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/esteri/greta-thunberg-bbc-1.4901664"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-23T11:35:31+00:00"/>
    <meta property="og:title" content="Greta Thunberg sbarca in radio: condurrà programma sulla Bbc"/>
    <meta property="og:description" content="L'attivista svedese sarà una dei 'guest editor' durante il periodo natalizio"/>
  </head>
  <body>
    <article>
      <h1>Greta Thunberg sbarca in radio: condurrà programma sulla Bbc</h1>
      <h2>L'attivista svedese sarà una dei 'guest editor' durante il periodo natalizio</h2>
      <address><time datetime="2019-11-23T11:35:31+00:00">23 Nov 2019, 11:35</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4901687.1574508932!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Greta Thunberg saluta dal catamarano (Ansa)</figcaption>
      </figure>
      <p>Roma, 23 novembre 2019 - <b>Greta Thunberg sbarca in radio</b>. L'ormai famosissima e giovanissima attivista sarà uno dei <b>'guest editor'</b> natalizi del <b>canale Bbc Radio 4</b>, invitata a gestire un'edizione speciale del programma Today. La Thunberg sarà una delle cinque personalità che tra Santo Stefano e Capodanno, come da tradizione, assumeranno la <b>guida del programma</b>. Oltre a lei ci saranno l'artista vincitore del premio Turner Grayson Perry, la presidente della Corte suprema Brenda Hale, George the Poet e il giornalista Charles Moore. Greta parlerà dei dati più significativi sul cambiamento climatico e dialogherà in trasmissione con altri attivisti, ha reso noto la Bbc. Ha inoltre già commissionato dei pezzi dall'Antartico e dallo Zambia, nonché un'intervista di Mishal Husain al governatore della Bank of England, Mark Carney.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>