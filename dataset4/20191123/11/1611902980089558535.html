<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/23/polacy-na-temat-wieku-emerytalnego-wiekszosc-chce-zachowania-status-quo-sondaz/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-23T11:30:51+00:00"/>
    <meta property="og:title" content="Polacy na temat wieku emerytalnego. Większość chce zachowania status quo [SONDAŻ]"/>
    <meta property="og:description" content="„Rzeczpospolita” opublikowała przeprowadzony dla niej sondaż SW Research, dotyczący wieku emerytalnego. Najwięcej ankietowanych opowiedziało się za zachowaniem obecnego progu."/>
  </head>
  <body>
    <article>
      <h1>Polacy na temat wieku emerytalnego. Większość chce zachowania status quo [SONDAŻ]</h1>
      <address><time datetime="2019-11-23T11:30:51+00:00">23 Nov 2019, 11:30</time> by <a rel="author" href="https://nczas.com/author/mmc/" target="_blank">MMC</a></address>
      <p>
        <b>„Rzeczpospolita” opublikowała przeprowadzony dla niej sondaż SW Research, dotyczący wieku emerytalnego. Najwięcej ankietowanych opowiedziało się za zachowaniem obecnego progu.</b>
      </p>
      <p>Z badania SW Research wynika, że aż 51,2 proc. opowiedziało się za utrzymaniem obecnie obowiązujących ustaleń. Obniżenie wieku emerytalnego poparło 22,6 proc. respondentów. Z kolei 16,6 proc. uczestników sondażu chciałoby jego podwyższenia. 9,6 proc. badanych nie miało zdania na ten temat.</p>
      <p>Za zachowaniem obecnego wieku emerytalnego częściej optują kobiety niż mężczyźni – 56 proc. do 46 proc. – oraz badani z wykształceniem podstawowym – 57 proc. Ponadto aż 65 proc. respondentów udzielających takiej odpowiedzi ma dochód netto poniżej 1000 zł. Opcję tę w dużej mierze popierają ankietowani z miast do 20 tys. mieszkańców – 56 proc.</p>
      <p>Wraz ze wzrostem wieku, większa część badanych opowiada się za utrzymaniem obecnego stanu rzeczy. W grupie wiekowej do 24 lat odsetek ten wynosi 39 proc., a w grupie powyżej 50 lat – 56 proc. Podobnie jest w przypadku zwolenników podwyższenia wieku emerytalnego – w analogicznych grupach odsetek ten wynosi odpowiednio 6 proc. i 24 proc.</p>
      <p>Odwrotną tendencję odnotowano w przypadku osób popierających obniżenie wieku emerytalnego. W grupie respondentów do 24 lat za tym pomysłem opowiada się 47 proc., a w grupie najstarszych – 12 proc.</p>
      <p>Źródło: Rzeczpospolita</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/23/wystawili-klatwe-dostali-od-trzaskowskiego-300-tys-zl-to-powyborczy-uklon-w-strone-lewicy/"/>
        <a href="https://nczas.com/2019/11/23/pzu-wyplaca-odszkodowania-w-bonach-do-biedronki-ubezpieczyciel-napedza-klientow-portugalskiemu-konsorcjum-wszystko-przez-rodo/"/>
        <a href="https://nczas.com/2019/11/23/wykonczyla-petru-teraz-odchodzi-katarzyna-lubanuer-rezygnuje-z-szefowania-nowoczesnej-w-niedziele-wybor-nowego-lidera-w-niedziele-wybory-nowego-szefa-nowoczesnej/"/>
        <a href="https://nczas.com/2019/11/23/nigdy-nie-zaglosuje-za-podwyzszeniem-podatkow-poslowie-wiarolomni-ludzie-jakiego-juz-zlamali-obietnice/"/>
        <a href="https://nczas.com/2019/11/23/jaroslaw-papis-polski-zyd-staje-w-obronie-naszego-kraju-to-nie-zydzi-uznali-polske-za-najbardziej-antysemicki-kraj-tylko-adl-wideo/"/>
        <a href="https://nczas.com/2019/11/23/jaskowiak-bedzie-prezydencka-jachira-po-jak-kandydat-moscil-sie-w-swym-poznanskim-gabinecie-wideo/"/>
        <a href="https://nczas.com/2019/11/23/super-promocje-na-black-friday-mlodzi-maja-inne-zdanie-wiemy-czego-beda-szukac-sondaz/"/>
        <a href="https://nczas.com/2019/11/23/sylwia-spurek-znow-w-natarciu-tym-razem-jako-ofiara-przemocy-umiem-byc-niezalezna-merytoryczna-video/"/>
        <a href="https://nczas.com/2019/11/23/hit-dziennikarka-nczas-com-opowiada-bajke-o-aborcji-na-wizji-video/"/>
      </related>
    </article>
  </body>
</html>