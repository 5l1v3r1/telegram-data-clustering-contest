<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/ellada/kostas-passaris-aporrifthike-to-aitima-toy-na-dikastei-stin-ellada/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-23T11:29:25+00:00"/>
    <meta property="og:title" content="Κώστας Πάσσαρης: Απορρίφθηκε το αίτημά του να δικαστεί στην Ελλάδα"/>
    <meta property="og:description" content="Απορρίφθηκε το αίτημα του Κώστα Πάσσαρη να δικαστεί αυτοπροσώπως στις 2 Δεκεμβρίου 2019 στο Μικτό Ορκωτό Εφετείο Αθηνών για τέσσερις ανθρωποκτονίες,"/>
  </head>
  <body>
    <article>
      <h1>Κώστας Πάσσαρης: Απορρίφθηκε το αίτημά του να δικαστεί στην Ελλάδα</h1>
      <address>
        <time datetime="2019-11-23T11:29:25+00:00">23 Nov 2019, 11:29</time>
      </address>
      <p>Σύμφωνα με το dikastiko.gr, ο 45χρονος κρατούμενος, που από το 2001 εκτίει στις <b>Ρουμανικές φυλακές</b> της Γκέρλα ποινές δις ισόβια, για δύο δολοφονίες, που διέπραξε εκεί, έχει δηλώσει κατ’ επανάληψη μετανιωμένος και πως επιθυμεί να επιστρέψει στην Ελλάδα.</p>
      <h4>Το αίτημα των Ρουμάνων</h4>
      <p>Το αίτημα του Πάσσαρη υποβλήθηκε στις 14 Νοεμβρίου 2019 στην Εισαγγελία Εφετών, πριν δηλαδή φτάσεις τη χώρα μας το αίτημα των Ρουμάνων να έρθει να εκτίσει την ποινή του στη χώρα μας. Ούτως ή άλλως δεν ήταν γνωστό εκείνες τις μέρες το Ρουμανικό αίτημα, το οποίο, όπως εκτιμούν δικαστικές πηγές, έχει ως βάση το γεγονός ότι η ποινή του στη Ρουμανία εξαντλείται εντός του 2020. Όπως ανέφερε στο αίτημα που υπέβαλλε δια του συνηγόρου του Ανδρέα Ταγαράκη «»δια της παρούσης σας δηλώνω ότι ΕΠΙΘΥΜΩ , ως έχω προς τούτο αναφαίρετο συνταγματικό και δικονομικό δικαίωμα, να εμφανιστώ ΑΥΤΟΠΡΟΣΏΠΩΣ, και όχι να εκπροσωπηθώ μόνο δια πληρεξούσιου δικηγόρου ενώπιον του ανωτέρω Δικαστηρίου, κατά τη συγκεκριμένη ή τυχόν σε μετ’ αναβολήν δικασίμους, λόγος για τον οποίο ΠΑΡΑΚΑΛΩ να αιτηθείτε και να διαταχθεί η μεταγωγή μου….». Ουσιαστικά δηλαδή το αιτημα είναι να ματαφερθεί στην Ελλάδα για τη δίκη και εν συνεχεία να επιστρέψει στις Ρουμανικές φυλακές.</p>
      <p>Στο <b>αίτημα απάντησε αυθημερόν</b>, ο εισαγγελέας Εφετών Παν. Παναγιωτόπουλος, ως προϊστάμενος του τμήματος ΜΟΔ-ΜΟΕ απλούστατα γιατί υφίσταται αρνητική αμετάκλητη αρνητική απάντηση των Ρουμάνων: «Απορρίπτει αίτηση. Υφίσταται η από 19.3.2019 αμετάκλητη απόφαση του Εφετείου Βουκουρεστίου που αρνείται την παράδοσή του στην Ελλάδα».</p>
      <p>Στη συνέχεια πάντως οι Ρουμάνοι εξέφρασαν τη βούλησή τους να τον επιστρέψουν για να εκτίσει εδώ την ποινή του, προφανώς ενόψει τις αποφυλάκισής του. Επέλεξαν δηλαδή την οριστική και όχι την προσωρινή μεταφορά του στη χώρα μας. Θέση στο θέμα πάντως πρέπει να πάρει και το Υπουργείο Δικαιοσύνης που έχει λόγο στην οριστική επιστροφή του Πάσσαρη.</p>
      <p>πηγή: <a href="https://www.dikastiko.gr/%CF%80%CF%81%CF%89%CF%84%CE%BF-%CE%B8%CE%B5%CE%BC%CE%B1/apokalypsi-aporrifthike-aitima-toy-passari-na-erthei-na-dikastei-stis-2-dekemvrioy-sto-efeteio/">dikastiko.gr</a></p>
    </article>
  </body>
</html>