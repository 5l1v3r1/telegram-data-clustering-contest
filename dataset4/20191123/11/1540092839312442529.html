<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/198348/gennimata-sto-synedrio-vazoyme-terma-stin-esostrefeia"/>
    <meta property="og:site_name" content="CNN.gr"/>
    <meta property="article:published_time" content="2019-11-23T11:56:19+00:00"/>
    <meta property="og:title" content="Γεννηματά: Στο Συνέδριο βάζουμε τέρμα στην εσωστρέφεια"/>
    <meta property="og:description" content="Η πρόεδρος του ΠΑΣΟΚ και του Κινήματος Αλλαγής, Φώφη Γεννηματά , σε άρθρο της στην εφημερίδα «Τα Νέα/Σαββατοκύριακο», τονίζει ότι « στο Συνέδριο βάζουμε τέρμα..."/>
  </head>
  <body>
    <article>
      <h1>Γεννηματά: Στο Συνέδριο βάζουμε τέρμα στην εσωστρέφεια</h1>
      <h2>Η πρόεδρος του ΠΑΣΟΚ και του Κινήματος Αλλαγής, Φώφη Γεννηματά, σε άρθρο της στην εφημερίδα «Τα Νέα/Σαββατοκύριακο», τονίζει ότι «στο Συνέδριο βάζουμε τέρμα στην εσωστρέφεια», προσθέτοντας «ως εδώ η ελαστικότητα στο σεβασμό των αποφάσεων και της στρατηγικής μας. Ως εδώ η ενδοσκόπηση και το αυτομαστίγωμα!».</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 13:56 , 23 November 2019</p>
      <p>«Η κοινωνία δέχεται ένα ισχυρό <b>σοκ συντηρητικοποίησης</b> από μια νέα κυβέρνηση που έχει παρερμηνεύσει την εντολή του λαού. Καμία λευκή επιταγή δεν έχει δώσει ο λαός στον κ. Μητσοτάκη να αναβιώσει τη χωροφυλακή και να κρατήσει όμηρους των υπερπλεονασμάτων τους μισθωτούς, τις μικρές και μεσαίες ελληνικές επιχειρήσεις, τους συνταξιούχους. Καμία λευκή επιταγή δεν του δόθηκε να <b>συνεχίσει να παριστάνει τον Τσίπρα ενώπιον της Ευρώπης,</b> αποδεχόμενος για τη χώρα του τον ρόλο της αποθήκης ψυχών και της ανάπτυξης αριθμών εις βάρος των ανθρώπων», αναφέρει η κ. Γεννηματά. Εγκαλεί τον Αλέξη Τσίπρα ότι «έδωσε λευκή επιταγή στον κ. Μητσοτάκη» καθώς «με την καταστροφική του διακυβέρνηση, λειτούργησε ως Δούρειος Ίππος μιας αποφασισμένης Δεξιάς να κάνει τη χώρα κάτι που δεν ήταν ποτέ».</p>
      <p>Τονίζει ότι σε αυτό το πολιτικό σκηνικό το Κίνημα Αλλαγής «έχει και λόγο και θέσεις και δυνατότητα παρέμβασης», προσθέτοντας ότι «στην ελληνική κοινωνία αξίζει μια πραγματική προοδευτική πρόταση διακυβέρνησης, μια δημοκρατική παράταξη στιβαρή, ενωμένη, που θα αντικρούει τις συντηρητικές πρακτικές της Νέας Δημοκρατίας».</p>
      <p>Η Φ. Γεννηματά επισημαίνει ότι το Συνέδριο θα υπηρετήσει τον στόχο ότι «το ΠΑΣΟΚ θα μείνει στο φυσικό του χώρο και θα είναι η ψυχή και ο πυλώνας του Κινήματος Αλλαγής». «Ήρθε η ώρα να προωθήσουμε το <b>νέο όραμα</b> που χρειάζεται η χώρα μας. Να αποτελέσουμε την πρόταση διακυβέρνησης για τη νέα Αλλαγή, να γίνουμε η πραγματική κυβερνώσα αριστερά που έχει ανάγκη ο τόπος. Αποτελεί εθνικό μας χρέος. Αυτή την ευθύνη έχουμε απέναντι στα παιδιά μας!» καταλήγει στο άρθρο της η κ. Γεννηματά.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/198328/h-fofi-oi-venizelikoi-oi-papandreikoi-kai-oi-antifronoyntes">Η Φώφη, οι βενιζελικοί, οι παπανδρεϊκοί και οι… αντιφρονούντες</a>
        </li>
        <li>
          <a href="https://www.cnn.gr/news/ellada/story/198265/ayta-einai-ta-nea-foyskota-skafi-poy-apokta-to-limeniko-soma">Αυτά είναι τα νέα φουσκωτά σκάφη που αποκτά το Λιμενικό Σώμα</a>
        </li>
        <li>
          <a href="https://www.cnn.gr/news/kosmos/story/198303/sto-nosokomeio-o-mperloyskoni-meta-apo-ptosi">Στο νοσοκομείο ο Μπερλουσκόνι μετά από πτώση</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/9926/fofi-gennimata">ΦΩΦΗ ΓΕΝΝΗΜΑΤΑ</a>
        </li>
        <li>
          <a href="https://www.cnn.gr/eidhseis/tag/73716/kinal">ΚΙΝΑΛ</a>
        </li>
        <li>
          <a href="https://www.cnn.gr/eidhseis/tag/1200/pasok">ΠΑΣΟΚ</a>
        </li>
        <li>
          <a href="https://www.cnn.gr/eidhseis/tag/13707/synedrio">ΣΥΝΕΔΡΙΟ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/23/198332/snapshot/2615042.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/23/198349/snapshot/2754782.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/23/198345/snapshot/2760278.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/23/198372/snapshot/2328022.jpg"/>
      </figure>
    </article>
  </body>
</html>