<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.svetplus.com/vesti/55201/dijeta-povremenog-posta-koja-je-zaludela-svet"/>
    <meta property="og:site_name" content="Svet Plus"/>
    <meta property="article:published_time" content="2019-11-23T11:51:37+00:00"/>
    <meta property="og:title" content="Dijeta povremenog posta koja je zaludela svet!"/>
    <meta property="og:description" content="Dijeta povremenog posta koja je zaludela svet, naročito holivudske zvezde! Najveći su ljubitelji ovog načina ishrane slavni glumci Nikol Kidman i Hju Džekman. Koje sve vrste postoje i kako najbolje topi kilograme! Postoji vreme kada je dozvoljeno da se jede, a ostatak dana se strogo suzdržavate od hrane!"/>
  </head>
  <body>
    <article>
      <h1>Dijeta povremenog posta koja je zaludela svet!</h1>
      <h2>Dijeta povremenog posta koja je zaludela svet, naročito holivudske zvezde! Najveći su ljubitelji ovog načina ishrane slavni glumci Nikol Kidman i Hju Džekman. Koje sve vrste postoje i kako najbolje topi kilograme! Postoji vreme kada je dozvoljeno da se jede, a ostatak dana se strogo suzdržavate od hrane!</h2>
      <address><time datetime="2019-11-23T11:51:37+00:00">23 Nov 2019, 11:51</time> by <a rel="author">O.J</a></address>
      <p>Iako je dijeta povremenog ili isprekidanog posta u poslednje vreme postala popularna u svetu, naročito među holivudskim zvezdama, ona postoji već dugo vremena. Najveći su ljubitelji ovog načina ishrane slavni glumci<b> Nikol Kidman</b> i <b>Hju Džekman.</b></p>
      <p>
        <b>Odlaganje doručka ili večere efikasniji su načini ograničavanja kalorija i vremena potrošenog na jelo, što rezultira gubitkom kilograma.</b>
      </p>
      <p>Najčešće se dijeta povremenog posta koristi vremenskim ograničenjem unosa hrane od 12 do 16 sati. Iako vam se ovo možda čini dugim periodom, polovinu perioda možete da prespavate, piše Today.</p>
      <p>Ako preko dana birate zdravu hranu povremeni post može biti veoma efikasan način mršavljenja, kratkoročno, ali i dugoročno. Zapravo bi se naziv dijete mogao promeniti u <b>"povremeno hranjenje"</b> jer se ne radi o ograničavanju hrane ili ograničavanju određenog tipa hrane koji sadržava ugljeno hidrate, masnoće i slično, već se radi o podsticanju zdrave ishrane u dnevnom ritmu i podsticanje novog odnosa prema namirnicama, ali i hrani uopšte.</p>
      <figure>
        <img src="http://www.svetplus.com/userfiles/images/hju.jpg"/>
      </figure>
      <p>
        <u>Povremeni post vas neće preko noći učiniti zdravijom ili mršavijom. Međutim,  već za nekoliko dana osećaćete se bolje, a nakon nekog vremena primetićete kako kilogrami nestaju.</u>
      </p>
      <p>Sandra Krstev Barać, mag. nutr. navela je najznačajnije dijete s povremenim postom:</p>
      <p>
        <b>Leangains (16/8) - Ideja je postiti 14 h (žene) odnosno 16 h (muškarci) nakon čega sledi od 8 do 10 časova 'hranjenja' u kojem treba rasporediti 3 obroka.</b>
      </p>
      <p>Tokom posta dozvoljeno je konzumirati crnu kafu, dijetalne sokove i žvake bez šećera. Najlakši način praktikovanja ove dijete je postiti tokom noći i jutra preskakanjem doručka.</p>
      <p>
        <u>Dijeta izmeničnih dana (36/12) - Osnovna zamisao značajna je restrikcija kalorija svaki drugi dan. Na 'normalne' dane treba se hraniti raznovrsno i unositi 2000 kcal za žene odnosno 2500 kcal za muškarce. Nakon toga sledi dan u kojem se unosi petina normalnog kalorijskog unosa, dakle 300 do 500 kcal.</u>
      </p>
      <p>
        <b>Jedi Stani Jedi (Eat Stop Eat) - (24 satni post, 1-2 puta nedeljno) - Ideja je postiti 24 sata jednom ili dva puta nedeljno, a ostatak nedelje jesti umereno i raznovrsno, bez posebnih restrikcija što se tiče izbora namirnica.</b>
      </p>
      <p>
        <u>Dijeta ratnika (20/4) - Ključno je izmenjati 20 h posta, u kojem možete da pojedete malo voća, povrća ili malen proteinski obrok, s 4 h u kojem treba pojesti od 1 do 2 obilna obroka i to u večernjim satima.</u>
      </p>
      <p>Brza dijeta (5:2 dana) -  2 dana treba značajno smanjiti unos hrane. Jednostavan princip dijete nalaže da se 5 dana nedeljno jede normalno, dok se 2 dana u nedelji kalorijski unos svodi na četvrtinu standardnog unosa.</p>
      <p>Konkretno to za žene podrazumeva unos od otprilike 500 kcal, a za muškarce 600 kcal dnevno. Važno je da dani posta nisu uzastopni.</p>
      <figure>
        <img src="http://www.svetplus.com/userfiles/images/tanjir.jpg"/>
      </figure>
      <p>
        <b>Zašto dijeta povremenog posta deluje?</b>
      </p>
      <p>
        <b>Povezuje vas s biološkim osećajem gladi, a ne emocionalnim prejedanjem.<br/>Lakše je prepoznati zadovoljstvo hranom i osećaj sitosti<br/>pruža dnevnu strukturu i donosi red u ishranu<br/>Sprečava naviku grickanja<br/>pomaže da prihvatite slabi osećaj gladi</b>
      </p>
      <p>
        <b>Kako da postignete optimalne rezultate i ne posrnete?</b>
      </p>
      <p>
        <b>Izaberite plan koji je najidealniji za vas<br/>Probajte da ne jedete posle 21 sat ili barem najkasnije dva sata pre spavanja<br/>Isplanirajte najmanje dva dana unapred (doručak, ručak i večeru)<br/>Pazite na veličinu porcije<br/>Vodite računa da pijete dovoljno tečnosti, naročito vode<br/>Smanjite grickanje (ako osećaš glavobolju ili vrtoglavicu probajte da grickate lešnie i bademe) </b>
      </p>
      <p>Ova dijeta najbolje deluje ako se zdravo hranite i želite da smanjite svoje porcije. Takođe, dobra je kako biste osetili povremeni osećaj gladi i ponovo se spojili sa svojim biološkim osećajem za ishranu.</p>
      <p><b>Ako se ne hranite zdravo, najpre se usmerite na promenu u ishrani, a zatim prilagodite vremenski okvir.<br/><br/>Ostale teme vezane za zdravlje, možete pronaći</b> <a href="http://www.svetplus.com/vesti/1/rs/Zdravlje"><b>OVDE</b></a></p>
    </article>
  </body>
</html>