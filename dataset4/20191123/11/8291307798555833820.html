<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/kerala/2019/11/23/c-raveendranath-on-death-of-student-in-batheri"/>
    <meta property="og:site_name" content="Media One"/>
    <meta property="article:published_time" content="2019-11-23T11:34:16+00:00"/>
    <meta property="og:title" content="പാമ്പുകടിയേറ്റ് വിദ്യാര്‍ഥി മരിച്ച സംഭവം; കുറ്റക്കാർക്കെതിരെ കർശന നടപടിയുണ്ടാകും- വിദ്യാഭ്യാസ മന്ത്രി"/>
    <meta property="og:description" content="കുറ്റക്കാർക്കെതിരെ കർശന നടപടിയുണ്ടാകുമെന്ന് മന്ത്രി വ്യക്തമാക്കി. മന്ത്രി വിഎസ് സുനില്‍കുമാറും രവീന്ദ്രനാഥിനൊപ്പമുണ്ടായിരുന്നു"/>
  </head>
  <body>
    <article>
      <h1>പാമ്പുകടിയേറ്റ് വിദ്യാര്‍ഥി മരിച്ച സംഭവം; കുറ്റക്കാർക്കെതിരെ കർശന നടപടിയുണ്ടാകും- വിദ്യാഭ്യാസ മന്ത്രി</h1>
      <h2>കുറ്റക്കാർക്കെതിരെ കർശന നടപടിയുണ്ടാകുമെന്ന് മന്ത്രി വ്യക്തമാക്കി. മന്ത്രി വിഎസ് സുനില്‍കുമാറും രവീന്ദ്രനാഥിനൊപ്പമുണ്ടായിരുന്നു</h2>
      <address><time datetime="2019-11-23T11:34:16+00:00">23 Nov 2019, 11:34</time> by <a rel="author" href="https://www.mediaonetv.in/author/659879" target="_blank">Web Desk</a></address>
      <p>ബത്തേരിയില്‍ സ്കൂളിൽ വെച്ച് പാമ്പുകടിയേറ്റ് മരിച്ച വിദ്യാര്‍ഥിനിയുടെ വീട് വിദ്യാഭ്യാസമന്ത്രി സി. രവീന്ദ്രനാഥ് സന്ദര്‍ശിച്ചു. കുറ്റക്കാർക്കെതിരെ കർശന നടപടിയുണ്ടാകുമെന്ന് മന്ത്രി വ്യക്തമാക്കി. മന്ത്രി വിഎസ് സുനില്‍കുമാറും രവീന്ദ്രനാഥിനൊപ്പമുണ്ടായിരുന്നു.</p>
      <p>കാലത്ത് എട്ടുമണിയോടെയാണ് മരിച്ച ഷഹ്‌ലയുടെ വീട്ടില്‍ മന്ത്രിമാരായ സി. രവീന്ദ്രനാഥും വി.എസ് സുനില്‍കുമാറും എത്തിയത്. കുടുംബാംഗങ്ങളെ ആശ്വസിപ്പിച്ച മന്ത്രിമാര്‍ അര മണിക്കൂർ നേരം വീട്ടില്‍ ചിലവഴിച്ചു.</p>
      <p>കുടുംബത്തിനുളള ധനസഹായം അടുത്ത മന്ത്രി സഭ യോഗം ചര്‍ച്ച ചെയ്യും. കുറ്റക്കാര്‍ക്കെതിരെ കർശന നടപടിയുണ്ടാകുമെന്ന് വിദ്യാഭ്യാസമന്ത്രി സി രവീന്ദ്രനാഥ് പറഞ്ഞു. സര്‍വ്വജന സ്‌കൂളിന് രണ്ട് കോടി രൂപ അധികം അനുവദിച്ചതായും അദ്ദേഹം അറിയിച്ചു.</p>
      <p>ഷഹലയുടെ മരണത്തിന് ഉത്തരവാദികളായ അധ്യാപകര്‍ക്കെതിരെ ഒരു കർശന നടപടിയുണ്ടാകുമെന്നും മന്ത്രി പറഞ്ഞു. തുടര്‍ന്ന് സര്‍വ്വജന സ്‌കൂളിൽ സന്ദർശനം നടത്തിയ മന്ത്രിമാർ കുട്ടിയ പാമ്പ് കടിച്ച 5 A ക്ലാസ് റൂമും സ്‌കൂള്‍ പരിസരവും നോക്കി കണ്ടു.</p>
    </article>
  </body>
</html>