<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291551,skandal-ws-krs-jaroslaw-kaczynski-wie-ze-prokuratura-nic-nie-znajdzie"/>
    <meta property="og:site_name" content="na:Temat"/>
    <meta property="article:published_time" content="2019-11-23T11:27:39+00:00"/>
    <meta property="og:title" content="Ależ buta Kaczyńskiego. On już wie, czy prokuratura dopatrzy się przestępstwa w zachowaniu Witek"/>
    <meta property="og:description" content="Po skandalicznym zachowaniu Elżbiety Witek, która w zadziwiających okolicznościach powtórzyła nocne czwartkowe głosowanie nad kandydatami do Krajowej Rady Sądownictwa, Lewica zapowiedziała złożenie wniosku do prokuratury w tej sprawie. W rozmowie z TVP Info prezes Jarosław Kaczyński stwierdził jednak, że żaden prokurator nie dopatrzy się żadnego przestępstwa."/>
  </head>
  <body>
    <article>
      <h1>Ależ buta Kaczyńskiego. On już wie, czy prokuratura dopatrzy się przestępstwa w zachowaniu Witek</h1>
      <address><time datetime="2019-11-23T11:27:39+00:00">23 Nov 2019, 11:27</time> by <a rel="author">Piotr Rodzik</a></address>
      <p>Po skandalicznym zachowaniu Elżbiety Witek, która w zadziwiających okolicznościach powtórzyła nocne czwartkowe głosowanie nad kandydatami do Krajowej Rady Sądownictwa, Lewica zapowiedziała złożenie wniosku do prokuratury w tej sprawie. W rozmowie z TVP Info prezes Jarosław Kaczyński stwierdził jednak, że żaden prokurator nie dopatrzy się żadnego przestępstwa.<br/><br/><br/>– Jeśli chodzi o prokuraturę, to nawet najbardziej przenikliwy i jednocześnie gotowy do stawiania zarzutów prokurator tutaj nie może się dopatrzyć żadnego przestępstwa, bo tutaj nie było cienia jakiegokolwiek przestępstwa – powiedział prezes PiS o wniosku Lewicy.<br/><br/>Ponadto prezes PiS odniósł się do planów opozycji, która chce odwołania Witek. Według niego opozycja "doskonale wie", jak to się skończy”.<br/><br/><b>Nowa KRS</b><br/>W wyniku powtórzonego nocnego głosowania <a href="https://natemat.pl/291441,oszustwo-w-nocnym-glosowaniu-na-czlonkow-krs-wykaz-glosowan-na-str-sejmu">w nowej Krajowej Radzie Sądownictwa znaleźli się</a> przedstawiciele zgłoszeni wyłącznie przez PiS. Marek Ast uzyskał 234 głosy. Arkadiusz Mularczyk, Bartosz Kownacki i Kazimierz Smoliński mieli po 233 głosy. Większości nie uzyskały kandydatki zgłoszone przez opozycję. Kamila Gasiuk-Pihowicz z Koalicji Obywatelskiej zdobyła 199 głosów, a Joannę Senyszyn z Lewicy poparło 196 posłów.<br/><br/>Same okoliczności powtórzenia głosowania wzbudziły jednak wątpliwości. Okazało się, że doprowadzono do niego, kiedy w PiS stało się jasne, że mogą nie wygrać głosowania. Głośne stały się słowa posłanki Joanny Borowiak: <a href="https://natemat.pl/291445,trzeba-anulowac-bo-przegramy-powiedziala-to-joanna-borowiak-z-pis">"Trzeba to anulować"</a>.<br/><br/>Pomimo niejasności zachowania Elżbiety Witek bronił m.in. <a href="https://natemat.pl/291545,morawiecki-o-glosowaniu-w-sejmie-broni-decyzji-elzbiety-witek">premier Mateusz Morawiecki.</a><br/><br/><i>źródło: <a href="https://www.tvp.info/45455430/marszalek-witek-podjela-wlasciwa-decyzje-prezes-pis-o-glosowaniu-ws-skladu-krs">TVP Info</a></i></p>
    </article>
  </body>
</html>