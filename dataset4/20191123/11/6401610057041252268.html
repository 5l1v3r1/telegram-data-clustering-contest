<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/dijkhoff-verdedigt-verlaging-maximumsnelheid-met-linkse-retoriek/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-23T11:00:12+00:00"/>
    <meta property="og:title" content="Dijkhoff verdedigt verlaging maximumsnelheid met linkse retoriek"/>
    <meta property="og:description" content="Klaas Dijkhoff, de knuffel VVD’er, doet ook even een duit in het zakje als het om de verdediging van de verlaging van de maximumsnelheid gaat: ‘we degraderen als het om natuur gaat’. Op een VVD-partijbijeenkomst zei de fractieleider dat de maatregel ‘noodzaak’ is omdat Nederland ‘qua natuur het slechtste jongetje van de klas is’. Natuurlijk verdedigt Dijkhoff dit beleid, hij voelt de bui namelijk ook wel hangen. De VVD gaat nu eindelijk (doch langzaam) achteruit in de peilingen en probeert beleid door te drukken waarbij zo’n beetje half Nederland toch serieuze vraagtekens bij zet. Want Nederland mag dan wel het slechtste jongetje van de klas zijn qua natuur, dat komt niet echt door Nederland zélf. Met een wereldhaven en een internationale vluchthaven is het niet zo gek dat Nederland donkerrood kleurt op de CO2-kaarten. En dat hele stikstof gebeuren is ook een tafereel dat mede dankzij de VVD eindeloos vooruit is geschoven. Voor de Nederlandse natuur hoeven we het sowieso niet te doen, want mede dankzij de aanhoudende…"/>
  </head>
  <body>
    <article>
      <h1>Dijkhoff verdedigt verlaging maximumsnelheid met linkse retoriek</h1>
      <address><time datetime="2019-11-23T11:00:12+00:00">23 Nov 2019, 11:00</time> by <a rel="author">Wout Willemsen</a></address>
      <p>
        <b>Klaas Dijkhoff, de knuffel VVD’er, doet ook even <a href="https://www.ad.nl/politiek/vvd-er-dijkhoff-verdedigt-verlaging-maximumsnelheid-we-degraderen-als-het-om-natuur-gaat~ade0b532/">een duit in het zakje</a> als het om de verdediging van de verlaging van de maximumsnelheid gaat: ‘we degraderen als het om natuur gaat’.</b>
      </p>
      <p>Op een VVD-partijbijeenkomst zei de fractieleider dat de maatregel ‘noodzaak’ is omdat Nederland ‘qua natuur het slechtste jongetje van de klas is’. Natuurlijk verdedigt Dijkhoff dit beleid, hij voelt de bui namelijk ook wel hangen. De VVD gaat nu eindelijk (doch langzaam) achteruit in de peilingen en probeert beleid door te drukken waarbij zo’n beetje half Nederland toch serieuze vraagtekens bij zet.</p>
      <p>Want Nederland mag dan wel het slechtste jongetje van de klas zijn qua natuur, dat komt niet echt door Nederland zélf. Met een wereldhaven en een internationale vluchthaven is het niet zo gek dat Nederland donkerrood kleurt op de CO2-kaarten. En dat hele stikstof gebeuren is ook een tafereel dat mede dankzij de VVD eindeloos vooruit is geschoven. Voor de Nederlandse natuur hoeven we het sowieso niet te doen, want mede dankzij de aanhoudende immigratie moeten we binnen de kortste keren dit halve land volbouwen met nieuwe woningbouw. En dat gaat echt niet alleen om wat weilanden die tot woonwijk moeten worden omgetoverd.</p>
      <p>Voor de VVD rammelt het nu aan alle kanten, want stoere praat over vasthouden aan 130 km/u kan of mag niet meer en het linkse klimaatbeleid waar ze zo graag mee pronken levert ook alleen maar problemen op. En ze zijn ook nog eens hun meerderheid in de Eerste Kamer kwijt, waardoor ze nu veel meer met anderen om tafel moeten, wat ‘het VVD-geluid’ nog meer verdunt. Zure tijden en kletskoek gaat ze niet redden!</p>
    </article>
  </body>
</html>