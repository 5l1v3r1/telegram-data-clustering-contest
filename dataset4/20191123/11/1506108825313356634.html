<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-sivasspor-sivasspor-ile-kayserispor-25-randevuda-353086"/>
    <meta property="og:site_name" content="Fotospor"/>
    <meta property="article:published_time" content="2019-11-23T11:11:00+00:00"/>
    <meta property="og:title" content="Sivasspor ile Kayserispor 25. randevuda"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Sivasspor ile Kayserispor 25. randevuda</h1>
      <address>
        <time datetime="2019-11-23T11:11:00+00:00">23 Nov 2019, 11:11</time>
      </address>
      <p>Geride kalan 24 karşılaşmanın 6'sından Sivasspor, 8'inden Kayserispor galip ayrılırken, 10 karşılaşma ise beraberlikle sonuçlandı. 2 ekip arasında oynanan karşılaşmalarda taraflar 68 kez gol sevinci yaşadı. Kırmızı-beyazlı ekip, rakip fileleri 28 kez havalandırırken kalesinde ise 40 gol gördü.<br/>İki ekip arasındaki maçlarda en farklı skora, Sivasspor'u 2005-2006 sezonunda deplasmanda 5-0 yenen Kayserispor imza attı. Kayseri ekibinin galip geldiği maçlarda farklı skorlar dikkati çekiyor. Sarı-kırmızılılar, Yiğidoları 2010-2011'de 4-1 ve geçen sezon 6-2 mağlup etti.<br/>Kayserispor ile Sivasspor arasında Büyükşehir Belediyesi Kadir Has Stadyumu’nda oynanacak mücadelede İzmir bölgesi hakemlerinden Halis Özkahya düdük çalacak.</p>
      <p>Sivasspor’da 4 futbolcu kart sınırında<br/>Sivasspor’un Kayserispor ile oynayacağı maçta 4 oyuncu sarı kart sınırında bulunuyor. Kırmızı-beyazlılar’da 3’er sarı kartı bulunan Aaron Appindangoye, Hakan Arslan, Emre Kılınç ve Mustapha Yatabare, Kayseri karşısında sarı kart görmeleri halinde bir sonraki hafta oynanacak Kasımpaşa maçında görev yapamayacaklar.</p>
      <p>Çalımbay’ın şansı tutmuyor<br/>Teknik direktörlük kariyerinde Bülent Uygun ile rakip olduğu 6 Süper Lig maçının sadece ikisini kazanabilen Sivasspor Teknik Direktörü Rıza Çalımbay, bu 2 galibiyeti de son 2 karşılaşmada aldı. Çalımbay diğer maçlardan ise 1 beraberlik ve 3 mağlubiyetle ayrıldı.</p>
      <p>Kaynak: iha</p>
    </article>
  </body>
</html>