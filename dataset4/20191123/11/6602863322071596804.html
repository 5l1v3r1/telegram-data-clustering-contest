<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bright.nl/nieuws/artikel/4931701/sasha-baron-cohen-facebook-zou-reclame-van-hitler-toestaan"/>
    <meta property="og:site_name" content="Bright.nl"/>
    <meta property="article:published_time" content="2019-11-23T11:40:46+00:00"/>
    <meta property="og:title" content="Sasha Baron Cohen: 'Facebook zou reclame van Hitler toestaan'"/>
    <meta property="og:description" content="De komiek Sasha Baron Cohen heeft zich kritisch uitgelaten over techgigant Facebook. Was het bedrijf actief geweest in de jaren ’30, dan denkt Cohen dat Facebook reclame van Hitler zou hebben toegelaten."/>
  </head>
  <body>
    <article>
      <h6 class="kicker">Kritiek</h6>
      <h1>Sasha Baron Cohen: 'Facebook zou reclame van Hitler toestaan'</h1>
      <address><time datetime="2019-11-23T11:40:46+00:00">23 Nov 2019, 11:40</time> by <a rel="author" href="https://www.bright.nl/tags/personen/bastiaan-vroegop" target="_blank">Bastiaan Vroegop</a></address>
      <p>
        <b>De komiek Sasha Baron Cohen heeft zich kritisch uitgelaten over techgigant Facebook. Was het bedrijf actief geweest in de jaren ’30, dan denkt Cohen dat Facebook reclame van Hitler zou hebben toegelaten.</b>
      </p>
      <p>Dat zei hij tijdens een conferentie van de Anti-Defamation League in New York, aldus de <a href="https://www.bbc.com/news/world-us-canada-50525884">BBC</a>.</p>
      <p>"Als je betaalt, laat Facebook je iedere 'politieke' reclame tonen die je maar wil, zelfs als er leugens in staan", stelt Cohen. "Je kunt die reclame aan zeer specifieke personen laten zien, zodat je leugen zo goed mogelijk verspreid kan worden."</p>
      <p>"Op deze manier zou Facebook, als het bedrijf in de jaren ’30 bestond, Hitler de ruimte hebben gekregen om korte reclames te laten zien. Op die manier had hij zijn 'oplossing' voor 'het Joodse probleem' kunnen adverteren."</p>
      <h3>Onder vuur</h3>
      <p>Facebook ligt al een tijd onder vuur. Het bedrijf heeft factcheckers in dienst om leugens en nepnieuws op te sporen, maar weigert dit te doen bij politieke reclame. Critici vrezen dat het hierdoor doodsimpel is om met leugens stemmen te winnen. Personeel schreef eerder een bezorgde brief aan CEO Mark Zuckerberg.</p>
      <p>Concurrenten van Facebook pakken het anders aan. Snapchat heeft inmiddels een factcheckteam dat zich bezighoudt met politieke reclame. En op Twitter zijn politieke reclameberichten niet langer toegestaan.</p>
      <h3>Wij hebben hem: de Galaxy Fold</h3>
      <figure>
        <iframe src="https://www.youtube.com/embed/V-Tw5Lp623k" width="854" height="480" data-service="Youtube" scrolling="no"/>
      </figure>
      <p>
        <b><a href="https://bit.ly/brighttv">Volg Bright op YouTube</a> voor meer tech-video's</b>
      </p>
    </article>
  </body>
</html>