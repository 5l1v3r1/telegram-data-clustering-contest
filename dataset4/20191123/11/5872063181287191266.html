<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/irakleio/1561069/endooikogeneiaki-via-eheis-foni-eimaste-dipla-sou/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-23T11:37:57+00:00"/>
    <meta property="og:title" content="Ενδοοικογενειακή Βία: «Έχεις φωνή, είμαστε δίπλα σου»"/>
    <meta property="og:description" content="Μοίρασαν φυλλάδια και έστειλαν ισχυρό μήνυμα"/>
  </head>
  <body>
    <article>
      <h1>Ενδοοικογενειακή Βία: «Έχεις φωνή, είμαστε δίπλα σου»</h1>
      <address>
        <time datetime="2019-11-23T11:37:57+00:00">23 Nov 2019, 11:37</time>
      </address>
      <p>
        <b>Μοίρασαν φυλλάδια και έστειλαν ισχυρό μήνυμα</b>
      </p>
      <p>Γυναίκες αστυνομικοί βρέθηκαν το πρωί του Σαββάτου στην πλατεία Ελευθερίας Ηρακλείου για να μοιράσουν φυλλάδια με σκοπό την ενημέρωση για την ενδοοικογενειακή βία. Το μήνυμα ισχυρό και σαφές για όσες γυναίκες υποφέρουν: «έχεις φωνή, είμαστε δίπλα σου».</p>
      <p>Μάλιστα στο φυλλάδιο που μοιράστηκε αναφέρονται βήμα-βήμα οι κινήσεις που μπορούν να κάνουν τα θύματα ενδοοικογενειακής βίας για να μπει τέλος στον εφιάλτη τους.</p>
      <p>Η κοινή δράση, σε συνεργασία με τη Γενική Γραμματεία Οικογενειακής Πολιτικής &amp; Ισότητας των Φύλων και το Κέντρο Ερευνών για Θέματα Ισότητας των Φύλων (ΚΕΘΙ) έγινε με πρωτοβουλία του Υπουργείου Προστασίας του Πολίτη και του Αρχηγείου της Ελληνικής Αστυνομίας και με αφορμή την Παγκόσμια Ημέρα Εξάλειψης της Βίας κατά των Γυναικών (25<sup>η</sup> Νοεμβρίου).</p>
      <p>Σκοπός της κοινής δράσης είναι η διαμόρφωση ενός πλαισίου ολοκληρωμένης ενημέρωσης των πολιτών, που αποσκοπεί στην πρόληψη αλλά και την αντιμετώπιση της βίας κατά των γυναικών.</p>
      <p>Οι πολίτες ενημερώθηκαν επίσης σχετικά με το ρόλο των νέων Υπηρεσιών Αντιμετώπισης της Ενδοοικογενειακής Βίας της Ελληνικής Αστυνομίας.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/irakleio/1560778/iake-ekdiloseis-gia-tin-diethni-imera-exaleipsis-tis-vias-kata-ton-gunaikon/"/>
        <a href="https://www.neakriti.gr/article/editors-blogs/doulgeraki-aggela-blog/1558807/m-pahiadaki-einai-ora-na-doume-to-profil-ton-thuton-endooikogeneiakis-vias/"/>
      </related>
    </article>
  </body>
</html>