<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/technology/2019/11/23/samsung-galaxy-offer"/>
    <meta property="og:site_name" content="Media One"/>
    <meta property="article:published_time" content="2019-11-23T11:22:47+00:00"/>
    <meta property="og:title" content="ഫോണുകള്‍ക്ക് 14,000 രൂപവരെ കുറച്ച് സാംസങിന്റെ വന്‍ ഓഫര്‍"/>
    <meta property="og:description" content="ഇന്ത്യയില്‍ ഗാലക്‌സി ഫോണുകള്‍ വില്‍പനക്കെത്തിയതിന്റെ പത്താം വാര്‍ഷികം ആഘോഷിക്കുന്നതിന്റെ ഭാഗമായാണ് സാംസങ് വന്‍ ഓഫര്‍ പ്രഖ്യാപിച്ചിരിക്കുന്നത്..."/>
  </head>
  <body>
    <article>
      <h1>ഫോണുകള്‍ക്ക് 14,000 രൂപവരെ കുറച്ച് സാംസങിന്റെ വന്‍ ഓഫര്‍</h1>
      <h2>ഇന്ത്യയില്‍ ഗാലക്‌സി ഫോണുകള്‍ വില്‍പനക്കെത്തിയതിന്റെ പത്താം വാര്‍ഷികം ആഘോഷിക്കുന്നതിന്റെ ഭാഗമായാണ് സാംസങ് വന്‍ ഓഫര്‍ പ്രഖ്യാപിച്ചിരിക്കുന്നത്...</h2>
      <address><time datetime="2019-11-23T11:22:47+00:00">23 Nov 2019, 11:22</time> by <a rel="author" href="https://www.mediaonetv.in/author/542172" target="_blank">Web Desk</a></address>
      <p>ഗാലക്‌സി ഫോണുകള്‍ ഇന്ത്യയില്‍ പുറത്തിറക്കിയതിന്റെ പത്താം വാര്‍ഷികം പ്രമാണിച്ച് വന്‍ഓഫറുമായി ദക്ഷിണകൊറിയന്‍ സ്മാര്‍ട്ട്‌ഫോണ്‍ നിര്‍മ്മാതാക്കളായ സാംസങ്. ഡിസ്‌കൗണ്ടും കാഷ്ബാക്കും അടക്കം സ്മാര്‍ട്ട് ഫോണ്‍ വാങ്ങുമ്പോള്‍ 14,000രൂപയുടെ വരെ ഓഫറാണ് സ്മാര്‍ട്ട്‌ഫോണ്‍ പ്രഖ്യാപിച്ചിരിക്കുന്നത്. ഇന്ന് മുതല്‍ ഡിസംബര്‍ 31 വരെയാണ് ഓഫര്‍ ലഭിക്കുക.</p>
      <p>മിഡ് റേഞ്ച് - ബജറ്റ് ഫോണുകള്‍ക്കും ഫഌഗ് ഷിപ്പ് ഫോണുകള്‍ക്കും ഒരേപോലെ കമ്പനി ഓഫര്‍ പ്രഖ്യാപിച്ചിട്ടുണ്ട്. ഓഫറില്‍ വാങ്ങാവുന്ന പ്രധാന സാംസങ് ഫോണുകളും ഡിസ്‌കൗണ്ടും.</p>
      <blockquote>സാംസങിന്റെ ബജറ്റ് മോഡലുകളില്‍ പ്രധാനപ്പെട്ട A30sന്റെ വില 18900ത്തില്‍ നിന്നും 15999 ആക്കിയാണ് കുറച്ചിരിക്കുന്നത്.</blockquote>
      <p>
        <b>സാംസങ് ഗാലക്‌സി എസ്10ഇ</b>
      </p>
      <p>ഇന്‍സ്റ്റന്റ് കാഷ് ബാക്കായി 8000 രൂപയും എച്ച്.ഡി.എഫ്.സി കാര്‍ഡുകള്‍ ഉപയോഗിച്ച് വാങ്ങുന്നവര്‍ക്ക് ഇതിന് പുറമേ 6000 രൂപയുമാണ് ഡിസ്‌കൗണ്ട് ലഭിക്കുക. ഗാലക്‌സി S10 ഫോണുകളില്‍ ഏറ്റവും വിലക്കുറവില്‍ ലഭിക്കുക ഈ മോഡലായിരിക്കും. 14000 രൂപ ഡിസ്‌കൗണ്ട് പ്രഖ്യാപിച്ചിട്ടുള്ള ഈ മോഡലിന് 55900 രൂപയാണ് വില.</p>
      <p>
        <b>ഗാലക്‌സി S10, S10 പ്ലസ്</b>
      </p>
      <p>ഈ മോഡലുകള്‍ക്ക് ഇന്‍സ്റ്റന്റ് കാഷ് ബാക്കായി 5000 രൂപവരെയും എച്ച്.ഡി.എഫ്.സി കാഷ്ബാക്കായി 6000 രൂപ വരെയുമാണ് സാംസങ് പ്രഖ്യാപിച്ചിരിക്കുന്നത്. S10ന് 5000 രൂപയും S10 പ്ലസിന് 4000 രൂപയുമാണ് ഇന്‍സ്റ്റന്റ് കാഷ് ബാക്കായി ലഭിക്കുക. ഈ രണ്ട് മോഡലുകളും എച്ച്.ഡി.എഫ്.സി ഡെബിറ്റ്/ക്രഡിറ്റ് കാര്‍ഡ് ഉപയോഗിച്ച് വാങ്ങിയാല്‍ 6000 രൂപ വേറെ ഡിസ്‌കൗണ്ടും ലഭിക്കും.</p>
      <figure>
        <img src="https://images.assettype.com/mediaone%2F2019-11%2Fc21414bf-cb31-458e-8a8b-cb91c854a98e%2Fimages__1_.jpg?w=1200&amp;auto=format%2Ccompress"/>
        <figcaption>ഗാലക്സി എസ് 10</figcaption>
      </figure>
      <p>
        <b>സാംസങ് ഗാലക്‌സി നോട്ട് 10, നോട്ട് 10 പ്ലസ്</b>
      </p>
      <p>ഈ മോഡലുകള്‍ക്ക് നേരിട്ടുള്ള കാഷ് ഡിസ്‌കൗണ്ട് ഒന്നും സാംസങ് പ്രഖ്യാപിച്ചിട്ടില്ല. അതേസമയം സാംസങിന്റെ ഈ ഫാബ്‌ലറ്റ് മോഡലുകള്‍ക്ക് എച്ച്.ഡി.എഫ്.സി കാര്‍ഡില്‍ 6000 രൂപയുടെ കുറവ് ലഭിക്കും. ഗാലക്‌സി 10 പ്ലസിന് 79999 രൂപയും ഗാലക്‌സി 10ന് 69999 രൂപയുമാണ്.</p>
      <p>
        <b>ബജറ്റ് ഫോണുകള്‍</b>
      </p>
      <p>സാംസങിന്റെ ബജറ്റ് മോഡലുകളില്‍ പ്രധാനപ്പെട്ട A30sന്റെ വില 18900ത്തില്‍ നിന്നും 15999 ആക്കിയാണ് കുറച്ചിരിക്കുന്നത്. 4901 രൂപയുടെ ഡിസ്‌കൗണ്ട് നല്‍കിയിട്ടുള്ള ഗാലക്‌സി എ50എസ്(4 ജിബി) മോഡല്‍ 19999 രൂപക്ക് ലഭിക്കും. ഗാലക്‌സി A70sന്റെ വിലയില്‍ സാംസങ് നേരിട്ട് കുറവ് വരുത്തിയിട്ടില്ല. എന്നാല്‍ ഈ മോഡല്‍ വാങ്ങുന്നവര്‍ക്ക് സൗജന്യമായി 1999 രൂപയുടെ ബ്ലൂടൂത്ത് ഹെഡ്‌ഫോണ്‍ ലഭിക്കും.</p>
    </article>
  </body>
</html>