<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/recenzia-jbl-live500bt-ocenite-ako-hlavne-multimedialne-sluchadla/264646"/>
    <meta property="og:site_name" content="touchIT"/>
    <meta property="article:published_time" content="2019-11-23T11:47:36+00:00"/>
    <meta property="og:title" content="Recenzia JBL Live500BT: Oceníte ako hlavné multimediálne slúchadlá"/>
    <meta property="og:description" content="Inovovaná séria s rýchlym nabíjaním a výdržou až 30 hodín. Slúchadlá na hlavu s veľkými 50 mm meničmi poskytnú detailný zvuk. Vhodné sú aj na prenášanie, keďže sa dajú zložiť. Nielen otočením mušlí"/>
  </head>
  <body>
    <article>
      <h1>Recenzia JBL Live500BT: Oceníte ako hlavné multimediálne slúchadlá</h1>
      <address><time datetime="2019-11-23T11:47:36+00:00">23 Nov 2019, 11:47</time> by <a rel="author">Michal Reiter</a></address>
      <p>
        <b>Inovovaná séria s rýchlym nabíjaním a výdržou až 30 hodín. Slúchadlá na hlavu s veľkými 50 mm meničmi poskytnú detailný zvuk. Vhodné sú aj na prenášanie, keďže sa dajú zložiť. Nielen otočením mušlí o 90°, ale aj sklopením v oblasti spojovacieho mosta.</b>
      </p>
      <p>Spojovací oblúk je potiahnutý látkou, rovnako tak je látkou potiahnutý aj audiokábel. Ten sa dá odpojiť a nemusíte ho používať. Na druhú stranu máte istotu, že sa budú dať slúchadlá použiť hocikedy. Ich výdrž je síce 30 hodín na jedno nabitie, ale nie ste viazaní na bezdrôtový prenos. Prepojenie audiokáblom umožňuje aj telefonovanie, rovnako ako pri spojení cez Bluetooth.</p>
      <p>Live500BT podporujú spojenie s dvomi zariadeniami. S obľubou teda využívame spojenie s počítačom a smartfónom. Hudba z počítača a telefónne hovory cez telefón. Týmto spôsobom neprídete o prichádzajúce volanie. Využitie je ale aj pri spojení s tabletom na pozeranie filmov a telefónom na hovory.</p>
      <p>Mäkké náušníky netlačia a oválny tvar umožní lepšie dosadnutie na hlavu. Ich tlak je mierne silnejší ako pri modeli od Sennheiser, ale nie dramaticky silnejší. Takže máte možnosť nosiť slúchadlá viac hodín bez rizika bolesti hlavy z nadmerného prítlaku. Škoda len slabšieho odhlučnenia vlastnej reprodukcie. Pri vysokej hlasitosti bude okolie počuť vašu reprodukciu.</p>
      <p>Ovládanie je na pravej mušli a tlačidlá sú umiestnené tak, aby ste ich ľahko nahmatali. Máte pod kontrolou hlasitosť, hudbu aj hovory, navyše ale aj dva režimy, a to Ambient Aware a TalkThru. Prepínate sa medzi nimi jedným tlačidlom postupne. Najprv sa aktivuje režim, ktorý pomaly stíši hudbu a cez mikrofóny zosilní zvuky okolo vás. Druhým stlačením sa hudba dostane na vyššiu hlasitosť, nie však pôvodnú. Stále budete počuť aj okolité zvuky. Opätovným stlačením tlačidla sa vypnú tieto režimy a reprodukcia sa postupne vráti k pôvodnej hlasitosti a z mikrofónov nebudete počuť okolie. Je to veľmi efektné a prepínanie vás bude baviť.</p>
      <table bordered="">
        <tr>
          <td>
            <b>Názov modelu / Technické parametre</b>
          </td>
          <td>
            <b>JBL Live500BT</b>
          </td>
        </tr>
        <tr>
          <td>Typ</td>
          <td>drôtové / Bluetooth 4.2</td>
        </tr>
        <tr>
          <td>Veľkosť meniča [mm]</td>
          <td>50</td>
        </tr>
        <tr>
          <td>Odhlučnenie od okolia</td>
          <td>konštrukciou</td>
        </tr>
        <tr>
          <td>Funkcia handsfree</td>
          <td>áno</td>
        </tr>
        <tr>
          <td>Frekvenčný rozsah [Hz]</td>
          <td>18 ÷ 20 000</td>
        </tr>
        <tr>
          <td>Typ konektora</td>
          <td>I konektor</td>
        </tr>
        <tr>
          <td>NFC</td>
          <td>nemá</td>
        </tr>
        <tr>
          <td>Nabíjací konektor</td>
          <td>microUSB</td>
        </tr>
        <tr>
          <td>Výdrž batérie [hod.]</td>
          <td>30</td>
        </tr>
        <tr>
          <td>
            <b>Hodnotenie</b>
          </td>
          <td/>
        </tr>
        <tr>
          <td>Vlastné odhlučnenie</td>
          <td>3/5</td>
        </tr>
        <tr>
          <td>Odhlučnenie od okolia</td>
          <td>3/5</td>
        </tr>
        <tr>
          <td>Kvalita reprodukcie</td>
          <td>4/5</td>
        </tr>
        <tr>
          <td>Pomer cena / celkové možnosti</td>
          <td>4/5</td>
        </tr>
        <tr>
          <td>Cena [EUR s DPH]</td>
          <td>149,00</td>
        </tr>
      </table>
      <slideshow>
        <figure>
          <img src="https://touchit.sk/wp-content/uploads/2019/11/JBL_LIVE500BT_Product-Image_Regular_Fold_Blue_17834_X1-1_vyd7_8_2019_nowat-1024x1024.jpg"/>
        </figure>
        <figure>
          <img src="https://touchit.sk/wp-content/uploads/2019/11/JBL_LIVE500BT_Product-Image_Key_Blue_17365_X1_vyd7_8_2019_nowat-1024x1024.jpg"/>
        </figure>
        <figure>
          <img src="https://touchit.sk/wp-content/uploads/2019/11/JBL_LIVE500BT_Product-Image_Hero_Blue_17194_X1_vyd7_8_2019_nowat-1024x1024.jpg"/>
        </figure>
        <figure>
          <img src="https://touchit.sk/wp-content/uploads/2019/11/JBL_LIVE500BT_Product-Image_Front_Blue_17245_X1_vyd7_8_2019_nowat-1024x1024.jpg"/>
        </figure>
        <figure>
          <img src="https://touchit.sk/wp-content/uploads/2019/11/JBL_LIVE500BT_Product-Image_Fold_Blue_17285_X1_vyd7_8_2019_nowat-1024x1024.jpg"/>
        </figure>
        <figure>
          <img src="https://touchit.sk/wp-content/uploads/2019/11/JBL_LIVE500BT_Product-Image_Detail_Blue_17988_X1_vyd7_8_2019_nowat-1024x1024.jpg"/>
        </figure>
        <figure>
          <img src="https://touchit.sk/wp-content/uploads/2019/11/JBL_LIVE500BT_Product-Image_Detail_Blue_17604_X1_vyd7_8_2019_nowat-1024x1024.jpg"/>
        </figure>
        <figure>
          <img src="https://touchit.sk/wp-content/uploads/2019/11/JBL_LIVE500BT_Product-Image_Detail_Blue_17564_X1_vyd7_8_2019_nowat-1024x1024.jpg"/>
        </figure>
        <figure>
          <img src="https://touchit.sk/wp-content/uploads/2019/11/JBL_LIVE500BT_Product-Image_Acc_Blue_vyd7_8_2019_nowat-1024x1024.jpg"/>
        </figure>
      </slideshow>
      <p>Hudobne sú na tom veľmi dobre, dynamiku modelu od Sennheiser však nedosahujú. Sú však o polovicu lacnejšie. Získate silné basy a veľmi detailné stredy a výšky. Bez priameho porovnania s najdrahším modelom v teste by toto boli najlepšie hrajúce slúchadlá. Ocenili sme aj rýchle nabíjanie, keď za 15 minút získate 2 hodiny reprodukcie.</p>
      <h4>Výhody</h4>
      <ul>
        <li>Látkový poťah a skladateľnosť</li>
        <li>Rýchle nabíjanie</li>
        <li>Ambient režim</li>
        <li>Detailnosť zvukového prejavu</li>
      </ul>
      <h4>Nevýhody</h4>
      <ul>
        <li>Basy by potrebovali ešte viac dynamiky</li>
      </ul>
      <h3>Verdikt</h3>
      <p><b>JBL Live500BT</b> oceníte ako hlavné multimediálne slúchadlá. Extra výdrž 30 hodín je jeden z hlavných faktorov pri rozhodovaní v prospech tohto modelu. Kvalitný zvuk a možnosť použiť s káblom je ďalšia výhoda. Nakoniec, aj ambientné zosilnenie sa nám páčilo. Nemusíte dávať slúchadlá z uší.</p>
      <p>Zapožičal: <a href="http://www.jbl.sk/">www.jbl.sk</a></p>
      <p>Cena: 149 €</p>
      <p>Používaním stránok prevádzkovateľa touchIT, s. r. o. súhlasíte s používaním cookies, pomocou ktorých zlepšujeme naše služby. Súhlasím Reject <a href="https://touchit.sk/zasady-zaobchadzania-s-osobnymi-udajmi-pouzivatelov">Viac informácií<br/></a>Privacy &amp; Cookies Policy</p>
      <p>Necessary Always Enabled</p>
      <p>Objednajte si ročné predplatné TOUCHIT s <b>powerbankou či reproduktorom Xiaomi.</b><br/>Cena predplatného je už od 19,90 €<br/><b>Kliknite a zistite viac&gt;&gt;</b></p>
      <related>
        <h4>Súvisiace články</h4>
        <a href="https://touchit.sk/recenzia-lenovo-legion-y44w-atypicky-monitor-a-to-najma-svojim-pomerom-stran/264504"/>
        <a href="https://touchit.sk/taka-dokonala-rodinka-bowers-wilkins-formation/264487"/>
        <a href="https://touchit.sk/motorola-one-macro-aky-je-telefon-zamerany-na-makro-fotky/265194"/>
      </related>
    </article>
  </body>
</html>