<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/corsera-metodo-conte-coinvolgente-ma-totalizzante-ad-appiano-atmosfera-serena-323821"/>
    <meta property="og:site_name" content="FcInterNews.it"/>
    <meta property="article:published_time" content="2019-11-23T11:21:35+00:00"/>
    <meta property="og:title" content="CorSera - Metodo Conte coinvolgente ma totalizzante. Ad Appiano atmosfera serena"/>
    <meta property="og:description" content="Anche sul Corriere della Sera c'è spazio ad un commento sulle parole di Antonio Conte al magazine de L'Equipe. Usate come gancio per parlare di quelle che sono le abitudini ormai..."/>
  </head>
  <body>
    <article>
      <h1>CorSera - Metodo Conte coinvolgente ma totalizzante. Ad Appiano atmosfera serena</h1>
      <address><time datetime="2019-11-23T11:21:35+00:00">23 Nov 2019, 11:21</time> by <a rel="author">Christian Liotta</a></address>
      <p>Anche sul<i> Corriere della Sera</i> c'è spazio ad un commento sulle parole di <b>Antonio Conte </b>al magazine de <i>L'Equipe</i>. Usate come gancio per parlare di quelle che sono le abitudini ormai consolidate in quel di Appiano Gentile da quando il tecnico salentino ha preso il comando della barca nerazzurra: "<i>L'ora dell'allenamento viene annunciata su WhatsApp sempre all'ultimo momento, e la dedizione deve essere totale da quando un giocatore apre gli occhi la mattina fino alla sera. Ognuno ha i suoi metodi, quelli di Conte sono questi. Sulle posizioni consigliate in amore, siamo certi, la squadra la prenderà sul ridere. Ad Appiano Gentile si fatica ma l'atmosfera è serena.<b> Il sistema Conte è coinvolgente anche se totalizzante</b>. Un suo ex giocatore, che vuole rimanere anonimo, un po' di tempo fa ha confessato: '<b>Antonio è il migliore del mondo ma non puoi resistergli più di due o tre stagioni</b>'</i>". </p>
    </article>
  </body>
</html>