<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/1561054/kouizos-poios-tha-kerasei-pota-tou-agiou-valedinou/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-23T11:50:00+00:00"/>
    <meta property="og:title" content="ΚΟΥΙΖΟΣ: Ποιος θα κεράσει ποτά του Αγίου Βαλεντίνου;"/>
    <meta property="og:description" content="Είναι αλήθεια ότι, εάν στο πρωτάθλημα της Α1 τη σεζόν που διανύουμε δε χρειαστούν play off, θα είναι η πρώτη φορά στην ιστορία του τοπικού..."/>
  </head>
  <body>
    <article>
      <h1>ΚΟΥΙΖΟΣ: Ποιος θα κεράσει ποτά του Αγίου Βαλεντίνου;</h1>
      <address>
        <time datetime="2019-11-23T11:50:00+00:00">23 Nov 2019, 11:50</time>
      </address>
      <ol>
        <li>Είναι αλήθεια ότι, εάν στο πρωτάθλημα της Α1 τη σεζόν που διανύουμε δε χρειαστούν play off, θα είναι η πρώτη φορά στην ιστορία του τοπικού ποδοσφαίρου που ένα τοπικό πρωτάθλημα θα τελειώσει τόσο νωρίς, μήνα Φεβρουάριο;</li>
        <li>Ποιος παράγοντας με αρχικά Γ.Π., ομάδας της Α1 που πρωταγωνιστεί, είπε ότι στη γιορτή του Αγίου Βαλεντίνου, που θα έχει τελειώσει το πρωτάθλημα, θα καλέσει τους αντιπάλους για να κεράσει ένα ποτό;  </li>
        <li>Ξέρετε ότι ο Αχιλλέας Μπέος θα είναι ομιλητής σε συνέδριο για τα στημένα παιχνίδια στις 7 Δεκεμβρίου 2019, στο ξενοδοχείο "The Met Hotel" στη Θεσσαλονίκη;</li>
        <li>Είναι αλήθεια ότι ο Ηρακλειώτης "ζαχαροπλάστης" Γ.Μ. θεωρείται από τη Σούπερ Λιγκ 2 από τους πλέον έμπειρους και υπεύθυνους παρατηρητές και συντονιστές αγώνων της κατηγορίας;</li>
        <li>Γιατί δεν προστατεύουν τον Πορτογάλο οι τριτσονοκαλιβοκουκουλάκηδες να του πουν ότι ο κανονισμός διαιτησίας έχει 81 άρθρα και όχι 82 που αναφέρει σε επιστολή (απάντηση του επικεφαλής της ΚΕΔ-ΕΠΟ), που έχουν στείλει σε όλες τις Ενώσεις της χώρας;</li>
        <li>Γνωρίζετε ότι το γεγονός πως, στις πρώτες δέκα αγωνιστικές της Σούπερ Λιγκ, από τις 14 ΠΑΕ που συμμετέχουν έχουν ήδη αλλάξει προπονητή οι εννέα και αυτό αποτελεί ρεκόρ;</li>
        <li>Ποιος παράγοντας με αρχικά Γ.Κ., ομάδας της Α1 που πρωταγωνιστεί, αναφερόμενος στην ανακοίνωση της Δαμάστας για τη διαιτησία του αγώνα με τον ΠΑΝΟΜ πέταξε το "καρφί" του για τον πρόεδρό της;</li>
        <li>Τι ήθελε να πει ο ποιητής λέγοντας «... αφού καυτηριάζεται η διαμαρτυρία του ΠΑΝΟΜ για διαιτησία, την ανακοίνωση που έλεγε ότι δεν επιθυμούν κάποιοι να τους σφυρίζουν Ηρακλειώτες διαιτητές γιατί την έβγαλε;»;</li>
        <li>Ποιος προπονητής τοπικού της Α1 έλεγε χθες στο ποδοσφαιρικό στέκι της Ιωνίας ότι όλοι οι προπονητές αλλά ιδιαίτερα οι προπονητές της Σούπερ Λιγκ αισθάνονται ως μέλη "Survivors", που δεν είναι σίγουροι εάν παραμείνουν και στο επόμενο "επεισόδιο";</li>
        <li>Γνωρίζετε ότι από προχθές, με απόφαση των υπερεθνικών συνομοσπονδιών, η ΕΠΟ μπήκε σε οικονομικό μνημόνιο, βάσει του οποίου η οποιαδήποτε δαπάνη θα πρέπει να εγκρίνεται από τον υπεύθυνο που η FIFA θα ορίσει;</li>
        <li>Μήπως η επιστολή που η FIFA και η UEFA έστειλαν στην ΕΠΟ και επιβάλλουν οικονομικό μνημόνιο είναι μια δικαίωση για τις "κραυγές" που τα τελευταία χρόνια βγαίνουν από την ΕΠΣ Ηρακλείου, για τους τρελούς σκανδαλώδεις μισθούς που πληρώνονται κάποιοι στην ΕΠΟ;</li>
        <li>Ποια είναι η διαφορά των δύο μνημονίων που επιβλήθηκαν, με το πρώτο του 2010 στην Ελλάδα με την υπαγωγή της χώρας στον κοινό μηχανισμό ΔΝΤ από τους ξένους και με ένα τώρα στην ΕΠΟ από τη FIFA και την UEFA;</li>
        <li>Στην πρώτη περίπτωση, πρώτα χρεωκόπησε η χώρα μας και μετά ήρθαν οι ξένοι (ΔΝΤ-Ε.Ε.) το 2010 και μας επέβαλαν το μνημόνιο, ενώ στη δεύτερη περίπτωση πρώτα ήρθε η ξένη επιτροπεία στην ΕΠΟ το 2016 από FIFA-UEFA και μετά το 2019 επέβαλαν το μνημόνιο στην ΕΠΟ...</li>
        <li>Ποιος είναι ο Ηρακλειώτης ιδιωτικός υπάλληλος που επισκέπτεται συχνά το πολιτικό γραφείο του βουλευτή του Ηρακλείου, με μόνιμο αίτημα να πιέσουν τον "μουστάκια" για να τον στέλνει παρατηρητή σε αξιολογημένα παιχνίδια εθνικών πρωταθλημάτων;</li>
      </ol>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/1560987/kouizos-o-fakelos-gia-ena-korufaio-athlitiko-gegonos-sto-pagritio/"/>
        <a href="https://www.neakriti.gr/article/sport/1560176/kouizos-to-athlitiko-nomoshedio-kai-oi-proedroi-ton-podosfairikon-enoseon/"/>
      </related>
    </article>
  </body>
</html>