<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elektrickevozy.cz/clanky/trapas-tesly-v-primem-prenosu-tomu-se-nechce-verit"/>
    <meta property="og:site_name" content="ElektrickeVozy.cz"/>
    <meta property="article:published_time" content="2019-11-23T11:23:09+00:00"/>
    <meta property="og:title" content="Trapas Tesly v přímém přenosu? Tomu se nechce věřit (aktualizováno)"/>
    <meta property="og:description" content="Elon Musk dnes brzy ráno našeho času představoval světu v přímém přenosu po internetu slíbený nový elektromobil Tesla Cybertruck. Ten očividně uzemnil ortodoxní fanoušky svým neobvyklým designem, zaujal špičkovými parametry, ale také překvapivě nízkou cenou. Bylo by to velkolepé představení, nebýt však jednoho poměrně nečekaného trapasu!"/>
  </head>
  <body>
    <article>
      <h1>Trapas Tesly v přímém přenosu? Tomu se nechce věřit (aktualizováno)</h1>
      <address><time datetime="2019-11-23T11:23:09+00:00">23 Nov 2019, 11:23</time> by <a rel="author">Martin Skořepa</a></address>
      <p>
        <b>Původní text – 22. listopadu</b>
      </p>
      <p>
        <b>Elon Musk dnes brzy ráno našeho času představoval světu v přímém přenosu po internetu slíbený nový elektromobil Tesla Cybertruck. Ten očividně uzemnil ortodoxní fanoušky svým neobvyklým designem, zaujal špičkovými parametry, ale také překvapivě nízkou cenou. Bylo by to velkolepé představení, nebýt však jednoho poměrně nečekaného trapasu!</b>
      </p>
      <figure>
        <img src="https://elektrickevozy.cz/wp-content/uploads/2019/11/cybertruck-elon-musk.jpg"/>
      </figure>
      <p>TIP: <a href="https://elektrickevozy.cz/clanky/tesla-cybertruck-je-prvni-mimozemsky-elektromobil-jezdit-bude-i-na-marsu">Tesla Cybertruck je první mimozemský elektromobil. Jezdit bude i na Marsu</a></p>
      <p>Šéf Tesly vystupoval suveréně a vtipkoval. Ovšem jen do té doby, než přišel šok. Jeho kolega, Franz von Holzhausen, který navrhuje design elektromobilů Tesla, měl za úkol celému publiku i více než 100 tisícům aktuálně sledujícím živého přenosu přes internet předvést, jak je nový Cybertruck superodolný. Jenže se to tak úplně nepovedlo…</p>
      <p>Tělo nového elektroauta od Muska aspol. tvoří dle slov automobilky téměř neproniknutelný exoskeleton, od ultratvrdé za studena válcované nerezové oceli (30X) se strukturou kůže až po superodolné sklo Tesla Armor Glass. Podle automobilky je téměř nezničitelný – nepoškrábe se, nezničí ho tvrdé rány kladivem, a přežije i po zásahu pistolové ráže 9mm FMJ.</p>
      <p>Při první ukázce odolnosti dveří Tesla jasně ukázala, že silnější útok kladivem ji ani trochu neublíží, kdežto u konkurenčních vozů dojde k očividnému poškození. Podívejte se.</p>
      <h3>Cybertruck přežil útok kladivem…</h3>
      <figure>
        <iframe src="https://www.youtube.com/embed/SwvDOdBHYBw" width="660" height="371" data-service="Youtube" scrolling="no"/>
      </figure>
      <p>Pak přišla na řadu praktická zkouška odolnosti skla. Nejprve Tesla pouštěla jednu těžkou kovovou kouli za druhou z výšky, přičemž klasické sklo se okamžitě roztříštilo, kdežto v případě Tesly opět materiál vydržel bez znatelné známky poškození.</p>
      <p>Ovšem nakonec přišel na řadu útok kovovou koulí, kterou hodil šéf designu Tesly na boční sklo u řidiče. A údajně superodolné sklo Tesly k překvapení všech prasklo. Následoval tedy druhý pokus na boční sklo vedle, ovšem i zde se stejným výsledkem. Tedy neúspěšným, jak se na to podíváme. Musk pohotově zareagoval, že předmět nepronikl do kabiny a v reálné situaci by tak zachránil životy. Nicméně bylo zde jasné, že takhle to celé naplánované rozhodně nebylo.</p>
      <h3>…ale nepřežil útok kovovou koulí na sklo</h3>
      <figure>
        <iframe src="https://www.youtube.com/embed/SwvDOdBHYBw" width="660" height="371" data-service="Youtube" scrolling="no"/>
      </figure>
      <p>Musk k tomu podotkl, že ještě mají prostor ke zlepšování. A šel v prezentaci raději dál. Nicméně média se karambolem Tesly okamžitě začala zabývat. Šlo o pochybení nějakého zaměstnance a použili u vystavovaného prototypu auta méně odolná skla? Nevyzkoušeli, že to bude skutečně fungovat? Nebo je to naopak jen chytrý záměr, jak se zviditelnit a dostat jméno Tesla do titulků všech médií, nejen těch automobilových, které hledají senzaci? Těžko říct, každopádně nechce se nám věřit, že by to bylo zamýšlené, protože takovou negativní zprávu by snad nechtěl nikdo poslat do světa. Následoval i pokles akcií o 3 % a proč pak asi? Co myslíte?</p>
      <p>Tesla uvede pickupový model Cybertruck na trh až v roce 2021, resp. 2022 u té nejvybavenější a nejdražší varianty, za kterou chce téměř 2 miliony korun. Takže do odstranění a vyřešení závady, kvůli které na dnešní první veřejné prezentaci vše nezafungovalo tak, jak mělo, je ještě spousta času. Uvidíme, jak se k tomu vyjádří třeba i Elon Musk na svém Twitteru, kde je poměrně dost v tomto směru aktivní a málokdy nechá nějaké pochybnosti bez odezvy.</p>
      <hr/>
      <p><b>Aktualizováno 23.11.</b> – netrvalo dlouho a Elon Musk opravdu neotálel s odpovědí všem zlým jazykům. Podívejte se, jak proběhla generální zkouška. Důvodem, proč se to samé nepovedlo i na pódiu, kdy to sledoval celý svět v přímém přenose, bude zřejmě již příliš opotřebovaný materiál. Ale stále zůstává záhadou, že to vyšlo zrovna v tak nevhodnou chvíli, co říkáte?</p>
      <figure>
        <iframe data-src="https://twitter.com/elonmusk/status/1198090787520598016?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h4>SOUVISEJÍCÍ</h4>
      <ol>
        <li>
          <a href="https://elektrickevozy.cz/clanky/elon-musk-tvrdi-ze-cybertruck-bude-nejlepsi-produkt-tesly">Elon Musk tvrdí, že Cybertruck bude nejlepší produkt Tesly</a>
        </li>
        <li>
          <a href="https://elektrickevozy.cz/clanky/tesla-daruje-model-3-tomu-kdo-ho-dokaze-hacknout">Tesla daruje Model 3 tomu, kdo ho dokáže hacknout</a>
        </li>
        <li>
          <a href="https://elektrickevozy.cz/clanky/novy-cybertruck-od-tesly-uz-lze-predobjednat-i-v-cr-zname-ceny">Nový Cybertruck od Tesly už lze předobjednat i v ČR. Známe ceny</a>
        </li>
      </ol>
    </article>
  </body>
</html>