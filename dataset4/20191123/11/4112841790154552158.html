<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77642-Mama-choreho-chlapca-kupila-z-Ciny-zmutovane-mysi-aby-nasla-liek-na-jeho-vzacnu-chorobu"/>
    <meta property="og:site_name" content="REFRESHER"/>
    <meta property="article:published_time" content="2019-11-23T11:08:00+00:00"/>
    <meta property="og:title" content="Mama chorého chlapca kúpila z Číny zmutované myši, aby našla liek na jeho vzácnu chorobu"/>
    <meta property="og:description" content="Rodičia sú odhodlaní, že nájdu liek na chorobu ich syna. Výskum ich bude stáť sedem miliónov dolárov."/>
  </head>
  <body>
    <article>
      <h1>Mama chorého chlapca kúpila z Číny zmutované myši, aby našla liek na jeho vzácnu chorobu</h1>
      <address><time datetime="2019-11-23T11:08:00+00:00">23 Nov 2019, 11:08</time> by <a rel="author">Alexandra Murajdová</a></address>
      <p>
        <b>Rodičia sú odhodlaní, že nájdu liek na chorobu ich syna. Výskum ich bude stáť sedem miliónov dolárov.</b>
      </p>
      <p>Amber Freed je mama dvojičiek, ktoré porodila v roku 2017. Sama hovorí, že je veľkým fanúšikom kníh o deťoch a pomocou nich sledovala vývoj svojich detičiek. Tešila sa na všetko, čo sa mali naučiť. Zatiaľ čo dievčatko z dvojičiek dokázalo všetko, čo podľa kníh malo, tak<b> jej syn nič z toho nerobil.</b> Nesnažil sa liezť, nebľabotal a jeho mame to prišlo zvláštne. Nakoniec si uvedomila, že Maxwell vôbec nehýbe rukami, informuje <a href="https://www.buzzfeednews.com/article/danvergano/this-mom-is-buying-mutant-mice-from-china-to-find-a-cure?utm_source=dynamic&amp;utm_campaign=bffbbuzzfeednews&amp;ref=bffbbuzzfeednews">Buzzfeed</a>.</p>
      <figure>
        <img src="https://i.refresher.sk/public/alexandra-murajdova/53674847_248133636067023_7280737111735533568_o.jpg"/>
        <figcaption>
          <cite>Facebook/ Milestones for Maxwell</cite>
        </figcaption>
      </figure>
      <p>Keď to najprv povedala lekárom, tak jej neverili. S istotou jej tvrdili, že určite dokáže hýbať rukami. Nakoniec sa presvedčili o tom, že Amber mala pravdu. Tá hovorí, že z tváre lekárov okamžite vyčítala, že <b>nič také v živote nevideli.</b></p>
      <p>V júny minulého roka sa rodičia dvojičiek dozvedeli, čo ich synovi je. Trpí genetickou poruchou SLC6A1. O tom aká je vzácna vypovedá aj to, že<b> nemá ani vlastný názov</b> a volá sa iba podľa postihnutého génu. Lekári o nej veľa nevedia, pretože sa jej venuje len jedna jediná štúdia a aj tá má len päť strán.</p>
      <figure>
        <img src="https://i.refresher.sk/public/alexandra-murajdova/53604768_248133469400373_8525441371673198592_o.jpg"/>
        <figcaption>
          <cite>Facebook/ Milestones for Maxwell</cite>
        </figcaption>
      </figure>
      <p>Je logické, že keď sa o chorobe veľa nevie, tak <b>nevedia ani ako ju liečiť.</b> Rodičia dva a pol ročného chlapca sa rozhodli, že sa nevzdajú a sami si najali a zaplatili genetických výskumníkov. Amber si z Číny doslova objednala myši na mieru, vedcom totiž zaplatila, aby do nich geneticky vložili rovnakú chorobu, akou trpí jej syn. Myši majú do Ameriky doraziť budúci týždeň a okamžite začnú hľadať liek.</p>
      <figure>
        <img src="https://i.refresher.sk/public/alexandra-murajdova/white-baby-mouse-159483.jpg"/>
        <figcaption>
          <cite>pexels</cite>
        </figcaption>
      </figure>
      <p>Do výskumu už vložili milión dolárov, celý ich však bude stáť sedem miliónov, a preto prosia o pomoc. Ak liek nenájdu včas, tak Maxwell začne mávať epileptické záchvaty, pravdepodobne predtým, než bude mať tri roky. Záchvaty budú viesť k celoživotným poruchám, ktoré budú zrejme sprevádzané agresívnym správaním, hádzaním rukami a problémami s rečou.</p>
      <p><i>„Mojim snom je vytvoriť podobnú knihu, ako som čítala ja. O tom, ako som veci robila,“</i> povedala Amber: „<i>Aby si už žiadna rodina nemusela prejsť utrpením, ktorým sme si prešli</i> my.“</p>
      <related>
        <a href="https://refresher.sk/57220-Poliak-oslavil-25-narodeniny-ale-zostal-uvazneny-v-tele-12rocneho-chlapca-O-plnohodnotny-zivot-ho-pripravila-vzacna-choroba"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/37604-Otec-zanechal-v-zavete-synom-tajomny-domcek-uprostred-nicoho-kde-nikdy-neboli-Plni-ocakavani-sa-ho-vydali-preskumat"/>
        <a href="https://refresher.sk/35107-Ice-Bucket-Challenge-pomohla-vedcom-objavit-gen-zodpovedny-za-chorobu-ALS-Internetovy-trend-teda-nakoniec-mal-vyznam"/>
        <a href="https://refresher.sk/52379-Za-sikanu-ho-nepustili-do-skolskeho-autobusu-tak-ho-otec-prinutil-bezat-kilometer-v-dazdi"/>
        <a href="https://refresher.sk/69244-Syn-Usamu-bin-Ladina-je-mtvy-Donald-Trump-tvrdi-ze-bol-zabity-pocas-protiteroristickej-akcie"/>
        <a href="https://refresher.sk/43924-Ano-moj-syn-nosi-saty-Mama-vo-fascinujucom-prispevku-vysvetluje-ze-odmieta-pohlavne-stereotypy-a-svojho-syna-vychovava-najlepsie-ako-vie"/>
        <a href="https://refresher.sk/38881-Miniaturne-obchodiky-pre-svedske-mysi-plne-syrov-a-inych-dobrot-nalakaju-kazdeho-hlodavca"/>
        <a href="https://refresher.sk/43572-Lekari-jej-po-porode-povedali-aby-sa-syna-vzdala-kvoli-vaznej-diagnoze-On-dnes-studuje-na-Harvarde-len-vdaka-tomu-ze-sa-rozhodla-zabojovat"/>
        <a href="https://refresher.sk/41154-Pred-cestou-do-skoly-este-14rocny-Australcan-odchytil-dvojmetroveho-pytona-Nechcel-aby-sposobil-problemy-pod-autom"/>
      </related>
    </article>
  </body>
</html>