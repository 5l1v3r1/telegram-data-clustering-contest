<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/lifestyle/1562936/pethane-o-ithopoios-kwstas-tarpatzis-oi-sygkinitikes-anartiseis-twn-radio-arbyla"/>
    <meta property="og:site_name" content="NOOZ."/>
    <meta property="article:published_time" content="2019-11-23T11:04:00+00:00"/>
    <meta property="og:title" content="Πέθανε ο ηθοποιός Κώστας Ταρπατζής- Οι συγκινητικές αναρτήσεις των Ράδιο Αρβύλα"/>
    <meta property="og:description" content="Η είδηση του θανάτου του ηθοποιού έγινε γνωστή από τον Αντώνη Κανάκη και το θέατρο &quot;Παράθλαση&quot;."/>
  </head>
  <body>
    <article>
      <h1>Πέθανε ο ηθοποιός Κώστας Ταρπατζής- Οι συγκινητικές αναρτήσεις των Ράδιο Αρβύλα</h1>
      <address>
        <time datetime="2019-11-23T11:04:00+00:00">23 Nov 2019, 11:04</time>
      </address>
      <p>
        <b>Η είδηση του θανάτου του ηθοποιού έγινε γνωστή από τον Αντώνη Κανάκη και το θέατρο "Παράθλαση".</b>
      </p>
      <p>Θλίψη προκάλεσε η είδηση ότι ο ηθοποιός Κώστας Ταρπατζής, γνωστός από τη συμμετοχή του στη σειρά «Γιάννης ο Όμορφος», πέθανε σε ηλικία 47 ετών. Τη δυσάρεστη είδηση του θανάτου του ηθοποιού γνωστοποίησε ο Αντώνης Κανάκης και το Θέατρο Παράθλαση.</p>
      <p>Ο Αντώνης Κανάκης με ένα τρυφερό μήνυμα είπε το δικό του «αντίο» στον φίλο του, με τον οποίο μάλιστα είχαν συνεργαστεί στην εκπομπή «Γιάννης ο Όμορφος» στον ΑΝΤ1:</p>
      <p>Στον «Γιάννη Τον Όμορφο» είχαμε δημιουργήσει μια πολύ όμορφη παρέα ταλαντούχων ηθοποιών από την Θεσσαλονίκη, τους οποίους κρατώ στην καρδιά μου και κάθε στιγμή που τους θυμάμαι χαμογελάω. Σήμερα έμαθα πως ο γλυκός μας Κώστας Ταρπατζής… Στεναχωρέθηκα τόσο πολύ… Όμως θα συνεχίσω να χαμογελάω κάθε φορά που τον σκέφτομαι…» ανέφερε ο παρουσιαστής μέσω Facebook.</p>
      <figure>
        <img src="https://www.nooz.gr/Multimedia/2019/11/4c6018eb-fc20-45e1-ab47-eb6d5746452c.jpg"/>
      </figure>
      <p>"Καλός και ευγενικός συνάδερφος, ο ορισμός του «εραστής της τέχνης», γλυκός και δυσεύρετος άνθρωπος. Δεν έχω λόγια ειλικρινά. Κώστα Ταρπατζή θα σε θυμάμαι και θα σε μνημονεύω πάντα με αγάπη", έγραψε στο instagram και ο Γιάννης Σερβετάς που συνεργάστηκε μαζί του.</p>
      <figure>
        <img src="https://www.nooz.gr/Multimedia/2019/11/56e3c981-6a54-450a-a0fd-bc50eb680098.jpg"/>
      </figure>
      <p>Η κηδεία του ηθοποιού έγινε Τετάρτη 20 Νοεμβρίου, στη 1 το μεσημέρι, στον Ι.Ν. του Αγίου Αθανασίου, στο Σχολάρι Λαγκαδά.</p>
    </article>
  </body>
</html>