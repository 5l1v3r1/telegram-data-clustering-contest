<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/02/2145081/%D8%AF%D8%B3%D8%AA%DA%AF%D8%A7%D9%87-%D9%87%D8%A7%DB%8C-%D8%AF%D9%88%D9%84%D8%AA%DB%8C-%D9%88-%D8%AE%D8%B5%D9%88%D9%84%D8%AA%DB%8C-%D8%AA%D8%A7-%D8%A8%D8%B9%D8%AF-%D8%A7%D8%B2-%D9%86%D9%88%D8%B1%D9%88%D8%B2-%D8%AD%D9%82-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D9%86%D8%AF%D8%A7%D8%B1%D9%86%D8%AF"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-23T10:26:35+00:00"/>
    <meta property="og:title" content="دستگاه‌های دولتی و خصولتی تا بعد از نوروز حق افزایش قیمت ندارند"/>
    <meta property="og:description" content="عباس قبادی در گفت و گو با خبرنگار اقتصادی خبرگزاری تسنیم، در خصوص جلسه امروز ستاد تنظیم بازار، اظهار داشت:در این جلسه گزارشی از رصد و پایش بازار ارائه شد که بر همین اساس تا حدودی شرایط بازار مناسب و افزایش قیمت خاصی و یا تنشی در بازار رخ نداده است."/>
  </head>
  <body>
    <article>
      <h1>دستگاه‌های دولتی و خصولتی تا بعد از نوروز حق افزایش قیمت ندارند</h1>
      <h2>معاون بازرگانی داخلی وزارت صمت با اشاره به نبود تنش غیرعادی در بازار و قیمت‌ها، گفت: دستگاه‌های دولتی و خصولتی تا بعد از نوروز حق افزایش قیمت ندارند.</h2>
      <address>
        <time datetime="2019-11-23T10:26:35+00:00">23 Nov 2019, 10:26</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/139209231649569961738084.jpg"/>
      </figure>
      <p>
        <a href="https://www.tasnimnews.com/fa/service/7/%D8%A7%D9%82%D8%AA%D8%B5%D8%A7%D8%AF%DB%8C">- اخبار اقتصادی -</a>
      </p>
      <p>عباس قبادی در گفت و گو با خبرنگار اقتصادی <a href="https://www.tasnimnews.com/">خبرگزاری تسنیم</a>، در خصوص جلسه امروز ستاد تنظیم بازار، اظهار داشت:در این جلسه گزارشی از رصد و پایش بازار ارائه شد که بر همین اساس تا حدودی شرایط بازار مناسب و افزایش قیمت خاصی و یا تنشی در بازار رخ نداده است.</p>
      <p>وی با بیان اینکه تنها در برخی از موارد به دلیل شرایط آب و هوا و فصل منجر به افزایش قیمت‌شده، خاطر نشان کرد:‌ همان طور که پیش از این نیز گفته شد، امروز مجدد تأکید شد که از هر گونه افزایش قیمت کالاها و خدمات جلوگیری شده و مجموعه‌های دولتی و خصولتی حق هیچ گونه افزایش قیمت کالا و خدماتی را که ارائه می‌دهند تا بعد از ایام عید نوروز ندارند.</p>
      <p>معاون بازرگانی داخلی وزارت صمت در خصوص تخلفات بیان شده در گزارش ارائه شده امروز در ستاد تنظیم بازار نیز گفت: همیشه و حتی در شرایط عادی نیز به دلیل گستردگی بازار تخلفاتی وجود داشته و در گزارش امروز نیز این موارد بیان شد اما میزان تخلفات با توجه به شرایط بازار، غیر عادی و خارج از روال طبیعی نیست.</p>
      <p>
        <a href="http://tn.ai/2144033">گشت تعزیرات 2 برابر شد</a>
        <a href="http://tn.ai/2143406">دولت از طریق سازمان تعزیرات و وزارت صنعت مانع افزایش قیمت‌ها شود</a>
        <a href="http://tn.ai/2143675">خبر جدید معاون وزیر صمت؛ قیمت‌ها تا شب عید تغییر نمی‌کند</a>
      </p>
      <p>انتهای پیام/</p>
    </article>
  </body>
</html>