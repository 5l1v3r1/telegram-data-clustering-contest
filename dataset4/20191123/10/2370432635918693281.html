<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eleftherostypos.gr/ellada/491461-eleytheros-o-giatros-toy-pagni-poy-piastike-sta-prasa-me-fakelaki/"/>
    <meta property="og:site_name" content="EleftherosTypos.gr"/>
    <meta property="article:published_time" content="2019-11-23T10:04:01+00:00"/>
    <meta property="og:title" content="Ελεύθερος ο γιατρός του ΠΑΓΝΗ που πιάστηκε στα «πράσα» με φακελάκι"/>
    <meta property="og:description" content="Υπενθυμίζεται ότι ο εν λόγω γιατρός συνελήφθη επ’ αυτοφόρω από αστυνομικούς την Παρασκευή με προσημειωμένα χαρτονομίσματα στο χέρι, μετά από καταγγελία ασθενούς"/>
  </head>
  <body>
    <article>
      <h1>Ελεύθερος ο γιατρός του ΠΑΓΝΗ που πιάστηκε στα «πράσα» με φακελάκι</h1>
      <h2>Υπενθυμίζεται ότι ο εν λόγω γιατρός συνελήφθη επ’ αυτοφόρω από αστυνομικούς την Παρασκευή με προσημειωμένα χαρτονομίσματα στο χέρι, μετά από καταγγελία ασθενούς</h2>
      <address><time datetime="2019-11-23T10:04:01+00:00">23 Nov 2019, 10:04</time> by <a rel="author">Newsroom eleftherostypos.gr</a></address>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/ellada/491461-eleytheros-o-giatros-toy-pagni-poy-piastike-sta-prasa-me-fakelaki/#">Facebook 0</a>
        </li>
        <li>
          <a href="https://www.eleftherostypos.gr/ellada/491461-eleytheros-o-giatros-toy-pagni-poy-piastike-sta-prasa-me-fakelaki/#">Twitter</a>
        </li>
        <li>
          <a href="https://www.eleftherostypos.gr/ellada/491461-eleytheros-o-giatros-toy-pagni-poy-piastike-sta-prasa-me-fakelaki/#">LinkedIn</a>
        </li>
        <li>
          <a href="https://www.eleftherostypos.gr/ellada/491461-eleytheros-o-giatros-toy-pagni-poy-piastike-sta-prasa-me-fakelaki/#">Περισσότερα</a>
        </li>
      </ul>
      <p>Ελεύθερος αφέθηκε νωρίς το μεσημέρι του Σαββάτου ο γιατρός του νοσοκομείου ΠΑΓΝΗ που συνελήφθη μετά από καταγγελία για «φακελάκι».</p>
      <p>Σύμφωνα με το cretalive, ο γιατρός βρέθηκε ενώπιον του Εισαγγελέα που του άσκησε δίωξη για δωροληψία κατ’ εξακολούθηση και τον παρέπεμψε στο Αυτόφωρο για να δικαστεί. Ο ίδιος ωστόσο μέσω του δικηγόρου του, ζήτησε και πήρε αναβολή για τις 28 Νοεμβρίου.</p>
      <p>Υπενθυμίζεται ότι ο εν λόγω γιατρός συνελήφθη επ’ αυτοφόρω από αστυνομικούς την Παρασκευή με προσημειωμένα χαρτονομίσματα στο χέρι, μετά από καταγγελία ασθενούς.<br/>Πληροφορίες αναφέρουν ότι ο γιατρός σάστισε μόλις αντίκρισε τους αστυνομικούς της Ασφάλειας να μπαίνουν στο γραφείο του.</p>
      <p>Μάλιστα, σύμφωνα με το cretalive οι αστυνομικοί της Ασφάλειας Ηρακλείου μόλις έκαναν το «ντου» είπαν στο γιατρό: «Αστα αυτά! Αυτά είναι δικά» λίγο αφ’ ότου είχε παραλάβει το φακελάκι με τα προσημειωμένα χαρτονομίσματα που του είχε δώσει ο ασθενής.</p>
      <p>Με βάση τα όσα έχουν γίνει γνωστά στο Cretalive είχε ήδη σκίσει το φακελάκι και κρατούσε στα χέρια τα 400 ευρώ σε προσημειωμένα χαρτονομίσματα.</p>
      <p>Οι ίδιες πηγές αναφέρουν ότι κρατούσε άλλα 250 ευρώ, τα οποία εικάζεται ότι προέρχονταν από άλλο φάκελο.</p>
      <p>«Δεν τα ζήτησα εγώ, μόνος του μου έδωσε τα χρήματα για την επέμβαση» φέρεται να ισχυρίζεται ο γιατρός, ο οποίος αρνείται τα όσα του αποδίδονται.</p>
      <p>Να σημειωθεί ότι μετά και την σύλληψη του ο γιατρός τέθηκε σε αργία από την διοίκηση του Πανεπιστημιακού Νοσοκομείου Ηρακλείου.</p>
      <h3>Συνήγορος γιατρού: Μου «βρωμάει» η ιστορία αυτή</h3>
      <p>Με δηλώσεις του στο Cretalive, o συνήγορος του γιατρού, Γιώργος Κοκοσάλης, ανέφερε έχει δεχθεί δεκάδες τηλεφωνήματα από επιφανείς Ηρακλειώτες παράγοντες και αθλητικά σωματεία που εκφράζουν την αμέριστη συμπαράσταση τους στον γιατρό,κάνοντας λόγο για ένα ηθικό πρόσωπο.</p>
      <p>Μάλιστα έχουν εκφράσει και την επιθυμία τους να καταθέσουν υπέρ του για την για την υπόθεση.</p>
      <p>“Από την πρώτη στιγμή έχω πει ότι όλη αυτή η ιστορία μου βρωμάει. Μου βρωμάει εν όψει του χρόνου που έγινε, εν όψει του γεγονότος ότι δεν είναι συνήθης πρακτική αυτή. Δεν μπορείς να μη δίνεις φακελάκι για την επίσπευση της εγχείρησης, δεν μπορείς να μη δίνεις φακελάκι πριν την εγχείρηση, δεν μπορείς να μη δίνεις φακελάκι αμέσως μετά την εγχείρηση, και δέκα μέρες μετά να πας να πετάς ένα φάκελο! Όλως τυχαίως είναι πίσω σου οι αστυνομικοί, δεσμεύουν το φάκελο και σε οδηγούν στο αυτόφωρο. Χωρίς φυσικά να θέλω να πω κάτι για τους αστυνομικούς. Οι αστυνομικοί κάνουν τη δουλειά τους, απλά όλο αυτό το πράγμα δεν μου αρέσει» είπε.</p>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/ellada/491461-eleytheros-o-giatros-toy-pagni-poy-piastike-sta-prasa-me-fakelaki/#">Facebook 0</a>
        </li>
        <li>
          <a href="https://www.eleftherostypos.gr/ellada/491461-eleytheros-o-giatros-toy-pagni-poy-piastike-sta-prasa-me-fakelaki/#">Twitter</a>
        </li>
        <li>
          <a href="https://www.eleftherostypos.gr/ellada/491461-eleytheros-o-giatros-toy-pagni-poy-piastike-sta-prasa-me-fakelaki/#">LinkedIn</a>
        </li>
        <li>
          <a href="https://www.eleftherostypos.gr/ellada/491461-eleytheros-o-giatros-toy-pagni-poy-piastike-sta-prasa-me-fakelaki/#">Περισσότερα</a>
        </li>
      </ul>
    </article>
  </body>
</html>