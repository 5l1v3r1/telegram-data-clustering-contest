<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549313.html/%D9%87%DB%8C%DA%86-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA%DB%8C-%D8%AF%D8%B1-%D8%A8%D8%A7%D8%B2%D8%A7%D8%B1-%D9%88%D8%AC%D9%88%D8%AF-%D9%86%D8%AF%D8%A7%D8%B1%D8%AF--%D8%A8%D8%A7-%DA%AF%D8%B1%D8%A7%D9%86-%D9%81%D8%B1%D9%88%D8%B4-%D9%87%D8%A7-%D8%A8%D8%B1%D8%AE%D9%88%D8%B1%D8%AF-%D9%85%DB%8C-%DA%A9%D9%86%DB%8C%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T10:08:00+00:00"/>
    <meta property="og:title" content="هیچ افزایش قیمتی در بازار وجود ندارد/ با گران فروش‌ها برخورد می‌کنیم"/>
    <meta property="og:description" content="رئیس صنعت معدن، تجارت شهرستان آمل گفت: هیچ محصولی افزایش قیمت نداشته‌ایم، حتی مرغ نیز پایین‌تر از نرخ مصوب یعنی 12 هزار و 900 تومان فروخته می‌شود."/>
  </head>
  <body>
    <article>
      <h1>هیچ افزایش قیمتی در بازار وجود ندارد/ با گران فروش‌ها برخورد می‌کنیم</h1>
      <h2>رئیس اداره صنعت آمل:</h2>
      <address>
        <time datetime="2019-11-23T10:08:00+00:00">23 Nov 2019, 10:08</time>
      </address>
      <p>رئیس صنعت معدن، تجارت شهرستان آمل گفت: هیچ محصولی افزایش قیمت نداشته‌ایم، حتی مرغ نیز پایین‌تر از نرخ مصوب یعنی 12 هزار و 900 تومان فروخته می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ چنگیز فروزان در گفت‌وگو با خبرنگار <a href="http://www.bloghnews.com/">بلاغ</a>، با اشاره به اینکه هیچ افزایش قیمتی در بازار رخ نداده است، اظهار کرد: در هیچ محصولی افزایش قیمت نداشته‌ایم، حتی گوشت و مرغ نیز پایین تر از نرخ مصوب یعنی 12 هزار و 900 تومان فروخته می شود.<br/><br/>وی با بیان اینکه تنها گوجه افزایش قیمت روبه رو بوده است، عنوان کرد: قیمت گوجه دو برابر شده است که این بخاطر صادارات آن به پاکستان بوده که نه تنها در آمل بلکه در بقیه نقاط نیز همینطور بوده است و این موضع گزارش داده شده تا هرچه زودتر رفع شود.<br/><br/>رئیس صنعت معدن، تجارت شهرستان آمل تصریح کرد: از هفته گذشته به صورت اماده باش و در دو شیف با همکاری اتاق اصناف و تعزیرات در صبح و عصر در حال نظارت هستیم.<br/><br/>وی ادامه داد: پنج تیم بازرسی در سطح شهرستان هستند که با همکاری قاضی تعزیرات در همان مکان با گران فروش مقابله می کنند و رای صادر خواهند کرد.<br/><br/>فروزان با تاکید بر اینکه هیچ کالای بخاطر افزایش قیمت بنزین گران نشده است، اظهار کرد: با چند مورد افزایش قیمت کرایه، CNG، افزایش قیمت گاز مایع شکایت داشتیم، که برخورد شده اند.<br/><br/>وی خاطرنشان کرد: با هر گونه گران فروشی به شماره 124 و یا شماره تعزیرات 135 اطلاع رسانی کنید، شکایت ها بصورت آنی پیگیر می شود و برخورد شدیدی با گران فروش ها خواهیم داشت.<br/><br/>رئیس صنعت معدن تجارت به بیش از هزار و 60 آژانس تلفنی در شهرستان خبر داد و عنوان کرد: کارت سوخت آنها صادر شده و در اول ماه شارژ شد.<br/><br/>وی با بیان اینکه هیچ گونه کمبود مواد غذایی در شهرستان وجود ندارد، تصریح کرد: هر روز بازار را رصد می کنیم و انبارهای موجود پر هستند.<br/><br/>فروزان در پایان تاکید کرد: مردم هر گونه تخلف، کم فروشی و گران فروشی را به سامانه ۱۲۴ واحد شکایات اطلاع دهند، در این طرح با واحدهای صنفی متخلف برخورد می‌شود.<br/><br/>انتهای پیام/</p>
    </article>
  </body>
</html>