<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/198345/vroytsis-aytes-einai-oi-nees-eisfores-gia-toys-mi-misthotoys"/>
    <meta property="og:site_name" content="CNN.gr"/>
    <meta property="article:published_time" content="2019-11-23T10:59:59+00:00"/>
    <meta property="og:title" content="Βρούτσης: Αυτές είναι οι νέες εισφορές για τους μη μισθωτούς"/>
    <meta property="og:description" content="Το νέο ασφαλιστικό παρουσίασε σήμερα για πρώτη φορά ο υπουργός Εργασίας Γιάννης Βρούτσης ."/>
  </head>
  <body>
    <article>
      <h1>Βρούτσης: Αυτές είναι οι νέες εισφορές για τους μη μισθωτούς</h1>
      <h2>Το νέο ασφαλιστικό παρουσίασε σήμερα για πρώτη φορά ο υπουργός Εργασίας Γιάννης Βρούτσης.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 12:59 , 23 November 2019</p>
      <p>Το νομοσχέδιο του υπουργείου Εργασίας αναμένεται να κατατεθεί <b>στη Βουλή τον Ιανουάριο</b>, όπως ανακοίνωσε ο κ. Βρούτσης σε συνέντευξή του στον ΣΚΑΪ, το πρωί του Σαββάτου.</p>
      <p>Ο υπουργός Εργασίας έκανε λόγο για επιβαρύνσεις στις <b>ασφαλιστικές εισφορές</b> θα έχει τελικά στο τέλος της ημέρας θετικό ισοζύγιο. «Σχεδιάσαμε από κοινού μια μεγάλη παρέμβαση, ένα νέο καλάθι για να είναι η συντριπτική πλειοψηφία είναι κερδισμένη», σημείωσε.</p>
      <p>«Θέλουμε ο Έλληνας πολίτης που έχασε την εμπιστοσύνη του στα χρόνια της κρίσης να επιστρέψει στη δημόσια κοινωνική ασφάλιση» δήλωσε και σημείωσε πως οι ελεύθεροι επαγγελματίες θα έχουν τη δυνατότητα στην αρχή κάθε χρόνου <b>να επιλέγουν τον χρόνο και τη διάρκεια</b> στην παραμονή αυτού του επιπέδου κοινωνικής ασφάλισης. Παράλληλα, τόνισε ότι οι αγρότες θα είναι ωφελημένοι από τη μείωση φόρου.</p>
      <p>Ο κ. Βρούτσης, παρουσίασε αναλυτικά το νέο ασφαλιστικό αλλά και το νέο σύστημα εισφορών για τους 1,4 εκατομμύρια μη μισθωτούς. Παρουσίασε αναλυτικά, τα ποσά για την κάθε μια από τις επτά κατηγορίες επαγγελματιών.</p>
      <p>
        <b>Οι νέες εισφορές:</b>
      </p>
      <p>Έως 5 έτη: 126 ευρώ</p>
      <p>Α επίπεδο: 210 ευρώ</p>
      <p>Β επίπεδο: 252 ευρώ</p>
      <p>Γ επίπεδο: 302 ευρώ </p>
      <p>Δ επίπεδο: 363 ευρώ </p>
      <p>Ε επίπεδο: 435 ευρώ</p>
      <p>ΣΤ επίπεδο: 566 ευρώ</p>
      <p>Μιλώντας για τον <b>ανταποδοτικό χαρακτήρα</b> του νέου ασφαλιστικού, εξήγησε ότι ένας εργαζόμενος ο οποίος εργάζεται ως μισθωτός αλλά και ως ελεύθερος επαγγελματίας, θα έχει παράλληλη ασφάλιση όπως και τώρα αλλά θα πάρει μεγαλύτερη σύνταξη.</p>
      <p>«Εννοείται (πως <b>θα πάρει μεγαλύτερη σύνταξη</b>). Εδώ μπαίνουμε σε άλλο περιβάλλον, ανταποδοτικότητας. Μιας δίκαιης αντιμετώπισης του ασφαλιστικού, που όποιος βάζει στον κουμπαρά του δημόσιου ασφαλιστικού συστήματος της χώρας, θα ανταμείβεται, και πολλά περισσότερα στο τέλος του εργασιακού του βίου», είπε ο κ. Βρούτσης.</p>
      <p>
        <b>Τα σημεία του νέου ασφαλιστικού:</b>
      </p>
      <ul>
        <li>Αποσύνδεση από εισόδημα – έτη – κατώτατο μισθό</li>
        <li>Έκπτωση εισφορών από το φορολογητέο εισόδημα</li>
        <li>Ελεύθερη ευελιξία επιλογής εισφορών</li>
        <li>Μείωση φόρου – εισφορών σε όλους τα 5 πρώτα έτη</li>
        <li>Μικρότερο το σύνολο φόρου και εισφοράς σε όλους</li>
        <li>Αύξηση κύριων και επικουρικών με βάση το ΣτΕ</li>
        <li>Στο 70% η σύνταξη αν εργάζεται ο συνταξιούχος</li>
        <li>Ίδια εθνική σύνταξη και όρια ηλικίας</li>
      </ul>
      <p>Σύμφωνα με τον κ. Βρούτση, <b>τα μόνα αναδρομικά</b> που αυτή τη στιγμή είναι δεδομένα και βεβαιωμένα πως θα λάβουν οι συνταξιούχοι, «είναι αυτά που έχουν προκύψει στην τελευταία απόφαση του ΣτΕ από τις 4 -10-2019 και μετά, όσον αφορά τις κύριες συντάξεις και τη βελτίωση της ανταποδοτικότητας, και όσον αφορά και τις επικουρικές συντάξεις και αυτές που έχουν κοπεί πάνω από τα 1.300 ευρώ».</p>
      <p>Απαντώντας στο ερώτημα γιατί η κυβέρνηση δεν φέρνει πιο γρήγορα την εν λόγω διάταξη για την καταβολή τους, εξήγησε ότι ένας ασφαλιστικός νόμος δεν είναι όπως οι άλλοι, αλλά πολύ πιο πολύπλοκος και πως αυτή τη στιγμή «τρέχουν» οι απαραίτητες αναλογιστικές μελέτες και οι μελέτες επάρκειας των συντάξεων.</p>
      <p>«Έχουμε δεσμευτεί όλοι στην κυβέρνηση ότι τα χρήματα θα επιστραφούν, πάντα συνδυαστικά με την δυνατότητα και την αντοχή της εθνικής μας οικονομίας. Δεν υπάρχουν λεφτά κ. Αυτιά κάπου μαζεμένα σε κάποιο συρτάρι και λέμε ‘’α τι ωραία θα τα μοιράσουμε’’. Είμαστε μια σοβαρή κυβέρνηση», τόνισε ο κ. Βρούτσης.</p>
      <p>Ο υπουργός Εργασίας, διαβεβαίωσε ότι <b>δεν θα θιγούν τα όρια ηλικίας συνταξιοδότησης τ</b>ων ασφαλισμένων ενώ σχετικά με την εθνική σύνταξη, δήλωσε ότι «παραμένει ίδια». Είπε ότι μακροχρόνια επιδίωξη της κυβέρνησης, είναι να εκδίδονται ηλεκτρονικά όλες οι συντάξεις.</p>
      <p>«Μακροχρόνια επιδίωξή μας, είναι να δίνονται ηλεκτρονικά τα πάντα. Κάποια στιγμή να φτάσουμε όλες οι συντάξεις να δίνονται ψηφιακά, είτε λέγεται εφάπαξ, είτε λέγεται επικουρική, είτε κύρια σύνταξη. Είναι κάτι που θα προσπαθήσουμε. Ξεκινάμε με την κύρια σύνταξη», τόνισε ο υπουργός Εργασίας.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/198367/axtsiogloy-gia-nees-eisfores-h-apolyti-exapatisi-tis-mesaias-taxis">Αχτσιόγλου για νέες εισφορές: Η απόλυτη εξαπάτηση της μεσαίας τάξης</a>
        </li>
        <li>
          <a href="https://www.cnn.gr/news/prosopa/story/198306/einai-98-eton-kai-vlepei-akoma-astheneis-o-gallos-giatros-poy-arneitai-na-syntaxiodotithei">Είναι 98 ετών και βλέπει ακόμα ασθενείς: Ο Γάλλος γιατρός που αρνείται να συνταξιοδοτηθεί</a>
        </li>
        <li>
          <a href="https://www.cnn.gr/oikonomia/story/197881/efka-apokathistatai-i-prosvasi-se-paroxes-ygeias-gia-245-000-asfalismenoys">ΕΦΚΑ: Αποκαθίσταται η πρόσβαση σε παροχές υγείας για 245.000 ασφαλισμένους</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/27056/giannhs-vroytshs">ΓΙΑΝΝΗΣ ΒΡΟΥΤΣΗΣ</a>
        </li>
        <li>
          <a href="https://www.cnn.gr/eidhseis/tag/17710/eisfores">ΕΙΣΦΟΡΕΣ</a>
        </li>
        <li>
          <a href="https://www.cnn.gr/eidhseis/tag/332/asfalistiko">ΑΣΦΑΛΙΣΤΙΚΟ</a>
        </li>
        <li>
          <a href="https://www.cnn.gr/eidhseis/tag/1030/syntaxi">ΣΥΝΤΑΞΗ</a>
        </li>
        <li>
          <a href="https://www.cnn.gr/eidhseis/tag/37272/anadromika">ΑΝΑΔΡΟΜΙΚΑ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/22/198301/snapshot/2704631.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/24/198410/snapshot/topaloudi.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/24/198408/snapshot/vouli.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/24/198412/snapshot/2695095.jpg"/>
      </figure>
    </article>
  </body>
</html>