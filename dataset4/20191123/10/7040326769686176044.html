<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/emniyetten-81-ile-emine-bulut-genelgesi-en-ince-detayina-kadar-arastirin-1392375"/>
    <meta property="og:site_name" content="Karar.com"/>
    <meta property="article:published_time" content="2019-11-23T10:02:00+00:00"/>
    <meta property="og:title" content="Emniyet'ten 81 ile Emine Bulut genelgesi: En ince detayına kadar araştırın"/>
    <meta property="og:description" content="Boşanma aşamasındaki eşi Fedai Varan tarafından vahşice katledien Emine Bulut cinayetinin ardından Emniyet Genel Müdürlüğü, 81 ilin emniyet müdürlüğüne genelge gönderdi. Genelge göre, polise yansıyan tüm olayların en ince detayına kadar ele alınması ve tüm tutanakların tutulması talimatı verildi."/>
  </head>
  <body>
    <article>
      <h1>Emniyet'ten 81 ile Emine Bulut genelgesi: En ince detayına kadar araştırın</h1>
      <address>
        <time datetime="2019-11-23T10:02:00+00:00">23 Nov 2019, 10:02</time>
      </address>
      <p>
        <b>Boşanma aşamasındaki eşi Fedai Varan tarafından vahşice katledien Emine Bulut cinayetinin ardından Emniyet Genel Müdürlüğü, 81 ilin emniyet müdürlüğüne genelge gönderdi. Genelge göre, polise yansıyan tüm olayların en ince detayına kadar ele alınması ve tüm tutanakların tutulması talimatı verildi.</b>
      </p>
      <p>Kırıkkale'de 10 yaşındaki kızının gözü önünde boşanma aşamasındaki eşi tarafından vahşice öldürülen Emine Bulut cinayetinin ardından İçişleri Bakanlığı'nın talimat verdi. Talimatın ardından Emniyet Genel Müdürlüğü, (EGM) 81 il emniyet müdürlüğüne genelge gönderdi.</p>
      <p>Genelgede kadına, çocuğa şiddet konusunda azami hassasiyetin gösterilmesi istenirken, polise yansıyan tüm olayların en ince detayına kadar ele alınması, tüm tutanakların tutulması talimatı verildi. Hürriyet'te yer alan habere göre hiçbir boşluk kalmayacak şekilde gerekli evrak ve tutanakların tanzim edilmesi istendi.<br/><br/><b>NE OLMUŞTU?</b></p>
      <p>Kırıkkale'de 18 Ağustos'ta eski eşi Fedai Varan tarafından bir lokantada 10 yaşındaki kızının yanında boğazından bıçaklanan Emine Bulut, kaldırıldığı hastanede hayatını kaybetmişti. Kaçan Fedai Varan, Bahşılı ilçesi girişinde gözaltına alınmış ve ardından tutuklanmıştı.</p>
      <p>Daha sonra olay anına ilişkin görüntülerin, sosyal medyada yayımlanması infial yaratmış, siyasetçiler, sanatçılar ve kadın sivil toplum örgütleri başta olmak üzere toplumun tüm kesimleri olaya tepki göstermiş, 81 ilde basın açıklamaları ve protestolar gerçekleştirilmişti.</p>
      <p>Bulut'un 10 yaşındaki kızına yapılan yardımların korunması ve güvence altına alınması amacıyla esas hakkında bir hüküm verilinceye kadar Enver Kılıç, yönetim kayyumu olarak atanmıştı.</p>
      <p>Emine Bulut'un öldürülmesinin ardından Kırıkkale Cumhuriyet Başsavcılığınca soruşturma süreci etkin ve hızlı şekilde tamamlanarak, 5 gün sonra iddianame hazırlanmıştı.</p>
      <p>Sanık Fedai Varan hakkında 'canavarca hisle tasarlayarak öldürme' suçundan ağırlaştırılmış müebbet hapis cezası istemiyle hazırlanan iddianame, aynı gün Kırıkkale 1. Ağır Ceza Mahkemesince kabul edilmişti.</p>
      <related>
        <a href="https://www.karar.com/guncel-haberler/turkiyeyi-sarsan-vahset-canavarlik-sayilmadi-1360490"/>
      </related>
      <related>
        <a href="https://www.karar.com/guncel-haberler/emine-bulutun-katili-fedai-varana-muebbet-hapis-cezasi-1359813"/>
      </related>
      <related>
        <a href="https://www.karar.com/guncel-haberler/kirikkalede-eski-esi-tarafindan-katledilen-emine-bulut-adim-adim-olume-boyle-goturuldu-1358943"/>
      </related>
    </article>
  </body>
</html>