<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/esad-in-suriye-deki-yeni-plani-dunya-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-23T10:04:00+00:00"/>
    <meta property="og:title" content="Esad'ın Suriye'deki yeni planı"/>
    <meta property="og:description" content="Esad'ın Suriye'deki yeni planı | aydinlik.com.tr"/>
  </head>
  <body>
    <article>
      <h1>Esad'ın Suriye'deki yeni planı</h1>
      <address>
        <time datetime="2019-11-23T10:04:00+00:00">23 Nov 2019, 10:04</time>
      </address>
      <p>
        <b>Suriye’deki sekiz yıllık savaştan galip çıkan sonra Şam yönetimi, petrol kuyularını yeniden kontrol altına alarak enerji sektöründe ilerlemeyi hedefliyor. Özellikle Suriye’nin orta kesiminde bulunan kentlerdeki petrol yataklarında yeni yatırım planları hazırlanıyor.</b>
      </p>
      <p>Türkiye’nin Barış Pınarı Harekâtı sonrasında, işgali altındaki bölgeleri Suriye Hükümeti'ne devretmeyi kabul eden Suriye Demokratik Güçleri (SDG), Rakka’da bulunan petrol kuyularından bazılarından çekildi.</p>
      <p>Cumhurbaşkanı Recep Tayyip Erdoğan ile Rusya Devlet Başkanı Vladimir Putin de 22 Ekim'de Soçi’de bir araya gelerek 10 maddelik bir mutabakat imzaladı. Mutabakat sonrası SDG, Türkiye sınırlarından 30 kilometre geri çekilmek zorunda kaldı. SDG’nin çekilmesinin ardından Suriye Hükümeti, ülkenin güney doğusunda bulunan petrol kuyularında hâkimiyetini artırmaya başladı.</p>
      <p>Esad güçleri, 19 Ekim’den itibaren Humus, Hama ve Rakka’dan başlayarak Irak-Suriye sınırına kadar devam eden bölümün tamamında hâkimiyet sağladı.</p>
      <p>Bölgede üçgen olarak tanınan petrol kuyuları, Suriye Petrol Bakanlığı tarafından kontrol altına alındı.</p>
      <p>
        <b>ABD'NİN ÇEKİLMESİNİN ARDINDAN BAŞLAYAN SÜREÇ</b>
      </p>
      <p>ABD ve terör örgütlerinin saldırıları nedeniyle bölgede bulunan petrol kuyularında büyük tahribatlar meydana geldi. Bu sebeple yeni yatırımların yapılmasına ihtiyaç duyuluyor.</p>
      <p>ABD Başkanı Donald Trump’ın Suriye'nin kuzeyinden çekilme kararı sonrası Suriye’deki dengeler beklenmedik bir hızla değişti. Beyaz Saray, Trump’ın çekilme kararından pişman olarak ABD askerlerine yeni misyon yükledi. Trump ve Beyaz Saray, “Suriye’deki petrol kuyularının korunması” gerektiği yönünde peş peşe açıklama yaptı.</p>
      <p>Fırat’ın doğusunda bulunan petrol kuyularının çoğu SDG’nin hakimiyetinde bulunuyor. Bölgenin en büyük petrol kuyuları olan Rumeylan, el Ömer ve Suveydiye, SDG ve ABD güçleri tarafından kontrol ediliyor. Dolayısıyla Suriye Hükümeti, ABD/SDG işgalinde bulunan petrol kuyularında yatırım yapma olasılığı düşük olması nedeniyle öncelikle ülkenin Rakka’ın çevresi ile güney ve orta kesimlerinde bulunan petrol yataklarında yatırım yapmayı amaçlıyor.</p>
      <p>
        <b>GÜNLÜK PETROL ÜRETİMİ 24 BİN VARİLE GERİLEDİ</b>
      </p>
      <p>British Petroleum’ün verilerine göre, 2008 yılında, Suriye’nin günlük petrol üretimi kapasitesi 406 bin varile ulaşıyordu. 2011 yılında ise 353 bin varile geriledi. İç savaşın devam ettiği 2018 yılında ise günlük 24 bin varile geriledi. Suriye’nin 2011 yılında doğalgaz üretim kapasitesi 4.7 milyar metreküpe ulaştı. Ancak son yıllarda doğalgaz üretiminden ciddi düşüş yaşanarak, 3.6 milyar metreküpe geriledi.</p>
      <p>Suriye Petrol Bakanı, Ali Ghanim El Khabariye ile yaptığı röportajda, “Suriye günlük 100 bin varil petrole ihtiyacı vardır. Günlük petrol ithalatının gideri 8.8 milyon dolardır. İran ile Suriye 2013 yılında petrol ithalatına ilişkin bir anlaşma imzaladı” diye konuştu.</p>
      <p>
        <b>SURİYE'NİN GÜNLÜK İHTİYACI NE KADAR?</b>
      </p>
      <p>Al Monitor’e konuşan Ekonomi Uzmanı Nasır Temmimi, İran’ın Suriye’ye sevkıyatını gerçekleştirdiği günlük petrol kapasitesinin 110 bin varil olduğunu söyledi.</p>
      <p>Abdülkadir Allaf, Suriye’nin genelinde bulunan petrol kuyularının yüzde 10’nun Esad yönetiminin hâkimiyetinde olduğunun bilgisini paylaştı.</p>
      <p>Suriye Hükümeti, yerli ve yabancı 50 şirketin katılımıyla geçen ay Şam’da uluslararası petrol fuarı düzenledi. Fuarda ülkenin petrol yatırımıyla ilgili kısa, orta ve uzun vadeli planlarına dikkat çekildiği belirtildi.</p>
      <p>ABD ve Avrupa Birliği 2011’den bu yana Suriye Hükümeti'ne karşı bir takım yaptırım uyguladı. Söz konusu yaptırımlar kapsamında Suriye Hükümeti petrol ihracat ve satışı yapamadığı gibi yabancı petrol şirketlerinin de ülkede yatırım yapmaları askıya alındı.</p>
      <related>
        <h4>Benzer Haberler</h4>
        <a href="https://www.aydinlik.com.tr/dunya/2017-subat/esad-guvenli-bolge-talebi-gercekci-degil"/>
        <a href="https://www.aydinlik.com.tr/terore-destekle-suclaninca-esad-i-suriye-dusmani-ilan-etti-dunya-aralik-2017-1"/>
        <a href="https://www.aydinlik.com.tr/putin-turkiye-ziyareti-oncesi-suriye-de-esad-ile-gorustu-dunya-aralik-2017-2"/>
        <a href="https://www.aydinlik.com.tr/besar-esad-in-esi-esma-esad-hastaneye-kaldirildi-dunya-agustos-2018"/>
      </related>
    </article>
  </body>
</html>