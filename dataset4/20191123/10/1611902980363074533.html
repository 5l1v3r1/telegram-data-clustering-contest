<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/23/wykonczyla-petru-teraz-odchodzi-katarzyna-lubanuer-rezygnuje-z-szefowania-nowoczesnej-w-niedziele-wybor-nowego-lidera-w-niedziele-wybory-nowego-szefa-nowoczesnej/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-23T10:25:36+00:00"/>
    <meta property="og:title" content="Wykończyła Petru, teraz odchodzi. Katarzyna Lubanuer rezygnuje z szefowania Nowoczesnej. W niedzielę wybór nowego lidera"/>
    <meta property="og:description" content="Czas Katarzyny Lubnauer minął. W niedzielę na konwencji Nowoczesnej ma złożyć rezygnację z funkcji przewodniczącej partii. Delegaci wybiorą nowego lidera, ma nim zostać obecny sekretarz generalny Nowoczesnej Adam Szłapka."/>
  </head>
  <body>
    <article>
      <h1>Wykończyła Petru, teraz odchodzi. Katarzyna Lubanuer rezygnuje z szefowania Nowoczesnej. W niedzielę wybór nowego lidera</h1>
      <address><time datetime="2019-11-23T10:25:36+00:00">23 Nov 2019, 10:25</time> by <a rel="author" href="https://nczas.com/author/tms/" target="_blank">TMS</a></address>
      <p>
        <b>Czas Katarzyny Lubnauer minął. W niedzielę na konwencji Nowoczesnej ma złożyć rezygnację z funkcji przewodniczącej partii. Delegaci wybiorą nowego lidera, ma nim zostać obecny sekretarz generalny Nowoczesnej Adam Szłapka.</b>
      </p>
      <p>Rzecznik partii Paulina Henning-Kloska poinformowała media, że podczas niedzielnego zjazdu jest podsumowanie wyborów i wyznaczenie priorytetów Nowoczesnej na przyszłość.</p>
      <p><i>– Opowiemy o wartościach jakich strzec będziemy w kolejnej kadencji, również wewnątrz klubu Koalicji Obywatelskiej</i> – zapowiedziała.</p>
      <p>Konwencja to według niej również <i>„idealny moment, by przedyskutować stanowisko w sprawie wyborów prezydenckich”.</i></p>
      <p><i>– Czy popieramy któregoś z kandydatów Platformy Obywatelskiej czy wystawiany swojego</i> – powiedział Hennig-Kloska.</p>
      <p>Jednak kluczowym punktem tego zjazdu ma być wybór nowego przewodniczącego partii. Co prawda kadencja obecnej liderki Nowoczesnej kończy się dopiero w 2021, jednak – Katarzyna Lubnauer pod naciskiem członków partii ma złożyć w niedzielę rezygnację ze swojej funkcji.</p>
      <p>– <i>Jest decyzja, że Katarzyna Lubnauer będzie składać rezygnację z pełnionej funkcji. Na ten moment osobą, która jako jedyna będzie się ubiegała o funkcję przewodniczącego jest Adam Szłapka. Nie sądzę, żeby pojawił się jakiś inny kandydat, ale życie bywa zaskakujące, więc można spodziewać się wszystkiego</i> – zdradził jeden z członków zarządu Nowoczesnej.</p>
      <p>Z nieoficjalnych informacji uzyskanych przez PAP wynika, że Lubnauer, pozostanie w zarządzie Nowoczesnej.</p>
      <p>Mówiąc o powodach odejścia Lubnauer, inny polityk z władz ugrupowania ocenił, że jest to: <i>„Kwestia zmęczenia materiału i poczucie, że nie udało się jej osiągnąć podstawowych celów, jakie zakładała, czyli zachowania pełnej samodzielności partii, która przejawiłaby się chociażby zdolnością samodzielnego startu w wyborach parlamentarnych”.</i></p>
      <p>Sama Lubnauer mówiła w niedawno, że decyzję, czy pozostać na stanowisku przewodniczącej Nowoczesnej podejmie do niedzielnej konwencji partii.</p>
      <p>–<i> Mam poczucie, że wypełniłam misję, której się podjęłam. Nie jestem przywiązana do stanowiska</i> – podkreślała w środowej rozmowie w RMF FM.</p>
      <p>Niedzielna konwencja rozpocznie się o godzinie 11 częścią otwartą dla mediów, podczas której najprawdopodobniej Lubnauer złoży swoją rezygnację. Następnie, za zamkniętymi drzwiami, delegaci dokonają wyboru nowego przewodniczącego partii. Ma nim być według nieoficjalnych informacji Adam Szłapka.</p>
      <p>Źródło: Polsat News/ PAP</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/23/pzu-wyplaca-odszkodowania-w-bonach-do-biedronki-ubezpieczyciel-napedza-klientow-portugalskiemu-konsorcjum-wszystko-przez-rodo/"/>
        <a href="https://nczas.com/2019/11/23/nigdy-nie-zaglosuje-za-podwyzszeniem-podatkow-poslowie-wiarolomni-ludzie-jakiego-juz-zlamali-obietnice/"/>
        <a href="https://nczas.com/2019/11/23/jaroslaw-papis-polski-zyd-staje-w-obronie-naszego-kraju-to-nie-zydzi-uznali-polske-za-najbardziej-antysemicki-kraj-tylko-adl-wideo/"/>
        <a href="https://nczas.com/2019/11/23/jaskowiak-bedzie-prezydencka-jachira-po-jak-kandydat-moscil-sie-w-swym-poznanskim-gabinecie-wideo/"/>
        <a href="https://nczas.com/2019/11/23/super-promocje-na-black-friday-mlodzi-maja-inne-zdanie-wiemy-czego-beda-szukac-sondaz/"/>
        <a href="https://nczas.com/2019/11/23/sylwia-spurek-znow-w-natarciu-tym-razem-jako-ofiara-przemocy-umiem-byc-niezalezna-merytoryczna-video/"/>
        <a href="https://nczas.com/2019/11/23/hit-dziennikarka-nczas-com-opowiada-bajke-o-aborcji-na-wizji-video/"/>
        <a href="https://nczas.com/2019/11/23/jako-jedyna-w-klubie-glosowala-przeciwko-piotrowiczowi-dostala-zaproszenie-do-ko-szykuje-sie-pierwszy-transfer/"/>
        <a href="https://nczas.com/2019/11/23/braun-bez-litosci-o-poslach-pis-zawsze-beda-malymi-oszustami-malymi-kretaczami/"/>
      </related>
    </article>
  </body>
</html>