<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/kartellerle-is-birligi-ile-suclanan-meksikali-yargic-tutuklandi-1392443"/>
    <meta property="og:site_name" content="Karar.com"/>
    <meta property="article:published_time" content="2019-11-23T10:56:00+00:00"/>
    <meta property="og:title" content="'Kartellerle iş birliği' ile suçlanan Meksikalı yargıç tutuklandı"/>
    <meta property="og:description" content="Meksika'da ABD Hazine Bakanlığı'nın 'Jalisco Yeni Nesil' uyuşturucu karteliyle bağlantılı olmakla suçladığı yargıç tutuklandı."/>
  </head>
  <body>
    <article>
      <h1>'Kartellerle iş birliği' ile suçlanan Meksikalı yargıç tutuklandı</h1>
      <address>
        <time datetime="2019-11-23T10:56:00+00:00">23 Nov 2019, 10:56</time>
      </address>
      <p>
        <b>Meksika'da ABD Hazine Bakanlığı'nın 'Jalisco Yeni Nesil' uyuşturucu karteliyle bağlantılı olmakla suçladığı yargıç tutuklandı.</b>
      </p>
      <p>Meksika Yargı Genel Konseyi, Mayıs'ta 'mal varlığında usulsüzlük ve ek gelir' gerekçesiyle hakkında şikayette bulunulan 59 yaşındaki Isidro Avelar Gutierrez'in, Guadalajara şehrinde tutuklandığı ve başkent Meksiko'ya getirildiği bildirildi.</p>
      <p>Yüksek Mahkeme Başkanı Arturo Zaldivar, Twitter'dan yaptığı paylaşımda "Halk için sağlam ve güvenilir bir yargı oluşturmak adına yolsuzluğa karşı sıfır tolerans politikasını uygulamaya devam ediyoruz." ifadesini kullandı. </p>
      <p>
        <b>NE OLMUŞTU?</b>
      </p>
      <p>ABD Hazine Bakanlığınca, mayısta, Jalisco Yeni Nesil uyuşturucu karteli ve 'Los Cuinis' olarak bilinen bağlantılı bir grup 'lehine yaptığı işler nedeniyle' Avelar Gutierrez hakkında yaptırım kararı alınmıştı.</p>
      <p>Yargıç Gutierrez'in, iki örgütten, 'üst düzey üyeleri hakkında olumlu adli kararlar verilmesi karşılığında' rüşvet aldığı iddia ediliyor.</p>
      <p>Ülkenin en büyük suç örgütlerinden biri olarak bilinen Jalisco Yeni Nesil karteli, Meksika güvenlik güçleriyle kamu görevlilerine yönelik saldırılardan sorumlu tutuluyor.</p>
      <p>
        <b>NEW YORK/AA</b>
      </p>
      <related>
        <a href="https://www.karar.com/dunya-haberleri/meksikada-katledilen-abdlilerin-ailesi-karteller-isidden-beter-1378156"/>
      </related>
      <related>
        <a href="https://www.karar.com/dunya-haberleri/meksikada-el-chapo-faturasi-karteller-ile-askerler-catisti-8-kisi-oldu-1358016"/>
      </related>
      <related>
        <a href="https://www.karar.com/dunya-haberleri/el-chaponun-oglu-icin-sokaklar-atese-verildi-1357219"/>
      </related>
    </article>
  </body>
</html>