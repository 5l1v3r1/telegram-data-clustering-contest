<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/23/lucca-cadavere-roulotte-arrestato-compagno-vittima/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-23T10:10:55+00:00"/>
    <meta property="og:title" content="Lucca: cadavere trovato in una roulotte, arrestato il compagno della vittima"/>
    <meta property="og:description" content="Lunedì scorso i carabinieri di Lucca hanno trovato il cadavere di una donna in avanzato stato di decomposizione, ieri hanno arrestato il compagno. Macabra scoperta dei carabinieri di Viareggio: i militari hanno trovato all’interno di una roulotte abbandonata a Torre Del Lago (Lucca) il cadavere di una donna. Il corpo era in avanzato stato di …"/>
  </head>
  <body>
    <article>
      <h1>Lucca: cadavere trovato in una roulotte, arrestato il compagno della vittima</h1>
      <address><time datetime="2019-11-23T10:10:55+00:00">23 Nov 2019, 10:10</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/trovato-cadavere-Chiara-Corrado-roulotte.jpg"/>
      </figure>
      <p>Lunedì scorso i carabinieri di Lucca hanno trovato il cadavere di una donna in avanzato stato di decomposizione, ieri hanno arrestato il compagno.</p>
      <p>Macabra scoperta dei carabinieri di <b>Viareggio</b>: i militari hanno trovato all’interno di una roulotte abbandonata a <b>Torre Del Lago (Lucca)</b> il cadavere di una donna. Il corpo era in avanzato stato di decomposizione, il che rendeva di fatto complicato l’identificazione della vittima. Gli investigatori sono riusciti a risalire alla sua identità solo attraverso un <b>tatuaggio</b> che la donna portava sulla spalla sinistra. La donna si chiamava <b>Chiara Corrado</b>, aveva 40 anni ed era originaria di Pisa.</p>
      <p>Attraverso una serie di interrogatori agli amici della donna, i militari hanno scoperto che Chiara Corrado, scomparsa da diversi mesi, aveva una relazione conflittuale con <b>Graziano Zangari</b>. L’uomo, un operaio edile residente a <b>San Nicola Arcella</b> (Cosenza), è stato portato in caserma venerdì. Durante l’interrogatorio l’uomo avrebbe fatto alcune ammissioni che alimentano il sospetto di colpevolezza nell’omicidio.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Cadavere trovato nella roulotte, la ricostruzione dell’omicidio</h3>
      <p>Secondo una prima ricostruzione dell’omicidio effettuata dai <b>Carabinieri</b>, Zangari avrebbe ucciso la compagna al culmine dell’ennesima lite. I due infatti hanno convissuto per un periodo a Lucca, ma la <b>relazione</b> era contrassegnata da <b>continue discussioni</b>. In base all’ipotesi formulata dai militari, l’uomo avrebbe colpito la compagna con un’oggetto contundente (forse un sasso) causandole un trauma cranico letale. Quindi avrebbe portato il corpo all’interno della roulotte e l’avrebbe avvolto in un telo di plastica. I fatti, in base allo stato di decomposizione del corpo, si sarebbero verificati tra la fine di luglio e la metà di agosto.</p>
      <p>Quello di Lucca è il primo dei due femminicidi scoperti questa settimana. Il secondo si è verificato ieri notte a Partinico (Palermo). Un imprenditore di 51 anni ha<a href="https://www.viagginews.com/2019/11/23/imprenditore-uccide-amante-coltellate/"> ucciso con un coltello l’amante</a> per impedirle di rivelare a sua moglie la loro relazione e la futura nascita del loro bambino. In questo caso il colpevole ha ammesso immediatamente le proprie colpe.</p>
      <figure>
        <img src="https://www.viagginews.com/wp-content/uploads/2019/11/carabinieri-2-1.jpg"/>
        <figcaption>Un nipote uccide nonna FOTO viagginews</figcaption>
      </figure>
      <p> </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/23/imprenditore-uccide-amante-coltellate/"/>
        <a href="https://www.viagginews.com/2019/11/23/vittorio-grigolo-molestie-toccato-pancia/"/>
        <a href="https://www.viagginews.com/2019/11/23/una-storia-da-cantare-lucio-dalla-anticipazioni-23-novembre/"/>
      </related>
    </article>
  </body>
</html>