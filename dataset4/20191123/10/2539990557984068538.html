<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/9/344/Artykul/2408929,Kasia-Kowalska-i-Basia-StepniakWilk-w-Markomanii"/>
    <meta property="og:site_name" content="Polskie Radio"/>
    <meta property="article:published_time" content="2019-11-23T10:00:00+00:00"/>
    <meta property="og:title" content="Kasia Kowalska i Basia Stępniak-Wilk w &quot;Markomanii&quot;"/>
    <meta property="og:description" content="Dziś studio przy Myśliwieckiej 3/5/7 odwiedzą dwie artystki."/>
  </head>
  <body>
    <article>
      <h1>Kasia Kowalska i Basia Stępniak-Wilk w "Markomanii"</h1>
      <address>
        <time datetime="2019-11-23T10:00:00+00:00">23 Nov 2019, 10:00</time>
      </address>
      <p>
        <b>Dziś studio przy Myśliwieckiej 3/5/7 odwiedzą dwie artystki.</b>
      </p>
      <p>Basia Stępniak-Wilk opowie o nadchodzącym świątecznym albumie. "Piosnek krzynkę pod choinkę" ukaże się na początku grudnia, a różni się od licznych świątecznych propozycji płytowych tym, że nie ma tu ani jednej kolędy, ani nawet opracowania znanego świątecznego "tematu". To są piosenki napisane teraz, niektóre kilkanaście dni temu, kilka przypomnianych sprzed lat (w nowych aranżacjach i w moim wykonaniu). Właśnie świętuję w tym sezonie artystycznym 25-lecie mojej działalności scenicznej, więc to też taka przekrojowa prezentacja moich pastorałek – zapowiada artystka. Posłuchamy też premierowo utworów z albumu. Spotkanie z Basią Stępniak-Wilk tuż po godz. 11.</p>
      <figure>
        <img src="https://static.prsa.pl/images/933e0f46-b3db-4f07-a5bc-92cf60bdfc28.jpg"/>
        <figcaption>Basia Stępniak-Wilk "Piosenek krzynkę pod choinkę"   Foto: mat promocyjne</figcaption>
      </figure>
      <p>Kasia Kowalska także świętuje 25-lecie pracy artystycznej. Z tej okazji odbyło się wiele wydarzeń nawiązujących do tego jubileuszu, m.in. wyjątkowy koncert MTV Unplugged – w maju tego roku w Teatrze Szekspirowskim w Gdańsku. Koncert został zarejestrowany, a płyta ukazała się 25 października. Artystce na scenie towarzyszyli znakomici goście: Edyta Bartosiewicz i Stanisław Soyka. Podczas koncertu "MTV Unplugged Kasia Kowalska", artystka wykonała swoje największe przeboje w nowych, akustycznych aranżacjach. Oprócz stałego zespołu towarzyszącego Kasi podczas koncertów, koncert MTV Unplugged wzbogacony został o sekcję dętą i fortepian. Więcej o płycie podczas spotkania z Kasią Kowalską na antenie Trójki tuż po godz. 12.</p>
      <figure>
        <img src="https://static.prsa.pl/images/df8a37a1-99bf-4925-a049-e0ee95da2622.jpg"/>
        <figcaption>KasiaKowalska "MTV Unplugged"   Foto: mat. promocyjne</figcaption>
      </figure>
      <p>
        <b>***</b>
      </p>
      <p>
        <b>Na kolejne wydanie <a href="https://www.polskieradio.pl/9,Trojka/344,Markomania">"Markomanii"</a> zapraszamy w sobotę (23 listopada) od godz. 11.05 do 13.00.</b>
      </p>
      <p>
        <b>Audycję poprowadzi <a href="https://www.polskieradio.pl/Marek-Niedzwiecki/Tag169614">Marek Niedźwiecki</a>. </b>
      </p>
      <related>
        <a href="https://www.polskieradio.pl/9/344/Artykul/2391275,Ania-Rusowicz-i-jej-Przebudzenie-w-Markomanii"/>
      </related>
      <related>
        <a href="https://www.polskieradio.pl/9/344/Artykul/2396763,Muzyka-Mietka-Kosza-wciaz-inspiruje-Krzysztof-Gradziuk-o-plycie-Unfinished-Story-%E2%80%93-Remembering-Kosz"/>
      </related>
      <related>
        <a href="https://www.polskieradio.pl/9/344/Artykul/2404275,Malgorzata-Ostrowska-nie-lubie-sytuacji-gdy-cos-trzeba"/>
      </related>
    </article>
  </body>
</html>