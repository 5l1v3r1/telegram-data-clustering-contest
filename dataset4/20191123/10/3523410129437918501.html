<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641491/%D8%AA%D9%88%D8%A7%D9%81%D9%82-%D8%AA%D8%AC%D8%A7%D8%B1%DB%8C-%D8%B1%D8%B4%D8%AF-%D8%A7%D9%82%D8%AA%D8%B5%D8%A7%D8%AF%DB%8C-%DA%86%DB%8C%D9%86-%D8%B1%D8%A7-%D8%A8%D9%87-%D8%A8%D8%A7%D9%84%D8%A7%DB%8C-57-%D8%AF%D8%B1%D8%B5%D8%AF-%D9%85%DB%8C%E2%80%8C%D8%B1%D8%B3%D8%A7%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T10:43:00+00:00"/>
    <meta property="og:title" content="توافق تجاری رشد اقتصادی چین را به بالای 5.7 درصد می‌رساند"/>
    <meta property="og:description" content="مؤسسه رتبه‌بندی فیچ ریتینگ گزارش داد: توافق تجاری با آمریکا می‌تواند رشد اقتصادی چین را به بالای 5.7 درصد پیش‌بینی شده برساند."/>
  </head>
  <body>
    <article>
      <h1>
        <a href="https://www.bultannews.com/fa/news/641491/%D8%AA%D9%88%D8%A7%D9%81%D9%82-%D8%AA%D8%AC%D8%A7%D8%B1%DB%8C-%D8%B1%D8%B4%D8%AF-%D8%A7%D9%82%D8%AA%D8%B5%D8%A7%D8%AF%DB%8C-%DA%86%DB%8C%D9%86-%D8%B1%D8%A7-%D8%A8%D9%87-%D8%A8%D8%A7%D9%84%D8%A7%DB%8C-57-%D8%AF%D8%B1%D8%B5%D8%AF-%D9%85%DB%8C%E2%80%8C%D8%B1%D8%B3%D8%A7%D9%86%D8%AF">توافق تجاری رشد اقتصادی چین را به بالای 5.7 درصد می‌رساند</a>
      </h1>
      <h2>مؤسسه رتبه‌بندی فیچ ریتینگ گزارش داد: توافق تجاری با آمریکا می‌تواند رشد اقتصادی چین را به بالای 5.7 درصد پیش‌بینی شده برساند.</h2>
      <address><time datetime="2019-11-23T10:43:00+00:00">23 Nov 2019, 10:43</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، مؤسسه رتبه‌بندی فیچ گزارش داد: امضای فاز نخست<b> توافق تجاری</b> بین چین و آمریکا می‌تواند <b>رشد اقتصادی</b> سال ‌آینده پکن را به بیش از میزان پیش‌بینی شده برساند.</p>
      <p>در ماه سپتامبر فیچ گزارش داد که در صورتی که آمریکا تمام تعرفه‌های اعلام شده خود بر واردات کالا از چین را عملی کند رشد اقتصادی چین از 6.1 درصد امسال به 5.7 درصد برای سال آینده کاهش خواهد یافت.</p>
      <p>در گزارش این مؤسسه آمده بود: در عین حال کاهش تنش بین دو طرف نیز می‌تواند روند کاهش رشد اقتصادی برای چین را تغییر دهد.</p>
      <p>در گزارش کنونی فیچ آمده است پیشرفت‌های اخیر چین و آمریکا در حصول فاز نخست توافق تجاری بین دو طرف نشان می‌دهد که تعلیق و یا حذف احتمالی تعرفه‌های کنونی بر واردات کالا از چین در آمریکا می‌تواند چشم‌انداز رشد اقتصادی برای چین را صعودی کند.</p>
      <p>این مؤسسه تأیید کرده است که چشم‌انداز اقتصاد چین برای بلندمدت باثبات خواهد بود که دلیل آن نیز افزایش ورود سرمایه‌های خارجی، عملکرد قوی المان‌های کلان اقتصادی در این کشور و بزرگی اقتصاد چین است.</p>
      <p>این مؤسسه همچنین هشدار داده است که رتبه اعتباری چین را افزایش نداده چرا که در ساختار اقتصادی این کشور شاهد آسیب‌پذیری‌های ساختاری بزرگی هستیم که از جمله آنها سرانه درآمدی پایین و استانداردهای دولتی پایین در مقایسه با کشورهای هم‌رده با چین است.</p>
    </article>
  </body>
</html>