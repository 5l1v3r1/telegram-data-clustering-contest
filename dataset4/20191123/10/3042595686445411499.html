<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/frankrike-avlyser-alkoholfri-maned/71853037"/>
    <meta property="og:site_name" content="Dagbladet.no"/>
    <meta property="article:published_time" content="2019-11-23T10:22:40+00:00"/>
    <meta property="og:title" content="Frankrike avlyser alkoholfri måned"/>
    <meta property="og:description" content="Den franske regjeringen ville få folk til å holde seg unna alkohol i hele januar, men nå er kampanjen stanset etter press fra vinlobbyen."/>
  </head>
  <body>
    <article>
      <h1>Frankrike avlyser alkoholfri måned</h1>
      <h2>Den franske regjeringen ville få folk til å holde seg unna alkohol i hele januar, men nå er kampanjen stanset etter press fra vinlobbyen.</h2>
      <address><time datetime="2019-11-23T10:22:40+00:00">23 Nov 2019, 10:22</time> by <a rel="author">NTB I</a></address>
      <p>Den franske regjeringen har avlyst kampanjen i all stillhet. Det skal ha skjedd fordi landets vinlobby ikke var spesielt begeistret for ideen.</p>
      <p>Ifølge kilder i landets bevegelse mot alkoholavhengighet hadde regjeringen planer om å oppfordre folk til å gjøre januar til en «hvit» måned.</p>
      <p>Helseminister Agnes Buzyn har offentlig erkjent at det ikke er noen planer om en «hvit januar» i 2020 ettersom regjeringen først skal diskutere sin innsats mot alkoholmisbruk i februar.</p>
      <p>I Frankrike er en større andel av innbyggerne avhengige av alkohol enn i andre rike land. Landet ligger på tredjeplass når det gjelder alkoholkonsum per innbygger, ifølge en ny rapport fra OECD.</p>
      <p>- Det er blitt truffet beslutninger i kulissene som får en til å undre seg, sier Nathalie Latour fra franske avholdsforbundet. Ifølge Latour var det allerede utarbeidet budsjetter for kampanjen da den ble avlyst.</p>
    </article>
  </body>
</html>