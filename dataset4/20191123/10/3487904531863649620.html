<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/to-rethimno-sto-aspromavro-mikroskopio"/>
    <meta property="og:site_name" content="Metrosport.gr"/>
    <meta property="article:published_time" content="2019-11-23T10:00:00+00:00"/>
    <meta property="og:title" content="Το Ρέθυμνο στο «ασπρόμαυρο» μικροσκόπιο"/>
    <meta property="og:description" content="Ο ΠΑΟΚ αντιμετωπίζει το Ρέθυμνο στο πλαίσιο της Basket League και η «ασπρόμαυρη» ΚΑΕ σκιαγραφεί το προφίλ του μέσω της ιστοσελίδας της."/>
  </head>
  <body>
    <article>
      <h1>Το Ρέθυμνο στο «ασπρόμαυρο» μικροσκόπιο</h1>
      <h2>Ο ΠΑΟΚ αντιμετωπίζει το Ρέθυμνο στο πλαίσιο της Basket League και η «ασπρόμαυρη» ΚΑΕ σκιαγραφεί το προφίλ του μέσω της ιστοσελίδας της.</h2>
      <address><time datetime="2019-11-23T10:00:00+00:00">23 Nov 2019, 10:00</time> by <a rel="author">Metrosport.gr Team</a></address>
      <p>Επιστροφή στις εγχώριες υποχρεώσεις μετά τη νίκη επί της Σαραγόσα για τον ΠΑΟΚ, ο οποίος υποδέχεται το Ρέθυμνο στο πλαίσιο της 8ης αγωνιστικής της Basket League.</p>
      <p>Δείτε πώς παρουσίασε η «ασπρόμαυρη» ΚΑΕ το προφίλ της κρητικής ομάδας:</p>
      <p>Μετά τη νίκη επί της Zaragoza για το Basketball Champions League, o ΠΑΟΚ υποδέχεται το Ρέθυμνο στο “PAOK Sports Arena” για την 8<sup>η</sup> αγωνιστική της EKO Basket League (15:45, ERTPLAY2).</p>
      <p>Το Ρέθυμνο ιδρύθηκε το 1986 και συμμετέχει για 9<sup>η</sup> διαδοχική χρονιά στην πρώτη κατηγορία του ελληνικού πρωταθλήματος, έχοντας, πλέον, καθιερωθεί ως μία από τις σταθερές δυνάμεις του επαρχιακού μπάσκετ.</p>
      <p>Στον πάγκο του Ρεθύμνου βρίσκεται ο Βαγγέλης Ζιάγκος, ο οποίος ανέλαβε την ομάδα τον περασμένο Νοέμβριο και αφού συνέβαλε στην εξασφάλιση της παραμονής της στην Basket League, ανανέωσε τη συνεργασία του και για τη φετινή σεζόν.</p>
      <p>Το Ρέθυμνο βρίσκεται στην 12<sup>η</sup> θέση του βαθμολογικού πίνακα με ρεκόρ 2-5, έχοντας κερδίσει την ΑΕΚ και τον Προμηθέα Πάτρας στην Κρήτη, ενώ μακριά από το «Μελίνα Μερκούρη» μετράει τέσσερις ήττες σε ισάριθμα παιχνίδια. Είναι μια ομάδα που στηρίζεται στην άμυνά της, καθώς έχει την τρίτη καλύτερη άμυνα με 71.8 πόντους και παράλληλα την τρίτη χειρότερη επίθεση με 65.1 πόντους.</p>
      <p>Πρώτος σκόρερ της ομάδας και κορυφαίος παίκτης της σε αυτά τα πρώτα 7 παιχνίδια της χρονιάς, είναι ο Conner Frankamp, ο οποίος έχει 18.3 πόντους και 3.6 ασίστ ανά αγώνα, έχοντας την τρίτη θέση στον πίνακα των σκόρερ του πρωταθλήματος. Από εκεί και πέρα ο Ανδρέας Χριστοδούλου πετυχαίνει 10.9 πόντους ανά αγώνα, ενώ σημαντική είναι και η συνεισφορά του Lamond Murray Jr.,ο οποίος προστέθηκε στο ρόστερ κατά τη διάρκεια της σεζόν και πετυχαίνει 8 πόντους ανά αγώνα.</p>
      <figure>
        <img src="http://paokbc.gr/images/reroster.jpg"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/paok-smith-xeperase-ton-eafto-tou"/>
        <a href="http://www.metrosport.gr/article/parousia-tou-kosmou-echi-megali-simasia"/>
        <a href="http://www.metrosport.gr/article/osa-eginan-piso-apo-tis-kameres-sto-paok-saragosa"/>
        <a href="http://www.metrosport.gr/article/smith-stin-kaliteri-5ada-tou-bcl-pic"/>
        <a href="http://www.metrosport.gr/article/antam-smith-molis-skoraro-thelo-na-paro-xana-tin-mpala"/>
        <a href="http://www.metrosport.gr/article/na-min-giortasoume-tora-alla-to-savvato-kontra-sto-rethimno"/>
      </related>
    </article>
  </body>
</html>