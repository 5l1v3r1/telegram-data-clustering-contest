<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/20191123-paraatletak-a-budapesti-atletikai-vb-mellett.html"/>
    <meta property="og:site_name" content="Origo"/>
    <meta property="article:published_time" content="2019-11-23T10:56:00+00:00"/>
    <meta property="og:title" content="A magyar paraatléták is kiállnak a 2023. évi atlétikai világbajnokság budapesti megrendezése mellett"/>
    <meta property="og:description" content="A világ egyik legnagyobb és legnézettebb sporteseményét rendezheti meg Magyarország."/>
  </head>
  <body>
    <article>
      <h1>A magyar paraatléták is kiállnak a 2023. évi atlétikai világbajnokság budapesti megrendezése mellett</h1>
      <address><time datetime="2019-11-23T10:56:00+00:00">23 Nov 2019, 10:56</time> by <a rel="author">Origo</a></address>
      <p>
        <b>Közleményt adott ki a Magyar Paralimpiai Bizottság, melyben azt írja a szervezet, hogy A magyar paraatléta válogatott tagjai és a válogatott mellett dolgozó sportszakemberek kiállnak a 2023. évi atlétikai világbajnokság budapesti megrendezése mellett.</b>
      </p>
      <p>A közleményben azt írják, hogy </p>
      <blockquote>Mi, a 2019. évi dubai világbajnokságon világbajnoki címet és érmeket szerzett parasportolók támogatjuk, hogy az épek egyik legnagyobb és legnézettebb eseményének Budapest adjon otthon és bízunk abban, hogy a világ paraatlétáit is vendégül tudja látni Budapest 2023-ban.</blockquote>
      <p>A közlemény úgy folytatódik, hogy</p>
      <p>Nagy megtiszteltetés lenne számunkra, ha hazai közönség előtt versenyezhetnénk, bebizonyítva a magyar parasport mozgalom jelmondatában foglaltakat: fogyatékosnak lenni nem jelenti azt: vesztesnek lenni.</p>
      <aside>A világbajnokságra készülő stadion tervezésében a Magyar Paralimpiai Bizottság szakértőként részt vett, ezért a stadion teljesen akadálymentes lesz.</aside>
      <p>A paraatléták hazai eseményen szerzett sikerei sok fogyatékkal élő ember számára adhatnak életre szóló pozitív energiát.</p>
      <figure>
        <img src="https://cdn.nwmgroups.hu/s/img/i/1911/20191123parasport.jpg"/>
        <figcaption>Kiállnak a 2023-as budapesti világbajnokság mellett<cite>Forrás: MPB/Facebook</cite></figcaption>
      </figure>
      <aside>Az új stadion, a világversenyt követően, állandó bázisa lehetne a fogyatékosok sportjának is, és a versenysport mellett a sportolást életmódjuknak választó fogyatékkal élő embereknek is lehetőséget biztosíthat a szabadidő hasznos eltöltéséhez.</aside>
      <p>A 2023-as atlétikai világbajnokság budapesti megrendezése és az új atlétikai stadion építése esélyt ad a paraatlétikai világbajnokság megrendezéséhez is.<br/>Hajrá, magyar (para)atlétika)!</p>
      <p>- zárul a közlemény.</p>
    </article>
  </body>
</html>