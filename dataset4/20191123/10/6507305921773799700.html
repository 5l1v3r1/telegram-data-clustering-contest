<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/primo-piano/gazzetta-milan-piatek-per-la-svolta-il-destino-di-kris-e-racchiuso-nelle-prossime-cinque-gare-352865"/>
    <meta property="og:site_name" content="MilanNews.it"/>
    <meta property="article:published_time" content="2019-11-23T10:00:00+00:00"/>
    <meta property="og:title" content="Gazzetta - Milan, Piatek per la svolta: il destino di Kris è racchiuso nelle prossime cinque gare"/>
    <meta property="og:description" content="Altro giro, altra chance. Contro il Napoli, Krzysztof Piatek avrà un’altra occasione. Sarà il polacco, infatti, a guidare l’attacco rossonero nella sfida contro i partenopei, gara decisiva per le sorti del Milan, che non può permettersi di sbagliare ancora. Il pistolero - scrive La Gazzetta dello Sport - è un vero rebus: solo una grande illusione, si chiede la rosea? O forse Pioli deve ancora trovare la formula giusta che lo liberi in area?"/>
  </head>
  <body>
    <article>
      <h1>Gazzetta - Milan, Piatek per la svolta: il destino di Kris è racchiuso nelle prossime cinque gare</h1>
      <address><time datetime="2019-11-23T10:00:00+00:00">23 Nov 2019, 10:00</time> by <a rel="author">Salvatore Trovato</a></address>
      <p>Altro giro, altra chance. Contro il Napoli, Krzysztof Piatek avrà un’altra occasione. Sarà il polacco, infatti, a guidare l’attacco rossonero nella sfida contro i partenopei, gara decisiva per le sorti del Milan, che non può permettersi di sbagliare ancora. Il pistolero - scrive La Gazzetta dello Sport - è un vero rebus: solo una grande illusione, si chiede la rosea? O forse Pioli deve ancora trovare la formula giusta che lo liberi in area?</p>
      <p><b>SVOLTA IMMEDIADATA</b> - Lo scopriremo solo vivendo... e giocando. Il destino di Piatek, probabilmente, è racchiuso nelle prossime cinque partite, a iniziare da quella di oggi. L’obiettivo dell’ex Genoa è sempre lo stesso: battere un colpo per convincere la dirigenza che cederlo in prestito a gennaio non è poi un’idea così buona. Ma non solo: Kris deve difendere se stesso dall’arrivo imminente di un altro centravanti (Ibra?). Insomma, il polacco ha bisogno di svoltare e magari la rete in Nazionale è di buon auspicio.</p>
      <p><b>NAPOLI, CHE RICORDO!</b> - Un giocatore da ritrovare a tutti i costi: <i>"Sta crescendo. È un uomo d’area: più palloni mettiamo e più lo favoriamo"</i>, ha dichiarato Stefano Pioli alla vigilia del match contro il Napoli. Ma è arrivato il momento di buttarla dentro. Piatek ha segnato i suoi primi gol da milanista proprio contro gli azzurri di Ancelotti: la speranza è che la storia non possa ripetersi.</p>
    </article>
  </body>
</html>