<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/23/leggi-notizia/argomenti/attualita/articolo/la-federazione-delle-associazione-romene-e-moldave-del-piemonte-organizzano-la-festa-della-romania.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-23T10:03:00+00:00"/>
    <meta property="og:title" content="La Federazione delle Associazioni romene e moldave del Piemonte organizza la Festa della Romania"/>
    <meta property="og:description" content="L'anniversario del 1° Dicembre è la festa laica più sentita e più amata dal Popolo Romeno che viene celebrata con grande partecipazione sia in patria, sia all'estero."/>
  </head>
  <body>
    <article>
      <h1>La Federazione delle Associazioni romene e moldave del Piemonte organizza la Festa della Romania</h1>
      <h2>L'anniversario del 1° Dicembre è la festa laica più sentita e più amata dal Popolo Romeno che viene celebrata con grande partecipazione sia in patria, sia all'estero.</h2>
      <address><time datetime="2019-11-23T10:03:00+00:00">23 Nov 2019, 10:03</time> by <a rel="author">Marian Mocanu</a></address>
      <p>In occasione della Giornata Nazionale della Romania, la Federazione delle Associazioni romene e moldave del Piemonte organizza un evento pubblico che avrà luogo Domenica 1° Dicembre 2019 dalle ore 20:00 alle ore 22:00 presso il Museo del Cinema – Mole Antonelliana, Via Montebello 20/a – Torino.     <br/><br/>L'anniversario del 1° Dicembre è la festa laica più sentita e più amata dal Popolo Romeno che viene celebrata con grande partecipazione sia in patria, sia all'estero. Dopo la grande manifestazione del 2018, quando è stato ricordato il centesimo anniversario della Grande Unione, quest'anno la Comunità Romena della Città Metropolitana di Torino intende festeggiare la ricorrenza con la Comunità Italiana, attraverso i suoi rappresentanti istituzionali, e condividere la gioia della festa con momenti di musica classica con motivi tradizionali di una Romania autentica.<br/><br/>La manifestazione, patrocinata dal Consolato Generale della Romania a Torino, il Comune di Torino e la Regione Piemonte, sarà un viaggio nella storia del popolo romeno intrecciata a quella italiana, due popoli uniti da comuni vincoli latini. Una serata di immagini e racconti, intervallati da intermezzi musicali dal vivo a cura degli artisti romeni e italiani.<br/><br/><b>Invitati:</b><br/>ANDREA DEL PRINCIPE - Musica lirica italiana <br/>MIHAI VULUTA E VASILE STAN - Violino e pianoforte <br/>MARCIANA PETRILA - Arpa <br/>MAGDALENA VASILESCU E MICHELA VARDA - Violino e pianoforte</p>
      <p>Ingresso libero fino ad esaurimento posti.</p>
    </article>
  </body>
</html>