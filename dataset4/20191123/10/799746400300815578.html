<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/23/7103405/"/>
    <meta property="og:site_name" content="Європейська правда"/>
    <meta property="article:published_time" content="2019-11-23T10:49:16+00:00"/>
    <meta property="og:title" content="Лавров &quot;нічого не знає&quot; про шпигунів РФ у Каталонії"/>
    <meta property="og:description" content="Міністр закордонних справ РФ Сергєй Лавров заявив в.о. глави МЗС Іспанії Жозепу Боррелю, що нічого не знає про можливу діяльності в Каталонії агентів ГРУ РФ."/>
  </head>
  <body>
    <article>
      <h1>Лавров "нічого не знає" про шпигунів РФ у Каталонії</h1>
      <address>
        <time datetime="2019-11-23T10:49:16+00:00">23 Nov 2019, 10:49</time>
      </address>
      <p>Міністр закордонних справ РФ Сергєй Лавров заявив в.о. глави МЗС Іспанії Жозепу Боррелю, що нічого не знає про можливу діяльності в Каталонії агентів ГРУ РФ.</p>
      <p>Як повідомляє "Європейська правда", про це іспанський дипломат в суботу повідомив у коментарі агентству <a href="https://www.efe.com/">EFE</a> після зустрічі двох посадовців на полях саміту G20 у Японії.</p>
      <p>Днями іспанське видання El Pais повідомило, що Національний суд Іспанії <a href="https://www.eurointegration.com.ua/news/2019/11/21/7103322/"><b>почав розслідувати</b></a> ймовірне втручання російської розвідки у події довкола спроби проголошення незалежності Каталонії від Іспанії.</p>
      <p>Розслідування зосереджене на так званому елітному військовому підрозділі 29155, яке західні спецслужби неодноразово звинувачували в дестабілізації в Європі. </p>
      <p>За словами Борреля, Лавров сказав, що "нічого не знає" про ймовірну діяльність російських спецслужб під час подій довкола спроби Каталонії відокремитися від Іспанії в 2017 році.</p>
      <p>Він додав, що теж не міг "багато чого повідомити міністру", бо володіє тільки інформацією, яка з'явилася у пресі.</p>
      <p>Раніше ЗМІ також повідомили, що Іспанія <a href="https://www.eurointegration.com.ua/news/2019/11/21/7103338/"><b>відмовилась</b></a> від співпраці з РФ в боротьбі з дезінформацією.</p>
      <related>
        <a href="https://www.eurointegration.com.ua/news/2019/11/21/7103322/"/>
      </related>
    </article>
  </body>
</html>