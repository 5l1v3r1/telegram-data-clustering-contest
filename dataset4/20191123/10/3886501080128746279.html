<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119680-vucic-pokazimo-gradjanima-regiona-da-zelimo-da-radimo-zajedno-umesto-da-se-bijemo?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-23T10:40:04+00:00"/>
    <meta property="og:title" content="Vučić: Pokažimo gradjanima regiona da želimo da radimo zajedno, umesto da se bijemo"/>
    <meta property="og:description" content="Predsednik Srbije Aleksandar Vučić izjavio je danas da se region ispraznio jer ljudi, i to ne više samo mladi već i oni izmedju 40 i 50 godina, odlaze i da im treba, kako bi se to usporilo i zaustavilo, ponuditi ambijent da &quot;shvate da više u regionu nećemo da se bijemo već da želimo da radimo zajedno&quot;.On je, na Regionalnom forumu mladih lidera u Novom Sadu, na kojem su govorili i predsednici Severne Makedonije i Slovenije, Stevo Pendarovski i Borut Pahor, rekao da ljudi ne odlaze zato što su gladni već traže bolju budućnost.&quot;Naš najveći problem je što ne uspevamo da in ponudimo srećnu perspektivu&quot;, rekao je Vučić i istakao da to podrazumeva bolju sveobuhvatnu atmosferu u društvu.Prema njegovim rečima, to je  rezultat loših politika u regionu iz prošlosti &quot;iz kojih ne uspevamo da izadjemo&quot;, jer se to vidi i u prigovorima da se mini Šengenom pravi Velika Srbija ili Velika Albanija.&quot;Uzalud se Rama ubi objašnjavajući da ne pravi Veliku Srbiju&quot;, rekao je Vučić, navodeći da je jako ponosan na inicijativu Severne Makedonije…"/>
  </head>
  <body>
    <article>
      <h1>Vučić: Pokažimo gradjanima regiona da želimo da radimo zajedno, umesto da se bijemo</h1>
      <address>
        <time datetime="2019-11-23T10:40:04+00:00">23 Nov 2019, 10:40</time>
      </address>
      <p><b>Predsednik Srbije Aleksandar Vučić izjavio je danas da se region ispraznio jer ljudi, i to ne više samo mladi već i oni izmedju 40 i 50 godina, odlaze i da im treba, kako bi se to usporilo i zaustavilo, ponuditi ambijent da "shvate da više u regionu nećemo da se bijemo već da želimo da radimo zajedno".</b><br/><br/>On je, na Regionalnom forumu mladih lidera u Novom Sadu, na kojem su govorili i predsednici Severne Makedonije i Slovenije, Stevo Pendarovski i Borut Pahor, rekao da ljudi ne odlaze zato što su gladni već traže bolju budućnost.<br/><br/>"Naš najveći problem je što ne uspevamo da in ponudimo srećnu perspektivu", rekao je Vučić i istakao da to podrazumeva bolju sveobuhvatnu atmosferu u društvu.<br/><br/>Prema njegovim rečima, to je  rezultat loših politika u regionu iz prošlosti "iz kojih ne uspevamo da izadjemo", jer se to vidi i u prigovorima da se mini Šengenom pravi Velika Srbija ili Velika Albanija.<br/><br/>"Uzalud se Rama ubi objašnjavajući da ne pravi Veliku Srbiju", rekao je Vučić, navodeći da je jako ponosan na inicijativu Severne Makedonije, Albanije i Srbije.<br/><br/>On je rekao da je ljudima na ovom području problem i samopouzdanje jer misle da "sunce tudjeg nega bolje sija nego domaće" i kad se uvere da nije tako sramota ih da se vrate u svoju državu.<br/><br/>"Vidim ja da nije svima u Evropi drago zbog te inicijative naše tri zemlje, kako smo se drznuili da sami nešto radimo.  Kada budemo pokazali svima da nismo kreteni i da smo u stanju da sednemo za isti sto sami i dogovaramo se onda ćemo i narodu vratiti samopouzdanje i veru gradjanima da ostanu u svojim država i da imaju budućnost", rekao je Vučić.<br/><br/>On je govoreći o odlasku stanovništva rekao da u Srbiji nema više od 6,5 miliona stanovnika, na Kosovu ne više od 1,2 miliona, a u Hrvatskoj ne više od 3,2 miliona.</p>
    </article>
  </body>
</html>