<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/dod-kvinne-funnet-i-2008-er-identifisert/71853031"/>
    <meta property="og:site_name" content="Dagbladet.no"/>
    <meta property="article:published_time" content="2019-11-23T10:21:35+00:00"/>
    <meta property="og:title" content="Død kvinne funnet i 2008 er identifisert"/>
    <meta property="og:description" content="Hun ble funnet i sjøen ved Lillesand, er gravlagt på Sørlandet, men var svensk."/>
  </head>
  <body>
    <article>
      <h1>Død kvinne funnet i 2008 er identifisert</h1>
      <h2>Hun ble funnet i sjøen ved Lillesand, er gravlagt på Sørlandet, men var svensk.</h2>
      <address><time datetime="2019-11-23T10:21:35+00:00">23 Nov 2019, 10:21</time> by <a rel="author">NTB I</a></address>
      <p>En død kvinne som ble funnet i sjøen ved Kalvøya i Lillesand i 2008, er identifisert. Kvinnen er svensk, ifølge politiet.</p>
      <p>– ID-gruppa hos Kripos tok kontakt og fortalte at kvinnen var identifisert til å være en svensk kvinne, sier lensmann Kjetil Nygård i Lillesand og Birkenes til <a href="https://www.nrk.no/sorlandet/ble-funnet-dod-i-sjoen-i-2008-_-forst-na-er-det-klart-hvem-hun-er-1.14792605">NRK</a>.</p>
      <p>Det var <a href="https://www.agderposten.no/nyheter/mysteriet-er-lost-dod-kvinne-er-identifisert/">Agderposten</a> som først skrev om saken.</p>
      <p>Kvinnen ble funnet i sjøen ved Kalvøya i Lillesand 29. januar 2008. Hun hadde trolig ligget lenge i vannet, uttalte politiet da.</p>
      <p>Kvinnen var 50 år da hun døde.</p>
      <p>Politiet vil foreløpig ikke gå ut med navnet på kvinnen, som er gravlagt på Sørlandet.</p>
    </article>
  </body>
</html>