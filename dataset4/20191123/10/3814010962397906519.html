<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/vzstanovikha-rodnata-kshcha-na-adriana-budevska-v-dobrich"/>
    <meta property="og:site_name" content="Новини БНТ"/>
    <meta property="article:published_time" content="2019-11-23T10:18:49+00:00"/>
    <meta property="og:title" content="Възстановиха родната къща на Адриана Будевска в Добрич"/>
    <meta property="og:description" content="След години на разруха, родната къща на Адриана Будевска в Добрич вече е възстановена. Според музейните специалисти, сградата е реконструирана по архи..."/>
  </head>
  <body>
    <article>
      <h1>Възстановиха родната къща на Адриана Будевска в Добрич</h1>
      <address><time datetime="2019-11-23T10:18:49+00:00">23 Nov 2019, 10:18</time> by <a rel="author">Петя Николаева</a></address>
      <p>
        <b>След години на разруха, родната къща на Адриана Будевска в Добрич вече е възстановена. Според музейните специалисти, сградата е реконструирана по архивни снимки и отговаря на оригинала.</b>
      </p>
      <figure>
        <video src="https://nws2.bnt.bg/p/p/s/psn-231119-12-kushta-dobrich-x264-725961.mp4"/>
      </figure>
      <p>Именитата българска актриса Адриана Будевска се счита за един от основоположниците на професионалния театър у нас. През 1978 г. сградата е била съборена и изградена наново, а преди няколко месеца започна нейната реконструкция. Според експертите, тя е копие на оригинала, благодарение на снимковия материал запазен от тогава.</p>
      <blockquote>Кремена Митева, уредник в РИМ-Добрич: Така сме си я представяли и сме изключително доволни от работата на изпълнителите. Благодарим, че с желание и сърце изпълниха проекта.</blockquote>
      <p>След приключване на строителството, богатият архив на актрисата, съхраняван в музея, отново ще бъде изложен тук.</p>
      <blockquote>Добри Добрев, директор на РИМ-Добрич: Идеята е експозицията да бъде по-модерна, да може младите хора да влязат, да не са просто едни наредени витрини, както сме свикнали.</blockquote>
      <blockquote>Кремена Митева, уредник в РИМ-Добрич: Искаме да работим с ученици. Искаме да развиваме връзката между литературата и театъра чрез различни специфични форми.</blockquote>
      <p>И тъй като сградата е малка, музейните работници планират част от експонатите да бъдат изнесени в двора. За да се случи това обаче са необходими средства, с които музеят не разполага. Затова ще разчитат за финансиране от Министерството на културата и на европейски програми.</p>
      <related>
        <h4>Свързани публикации</h4>
        <a href="http://news.bnt.bg/bg/a/art-posoki-s-galya-kraychovska-140-godini-ot-rozhdenieto-na-adriana-budevska"/>
        <a href="http://news.bnt.bg/bg/a/kshchata-na-edin-ot-osnovopolozhnitsite-na-profesionalniya-teatr-e-pred-rukhvane"/>
      </related>
    </article>
  </body>
</html>