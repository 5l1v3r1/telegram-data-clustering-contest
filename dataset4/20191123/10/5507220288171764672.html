<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188324/"/>
    <meta property="og:site_name" content="Janam TV"/>
    <meta property="article:published_time" content="2019-11-23T10:14:59+00:00"/>
    <meta property="og:title" content="കൊച്ചിയില്‍ വീണ്ടും ഓടിക്കൊണ്ടിരുന്ന കാറിന് തീപിടിച്ചു"/>
    <meta property="og:description" content="കൊച്ചി: കൊച്ചിയില്‍ വീണ്ടും ഓടിക്കൊണ്ടിരുന്ന കാറിന് തീപിടിച്ചു. കറുകുറ്റിയില്‍ ഓടിക്കൊണ്ടിരുന്ന കാറിനാണ് തീപിടിച്ചത്. സംഭവത്തില്‍ ആര്‍ക്കും പരിക്കില്ല."/>
  </head>
  <body>
    <article>
      <h1>കൊച്ചിയില്‍ വീണ്ടും ഓടിക്കൊണ്ടിരുന്ന കാറിന് തീപിടിച്ചു</h1>
      <address><time datetime="2019-11-23T10:14:59+00:00">23 Nov 2019, 10:14</time> by <a rel="author">Janam TV Web Desk</a></address>
      <p>കൊച്ചി: കൊച്ചിയില്‍ വീണ്ടും ഓടിക്കൊണ്ടിരുന്ന കാറിന് തീപിടിച്ചു. കറുകുറ്റിയില്‍ ഓടിക്കൊണ്ടിരുന്ന കാറിനാണ് തീപിടിച്ചത്. സംഭവത്തില്‍ ആര്‍ക്കും പരിക്കില്ല.</p>
      <p>കാറിലുണ്ടായിരുന്നവര്‍ ഇറങ്ങിയോടിയതിനാല്‍ വന്‍ ദുരന്തം ഒഴിവായി. കാര്‍ ഭാഗികമായി കത്തിനശിച്ചു. തീപിടിത്തത്തിന് കാരണം വ്യക്തമായിട്ടില്ല. അഗ്നിശമന സേന സ്ഥലത്തെത്തിയാണ് തീയണച്ചത്. സംഭവത്തെ തുടര്‍ന്ന് ഗതാഗതം തടസപ്പെട്ടു.</p>
      <p>കഴിഞ്ഞ ദിവസം കൊച്ചിയിലെ കുണ്ടന്നൂരിലും ഓടിക്കൊണ്ടിരുന്ന കാറിന് തീപിടിച്ചിരുന്നു. കാറിന് തീപിടിച്ചതോടെ യാത്രികര്‍ ഇറങ്ങിയോടിയതിനാല്‍ വന്‍ ദുരന്തമാണ് ഒഴിവായത്. കാര്‍ പൂര്‍ണമായും കത്തി നശിച്ചിരുന്നു.</p>
    </article>
  </body>
</html>