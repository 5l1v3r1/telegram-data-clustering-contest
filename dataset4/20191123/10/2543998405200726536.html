<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/170695/vucic-pendarovski-pahor-mladima-regiona"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T10:37:00+00:00"/>
    <meta property="og:title" content="Vučić, Pendarovski i Pahor sa mladima iz regiona"/>
    <meta property="og:description" content="Predsednik Srbije Aleksandar Vučić sa predsednicima Severne Makedonije Stevom Pendarovskim i Slovenije Borutom Pahorom učestvuje danas na četvrtom Regionalnom forumu mladih lidera u Novom Sadu, koji je okupio blizu 200 mladih duštveno angažovanih ljudi sa prostora Zapadnog Balkana."/>
  </head>
  <body>
    <article>
      <h1>Vučić, Pendarovski i Pahor sa mladima iz regiona</h1>
      <h2>Predsednik Srbije Aleksandar Vučić sa predsednicima Severne Makedonije Stevom Pendarovskim i Slovenije Borutom Pahorom učestvuje danas na četvrtom Regionalnom forumu mladih lidera u Novom Sadu, koji je okupio blizu 200 mladih duštveno angažovanih ljudi sa prostora Zapadnog Balkana.</h2>
      <address><time datetime="2019-11-23T10:37:00+00:00">23 Nov 2019, 10:37</time> by <a rel="author">Republika</a></address>
      <p>Mladi će danas imati priliku da na panelu sa trojicom predsednika razgovaraju o aktuelnim temama i izazovima.<br/><br/>Trodnevni Forum počeo je juče i traje do nedelje, 24. novembra.</p>
      <p>Skup se održava u organizaciji Evropskog pokreta u Srbiji-lokalno veće Novi Sad i Beogradskog fonda za političku izuzetnost, a uz podršku Pokrajinske vlade, Grada Novog Sada, Saveta za regionalnu saradnju, Regionalne kancelarije za omladinsku saradnju, Poljskog predsedavanja Berlinskim procesom i Nemačke organizacije za međunarodnu saradnju (GIZ).<br/><br/>Otvarajući Forum, potpredsednik Evropskog pokreta u Srbiji Aleksandar Simurdić je istakao da upravo ovi društveno aktivni mladi ljudi prave dodatnu vrednost u svojim zajednicama u različitim sferama društva.</p>
      <p>Dodao je da oni predstavljaju različite delove društva koji se međusobno čuju i razumeju, ali su neretko zarobljeni u identičnim problemima i izazovima sa kojima se sva balkanska društva danas suočavaju.</p>
      <p>- S obzirom na to da je budućnost ovog prostora u što čvršćoj regionalnoj saradnji, verujem da nosioci te saradnje mogu biti mladi ljudi - učesnici našeg Foruma - kazao je Simurdić.</p>
      <p>Inače, predsednik Severne Makedonije Stevo Pendarovski boravi od juče u dvodnevnoj zvaničnoj poseti Beogradu, a sinoć je, zbog učešća na Forumu mladih, u Srbiju stigao i predsednik Slovenije Borut Pahor.</p>
    </article>
  </body>
</html>