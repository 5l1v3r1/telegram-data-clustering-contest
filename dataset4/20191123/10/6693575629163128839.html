<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/natuur-en-milieu/1277165/twee-kleine-meisjes-dood-gevonden-in-snikhete-auto-in-australie.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-23T10:29:37+00:00"/>
    <meta property="og:title" content="Twee kleine meisjes dood gevonden in snikhete auto in Australië"/>
    <meta property="og:description" content="Een heel treurig ongeval: twee jonge meisjes van 1 en 2 jaar oud zijn overleden door oververhitting in een auto in de Australische deelstaat..."/>
  </head>
  <body>
    <article>
      <h1>Twee kleine meisjes dood gevonden in snikhete auto in Australië</h1>
      <address><time datetime="2019-11-23T10:29:37+00:00">23 Nov 2019, 10:29</time> by <a rel="author" href="https://www.welingelichtekringen.nl/author/jkras" target="_blank">Jeannette Kras</a></address>
      <p>Een heel treurig ongeval: twee jonge meisjes van 1 en 2 jaar oud zijn overleden door oververhitting in een auto in de Australische deelstaat Queensland. Dat meldt de lokale politie.</p>
      <p>De moeder trof de levenloze lichaampjes aan in haar auto die gewoon op de oprit van haar huis stond even ten zuiden van Brisbane. De hulpdiensten deden nog pogingen om de kleine kinderen te reanimeren, maar het mocht niet meer baten.</p>
      <p>Als het warm is buiten kan het in auto’s extreem heet worden. Volgens de politie zijn de peuters dan ook overleden door de hitte. Op het moment dat het gebeurde was het buiten 31 graden. Vermoedelijk zat de deur van de auto op slot en lukte het de kinderen niet om iemand te waarschuwen. Hun moeder moet hen vergeten zijn.</p>
      <p>Maar de politie doet nog onderzoek naar de precieze toedracht van het ongeluk.</p>
    </article>
  </body>
</html>