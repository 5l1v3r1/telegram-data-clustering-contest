<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/ubedljiv-poraz-rukometasica-srbije-od-rusije-u-seulu/"/>
    <meta property="og:site_name" content="Krstarica"/>
    <meta property="article:published_time" content="2019-11-23T10:05:00+00:00"/>
    <meta property="og:title" content="Ubedljiv poraz rukometašica Srbije od Rusije u Seulu"/>
    <meta property="og:description" content="SEUL - Ženska rukometna reprezentacija Srbije izgubila je od Rusije sa 43:25 (21:11), u drugom kolu pripremnog &quot;Seul kupa&quot; u Južnoj Koreji. Aktuelne"/>
  </head>
  <body>
    <article>
      <h1>Ubedljiv poraz rukometašica Srbije od Rusije u Seulu</h1>
      <address><time datetime="2019-11-23T10:05:00+00:00">23 Nov 2019, 10:05</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>SEUL – Ženska rukometna reprezentacija Srbije izgubila je od Rusije sa 43:25 (21:11), u drugom kolu pripremnog „Seul kupa“ u Južnoj Koreji.</p>
      <p>Aktuelne olimpijske šampionke bile su dominantne u svim segmentima igre od samog starta i zasluženo slavile ubedljivu pobedu.</p>
      <p>Najefikasnija na meču bila je Trifunović sa 10 golova, po tri su dale Lavko i Obradović, a kod Ruskinja je Sen postigla sedam.</p>
      <p>Srbija, koja je prethodno savladala Južnu Koreju 28:27, u ponedeljak završava turnir utakmicom protiv Mađarske od 8.10 po srednjeevropskom vremenu.</p>
      <p>(Tanjug)</p>
    </article>
  </body>
</html>