<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/in-arrivo-il-nuovo-digitale-terrestre-ma-gli-italiani-dovranno-cambiare-tv-628851"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T10:55:49+00:00"/>
    <meta property="og:title" content="DVTB2 e 5G: gli italiani dovranno cambiare TV e smartphone"/>
    <meta property="og:description" content="Il passaggio al DVB T2 potrebbe comportare notevoli spese per le famiglie italiane, che se vorranno continuare a fruire del digitale dovranno acquistare una tv o un nuovo decoder"/>
  </head>
  <body>
    <article>
      <h1>DVTB2 e 5G: gli italiani dovranno cambiare TV e smartphone</h1>
      <h2>Il passaggio al DVB T2 potrebbe comportare notevoli spese per le famiglie italiane, che se vorranno continuare a fruire del digitale dovranno acquistare una tv o un nuovo decoder</h2>
      <address><time datetime="2019-11-23T10:55:49+00:00">23 Nov 2019, 10:55</time> by <a rel="author">Monica Palmisano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/esenzione-canone-RAI.png"/>
      </figure>
      <p>L’arrivo del 5G determinerà (insieme ad altri fattori) un cambiamento anche <b>nelle case dei telespettatori</b>, che dovranno adeguarsi al nuovo standard per il digitale denominato <b>DVB T2.</b></p>
      <p>Il passaggio dal vecchio decoder alla nuova soluzione<b> non sarà del tutto indolore</b>, in quanto molte famiglie potrebbero essere costrette a <b>cambiare TV</b> o ad<b> acquistare un nuovo decoder.</b></p>
      <p>D’altra parte, non vi è alternativa a questo cambiamento: dal<b> 1° luglio 2022</b> tutti i canali dovranno dimostrare di essersi<b> trasferiti sulle nuove bande di frequenza</b> messe a disposizione per il servizio. Questa data, dunque, corrisponde anche allo<b> switch off del precedente DVB T.</b></p>
      <p>Le trasmissioni del digitale dovranno spostarsi sulla <b>nuova banda da 700 MHz</b> anche per lasciar libere le frequenze necessarie all’<b>implementazione del 5G</b>. Ormai l’attivazione della connessione si attende da mesi, ma solo ad<b> inizio 2020</b> gli operatori accenderanno le antenne anche per gli utenti privati.</p>
      <p>Il trasloco, però, produrrà un notevole <b>vantaggio</b> in termini <b>qualitativi</b> per il digitale, che vedrà così <b>aumentare il bitrate.</b></p>
      <p>Ma quali saranno le<a href="https://www.tecnoandroid.it/2019/10/02/abolizione-canone-rai-in-arrivo-ecco-le-ultime-novita-600756"> conseguenze sui telespettatori</a>?</p>
      <h3>DVB T2: il nuovo standard per il digitale mette in crisi molte famiglie</h3>
      <p>Di fronte al cambiamento delle frequenze, dovrà essere modificato anche lo standard per la codifica del segnale. Il nuovo standard, che sarà appunto il DVB T2, <b>necessiterà a sua volta di dispositivi compatibili</b>, affinché esso possa funzionare e consentire la corretta trasmissione dei programmi e dei canali.</p>
      <p>Questo, per molte famiglie, significherà dover <b>acquistare un nuovo decoder</b>, se non addirittura <b>cambiare televisione</b>. Alcuni potrebbero essere più fortunati, perché qualora avessero acquistato una nuova TV a partire da gennaio 2017, dovrebbero star certi della sua compatibilità. A decorrere da quella data, infatti,<b> per legge</b> i commercianti hanno potuto vendere esclusivamente televisioni compatibili con il DVB T2.</p>
    </article>
  </body>
</html>