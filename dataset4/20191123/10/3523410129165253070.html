<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641473/%D8%A7%D8%B2-%D8%AA%D8%B3%D8%A7%D9%88%DB%8C-%D8%AE%D8%A7%D9%86%DA%AF%DB%8C-%D8%AF%D9%88%D8%B1%D8%AA%D9%85%D9%88%D9%86%D8%AF-%D8%AA%D8%A7-%D8%A8%D8%B1%D8%AA%D8%B1%DB%8C-%D9%BE%D8%A7%D8%B1%DB%8C%E2%80%8C%D8%B3%D9%86%E2%80%8C%DA%98%D8%B1%D9%85%D9%86-%D9%85%D9%82%D8%A7%D8%A8%D9%84-%D9%84%DB%8C%D9%84"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T10:14:00+00:00"/>
    <meta property="og:title" content="از تساوی خانگی دورتموند تا برتری پاری‌سن‌ژرمن مقابل لیل"/>
    <meta property="og:description" content="در شبی که بوروسیا دورتموند در بوندس‌لیگا مقابل پادربورن تن به تساوی داد، شاگردان توماس توخل هم در لیگ یک فرانسه بر لیل غلبه کردند."/>
  </head>
  <body>
    <article>
      <h1>
        <a href="https://www.bultannews.com/fa/news/641473/%D8%A7%D8%B2-%D8%AA%D8%B3%D8%A7%D9%88%DB%8C-%D8%AE%D8%A7%D9%86%DA%AF%DB%8C-%D8%AF%D9%88%D8%B1%D8%AA%D9%85%D9%88%D9%86%D8%AF-%D8%AA%D8%A7-%D8%A8%D8%B1%D8%AA%D8%B1%DB%8C-%D9%BE%D8%A7%D8%B1%DB%8C%E2%80%8C%D8%B3%D9%86%E2%80%8C%DA%98%D8%B1%D9%85%D9%86-%D9%85%D9%82%D8%A7%D8%A8%D9%84-%D9%84%DB%8C%D9%84">از تساوی خانگی دورتموند تا برتری پاری‌سن‌ژرمن مقابل لیل</a>
      </h1>
      <h2>در شبی که بوروسیا دورتموند در بوندس‌لیگا مقابل پادربورن تن به تساوی داد، شاگردان توماس توخل هم در لیگ یک فرانسه بر لیل غلبه کردند.</h2>
      <address><time datetime="2019-11-23T10:14:00+00:00">23 Nov 2019, 10:14</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، هفته چهاردهم لیگ دسته اول فوتبال باشگاهی فرانسه موسوم به لوشامپیونه شب گذشته (جمعه) با برتری 2 بر صفر پاری‌سن‌ژرمن مقابل لیل آغاز شد. مائورو ایکاردی در دقیقه 17 و آنخل دی‌ماریا در دقیقه 31 برای PSG موفق به گلزنی شدند. شاگردان توماس توخل با این برد خانگی 33 امتیازی شدند و حاشیه امنیت خود در صدر جدول رده‌بندی لیگ یک فرانسه را به 11 امتیاز افزایش دادند.</p>
      <p>ازار: چند بار پیشنهاد پاری‌سن‌ژرمن را رد کردم</p>
      <p>در اولین بازی هفته دوازدهم بوندس‌لیگای آلمان هم شب گذشته، بوروسیا دورتموند در ورزشگاه سیگنال ایدونا پارک مقابل پادربورن تن به تساوی 3-3 داد. پادربورن در این دیدار ابتدا با گلزنی‌های استرلی مامبا (5 و 37) و گریت هولتمان (43) با نتیجه 3 بر صفر پیش افتاد، اما شاگردن لوسین فاوره در ادامه با گلزنی‌های جیدون سانچو (47)، اکسل ویتسل (84) و مارکو رویس (2+90) از یک شکست خانگی گریختند. دورتموند با این تساوی 20 امتیازی شد و در مکان پنجم جدول جای دارد.</p>
      <p>همچنین در نخستین دیدار از هفته چهاردهم لالیگای اسپانیا شب گذشته، لوانته با نتیجه 2 بر یک میهمان خود، مایورکا را از پیش‌رو برداشت. راجر مارتی (52) و روبن روچینا (73) برای لوانته و دنی رودریگس (65) برای مایورکا در این دیدار گلزنی کردند. همچنین خوسه کامپانا در دقیقه 86 از لوانته اخراج شد. لوانته با این برد 20 امتیازی شد و به رده دهم جدول رده‌بندی صعود کرد.</p>
    </article>
  </body>
</html>