<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-vot-diaspora-alegeri-prezideniale-2019-turul-doi---ziua-a-doua--au-votat-peste-100-000-de-romani-148827.html"/>
    <meta property="og:site_name" content="Timpul.md"/>
    <meta property="article:published_time" content="2019-11-23T10:14:00+00:00"/>
    <meta property="og:title" content="Vot diaspora, alegeri prezidențiale 2019 turul doi - ziua a doua. Au votat peste 100.000 de români"/>
    <meta property="og:description" content="Votul în diaspora pentru alegerile prezidențiale 2019, turul doi, va dura, ca și în primul tur, trei zile. Astfel, pentru primul tur al alegerilor, românii din diaspora au putut vota în zilele de 8, 9 și 10 noiembrie. În cel de-al doilea tur, românii sunt așteptați la vot în zilele de 22, 23 și 24 noiembrie. Pe www.digi24.ro veți găsi prezența la vot și rezultate la alegeri prezidențiale 2019 de la Biroul Electoral Central și Autoritatea Electorală Permanentă, actualizate în timp real. ACTUALIZARE SÂMBĂTĂ, 23 NOIEMBRIE, ORA 9:40 În a doua zi a votului în Diaspora au votat, până la această oră, peste 101.000 de români la secțiile deschise în străinătate. Alți 17.503 au votat deja prin corespondență. În total, până în prezent, au fost 119.454 de votanți în diaspora. Citește și Alegeri prezidențiale – turul 2. Cum votează românii din străinătate ACTUALIZARE SÂMBĂTĂ, 23 NOIEMBRIE, ORA 7:00 Este deja a doua zi de vot pentru românii din diaspora. La această oră s-au deschis cele 37 de secții de votare din Republica…"/>
  </head>
  <body>
    <article>
      <h1>Vot diaspora, alegeri prezidențiale 2019 turul doi - ziua a doua. Au votat peste 100.000 de români</h1>
      <address>
        <time datetime="2019-11-23T10:14:00+00:00">23 Nov 2019, 10:14</time>
      </address>
      <p>
        <b>Votul în diaspora pentru alegerile prezidențiale 2019, turul doi, va dura, ca și în primul tur, trei zile. Astfel, pentru primul tur al alegerilor, românii din diaspora au putut vota în zilele de 8, 9 și 10 noiembrie. În cel de-al doilea tur, românii sunt așteptați la vot în zilele de 22, 23 și 24 noiembrie. Pe www.digi24.ro veți găsi prezența la vot și rezultate la alegeri prezidențiale 2019 de la Biroul Electoral Central și Autoritatea Electorală Permanentă, actualizate în timp real.<br/><br/>ACTUALIZARE SÂMBĂTĂ, 23 NOIEMBRIE, ORA 9:40 În a doua zi a votului în Diaspora au votat, până la această oră, peste 101.000 de români la secțiile deschise în străinătate. Alți 17.503 au votat deja prin corespondență. În total, până în prezent, au fost 119.454 de votanți în diaspora.<br/><br/>Citește și Alegeri prezidențiale – turul 2. Cum votează românii din străinătate<br/><br/>ACTUALIZARE SÂMBĂTĂ, 23 NOIEMBRIE, ORA 7:00 Este deja a doua zi de vot pentru românii din diaspora. La această oră s-au deschis cele 37 de secții de votare din Republica Moldova, unde se înregistrează mereu prezențe mari. De asemenea, s-a reluat votul și în Grecia, Cipru și Israel, alte țări unde locuiesc mulți români.</b>
      </p>
      <p>Diaspora s-a mobilizat mai bine decât acum două săptămâni.</p>
      <p>Aproape 100.000 de oameni din străinătate au votat deja pe liste suplimentare, cu peste 17.000 mai mulți ca în primul tur, la aceeași oră. Vorbim despre cei care s-au prezentat la urne. A scăzut, însă, numărul celor care au votat prin corespondență.</p>
      <p>Alegeri prezidențiale - turul 2. Cum s-a votat în străinătate în prima zi<br/>ACTUALIZARE SÂMBĂTĂ, 23 NOIEMBRIE, ORA 0:30 Prima zi a votului în străinătate pentru alegerile prezidențiale 2019 s-a încheiat în 777 de secții de votare din Europa, Asia, Africa și Australia, informează MAE.</p>
      <p>Citiți și: Secție de votare din Italia, mutată de urgență din cauza unui cod roșu de inundații</p>
      <p>Potrivit BEC, până la această oră se prezentaseră la urne în jur de 94.500 de români. Lor li se adaugă cei 17.503 care au votat prin corespondență, ceea ce duce la un număr total de peste 112.000 de români din diaspora care au votat deja după prima zi în care au fost deschise secțiile de vot.</p>
      <p>La turul 1, peste 100.000 de români votaseră după prima zi a alegerilor prezidențiale. La secțiile de votare au mers peste 76.000 de oameni, iar prin corespondență au votat aproximativ 25.000.</p>
      <p>Prima zi de votare pentru turul al doilea continuă în secțiile din: Argentina, Brazilia, Canada, Columbia, Chile, Cuba, Mexic, Peru, SUA, Uruguay, Venezuela.</p>
      <p>În Noua Zeelandă și Australia a început deja a doua zi de votare, în condițiile în care sâmbătă și duminică urnele se deschid aici la ora 7:00, ora locală (vineri, respectiv sâmbătă, ora 20:00, ora României)</p>
      <p>Ministerul Afacerilor Externe recomandă ca cetățenii români aflați în străinătate pe durata alegerilor prezidențiale care nu au votat deja să se prezinte la vot încă de sâmbătă pentru a evita aglomerarea în ultima zi.</p>
      <p>Cetățenii români care votează în străinătate pot accesa harta interactivă a secțiilor de votare pe site-ul oficial al MAE</p>
      <p>ACTUALIZARE VINERI, 22 NOIEMBRIE, ORA 21:30 - Peste 111.000 de românia au votat în străinătate până la ora 22:40. Cu aproximativ 14.000 peste numărul de la primul tur.</p>
      <p>ACTUALIZARE VINERI, 22 NOIEMBRIE, ORA 21:00 - Au votat până acum peste 102.000 de oameni.</p>
      <p>ACTUALIZARE VINERI, 22 NOIEMBRIE, ORA 20:30 - Numărul românilor care au votat în străinătate a depășit 97.500. Dintre aceștia, peste 80.000 au votat astăzi la secțiile de vot deschise în diaspora. Restul, au votat prin corespondență. Cei mai mulți cetățeni români care s-au prezentat într-o secție de vot în prima zi sunt în Republica Moldova - 679, urmați de Bruxelles - 617 și Londra, secția de la Stratford - 600. La nivel de țară, conduce Italia, cu peste 15.500 de votanți, urmată de Marea Britanie - 13.700 și Germania - 12.700.</p>
      <p>ACTUALIZARE VINERI, 22 NOIEMBRIE, ORA 18:25. Au votat până acum aproape 55.000 de oameni. În primul tur, la aceași oră votaseră aproximativ 45.000 de români.</p>
      <p>ACTUALIZARE VINERI, 22 NOIEMBRIE, ORA 18:00. Numărul românilor care au votat în străinătate pe listele suplimentare a depășit 50.000.</p>
      <p>ACTUALIZARE VINERI, 22 NOIEMBRIE, ORA 17:00. Peste 40.000 de români din străinătate au votat la secțiile de votare până la această oră. Prin corespondență au votat pentru turul al doilea 17.500 de români.</p>
      <p>ACTUALIZARE VINERI, 22 NOIEMBRIE, ORA 15:50. Numărul românilor care au votat în străinătate pe listele suplimentare a depășit 30.000.</p>
      <p>ACTUALIZARE VINERI, 22 NOIEMBRIE, ORA 15:00. Peste 25.400 de români din străinătate au votat până la această oră pe listele suplimentare. Alți peste 17.500 au votat prin corespondență.</p>
      <p>ACTUALIZARE VINERI, 22 NOIEMBRIE, ORA 13:00 La această oră, peste 10.000 de români din diapora au votat. Potrivit cifrelor oficiale de la BEC, prezența la urne este la nivelul celei din primul tur al alegerilor prezidențiale 2019.</p>
      <p>Românii din Brisbane, Australia, au fost printre primii care au votat în turul doi, la alegeri prezidențiale 2019 FOTO: Valentina Mihnea</p>
      <p>ACTUALIZARE VINERI, 22 NOIEMBRIE, ORA 13:00 Peste 2.800 de români au votat în străinătate pe liste suplimentare pentru cel de al doilea tur al alegerilor prezidenţiale, potrivit datelor Biroului Electoral Central (BEC).</p>
      <p>ACTUALIZARE VINERI, 22 NOIEMBRIE, ORA 12:00 Peste 1.000 de români din străinătate au votat până la această oră la secțiile de votare. Prin corespondență au votat pentru turul al doilea 17.500 de români.</p>
      <p>ACTUALIZARE VINERI, 22 NOIEMBRIE, ORA 10:00 Circa 370 de români din străinătate au votat până la această oră pe listele suplimentare. Alți peste 17.500 au votat prin corespondență.</p>
      <p>ACTUALIZARE VINERI, 22 NOIEMBRIE, ORA 7:50 Aproape 200 de români din străinătate au votat până la această oră pe liste suplimentare. Cele mai multe voturi au fost înregistrate în Australia.</p>
      <p>Citește și VIDEO. Alegeri prezidențiale, turul 2. Primul votant din Australia, un tânăr care astăzi a împlinit 18 ani</p>
      <p>ACTUALIZARE VINERI, 22 NOIEMBRIE, ORA 6:25 Până la această oră au votat 17.642 de alegători din străinătate. Dintre aceștia, 17.503 au votat prin corespondență, restul de 139 prezentându-se la urne în primele ore de la deschiderea lor, informează Biroul Electoral Central.</p>
      <p>ACTUALIZARE VINERI, 22 NOIEMBRIE, ORA 1:00. Prima secție de votare pentru turul al doilea al prezidențialelor s-a deschis în Auckland, Noua Zeelandă, vineri, la 01:00 ora României, echivalentul orei locale 12:00.</p>
      <p>Peste o oră vor fi deschise și șase secții de votare în Australia, în orașele Sidney, Melbourne, Brisbane, Canberra, Adelaide și Perth.</p>
      <p>De ce să merg la vot? Mesajul diasporei pentru românii din țară<br/>Românii din diaspora, unde la turul 1 s-a înregistrat o prezență-record, ne-au trimis multe mesaje și îi îndeamnă pe cei de acasă să meargă la vot și în turul al doilea. Iată câteva dintre aceste mesaje:</p>
      <p>„Sunt stabilit în Franța de 13 ani, îmi doresc in continuare binele țării mele natale. După 50 de ani de comunism și 30 de ani de pesedism e momentul să schimbăm macazul. Eu merg la vot , voi ce de acasă ce veți face?” (Francisc)</p>
      <p>„Nu știu cum unii nu merg la vot. Eu la primul tur am mers cu bunica care are 91 de ani și care acum la turul II este mai hotărâtă sa meargă” (Magda).</p>
      <p>„Votez pentru românii "ăștia" din toată lumea, votez pentru România. Votez pentru că pot!” (Emilian)</p>
      <p>„Sunt un român sătul de țări străine și la fiecare schimbare politică în România aștept cu sufletul la gură să mă întorc acasă. Este pentru prima dată când simt că se poate!” (Bebe)</p>
      <p>„Bună seara din Italia! Merg la vot pentru că îmi pasă!” (Gabi)</p>
      <p>„În primul rând votez pentru că îmi iubesc țara și pe toți românii mei! După 30 de ani suntem departe de ceea ce visam noi în '89, dar speranța moare ultima. România e țara mea, locul copilăriei mele, cele mai frumoase amintiri sunt acolo, în România. Eu vreau să mă întorc acasă, pentru că dacă nu, voi fi străin toată viața”. (Emil)</p>
      <p>Știrea inițială:</p>
      <p>Votul în străinătate pentru cel de-al doilea tur de scrutin al alegerilor prezidenţiale 2019 începe în noaptea de joi spre vineri, la ora 1.00, când se deschid secţiile de votare din Noua Zeelandă şi Australia și se va încheia luni dimineață (25 noiembrie 2019), la ora 7.00 (ora României), odată cu închiderea secţiilor de votare de pe coasta de vest a Statelor Unite ale Americii.</p>
      <p>După primul tur al alegerilor prezidenţiale 2019, care a avut loc în perioada 8-10 noiembrie în diaspora și pe 10 noiembrie la secțiile din țară, Klaus Iohannis a obţinut 37,82% din voturi, iar Viorica Dăncilă - 22,26%, potrivit rezultatelor oficiale ale BEC.</p>
      <p>Pentru alegeri prezidențiale 2019, în diaspora au fost organizate 835 de secţii de votare. Lista completă a secțiilor din diaspora, precum și o hartă interactivă a acestora, pot fi consultate pe site-ul Ministerului Afacerilor Externe.</p>
      <p>„Organizarea celor 835 de secţii de votare din străinătate reprezintă rezultatul eforturilor susţinute şi al implicării tuturor şefilor de misiuni şi a personalului Corpului Diplomatic şi Consular aflat în coordonarea acestora. Subliniem că buna funcţionare a unui număr record de secţii de votare în afara ţării, în condiţiile desfăşurării votului pe parcursul a trei zile, pentru fiecare dintre cele două tururi de scrutin, implică atât o coordonare strânsă între instituţiile partenere (Autoritatea Electorală Permanentă, Serviciul de Telecomunicaţii Speciale), cât şi cooperarea cu formaţiunile politice care vor nominaliza reprezentanţi în birourile electorale ale secţiilor de votare din străinătate şi cu comunităţile de români din străinătate”, se arată într-un comunicat MAE.</p>
      <p>Vot diaspora alegeri prezidențiale 2019, turul doi - program<br/>Votul în diaspora la alegerile prezidențiale 2019, turul doi, are loc în zilele de 22, 23 și 24 noiembrie. În prima zi - vineri, 22 noiembrie - românii aflați în străinătate sunt așteptați la cele 835 de secții începând cu ora locală 12:00.</p>
      <p>În zilele de 23 și 24 noiembrie 2019, votul în diaspora pentru alegeri prezidențiale 2019 începe la ora locală 7:00 şi se încheie la ora locală 21:00.</p>
      <p>Alegătorii care la ora 21:00 se află la sediul secției de votare, dar și cei care se află la rând în afara sediului secției de votare pentru a intra în secția de vot, își pot să exercita dreptul de vot până cel mult la ora 23:59.</p>
      <p>Programul secțiilor de votare din diaspora</p>
      <p>vineri, 22 noiembrie – orele 12:00 - 21:00;<br/>sâmbătă, 23 noiembrie – orele 7:00 - 21:00;<br/>duminică, 24 noiembrie – vorele 7:00 - 21:00.<br/>Documente necesare pentru vot în diaspora la alegerile prezidențiale 2019, turul doi<br/>Cetățenii români care se află în străinătate în ziua votului își pot exprima votul în baza următoarele acte de identitate: cartea de identitate, cartea electronică de identitate, cartea de identitate provizorie, buletinul de identitate ori paşaportul diplomatic, paşaportul diplomatic electronic, paşaportul de serviciu, paşaportul de serviciu electronic, paşaportul simplu, paşaportul simplu electronic, paşaportul simplu temporar, titlul de călătorie, iar, în cazul elevilor din şcolile militare, carnetul de serviciu militar, valabile în ziua votării.</p>
      <p>Țările cu cele mai multe secții de votare</p>
      <p>Printre ţările în care vor fi organizate cele mai multe secţii de votare se numără:</p>
      <p>Spania (143, faţă de 50 organizate la alegerile europarlamentare)</p>
      <p>Italia (142, faţă de 76 la parlamentare)</p>
      <p>Germania (80, faţă de 25)</p>
      <p>Marea Britanie (72, faţă de 29)</p>
      <p>Franţa (50, faţă de 17)</p>
      <p>SUA (38, faţă de 31)</p>
      <p>Republica Moldova (37, faţă de 36)</p>
      <p>Olanda (25, faţă de 4)</p>
      <p>Belgia (23, faţă de 8)</p>
      <p>Irlanda (16, faţă de 5)</p>
      <p>Danemarca (12, faţă de 7)</p>
      <p>Austria (17, faţă de 9)</p>
      <p>Grecia (11, faţă de 4)</p>
      <p>Portugalia (9, faţă de 5)</p>
      <p>Elveţia (8, faţă de 4 organizate la alegerile europarlamentare).</p>
      <p>Dintre cele 835 de secții de votare organizate în străinătate pentru alegerile prezidențiale 2019, în ţările din spaţiul Uniunii Europene vor fi organizate în total 639 de secţii de votare. Pe lângă secţiile de votare organizate, în mod tradiţional, în teatrele de operaţiuni din Afganistan, va fi deschisă, în premieră, o secţie de votare şi în Mali, pentru militarii români care au plecat de curând să participe la misiunea ONU de acolo.</p>
      <p>https://www.digi24.ro/</p>
    </article>
  </body>
</html>