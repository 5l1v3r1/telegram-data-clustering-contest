<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641479/%D9%88%D8%A7%DA%A9%D9%86%D8%B4-%D9%81%D8%AF%D8%B1%D8%A7%D8%B3%DB%8C%D9%88%D9%86-%DA%A9%D8%B4%D8%AA%DB%8C-%D8%A8%D9%87-%D9%88%D8%A7%DA%AF%D8%B0%D8%A7%D8%B1%DB%8C-%D8%AE%D8%A7%D9%86%D9%87-%D8%B4%D9%85%D8%A7%D8%B1%D9%87-%D8%AF%D9%88-%D8%A8%D9%87-%D9%81%D8%AF%D8%B1%D8%A7%D8%B3%DB%8C%D9%88%D9%86-%D8%AC%D9%88%D8%AF%D9%88"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T10:23:00+00:00"/>
    <meta property="og:title" content="واکنش فدراسیون کشتی به واگذاری خانه شماره دو به فدراسیون جودو"/>
    <meta property="og:description" content="سخنگوی فدراسیون کشتی در پی اعلام فدراسیون جودو مبنی بر واگذاری خانه کشتی شماره دو به این فدراسیون، توضیحاتی ارائه کرد."/>
  </head>
  <body>
    <article>
      <h1>
        <a href="https://www.bultannews.com/fa/news/641479/%D9%88%D8%A7%DA%A9%D9%86%D8%B4-%D9%81%D8%AF%D8%B1%D8%A7%D8%B3%DB%8C%D9%88%D9%86-%DA%A9%D8%B4%D8%AA%DB%8C-%D8%A8%D9%87-%D9%88%D8%A7%DA%AF%D8%B0%D8%A7%D8%B1%DB%8C-%D8%AE%D8%A7%D9%86%D9%87-%D8%B4%D9%85%D8%A7%D8%B1%D9%87-%D8%AF%D9%88-%D8%A8%D9%87-%D9%81%D8%AF%D8%B1%D8%A7%D8%B3%DB%8C%D9%88%D9%86-%D8%AC%D9%88%D8%AF%D9%88">واکنش فدراسیون کشتی به واگذاری خانه شماره دو به فدراسیون جودو</a>
      </h1>
      <h2>سخنگوی فدراسیون کشتی در پی اعلام فدراسیون جودو مبنی بر واگذاری خانه کشتی شماره دو به این فدراسیون، توضیحاتی ارائه کرد.</h2>
      <address><time datetime="2019-11-23T10:23:00+00:00">23 Nov 2019, 10:23</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، شب گذشته و در حالی که مرحله نهایی لیگ برتر کشتی آزاد در سالن آزادی در حال برگزاری بود خبری روی سایت جودو قرار گرفت مبنی بر اینکه شرکت توسعه و تجهیز خانه کشتی شماره دو را به فدراسیون جودو واگذار کرده است. این در حالی است که در یکی، دو سال اخیر صحبت‌های زیادی در خصوص گرفتن خانه کشتی از فدراسیون و احتمال واگذاری آن به چند فدراسیون از جمله شمشیربازی مطرح بود.</p>
      <p>حسن رنگرز سخنگوی فدراسیون کشتی گفت: خانه کشتی شماره دو در سال‌های گذشته به دلیل نیازی که کشتی به سالن تمرینی داشت به صورت موقت در اختیار فدراسیون قرار گرفت. اکنون با توجه به امکان راه‌اندازی و تجهیز آکادمی کشتی این تصمیم اتخاذ شده است. فدراسیون کشتی به دنبال تعامل با کمیته ملی المپیک، وزارت ورزش و فدراسیون‌های ورزشی و هم‌افزایی بین ظرفیت‌های ورزشی کشور است و ما برای تحویل این خانه به مجموعه به شرکت توسعه و تجهیز و به مجموعه دیگری هیچ منعی نداریم چون از روز اول استفاده از آن برای ما موقت بود.</p>
      <p>وی ادامه داد: با این حال تا زمان راه‌اندازی تجهیز و تحویل آکادمی به فدراسیون کشتی امکان تحویل آن وجود ندارد. هرگاه آکادمی کشتی تجهیز شد سالن شماره دو را تحویل خواهیم داد.</p>
    </article>
  </body>
</html>