<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/rainbow-six-siege-sistema-danni/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-23T10:00:00+00:00"/>
    <meta property="og:title" content="Rainbow Six Siege, Ubisoft sta modificando il sistema di danni | Game Division"/>
    <meta property="og:description" content="Con Operazione Shifting Tides Ubisoft sta testando nell'apprezzatissimo Rainbow Six Siege un nuovo sistema di danni che renderà più precisi i colpi."/>
  </head>
  <body>
    <article>
      <h1>Rainbow Six Siege, Ubisoft sta modificando il sistema di danni | Game Division</h1>
      <address>
        <time datetime="2019-11-23T10:00:00+00:00">23 Nov 2019, 10:00</time>
      </address>
      <p>Con l’introduzione di <b>Operazione Shifting Tides Ubisoft</b> sta testando tutta una serie di modifiche all’interno del sistema di danni dell’apprezzatissimo<b> Rainbow Six Siege </b>in modo tale da migliorare ulteriormente la componente shooting e rendere più realistiche le varie meccaniche dei proiettili e delle armi da fuoco.</p>
      <p>Il nuovo sistema di penetrazione dei corpi, di cui potete trovare <a href="https://rainbow6.ubisoft.com/siege/en-us/news/152-358510-16/dev-blog-limb-penetration-system">qui tutti i dettagli,</a> mira infatti ad eliminare il senso di inaccuratezza della registrazione dei colpi percepito da alcuni giocatori, introducendo <b>tre diverse casistiche in base all’arma utilizzata</b>.</p>
      <p>Leggi anche: <a href="https://www.tomshw.it/videogioco/darksiders-genesis-video-primi-minuti/">Darksiders Genesis, un video mostra i primi minuti di gioco</a></p>
      <figure>
        <img src="https://www.tomshw.it/images/images/2019/11/rainbow-six-siege-61854.jpg"/>
      </figure>
      <p>Ecco quindi le tre nuove possibilità introdotte da tale meccanica:</p>
      <ul>
        <li><b>Nessuna penetrazione:</b> il colpo si ferma semplicemente alla parte colpita; fino ad oggi è stato il comportamento standard della maggior parte delle armi in <b>Rainbow Six Siege.</b> Fanno parte di questa categoria le machine pistols e i fucili a pompa, eccetto il BOSG 12.2 e il TGCS12 che fanno invece parte della categoria <b>Penetrazione completa.</b></li>
        <li><b>Penetrazione semplice: </b>il colpo potrà colpire anche una seconda parte del nemico dopo la prima, il danno causato sarà quello fatto segnare dalla parte colpita con il modificatore più alto. Se verranno quindi centrate ad esempio mano e testa il colpo verrà registrato come un headshoot. Fanno parte di questa categoria fucili d’assalto, mitragliatrici leggere, mitragliette, pistole e revolver.</li>
        <li><b>Penetrazione completa</b>: il proiettile può colpire anche un secondo operatore dopo il primo nemico, in questo caso l’avversario dietro il primo bersaglio riceverà solamente il 70% del danno originale. Fanno parte di questa categoria i fucili da cecchino e i designated marksman rifle.</li>
      </ul>
      <p>Questi sono invece i nuovi modificatori di danno introdotti per le varie parti del corpo:</p>
      <ul>
        <li><b>Mani/ braccia:</b> 0.75 con armatura 1 o 2 e 0.65 con armatura 3</li>
        <li><b>Corpo</b>: 1.0</li>
        <li><b>Gambe:</b> 0.75 con armatura 1 o 2 e 0.65 con armatura 3</li>
        <li><b>Collo e testa:</b> 50.0</li>
      </ul>
      <p>L’armatura, infine, incide inoltre anche sul danno ricevuto e con armatura 2 riceveremo quindi il 10% di danno in meno, mentre con armatura 3 il 20%.</p>
      <blockquote>Volete recuperare Rainbow Six Siege? Fatelo fin da ora comodamente <a href="https://toms.it/pEotX">a questo indirizzo.</a></blockquote>
    </article>
  </body>
</html>