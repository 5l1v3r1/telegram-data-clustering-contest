<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/noozpets/1562934/ekdilwsi-gia-ta-zwa-brabeyseis-astynomikwn"/>
    <meta property="og:site_name" content="NOOZ."/>
    <meta property="article:published_time" content="2019-11-23T10:54:00+00:00"/>
    <meta property="og:title" content="Εκδήλωση για τα ζώα - Βραβεύσεις αστυνομικών"/>
    <meta property="og:description" content="Εκδήλωση αφιερωμένη στην προστασία των ζώων διοργανώνουν η Περιφέρεια Αττικής και η Πανελλαδική Φιλοζωική Περιβαλλοντική Ομοσπονδία, το μεσημέρι του Σαββάτου (23 Νοεμβρίου) στο αμφιθέατρο του Υπουργείου Υποδομών και Μεταφορών."/>
  </head>
  <body>
    <article>
      <h1>Εκδήλωση για τα ζώα - Βραβεύσεις αστυνομικών</h1>
      <address>
        <time datetime="2019-11-23T10:54:00+00:00">23 Nov 2019, 10:54</time>
      </address>
      <p>
        <b>Εκδήλωση αφιερωμένη στην προστασία των ζώων διοργανώνουν η Περιφέρεια Αττικής και η Πανελλαδική Φιλοζωική Περιβαλλοντική Ομοσπονδία, το μεσημέρι του Σαββάτου (23 Νοεμβρίου) στο αμφιθέατρο του Υπουργείου Υποδομών και Μεταφορών.</b>
      </p>
      <p><b>Επίσημη προσκεκλημένη της εκδήλωσης θα είναι η Ελληνική Αστυνομία</b> και στο πλαίσιο αυτό, θα βραβευθούν αστυνομικοί υπάλληλοι που επέδειξαν, με πράξεις και πρωτοβουλίες τους, ιδιαίτερη ευαισθησία προς τα ζώα.</p>
      <p>Στο σχετικό μήνυμα του ο Περιφερειάρχης Αττική<b>ς Γ. Πατούλης</b> επισημαίνει πως «η αγάπη και ο σεβασμός προς τα ζώα είναι δείγμα παιδείας και πολιτισμού. Τα ζώα δεν έχουν φωνή. Το βάρος της ευθύνης πέφτει στον άνθρωπο. Στην εποχή μας, όπου το φυσικό περιβάλλον απειλείται πολύ συχνά από τις ανθρώπινες παρεμβάσεις, γίνεται ακόμη πιο επιτακτική η ανάγκη να ευαισθητοποιήσουμε μικρούς και μεγάλους, σε επίπεδο Δήμων, Περιφερειών αλλά και σε εθνικό επίπεδο, για το θέμα του σεβασμού προς τα ζώα, του σεβασμού προς τη ζωή. Και αυτό μπορεί να γίνει με εκδηλώσεις όπως η παρούσα, με ενημερωτικές δράσεις, αλλά και μέσω συγκεκριμένων πρωτοβουλιών και ενεργειών προς την κατεύθυνση αυτή».</p>
    </article>
  </body>
</html>