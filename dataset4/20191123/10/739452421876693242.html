<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/23/kto-siri-hoax-o-dalsej-tretej-vrazde-zeny-v-bratislave/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-23T10:34:34+00:00"/>
    <meta property="og:title" content="Kto šíri hoax o ďalšej tretej vražde ženy v Bratislave"/>
    <meta property="og:description" content="Osoba, ktorá najviac šíri poplašnú správu o ďalších vraždách, ju aj napriek upozorneniam šírila ďalej. Za šírenie poplašnej správy jej hrozia dva roky. Informuje portál medialne.sk Po vražde Violy Macákovej, ktorú našli zabitú v prístave v Bratislave, sa po sociálnych sieťach začali šíriť hoaxy o ďalších podobných vraždách v Bratislave...."/>
  </head>
  <body>
    <article>
      <h1>Kto šíri hoax o ďalšej tretej vražde ženy v Bratislave</h1>
      <address><time datetime="2019-11-23T10:34:34+00:00">23 Nov 2019, 10:34</time> by <a rel="author">Gabriel Matta</a></address>
      <p>
        <b>Osoba, ktorá najviac šíri poplašnú správu o ďalších vraždách, ju aj napriek upozorneniam šírila ďalej. Za šírenie poplašnej správy jej hrozia dva roky. <a href="https://www.omediach.com/hoaxy/16691-vieme-kto-siri-hoax-o-dalsej-vrazde-zeny-pri-ktorom-policia-zverejnila-mimoriadne-upozornenie?fbclid=IwAR28UO8WZ7titTkQ7mYcIfXU9U5F4nwDVs2wNXBnSDuzHSuz78eJNw0Yh_s">Informuje</a> portál medialne.sk</b>
      </p>
      <p>Po vražde Violy Macákovej, ktorú našli zabitú v prístave v Bratislave, sa po sociálnych sieťach začali šíriť hoaxy o ďalších podobných vraždách v Bratislave.</p>
      <p>Jeden z hoaxov je aj správa o tretej zabitej žene v prístave. Táto správa však nie je pravdivá, píše portál.  V správe sa píše, že „<i>rovnako znásilnená, umučená a znetvorená sa našla aj tretia žena v prístave.</i>“ Podľa šíreného hoaxu má byť údajne zapieranie tejto vraždy vecou taktiky polície v súvislosti s reálnym zločinom spáchaným na Viole.</p>
      <p>„<i>Nič z tohto nie je pravda, čo sme si preverili operatívne aj v pokročilej nočnej hodine,</i>“ tvrdí polícia na facebooku a upozorňuje, že ide o mimoriadne závažnú dezinformáciu, teda hoax. Šíri sa hlavne vo forme Stories na Instagrame, ale je už aj na Facebooku. Dosah je v desiatkách tisíc ľudí.</p>
      <related>
        <a href="https://www.hlavnydennik.sk/2019/11/20/v-pripade-smrti-mladej-ucitelky-sa-nepreukazala-aktivita-recidivistu-alebo-serioveho-pachatela/"/>
      </related>
      <p>„<i>V tomto prípade existuje bezpochyby podozrenie zo spáchania trestného činu šírenia poplašnej správy, za čo hrozí trest za mrežami vo výmere až na dva roky,</i>“ píše polícia, ktorá pátra po osobe, ktorá tieto správy napísala a publikovala ako prvá.</p>
      <p>Jedným z hlavných zdrojov šírenia tejto poplašnej správy je profil Anet Slotovej, ktorá zverejnila snímok obrazovky súkromnej správy od Simony Slotovej. Anet Slotová napokon po výzve polície túto správu zo svojho profilu stiahla.</p>
      <related>
        <a href="https://www.hlavnydennik.sk/2019/11/22/vycina-v-bratislave-seriovy-vrah-dalsiu-mladu-zenu-nasli-mrtvu/"/>
      </related>
    </article>
  </body>
</html>