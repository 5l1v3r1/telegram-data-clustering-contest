<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837385-krikliy-zayaviv-pro-khoroshu-dinamiku-rozvitku-aviatsiyi-v-ukrayini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T10:35:00+00:00"/>
    <meta property="og:title" content="Криклій заявив про хорошу динаміку розвитку авіації в Україні"/>
    <meta property="og:description" content="КИЇВ. 23 листопада. УНН. Україна показує хорошу динаміку розвитку авіації серед країн Європи. Про це заявив міністр інфраструктури України Владислав Криклій …"/>
  </head>
  <body>
    <article>
      <h1>Криклій заявив про хорошу динаміку розвитку авіації в Україні</h1>
      <address><time datetime="2019-11-23T10:35:00+00:00">23 Nov 2019, 10:35</time> by <a rel="author">Юлія Шрамко</a></address>
      <p><b>КИЇВ. 23 листопада. УНН.</b> Україна показує хорошу динаміку розвитку авіації серед країн Європи. Про це заявив міністр інфраструктури України Владислав Криклій у Facebook, передає <b>УНН</b>.</p>
      <p>"Україна демонструє один з найбільших показників динаміки розвитку авіації серед країн Європи", - вказав Криклій.</p>
      <p>Для прикладу міністр навів статистику щодо аеропорту "Львів", що за цей рік прийняв уже 2 млн пасажирів - ріст за рік сягнув понад 25%.</p>
      <p>Додамо, за даними Украероруху, за обсягами повітряного руху за 10 місяців цього року Україна не досягла рівня найуспішнішого для підприємства 2013 року: позитивна динаміка спостерігається лише на міжнародних рейсах, основне <a href="https://www.unn.com.ua/uk/news/1836681-aviakompaniyi-narostili-kilkist-polotiv-nad-ukrayinoyu-na-ponad-12">падіння</a> - за транзитними потоками.</p>
    </article>
  </body>
</html>