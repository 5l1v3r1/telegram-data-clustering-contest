<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/drustvo/170698/velika-novogodisnja-akcija-srbije-karte-vec-evra"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T10:37:00+00:00"/>
    <meta property="og:title" content="VELIKA NOVOGODIŠNJA AKCIJA &quot;ER SRBIJE&quot;: Karte već od 99 evra!"/>
    <meta property="og:description" content="Od ponedeljka, 25. novembra, Er Srbija nudi karte po sniženim cenama za čak 38 destinacija. Specijalna novogodišnja ponuda avio-karata važi do 9. decembra i odnosi se na putovanja od 13. januara do 15. juna 2020. godine."/>
  </head>
  <body>
    <article>
      <h1>VELIKA NOVOGODIŠNJA AKCIJA "ER SRBIJE": Karte već od 99 evra!</h1>
      <h2>Od ponedeljka, 25. novembra, Er Srbija nudi karte po sniženim cenama za čak 38 destinacija. Specijalna novogodišnja ponuda avio-karata važi do 9. decembra i odnosi se na putovanja od 13. januara do 15. juna 2020. godine.</h2>
      <address><time datetime="2019-11-23T10:37:00+00:00">23 Nov 2019, 10:37</time> by <a rel="author">Republika</a></address>
      <p>Već od 99 evra putnici mogu da kupe povratne karte za Brisel, Bukurešt, Dubrovnik, Frankfurt, Larnaku, Ljubljanu, Rijeku, Sarajevo, Skoplje, Split, Tiranu, Beč, Zagreb i Cirih. Karte za Diseldorf, Rim i Sofiju koštaju od 109 evra, Amsterdam, Kijev, Solun i Štutgart od 119 evra, a za Milano i Veneciju već od 129 evra. Praznična ponuda nacionalne avio-kompanije obuhvata veliki broj atraktivnih destinacija, a osim direktnih, putnicima su na raspolaganju i letovi sa presedanjem, uz cene povratnih karata počev od 109 evra.</p>
      <p>- Zbog sezone praznika želeli smo našim putnicima da pružimo priliku da sebe i drage osobe obraduju najvrednijim poklonom – putovanjima. Specijalna novogodišnja akcija Er Srbije omogućava im da, na izmaku stare, isplaniraju putovanja u prvoj polovini nove godine i to po izuzetno povoljnim cenama - izjavio je Jirži Marek, direktor za komercijalu i strategiju Er Srbije.</p>
      <p>Kupovina avio-karata, u okviru praznične promotivne ponude, moguća je preko internet sajta airserbia.com, pozivanjem besplatnog broja Kontakt centra 0800 111 528 za pozive iz Srbije, odnosno +381 11 311 21 23 za pozive iz inostranstva, te putem ovlašćenih turističkih agenata ili u beogradskim poslovnicama Er Srbije koje se nalaze na Aerodromu Nikola Tesla, Bulevaru kralja Aleksandra 17 i u ulici Jurija Gagarina 12.</p>
      <related>
        <h4>Pročitajte još:</h4>
        <a href="http://republika.rs/vesti/ekonomija/168534/REKORDNI-REZULTATI-SRBIJE-OKTOBRU"/>
        <a href="http://republika.rs/vesti/drustvo/165642/Srbija-Finer-uspostavljaju-novo-kod-ser-partnerstvo"/>
        <a href="http://republika.rs/vesti/srbija/165415/SRBIJA-POVECALA-BROJ-NEDELJNIH-LETOVA-ZIMSKOJ-SEZONI"/>
        <a href="http://republika.rs/vesti/srbija/165062/Zavrtite-tocak-srece-poletite-krilima-Srbije"/>
      </related>
    </article>
  </body>
</html>