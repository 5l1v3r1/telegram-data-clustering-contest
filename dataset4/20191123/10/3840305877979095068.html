<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/sebastian-lazaroiu-prezidentiale-absenteism-viorica-dancila-psd-306899.html"/>
    <meta property="og:site_name" content="B1 TV"/>
    <meta property="article:published_time" content="2019-11-23T10:56:42+00:00"/>
    <meta property="og:title" content="De ce să merg la vot? Sebastian Lăzăroiu: Amintiți-vă că în 2016, pe fondul unei participări scăzute, PSD, care oricum avea reflexe totalitare, a luat 46%!"/>
    <meta property="og:description" content="Sebastian Lăzăroiu a declarat că, la o rată mică de participare la vot în turul al doilea al alegerilor prezidențiale, nu este exclus ca Viorica Dăncilă, candidatul PSD, să câștige.  Sociologul a..."/>
  </head>
  <body>
    <article>
      <h1>De ce să merg la vot? Sebastian Lăzăroiu: Amintiți-vă că în 2016, pe fondul unei participări scăzute, PSD, care oricum avea reflexe totalitare, a luat 46%!</h1>
      <address><time datetime="2019-11-23T10:56:42+00:00">23 Nov 2019, 10:56</time> by <a rel="author">Redacția B1.ro</a></address>
      <p>Sebastian Lăzăroiu a declarat că, la o rată mică de participare la vot în turul al doilea al alegerilor prezidențiale, nu este exclus ca Viorica Dăncilă, candidatul PSD, să câștige. </p>
      <p>Sociologul a amintit, la <a href="https://www.digi24.ro/stiri/actualitate/politica/alegeri-prezidentiale-2019/de-ce-sa-merg-la-vot-sebastian-lazaroiu-amintiti-va-ce-s-a-intamplat-in-2016-1220673">Digi24</a>, de alegerile parlamentare din decembrie 2016, câștigate de PSD cu un scor zdrobitor tocmai urmare a absenteismului. </p>
      <p>
        <i>„Amintiți-vă ce s-a întâmplat în 2016, când tot pe fondul unei participări scăzute, un partid, care oricum avea reflexe totalitare, a luat 46 la sută! Deci, PSD în 2016, din aceeași comoditate a unora, care nu au vrut să meargă la vot - poate era și vina opoziției atunci, că n-a fost mai activă -, dar e clar că în 2016 a dus la acest scor foarte mare, istoric, al PSD-ului în alegeri. Și de aici încolo au urmat cei trei ani pe care i-am trăit cu toții într-o teroare, zic eu, din cauza absenteismului.</i>
      </p>
      <p><i>Deci, hai să nu repetăm lucrurile care tocmai s-au întâmplat. Nu știi niciodată. Viorica Dăncilă, cu 3 milioane de voturi și 6 milioane de alegători prezenți, poate câștiga alegerile prezidențiale! E un scenariu puțin probabil, dar nu poți să-l excluzi. Și în 2016 eu n-aș fi zis că PSD ia 46 la sută și mulți cred că n-ar fi avut predicția asta, dar uite că a luat!”,</i> a explicat Sebastian Lăzăroiu.</p>
    </article>
  </body>
</html>