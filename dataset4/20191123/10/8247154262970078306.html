<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/povernennya-u-serednovichchya-u-kremenchuckiy-shkoli-proyshov-shchorichniy-osinniy-bal"/>
    <meta property="og:site_name" content="Кременчугская газета"/>
    <meta property="article:published_time" content="2019-11-23T10:00:00+00:00"/>
    <meta property="og:title" content="Повернення у середньовіччя: у кременчуцькій школі відбувся щорічний «Осінній бал»"/>
    <meta property="og:description" content="Галантні кавалери та чарівні дами виконували різноманітні бальні танці в актовому залі школи."/>
  </head>
  <body>
    <article>
      <h1>Повернення у середньовіччя: у кременчуцькій школі відбувся щорічний «Осінній бал»</h1>
      <address>
        <time datetime="2019-11-23T10:00:00+00:00">23 Nov 2019, 10:00</time>
      </address>
      <p>
        <b>Галантні кавалери та чарівні дами виконували різноманітні бальні танці в актовому залі школи.</b>
      </p>
      <p>«Осінній бал»... Дівчата у розкішних платтях та хлопці у найкращих костюмах кружляють у традиційному бальному танці по залу. Гадаєте, це спомин про середньовіччя? Ні, це ХХІ століття. І відбувся подібний захід 21 листопада у Кременчуцькій ЗОШ №20.</p>
      <p>Зал прикрасили малюнками, на яких були відображені елементи балу. Учні вдяглися настільки чарівно, що навіть ока не відвести. Граційні рухи заворожують, а традиційна музика переносить у минуле століття. Учасники балу були галантними та усміхненими. Спостерігати за усім цим - одне задоволення.</p>
      <p>У цій школі «Осінній бал» вже став невід'ємною традицією. Загалом, це є святом прощання з осінню, до якого залучені всі старші класи учбового закладу: з 8 по 11 класи.</p>
      <blockquote><i>«Ви всі надзвичайні, незвичайні. Хлопці вбирають дух джентльменства, а дівчата - жіночності. І тому, незважаючи на те, що буде один король і одна королева, я вважаю, що кожний із вас вартий титулу короля та королеви сьогоднішнього вечора. Бо ви всі прекрасні та варті цього»,-</i> з такими словами до учнів звертався директор школи №20 Володимир Никифоренко.</blockquote>
      <p>На балу виконували падеграс, мазурку, менует, вальси - повільний та віденський. Батьки учнів дякували хореографу школи за її чудово виконану роботу. Танцювали не лише учні школи, а й вчителі та запрошені гості. На захід прийшло стільки охочих, що навіть не всім вистачало місця в залі. За традицією, наприкінці балу всі учасники обирали Короля та Королеву, і віце-короля та віце-королеву.</p>
      <p>За анонімним голосуванням найкращою парою з титулом Король та Королева цього вечора стали - учениця 9-А класу Тимошенко Альона та учень 11 класу Скляров Артем.</p>
      <p> </p>
      <p> </p>
      <p>Катерина Синьова</p>
      <slideshow>
        <figure>
          <img src="https://kg.ua/sites/default/files/styles/photo_original/public/news_logo3/70120046_433791527560925_1487623023174352896_n.jpg?itok=_0Wg-sd9"/>
        </figure>
        <figure>
          <img src="https://kg.ua/sites/default/files/styles/photo_original/public/news_logo3/70341069_1215154188672332_762816913670668288_n.jpg?itok=Y8XMeYra"/>
        </figure>
        <figure>
          <img src="https://kg.ua/sites/default/files/styles/photo_original/public/news_logo3/77185548_1013893635635193_581525966149386240_n.jpg?itok=z_MgeD1J"/>
        </figure>
        <figure>
          <img src="https://kg.ua/sites/default/files/styles/photo_original/public/news_logo3/78075417_482755865674074_1710823630209810432_n.jpg?itok=thfaiO_1"/>
        </figure>
      </slideshow>
    </article>
  </body>
</html>