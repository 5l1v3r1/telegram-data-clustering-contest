<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/primarul-din-turda-exclus-din-psd-cristian-matei-a-atras-100-de-milioane-de-euro-18608730"/>
    <meta property="og:site_name" content="Gândul"/>
    <meta property="article:published_time" content="2019-11-23T10:45:57+00:00"/>
    <meta property="og:title" content="Primarul din Turda, exclus din PSD. Cristian Matei a atras 100 de milioane de euro"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Primarul din Turda, exclus din PSD. Cristian Matei a atras 100 de milioane de euro</h1>
      <h2>Primarul oraşului Turda, Cristian Matei, a fost exclus din PSD, din cauza „repetatelor încălcări ale statutului”. Municipalitatea din Turda este cunoscută după ce a atras aproape 100 de milioane de euro din fonduri europene pentru finanţarea a 19 proiecte.</h2>
      <address><time datetime="2019-11-23T10:45:57+00:00">23 Nov 2019, 10:45</time> by <a rel="author" href="https://www.gandul.info/autor/vasile-magradean" target="_blank">Vasile Magradean</a></address>
      <p>Primarul oraşului Turda, Cristian Matei, a fost exclus din PSD din cauza „repetatelor încălcări ale statutului”.</p>
      <p>Surse din partid spun însă că primarul a fost exclus din cauza deputatului Cristina Burciu, din zona Turda, care a votat pentru învestirea Guvernului Orban şi „trebuia dat un semnal că se face curăţenie la Turda”.</p>
      <p>La rândul său, deputatul PSD Cluj, Horia Nasra, a transmis un comunicat de presă, în care arată că „intruşii cocoţaţi în fruntea PSD Cluj au încropit nestatutar un birou municipal în Turda şi l-au exclus din PSD pe Matei Cristian, primarul municipiului Turda”.</p>
      <p>Primăria Turda, condusă de Cristian Matei, a semnat în ultima perioadă 13 contracte mari de finanţare din fonduri europene pentru proiecte care se află deja în implementare, la care se adaugă 3 proiecte admise la finanţare şi 3 proiecte aflate în faza de evaluare.</p>
      <p>„Valoarea totală a celor 19 proiecte este de 453 de milioane de lei, adică aproape 100 de milioane de euro”, declara Cristian Matei la începutul lunii noiembrie.</p>
      <p>
        <b>foto: <a href="https://turdanews.net/articole/politica/65179-primarul-cristian-matei-exclus-din-psd-in-aceasta-seara.html">turdanews.net</a></b>
      </p>
      <related>
        <h4>Citeşte şi</h4>
        <a href="https://www.gandul.info/politica/ciolos-despre-o-posibila-candidatura-la-alegerile-parlamentare-nu-e-deloc-exclus-18590838?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/deputat-exclus-din-psd-partidul-a-pierdut-guvernarea-din-cauza-unui-slab-management-politic-18577109?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/primaria-capitalei-reactioneaza-la-afirmatiile-lui-voiculescu-referitoare-la-acte-distruse-sau-pierdute-este-exclus-18529911?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>