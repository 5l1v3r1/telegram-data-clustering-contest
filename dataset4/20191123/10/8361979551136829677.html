<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/sud-znyav-aresht-z-mayna-vlasnika-tokio-star-novini-odesi-50055285.html"/>
    <meta property="og:site_name" content="НВ"/>
    <meta property="article:published_time" content="2019-11-23T10:56:00+00:00"/>
    <meta property="og:title" content="Пожежа в Токіо Стар: суд зняв арешт з майна співвласника готелю"/>
    <meta property="og:description" content="Суд вирішив скасувати арешт майна співвласника одеського готелю Токіо Стар, в якому під час пожежі загинули дев’ятеро людей."/>
  </head>
  <body>
    <article>
      <h1>Пожежа в Токіо Стар: суд зняв арешт з майна співвласника готелю</h1>
      <h2>Суд вирішив скасувати арешт майна співвласника одеського готелю Токіо Стар, в якому під час пожежі загинули дев’ятеро людей.</h2>
      <address>
        <time datetime="2019-11-23T10:56:00+00:00">23 Nov 2019, 10:56</time>
      </address>
      <p>Про це сказано в постанові Одеського апеляційного суду, повідомляє <a href="https://www.slidstvo.info/news/sud-znyav-aresht-z-majna-spivvlasnyka-gotelyu-tokio-star/?fbclid=IwAR3oe6x9-czQ15-o3rTRw1awyPGYonYpsAn58wl8LrAaCxmStlF_b3oydGM">Слідство.Інфо</a>.</p>
      <p>На думку суду, прокурор не довів підстав для арешту майна співвласника готелю Сергія Дурача, якого розшукує поліція.</p>
      <p>Нагадаємо, що у вересні прокуратура Одеської області <a href="https://nv.ua/ukr/ukraine/events/drugomu-vlasniku-gotelyu-tokio-star-povidomili-pro-pidozru-novini-ukrajini-50040521.html">повідомила про підозру власнику готелю Токіо Стар</a>, пожежа в якому забрала життя дев’яти людей. Він ховається від слідства.</p>
      <p>Також його майно заарештував Київський районний суд Одеси за клопотанням прокурора. Йдеться про корпоративні права і цінні папери дев’яти компаній, а також про декілька десятків об'єктів нерухомості.</p>
      <p>Іншому власнику Токіо Стар <a href="https://nv.ua/ukr/ukraine/events/pozhezha-v-goteli-tokio-star-vadimu-chornomu-ogolosili-pidozru-novini-odesi-50038191.html">Вадиму Чорному було повідомлено про підозру</a> за аналогічною статтею 18 серпня. Суд обрав йому запобіжний захід у вигляді утримання під вартою.</p>
      <p>У ніч на 17 серпня <a href="https://nv.ua/ukr/ukraine/events/pozhezha-v-odesi-v-goteli-tokio-star-visim-zagiblih-i-10-postrazhdalih-foto-video-novini-ukrajini-50037935.html">в готелі Токіо Стар в Одесі сталася пожежа,</a> в результаті якої дев’ять осіб, серед яких дитина, загинули і ще десять отримали тілесні ушкодження різного ступеня тяжкості.</p>
      <p>За попередніми висновками, причиною смерті стало отруєння чадним газом. Тіла загиблих були виявлені поблизу пральні.</p>
    </article>
  </body>
</html>