<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/techbazis/20191122-youtube-felnott-tartalom-hirdetes.html"/>
    <meta property="og:site_name" content="Origo"/>
    <meta property="article:published_time" content="2019-11-23T10:07:00+00:00"/>
    <meta property="og:title" content="Segítené a nem családbarát csatornákat a YouTube"/>
    <meta property="og:description" content="A hirdetők már specifikusan célozhatják a problémás videók közönségét."/>
  </head>
  <body>
    <article>
      <h1>Segítené a nem családbarát csatornákat a YouTube</h1>
      <address><time datetime="2019-11-23T10:07:00+00:00">23 Nov 2019, 10:07</time> by <a rel="author">Origo</a></address>
      <p>
        <b>A hirdetők már specifikusan célozhatják a problémás videók közönségét.</b>
      </p>
      <p>Az elvárhatónak megfelelően a YouTube rendszeresen káoszt okoz a tartalmakkal kapcsolatos szabályaival, például nagyon sokféle tartalmú videót engedélyez, azonban rengeteg nem családbarátnak nevezhető, vagy egyéb okból problémásnak titulált videón nem, vagy csak ritkán jelenít meg hirdetéseket. Ilyenek lehetnek például az erőszakot mutató videojátékos tartalmak, vagy éppen a megosztó politizálást folytató csatornák.</p>
      <figure>
        <img src="https://cdn.nwmgroups.hu/s/img/i/1911/20191122youtube-laptop-notebook.jpg?w=644&amp;h=429"/>
        <figcaption>
          <cite>Forrás: Pixabay / Pexels</cite>
        </figcaption>
      </figure>
      <p>Ennek oka, hogy a hirdetők nem szeretnének olyan videók lejátszása közben megjelenni, amelyek valamilyen okból kínos helyzetbe hozhatnák őket, árthatnának a megítélésüknek. Elvégre nem ők, hanem a YouTube algoritmusai döntötték el, hogy milyen videók esetében jelennek meg a reklámjaik, nem kívánnak emiatt védekező pozícióba kényszerülni.</p>
      <p>
        <mark>Ez fair, csak nem kedvez a a YouTube felnőtt közönséget célzó alkotóinak.</mark>
      </p>
      <p>Éppen ezért is Susan Wojcicki vezérigazgató <a href="https://www.engadget.com/2019/11/21/youtube-advertising-creators-edgy-content/">bejelentette</a>, hogy a mostantól a hirdetők specifikusan megcélozhatják az olyan videók esetében történő reklámozást, amelyet a YouTube algoritmusai nem találtak biztonságosnak minden hirdető számára.</p>
      <aside>Például a véres videojátékos videó közben megjeleníthetik a véres akciófilmjük kedvcsinálóját.</aside>
      <p>A megoldás néhány hete csendben már tesztelés alatt állt, és van rá igény, az első hónapban a hirdetők több százezer dollárt költöttek el a „sárga ikonos" videókban való reklámozásra.</p>
      <related>
        <h4>TOVÁBBI CIKKEK A ROVATBÓL</h4>
        <a href="https://www.origo.hu/techbazis/20191122-philips-brilliance-439p9h-monitor.html"/>
        <a href="https://www.origo.hu/techbazis/20191121-xiaomi-xiao-ai-3-0-mesterseges-intelligencia.html"/>
        <a href="https://www.origo.hu/techbazis/20191121-androidx86-android-9-asztali-pc.html"/>
      </related>
      <p>
        <b>Ha szeretne még több érdekes techhírt olvasni, akkor kövesse az Origo Techbázis Facebook-oldalát, <a href="https://www.facebook.com/techbazis/">kattintson ide</a>!</b>
      </p>
    </article>
  </body>
</html>