<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/education/743230"/>
    <meta property="og:site_name" content="เดลินิวส์"/>
    <meta property="article:published_time" content="2019-11-23T10:44:00+00:00"/>
    <meta property="og:title" content="&quot; สุวิทย์&quot;เสนอ 5กระบวนทัศน์ขับเคลื่อนประเทศ"/>
    <meta property="og:description" content="รมว.อว. เสนอ 5 กระบวนทัศน์ เพื่อขับเคลื่อนให้เกิดการเปลี่ยนแปลง และพัฒนาประเทศในอนาคต สู่ Smart Nation"/>
  </head>
  <body>
    <article>
      <h1>" สุวิทย์"เสนอ 5กระบวนทัศน์ขับเคลื่อนประเทศ</h1>
      <address>
        <time datetime="2019-11-23T10:44:00+00:00">23 Nov 2019, 10:44</time>
      </address>
      <p>
        <b>รมว.อว. เสนอ 5 กระบวนทัศน์ เพื่อขับเคลื่อนให้เกิดการเปลี่ยนแปลง และพัฒนาประเทศในอนาคต สู่ Smart Nation</b>
      </p>
      <p>วันนี้ (23 พ.ย.) ดร.สุวิทย์  เมษินทรีย์ รมว.การอุดมศึกษา วิทยาศาสตร์ วิจัยและนวัตกรรม (อว.)  เปิดเผยว่า เมื่อเร็ว ๆ นี้ ตนได้ไปร่วมงาน Thailand HR Day 2019 ที่จัดโดยสมาคมการจัดการงานบุคคลแห่งประเทศไทย หรือ PMAT ซึ่งตนได้กล่าวปาฐกถาในหัวข้อ “Moving Toward the Future: Thailand 2020 and Beyond”  โลกทุกวันนี้เปลี่ยนแปลงไปมาก ขณะที่เทคโนโลยีมากมายที่เข้ามาป่วนโลก จนเราไม่สามารถดำรงชีวิตอย่างที่เป็นมาได้ ตนจึงได้นำเสนอ 5 กระบวนทัศน์สำคัญ อันจะนำมาสู่ทิศทางการเปลี่ยนแปลง และการพัฒนาประเทศในอนาคตคือ 1. New Digital Platform การพัฒนา 5G จะเป็นเหมือน Platform ที่มาช่วยเรื่องการสื่อสาร ควบคุมอุปกรณ์ หรือแม้แต่ประมวลผลต่างๆ ให้เราได้ง่ายและเร็วขึ้นจากที่เป็นมา  2. New Developmental Paradigm การมุ่งเน้นการเติบโตเศรษฐกิจในอดีตนำมาถึงความเสียหายต่อมิติทางด้านสังคม สิ่งแวดล้อม และปัญญามนุษย์ แต่ต่อไปจะต้องให้ความสำคัญกับการเติบโตที่สมดุล<br/><br/>ดร.สุวิทย์   กล่าวต่อไปว่า  3. New Social Architecture จากที่เรา Me-Society คือเอาตัวเองเป็นที่ตั้ง ก่อนที่จะหันมามองคนอื่น มาสู่การมองทุกอย่างเป็น พวกเรา หรือWe-Society  จะทำให้เราหันมามองการแลกเปลี่ยนความรู้ การสร้างแรงบันดาลใจ หรือการเปิดโอกาสระหว่างกันมากขึ้น 4. New Ecosystem ปรับระบบเศรษฐกิจจากที่เคยผลิตเป็นเส้นตรง Linear Economy จนทำให้เกิดของเสียจำนวนมาก และเน้นแต่การแข่งขัน มาสู่เศรษฐกิจหมุนเวียน Circular Economy ที่ให้ความสำคัญกับทรัพยากร และนำกลับมาใช้ประโยชน์อย่างต่อเนื่อง ไปจนถึงการสร้างความร่วมมือกันและ5. New Business Value การเปลี่ยนมุมมองจากที่เน้นพลังของตลาด สร้างแบรนด์เพื่อให้ดูดี และมองแต่ผลกำไร มาสู่การเน้นพลังของคน สร้างจุดยืนของตนเองในการทำดี โดยมีเป้าหมายเป็นสำคัญ อย่างไรก็ตามกระบวนทัศน์ทั้งหมดที่กล่าวมาล้วนแล้วเป็นสิ่งสำคัญ และต้องมีการขับเคลื่อนร่วมกันอย่างเป็นระบบ เสมือนเป็นฟันเฟืองที่จะนำพาประเทศไปสู่การเป็น Smart Nation ต่อไป</p>
    </article>
  </body>
</html>