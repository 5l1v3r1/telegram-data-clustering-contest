<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200803/%D8%B9%D8%B1%D8%B6%D9%87-%D9%85%D8%B3%D8%AA%D9%82%DB%8C%D9%85-%D8%AA%D9%88%D9%84%DB%8C%D8%AF%D8%A7%D8%AA-%D8%B1%D8%A8-%DA%AF%D9%88%D8%AC%D9%87-%D9%81%D8%B1%D9%86%DA%AF%DB%8C-%D9%88-%DA%A9%D9%86%D8%B3%D8%B1%D9%88-%D8%A8%D9%87-%D9%82%DB%8C%D9%85%D8%AA-%D8%AF%D8%B1%D8%A8-%DA%A9%D8%A7%D8%B1%D8%AE%D8%A7%D9%86%D9%87"/>
    <meta property="og:site_name" content="ایسنا"/>
    <meta property="article:published_time" content="2019-11-23T10:42:07+00:00"/>
    <meta property="og:title" content="عرضه مستقیم تولیدات رب گوجه‌فرنگی و کنسرو به قیمت درب کارخانه"/>
    <meta property="og:description" content="ایسنا/خراسان رضوی رئیس سازمان صنعت، معدن و تجارت خراسان رضوی گفت: تولیدات رب گوجه‌فرنگی و کنسرو به قیمت درب کارخانه در محل انجمن صنایع تبدیلی کشاورزی خراسان رضوی عرضه می‌شود."/>
  </head>
  <body>
    <article>
      <h6 class="kicker">رئیس سازمان صنعت، معدن و تجارت خراسان رضوی خبر داد؛</h6>
      <h1>عرضه مستقیم تولیدات رب گوجه‌فرنگی و کنسرو به قیمت درب کارخانه</h1>
      <address><time datetime="2019-11-23T10:42:07+00:00">23 Nov 2019, 10:42</time> by <a rel="author">اکرم مقدسی</a></address>
      <p>ایسنا/خراسان رضوی رئیس سازمان صنعت، معدن و تجارت خراسان رضوی گفت: تولیدات رب گوجه‌فرنگی و کنسرو به قیمت درب کارخانه در محل انجمن صنایع تبدیلی کشاورزی خراسان رضوی عرضه می‌شود.</p>
      <p>محمدرضا مس‌فروش طی بازدید از انجمن صنایع تبدیلی کشاورزی خراسان رضوی اظهار کرد: در این طرح، 26 برند استاندارد رب گوجه‌فرنگی با قیمت 7500 تومان در قوطی‌های 800 گرمی برای مصرف‌کنندگان عرضه می‌شود.</p>
      <p>وی گفت: طرح‌های «گران نمی‌خریم» و« بی‌قیمت نخریم» با همکاری سرپرست مجتمع انقلاب اسلامی مشهد، تعزیرات حکومتی، بازرسان و روابط عمومی سازمان ادامه پیدا می‌کند. در این طرح‌ها، با همکاری شهروندان، هرگونه گران‌فروشی به بهانه بنزین گزارش شده و تیم مشترک متشکل از سازمان‌های متولی نظارت بر بازار موضوع را بررسی و با متخلفان برخورد می‌کنند.</p>
      <p>لازم به ذکر است عرضه رب گوجه‌فرنگی در محل انجمن صنایع تبدیلی کشاورزی خراسان رضوی واقع در ابتدای بلوار فرامرز عباسی مشهد، از ساعت 8 صبح تا 8 شب از شنبه دوم آذرماه به مدت 15 روز ادامه دارد و در صورت وجود تقاضا تمدید می‌گردد، مراکز جدید توزیع نیز به زودی به این طرح افزوده می‌شوند.</p>
      <p>شهروندان محترم می‌توانند در صورت مشاهده هرگونه تخلف اقتصادی، مراتب را از طریق شماره تلفن 124، ستاد خبری این سازمان جهت پیگیری بازرسان، گزارش دهند.</p>
      <p>انتهای پیام</p>
    </article>
  </body>
</html>