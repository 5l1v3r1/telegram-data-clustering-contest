<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200799/%D8%AA%D8%B1%D8%AF%D8%AF-%D8%AF%D8%B1-%D8%AC%D8%A7%D8%AF%D9%87-%D8%B3%D8%A7%D8%B1%DB%8C-%D8%A8%D9%87-%D8%AD%D8%A7%D9%84%D8%AA-%D8%B9%D8%A7%D8%AF%DB%8C-%D8%A8%D8%B1%DA%AF%D8%B4%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-23T10:35:24+00:00"/>
    <meta property="og:title" content="تردد در جاده ساری به حالت عادی برگشت"/>
    <meta property="og:description" content="ایسنا/مازندران رییس پلیس راهنمایی و رانندگی مازندران گفت: با همکاری نیروهای امدادی، آتش‌نشانی و اورژانس در مدت زمان کوتاهی مشکل تردد بر طرف شد و هم اکنون به حالت عادی برگشته است."/>
  </head>
  <body>
    <article>
      <h1>تردد در جاده ساری به حالت عادی برگشت</h1>
      <address><time datetime="2019-11-23T10:35:24+00:00">23 Nov 2019, 10:35</time> by <a rel="author">بهناز مقدس</a></address>
      <p>ایسنا/مازندران رییس پلیس راهنمایی و رانندگی مازندران گفت: با همکاری نیروهای امدادی، آتش‌نشانی و اورژانس در مدت زمان کوتاهی مشکل تردد بر طرف شد و هم اکنون به حالت عادی برگشته است.</p>
      <p>مهدی باقری درگفت‌وگو با ایسنا با بیان اینکه طی چند روز اخیر بر اثر بارش زیاد باران و تجمع آب در معابر عمومی مرکز شهر ساری با مشکل ترافیک سنگین مواجه بودیم، اظهار کرد: تردد در برخی جاده‌های شهر ساری به‌طور کامل غیرممکن شده بود اما با همکاری نیروهای امدادی، آتش‌نشانی و اورژانس در مدت زمان کوتاه مشکل تردد و ترافیک سنگین برطرف شد.  </p>
      <p>وی تصریح کرد: عامل بیشترین تصادفات در ۸ ماهه اول سال جاری در مازندران به علت توجه نکردن رانندگان به جلو، سرعت غیر مجاز، رعایت نکردن حق تقدم و گردش به چپ یا راست بوده است.</p>
      <p>رییس پلیس راهنمایی و رانندگی مازندران خاطرنشان کرد: ۶۳ درصد تصادفات در نیمه اول امسال مربوط به عابرین پیاده بوده و ۲۹ درصد از این آمار شامل راکبین موتور سوار است.</p>
      <p>باقری با اشاره به اینکه در فصل زمستان میزان اصطکاک لاستیک خودرو با آسفالت به حداقل می‌رسد، یادآور شد: رانندگان در زمان بارندگی با سرعت مطمئن و  رعایت قوانین و مقررات رانندگی تردد کنند تا دچار تصادف یا خسارتی نشوند.</p>
      <p>انتهای پیام</p>
    </article>
  </body>
</html>