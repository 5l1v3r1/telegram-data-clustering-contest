<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.etrend.sk/ekonomika/najjemnejsia-a-najcennejsia-vietnamec-s-exkluzivnou-zbierkou-whisky-zlomil-rekord.html"/>
    <meta property="og:site_name" content="TREND.sk"/>
    <meta property="article:published_time" content="2019-11-23T10:01:00+00:00"/>
    <meta property="og:title" content="Najjemnejšia a najcennejšia. Vietnamec s exkluzívnou zbierkou Whisky zlomil rekord"/>
    <meta property="og:description" content="Podnikateľ zbiera fľaše vzácne whisky viac ako 20 rokov"/>
  </head>
  <body>
    <article>
      <h1>Najjemnejšia a najcennejšia. Vietnamec s exkluzívnou zbierkou Whisky zlomil rekord</h1>
      <address><time datetime="2019-11-23T10:01:00+00:00">23 Nov 2019, 10:01</time> by <a rel="author">ČTK</a></address>
      <p>
        <b>Majiteľom najcennejšie zbierky whisky je vietnamský podnikateľ Viet Nguyen Dinh Tuan. Jeho zbierka zahŕňa 535 fliaš najvzácnejších, najstarších a najjemnejších fliaš škótskej a japonskej whisky. Odborníci na oceňovanie whisky zo spolku Rare Whisky 101 (RW101) odhadli dražobnú cenu takmer na 10,8 milióna libier. Rekord potvrdila Guinnessova kniha rekordov, uviedol server BBC.</b>
      </p>
      <p>Viet zbiera fľaše vzácne whisky viac ako 20 rokov. Jeho fľaše sú bezpečne uzamknuté v salóniku vyrobenom na zákazku v jeho dome. Viet predpokladá, že bude svoju kolekciu ďalej rozširovať.</p>
      <related>
        <a href="https://www.etrend.sk/ekonomika/japonske-liehovary-pracuju-vo-dne-v-noci-ale-nedokazu-uspokojit-dopyt-po-whisky.html"/>
        <a href="https://www.etrend.sk/relax/prstom-na-mape-dve-krajiny-ktorych-whisky-produkciu-by-ste-mali-ochutnat.html"/>
      </related>
      <p>„Pre mňa je zbieranie whisky životnou vášňou. Vždy, keď mám chvíľu, prehľadávam aukčné weby a obchodné stránky, aby som našiel slávne a vzácne whisky z celého sveta,“ povedal Viet. Zo svojej kolekcie neplánuje ani jednu fľašu predať, naopak chce hľadať ďalšie staré a vzácne fľaše a zbierku rozširovať a obohacovať.</p>
      <p>Experti z RW101 dospeli k hodnote zbierky tak, že určili, aká cena by sa dala realisticky očakávať pri aukcii v Británii na súčasnom trhu. Hodnota bola následne predložená spoločnosti Guinness World Records, ktorá potvrdila rekord certifikáciou.</p>
      <p>„Boli sme trochu v šoku, nehovoriac o malej závisti, keď sme si uvedomili šírku a hĺbku zbierky pána Vieta,“ povedal spoluzakladateľ RW101 Andy Simpson. „Je to skutočne ohromujúci príklad 20-ročnej vášne a túžby jedného človeka hľadať tie najlepšie a najvzácnejšie fľaše whisky na svete,“ dodal.</p>
    </article>
  </body>
</html>