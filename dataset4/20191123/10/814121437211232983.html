<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/swiat/10273930/przywiazana-lancuchem-suczka-walczyla-o-zycie-szczeniat-jej-oczy-mowia-wszystko.html"/>
    <meta property="og:site_name" content="Wprost"/>
    <meta property="article:published_time" content="2019-11-23T10:31:00+00:00"/>
    <meta property="og:title" content="Przywiązana łańcuchem suczka walczyła o życie szczeniąt. „Jej oczy mówią wszystko”"/>
    <meta property="og:description" content="Kilka tygodni temu pracownicy ISPCA dokonali makabrycznego odkrycia w Roscommon w Irlandii. Znaleziono psa, który był przywiązany łańcuchem do bramy. Suczka walczyła o życie swoich szczeniąt."/>
  </head>
  <body>
    <article>
      <h1>Przywiązana łańcuchem suczka walczyła o życie szczeniąt. „Jej oczy mówią wszystko”</h1>
      <address>
        <time datetime="2019-11-23T10:31:00+00:00">23 Nov 2019, 10:31</time>
      </address>
      <p>
        <b>Kilka tygodni temu pracownicy ISPCA dokonali makabrycznego odkrycia w Roscommon w Irlandii. Znaleziono psa, który był przywiązany łańcuchem do bramy. Suczka walczyła o życie swoich szczeniąt.</b>
      </p>
      <p>Na początku listopada anonimowy informator zaalarmował policję i pracowników ośrodka opieki dla zwierząt ISPCA, że do jednej z bram na polu w Roscommon jest przywiązana łańcuchem suczka. Obok niej znajdowało się sześcioro szczeniaków, które niedawno przyszły na świat.</p>
      <h3>„Jej oczy mówią wszystko”</h3>
      <p>Zwierzęta zostały przetransportowane do Narodowego Centrum Zwierząt ISPCA w Longford w celu jak najszybszego objęcia ich opieką weterynaryjną. Na szczęście, po przeprowadzeniu licznych badań okazało się, że psy były jedynie głodne i wyziębione. Poza tym nie stwierdzono u nich problemów ze zdrowiem. Nie jest jasne, ile czasu zwierzęta spędziły na polu.</p>
      <p>Zdjęcia, na których widać suczkę przywiązaną do bramy łańcuchem, przy której znajduje się sześć szczeniąt, poruszyły internautów. „To najsmutniejsza fotografia, którą kiedykolwiek widziałem”, „Psia mama próbowała ochronić swoje dzieci”, „Biedny pies. Jej oczy mówią wszystko” – komentowali internauci.</p>
      <related>
        <h4>Czytaj także:</h4>
        <a href="https://www.wprost.pl/swiat/10272259/pies-ktory-wyglada-jak-lew-jego-kariera-dopiero-nabiera-tempa.html"/>
      </related>
      <related>
        <h4>Galeria:</h4>
        <a href="https://www.wprost.pl/galeria/15886/wlasciciel-skazal-psa-na-smierc-przywiazana-lancuchem-suczka-walczyla-o-zycie-szczeniat.html"/>
      </related>
      <footer>Źródło: ISPCA</footer>
    </article>
  </body>
</html>