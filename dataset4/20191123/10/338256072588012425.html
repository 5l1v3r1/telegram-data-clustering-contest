<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58543-koli-pochnetsya-spravzhnya-zima-dumka-sinoptika.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-23T10:47:00+00:00"/>
    <meta property="og:title" content="Коли почнеться справжня зима: думка синоптика"/>
    <meta property="og:description" content="Зима в 2020 році може бути будь-якою: теплою або холодною. Точний прогноз давати рано. Але однозначно на температурний режим впливатиме парниковий ефект.Про це 24 каналу розповів синоптик Українського гідрометеорологічного центру Владислав Білик.Якою буде зима в Україні?Українцям варто чекати контрастну зимову погоду: від потужних снігопадів і лютих морозів до потепління і дощів.Почнеться холодна зима з 7-12 грудня, а температура повітря знизиться до -15 градусів. Проте грудень буде вологим і теплішим, аніж у попередні роки.Січень і лютий 2020 року будуть ще холодніші. Україну остаточно засипле снігом, а температура повітря знизиться до 20-ти градусів морозу. Вони будуть найсильнішими за останні 30 років.Парниковий ефект За словами експерта, поки прогнозу на зиму 2020 року немає. Орієнтовний прогноз складається за схемою перша і п’ята доба місяця. А на наступний місяць – наприкінці попереднього. Тобто, якою буде погода в грудні, – знатимемо наприкінці листопада. Тоді стане відомо, як грудень відрізнятиметься…"/>
  </head>
  <body>
    <article>
      <h1>Коли почнеться справжня зима: думка синоптика</h1>
      <address>
        <time datetime="2019-11-23T10:47:00+00:00">23 Nov 2019, 10:47</time>
      </address>
      <p><b>Зима в 2020 році може бути будь-якою: теплою або холодною. Точний прогноз давати рано. Але однозначно на температурний режим впливатиме парниковий ефект.</b><br/><br/>Про це 24 каналу розповів синоптик Українського гідрометеорологічного центру Владислав Білик.<br/><br/><b>Якою буде зима в Україні?<br/></b>Українцям варто чекати контрастну зимову погоду: від потужних снігопадів і лютих морозів до потепління і дощів.<br/><br/>Почнеться холодна зима з 7-12 грудня, а температура повітря знизиться до -15 градусів. Проте грудень буде вологим і теплішим, аніж у попередні роки.<br/><br/>Січень і лютий 2020 року будуть ще холодніші. Україну остаточно засипле снігом, а температура повітря знизиться до 20-ти градусів морозу. Вони будуть найсильнішими за останні 30 років.<br/><br/><b>Парниковий ефект <br/></b>За словами експерта, поки прогнозу на зиму 2020 року немає. Орієнтовний прогноз складається за схемою перша і п’ята доба місяця. А на наступний місяць – наприкінці попереднього. Тобто, якою буде погода в грудні, – знатимемо наприкінці листопада. Тоді стане відомо, як грудень відрізнятиметься від середньостатистичної норми.<br/><br/>Водночас фахівець зауважує: аномальна спека влітку і восени пов’язана із зміною клімату і парниковим ефектом.<br/><br/>Фактор парникового ефекту впливатиме на нинішню зиму. Зараз багато говорять про зміни клімату на міжнародному рівні. Тому нічого не можна виключати. Теплою чи холодною буде зима – все через зміни клімату. Венецію затопило – і в цьому винен парниковий ефект, – підкреслює Владислав Білик.<br/><br/>Як пояснює синоптик, парниковий ефект – результат діяльності людини. Викиди різноманітних шкідливих газів, які підвищують температуру землі. І природа на це реагує теж незрозуміло. Люди, за словами Білика, переживають, що в Україні через сто років буде пустеля. Тенденція до цього є.<br/><br/><a href="https://24tv.ua/shho_vplivatime_na_temperaturu_tsiyeyi_zimi_dumka_sinoptika_n1238050">Джерело</a><br/><br/><br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>