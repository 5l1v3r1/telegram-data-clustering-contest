<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lidovky.cz/domov/pri-pozaru-bytoveho-domu-v-ostrave-se-zranilo-sest-lidi-skoda-je-odhadovana-na-200-tisic-korun.A191123_101532_ln_domov_ele"/>
    <meta property="og:site_name" content="Lidovky.cz"/>
    <meta property="article:published_time" content="2019-11-23T10:15:00+00:00"/>
    <meta property="og:title" content="Při požáru bytového domu v Ostravě se zranilo šest lidí. Škoda je odhadována na 200 tisíc korun"/>
    <meta property="og:description" content="Šest lidí se zranilo v noci na sobotu při požáru bytového domu v Ostravě-Dubině. Jeden z obyvatel utrpěl popáleniny, pět dalších se nadýchalo zplodin.Škodu hasiči, kteří s pomocí dýchacích masek ze zakouřeného objektu zachránili 12 lidí, odhadli na 200 000 korun. Příčinu požáru zjišťují. Řekl mluvčí moravskoslezských hasičů Jakub Kozák."/>
  </head>
  <body>
    <article>
      <h1>Při požáru bytového domu v Ostravě se zranilo šest lidí. Škoda je odhadována na 200 tisíc korun</h1>
      <address>
        <time datetime="2019-11-23T10:15:00+00:00">23 Nov 2019, 10:15</time>
      </address>
      <p>
        <mark>Ostrava </mark>
        <b> Šest lidí se zranilo v noci na sobotu při požáru bytového domu v Ostravě-Dubině. Jeden z obyvatel utrpěl popáleniny, pět dalších se nadýchalo zplodin.Škodu hasiči, kteří s pomocí dýchacích masek ze zakouřeného objektu zachránili 12 lidí, odhadli na 200 000 korun. Příčinu požáru zjišťují. Řekl mluvčí moravskoslezských hasičů Jakub Kozák.</b>
      </p>
      <p>Hořet začalo v kuchyni jednoho z bytů ve čtvrtém patře domu v sobotu kolem 01:30. „Ještě před příjezdem hasičů opustily dům dvě desítky obyvatel, dalším dvanácti z nich musely pomoci ven zasahující jednotky, a to i pomocí speciálních vyváděcích masek s filtrem,“ řekl.</p>
      <p>Záchranáři ošetřili šest lidí. „Popáleniny horních končetin utrpěl muž, jehož totožnost neznáme,“ uvedl mluvčí záchranářů Lukáš Humpl. Dodal, že při požáru se dalších pět lidí nadýchalo zplodin. „Jednalo se o ženy ve věku šestadvacet až dvaasedmdesát let,“ doplnil.</p>
    </article>
  </body>
</html>