<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904843/-bij-az-is-nooit-kritiek-zet-die-jongens-hier-neer-en-je-weet-niet-hoe-het-loopt-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-23T10:30:00+00:00"/>
    <meta property="og:title" content="Kökcü: 'Zet die jongens van AZ hier neer en je weet niet hoe het loopt'"/>
    <meta property="og:description" content="Orkun Kökcü voelt zich gesteund door trainer Dick Advocaat bij Feyenoord. De Turkse jeugdinternational leeft op onder De Kleine Generaal, nadat hij in een vormdip was geraakt. &quot;Hij laat merken dat hij vertrouwen in me heeft. Vanaf de eerste dag praat hij veel met mij. Hij is hard en duidelijk. En hij leert me als geen ander hoe je moet omschakelen&quot;, zegt Kökcü in De Telegraaf. Advocaat in de bres voor Feyenoord: 'Ajax stond op het punt trainers te ontslaan' Kökcü over keuze voor Turkije: 'Kans groter eindtoernooi te spelen dan bij Oranje'"/>
  </head>
  <body>
    <article>
      <h1>Kökcü: 'Zet die jongens van AZ hier neer en je weet niet hoe het loopt'</h1>
      <address>
        <time datetime="2019-11-23T10:30:00+00:00">23 Nov 2019, 10:30</time>
      </address>
      <p>
        <b>Orkun Kökcü voelt zich gesteund door trainer Dick Advocaat bij Feyenoord. De Turkse jeugdinternational leeft op onder De Kleine Generaal, nadat hij in een vormdip was geraakt.</b>
      </p>
      <p>"Hij laat merken dat hij vertrouwen in me heeft. Vanaf de eerste dag praat hij veel met mij. Hij is hard en duidelijk. En hij leert me als geen ander hoe je moet omschakelen", zegt Kökcü in <i>De Telegraaf</i>.</p>
      <p>Hoewel Advocaat keihard kan zijn op trainingen, doet de ervaren oefenmeester er ook veel aan om de sfeer te verbeteren, merkt de middenvelder. "Voor de wedstrijd tegen RKC vertelde de assistent-trainer Cor Pot dat ik in Turkije voor Besiktas ben, de aartsrivaal van Fener. <i>Wat doen we daar mee?</i>, vroeg Pot aan Advocaat. <i>Simpel</i>, zei de trainer. <i>Een plekkie op de bank morgen</i>. Hij doet er veel aan om binnen de groep de sfeer te verhogen."</p>
      <p>Kökcü ziet dat Feyenoord in de hoek zit waar de klappen vallen, waar het generatiegenoten als Myron Boadu en Calvin Stengs voor de wind gaat bij AZ. 'De terugslag die ik kreeg had ook met andere dingen hier te maken. Maar nu ik dit allemaal heb meegemaakt – het vertrek van een trainer, het opwachten van de bus, de kritiek van fans in het stadion – ben ik mentaal wel meteen weer een stuk verder."</p>
      <p>"Bij een club als Feyenoord maak je meteen een hoop mee. Bij AZ komt nooit kritiek, hier wel. Daar ga ik van profiteren, dat weet ik zeker. Zet die jongens van AZ hier neer en dan weet je niet hoe het loopt", aldus Kökcü.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904832/advocaat-in-de-bres-voor-feyenoord-ajax-stond-op-het-punt-trainers-te-ontslaan-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904822/k-kc-over-keuze-voor-turkije-kans-groter-eindtoernooi-te-spelen-dan-bij-oranje-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>