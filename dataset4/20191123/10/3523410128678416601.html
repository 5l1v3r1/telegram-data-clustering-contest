<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641470/%D9%82%D8%AA%D9%84-%D8%B9%D9%85%D8%AF-%D9%88-%D8%A8%D8%B9%D8%AF-%D8%A7%D8%B2-%D8%AA%D9%88-%D9%81%D8%B1%D9%85-%D8%AD%D8%B6%D9%88%D8%B1-%D8%AF%D8%B1-%D8%AC%D8%B4%D9%86%D9%88%D8%A7%D8%B1%D9%87-%D9%81%DB%8C%D9%84%D9%85-%D9%81%D8%AC%D8%B1-%D8%B1%D8%A7-%D9%BE%D8%B1-%DA%A9%D8%B1%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T10:08:00+00:00"/>
    <meta property="og:title" content="«قتل عمد» و «بعد از تو» فرم حضور در جشنواره فیلم فجر را پر کردند"/>
    <meta property="og:description" content="تهیه‌کننده ۲ فیلم سینمایی «بعد از تو» و «قتل عمد» بیان کرد فرم حضور این فیلم‌ها در سی و هشتمین جشنواره فیلم فجر پر شده است."/>
  </head>
  <body>
    <article>
      <h1>
        <a href="https://www.bultannews.com/fa/news/641470/%D9%82%D8%AA%D9%84-%D8%B9%D9%85%D8%AF-%D9%88-%D8%A8%D8%B9%D8%AF-%D8%A7%D8%B2-%D8%AA%D9%88-%D9%81%D8%B1%D9%85-%D8%AD%D8%B6%D9%88%D8%B1-%D8%AF%D8%B1-%D8%AC%D8%B4%D9%86%D9%88%D8%A7%D8%B1%D9%87-%D9%81%DB%8C%D9%84%D9%85-%D9%81%D8%AC%D8%B1-%D8%B1%D8%A7-%D9%BE%D8%B1-%DA%A9%D8%B1%D8%AF%D9%86%D8%AF">«قتل عمد» و «بعد از تو» فرم حضور در جشنواره فیلم فجر را پر کردند</a>
      </h1>
      <h2>تهیه‌کننده ۲ فیلم سینمایی «بعد از تو» و «قتل عمد» بیان کرد فرم حضور این فیلم‌ها در سی و هشتمین جشنواره فیلم فجر پر شده است.</h2>
      <address><time datetime="2019-11-23T10:08:00+00:00">23 Nov 2019, 10:08</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، محمد احمدی تهیه‌کننده سینما با اشاره به پروژه‌های سینمایی که در دست دارد، گفت: «قتل عمد» به کارگردانی سعید دولتخوانی در مراحل آخر صداگذاری و موسیقی است. صداگذاری این پروژه احسان افشاریان و ساخت موسیقی آن را سهراب شهیدی برعهده داشته‌اند. این فیلم به تازگی برای حضور در سی و هشتمین جشنواره فیلم فجر فرم پر کرده است.</p>
      <p>وی بیان کرد: علی رجایی، امیر رضایی، صدف فرهودی، نیلوفر استخری، جواد اسدی، سجاد حسین‌پور و محمد فیلی حضور دارند.</p>
      <p>این تهیه‌کننده سینما ادامه داد: در خلاصه داستان «قتل عمد» آمده است «در یک نیمه شب، غریبه‌ای توسط یک هیولا به قتل می‌رسد. حادثه آن شب، پشت پرده می‌ماند. چند شب بعد یک ماجرای عاطفی چهره دیگری از قاتل نشان می‌دهد.»</p>
      <p>احمدی در پایان با اشاره به فیلم «بعد از تو» گفت: پروانه نمایش «بعد از تو» به کارگردانی فرهاد نجفی نیز صادر شده و برای این فیلم هم فرم حضور در سی و هشتمین جشنواره فیلم فجر را پر کرده‌ایم. در این فیلم نیز بازیگرانی چون مینا وحید، تیرداد کیایی، مهدی حسینی، نیلوفر پارسا، بابک قادری، دریا مرادی دشت، رضا بادامچی حضور دارند.</p>
      <p>در خلاصه داستان این فیلم آمده است: بعد از تو دیگر هیچ چیز عاشقانه نیست، بعد از تو آغوش هست ولی عشق نیست، بعد از تو تازه می فهمم جدایی یعنی چی، بعد از تو یعنی بعد از همه یعنی تنهایی.</p>
    </article>
  </body>
</html>