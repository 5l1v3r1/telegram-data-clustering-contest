<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/23/usefull/toksikoi-filoi-ti-na-kanete-otan-yparxoun-endeikseis/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-23T10:17:07+00:00"/>
    <meta property="og:title" content="Τοξικοί «φίλοι» : Τι να κάνετε όταν υπάρχουν ενδείξεις"/>
    <meta property="og:description" content="Τοξικοί «φίλοι» : Τι να κάνετε όταν υπάρχουν ενδείξεις"/>
  </head>
  <body>
    <article>
      <h6 class="kicker">Ψυχολογία</h6>
      <h1>Τοξικοί «φίλοι» : Τι να κάνετε όταν υπάρχουν ενδείξεις</h1>
      <h2>Όλοι μας έχουμε γνωρίσει φίλους που αποδείχθηκαν χειρότεροι και από άγνωστοι στη ζωη μας. Το θέμα είναι να τους αναγνωρίζουμε και να απομακρυνόμαστε από αυτούς</h2>
      <address><time datetime="2019-11-23T10:17:07+00:00">23 Nov 2019, 10:17</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Όλοι και όλες μας θέλουμε να περνάμε την καθημερινότητά μας με τους αγαπημένους μας ανθρώπους. Πότε όμως ξέρουμε ότι αυτοί οι άνθρωποι είναι όντως σωστοί απεναντί μας; Και αν δεν είναι τι κάνουμε σε αυτήν την περίπτωση.</p>
      <h3>Ζήλεια</h3>
      <p>Νιώθουν ότι δεν πρέπει εσύ να είσαι πιο καλά από αυτούς. Ζηλεύουν συχνά και για πολύ απλούς λόγους προσπαθούν να σε κάνουν να νιώσεις ανασφάλεια. Δηλαδή μπορεί να ζητήσεις τη συμβουλή τους για ένα ερωτικό θέμα που αφορά τον σύντροφό σου και εκείνοι να μη δώσουν λύσεις. Η πρώτη φράση που θα πούνε θα είναι ότι πρέπει να χωρίσετε.</p>
      <p>
        <a href="https://www.in.gr/2019/11/23/greece/amyntaio-thriler-ton-nekro-palaimaxo-podosfairisti-stimeno-skiniko-thanatou-troxaio/">Αμύνταιο : Θρίλερ με τον νεκρό παλαίμαχο ποδοσφαιριστή – Στημένο σκηνικό θανάτου η τροχαίο;</a>
      </p>
      <p>Όχι γιατί υπάρχει λόγος αλλά γιατί δε θέλουν να είστε σε σχέση και να περνάτε καλά επειδή εκείνοι είναι μόνοι. Σε επιτυχίες όπως το να αποφοιτήσετε, να πάρετε προαγωγή, να βρείτε μία καλή δουλειά κλπ δε σας στηρίζουν αλλά βγάζουν μία κακία. Αντί να χαρούν φαίνεται πως υποκρίνονται γιατί προφανώς είναι πράγματα που οι ίδιοι δεν έχουν.</p>
      <h3>Ψέματα</h3>
      <p>Δεν είναι ειλικρινείς απέναντί σας. Σε κάποιες περιπτώσεις λένε πράγματα που δεν ισχύουν καν με αποτέλεσμα να σας αποπροσανατολίζουν από το να δείτε την αλήθεια. Μπορεί να βγούνε με άλλη παρέα ή όλοι μαζί και θα σας το κρύψουν ή θα σας πούνε δικαιολογίες.</p>
      <p>Θα πούνε ψέματα ότι τους αρέσει αυτό που φοράτε αλλά πισώπλατα θα λένε αρνητικά σχόλια. Όταν δεν είστε μπροστά μπορεί να λένε τα χειρότερα ακόμα και στην οικογένειά τους για εσάς. Ταυτόχρονα όμως επειδή νιώθουν μόνοι τους σε χρησιμοποιούν για να περάσουν την ώρα τους και άρα συνεχίζουν τα ψέματα.</p>
      <h3>Ψυχολογική πίεση-χειρισμός</h3>
      <p>Δε σας αφήνουν να σκεφτείτε τι θα κάνετε με τη δική σας ζωή, παρεμβαίνουν σε άκρατο βαθμό. Αυτό έχει ως αποτέλεσμα να σας πιέσουν αρκετά και να μην κρίνετε ορθά. Σας κάνουν ψυχολογικό χειρισμό και νομίζετε ότι χωρίς αυτούς δεν υπάρχει ευτυχία. Στις δύσκολες στιγμές μπορεί κατά βάση να είναι εκεί αλλά στις χαρούμενες θα απουσιάζουν. Αυτό οφείλεται σε ψυχολογικά μοτίβα που έχουν στο μυαλό τους.</p>
      <p>Είναι απλό. Όσο περνάτε καλά ζηλεύουν, νιώθουν άσχημα και δε χαίρονται με εσάς. Όσο περνάτε άσχημα, παίρνουν μία διεστραμμένη επιβεβαίωση ότι η ζωή τους είναι καλύτερη από τη δική σας και έτσι εμφανίζονται ξανά στο προσκήνιο. Συχνά είναι κοντά σας όταν δεν είστε καλά, για να σας πούνε κάποτε ότι ήταν εκεί και σας «στήριξαν».</p>
      <p>Σε κάθε μία από τις παραπάνω περιπτώσεις δεν αξίζει να χάνετε τον χρόνο σας. Οφείλετε στον εαυτό σας πρώτα από όλα υγιείς σχέσεις που θα διέπονται από αγάπη και όχι υποκρισία, ψυχολογικά μέσα και κακία. Μακριά από τέτοιους «φίλους».</p>
      <p>
        <a href="https://www.tanea.gr/2019/11/22/greece/vomva-koumoutsakou-kata-240-ayksithikan-oi-afikseis-metanaston-apo-ton-maio/">Βόμβα Κουμουτσάκου: Κατά 240% αυξήθηκαν οι αφίξεις μεταναστών από τον Μάιο</a>
      </p>
    </article>
  </body>
</html>