<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191123_04732375"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-23T10:38:00+00:00"/>
    <meta property="og:title" content="Brand in barak op gevangenisterrein Haren: oorzaak vermoedelijk accidenteel"/>
    <meta property="og:description" content="In de Brusselse deelgemeente Haren heeft zaterdagochtend een brand gewoed in een barak op het terrein aan de Keelbeekweg waar de toekomstige gevangenis geb..."/>
  </head>
  <body>
    <article>
      <h1>Brand in barak op gevangenisterrein Haren: oorzaak vermoedelijk accidenteel</h1>
      <address>
        <time datetime="2019-11-23T10:38:00+00:00">23 Nov 2019, 10:38</time>
      </address>
      <p>/ Brussel - <b>In de Brusselse deelgemeente Haren heeft zaterdagochtend een brand gewoed in een barak op het terrein aan de Keelbeekweg waar de toekomstige gevangenis gebouwd wordt. Dat meldt de Brusselse brandweer. Het gaat vermoedelijk om een accidentele brand, voegt het parket toe.</b></p>
      <p>De brandweer kreeg rond 3.15 uur de oproep. Bij aankomst had de bewoner van het gebouwtje zich al in veiligheid gebrand, waardoor er geen gewonden vielen. De brandweerlui haalden vijf butaanflessen uit de barak en koelden die af.</p>
      <p>Omdat de barak omgeven werd door allerlei rommel, werden de sintels en de rommel langdurig natgemaakt om een heropflakkering of uitbreiding te voorkomen.</p>
      <p>Volgens het Brusselse parket wijzen de eerste vaststellingen erop dat het zou gaan om een accidentele brand. Van brandstichting zou geen sprake zijn.</p>
    </article>
  </body>
</html>