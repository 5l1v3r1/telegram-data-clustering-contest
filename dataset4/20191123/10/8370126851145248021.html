<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/yurttan-haberler/136225/bucali-miniklere-agiz-ve-dis-sagligi-egitimi"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-23T10:43:00+00:00"/>
    <meta property="og:title" content="Bucalı miniklere ağız ve diş sağlığı eğitimi"/>
    <meta property="og:description" content="Çocukların sağlıklı gelişimi için yoğun mesai harcayan Buca Belediyesi, Ağız ve Diş Sağlığı Haftası kapsamında ilçedeki anaokullarında eğitim gören miniklere ağız ve diş sağlığı eğitimi verdi."/>
  </head>
  <body>
    <article>
      <h1>Bucalı miniklere ağız ve diş sağlığı eğitimi</h1>
      <h2>Çocukların sağlıklı gelişimi için yoğun mesai harcayan Buca Belediyesi, Ağız ve Diş Sağlığı Haftası kapsamında ilçedeki anaokullarında eğitim gören miniklere ağız ve diş sağlığı eğitimi verdi.</h2>
      <address>
        <time datetime="2019-11-23T10:43:00+00:00">23 Nov 2019, 10:43</time>
      </address>
      <p>Bucalı miniklerin sağlığını korumak ve geliştirmek için çalışmalarına ara vermeksizin devam eden Buca Belediyesi, ağız ve diş sağlığı eğitimi verdi.</p>
      <p>Ülkemizde her yıl 20-26 Kasım tarihleri arasında kutlanan Ağız ve Diş Sağlığı Haftası kapsamında Buca Belediyesi Sağlık İşleri Müdürlüğü Buca’daki Milli Eğitim Müdürlüğü’ne ait tüm anaokullarında diş eğitimi gerçekleştirdi.</p>
      <h3>HEM EĞLENDİLER HEM ÖĞRENDİLER</h3>
      <p>Hekimler tarafından verilen eğitimlerde, miniklere diş fırçalama alışkanlığı kazandırmak ve ağız diş sağlığının önemini kavratmak amacıyla koruyucu ağız ve diş sağlığı eğitimi, ilkokul 2. sınıfa giden öğrencilere de diş sağlığının korunması ve kalıcı dişlerin yapısının kuvvetli olabilmesi için flor uygulaması yapıldı.</p>
      <p>Miniklere, ağız ve diş sağlığı eğitimini eğlenceli kılmak için karşılıklı diyaloglar ve uygulamalar ile anlatım yapan hekimler, çocukları hem eğlendirip hem de bilinçlendirilirken çocuklara diş fırçası ve macun hediye edildi.  Eğitimler yıl boyu devam edecek.</p>
    </article>
  </body>
</html>