<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837381-v-aeroportu-lvova-litak-zyikhav-zi-smugi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T10:04:00+00:00"/>
    <meta property="og:title" content="В аеропорту Львова літак з'їхав зі смуги"/>
    <meta property="og:description" content="ЛЬВІВ-КИЇВ. 23 листопада. УНН. У львівському аеропорту літак з’їхав зі злітно-посадкової смуги. Аеропорт наразі не працює. Про це повідомили у …"/>
  </head>
  <body>
    <article>
      <h1>В аеропорту Львова літак з'їхав зі смуги</h1>
      <address><time datetime="2019-11-23T10:04:00+00:00">23 Nov 2019, 10:04</time> by <a rel="author">Ярема Чуйко</a></address>
      <p><b>ЛЬВІВ-КИЇВ. 23 листопада. УНН.</b> У львівському аеропорту літак з’їхав зі злітно-посадкової смуги. Аеропорт наразі не працює. Про це повідомили у прес-службі аеропорту "Львів", повідомляє кореспондент <b>УНН</b>. </p>
      <p>"Сьогодні близько 7:00 у зв’язку зі складними погодними умовами (переохолоджений дощ) під час розвороту в торці смуги за межі злітно-посадкової смуги викотився літак авіакомпанії МАУ, який прямував на виконання рейсу у Київ (рейс PS034). Пасажири і багаж евакуйовано, постраждалих немає. З пасажирами працює представник авіакомпанії. Виконуються роботи з евакуації пасажирів", - повідомили в аеропорту.</p>
      <p>Аеропорт планує відновити роботу після 12:00.</p>
      <p>Нагадаємо, 22 листопада в аеропорту "Одеса" повітряний рух був призупинений до 22:00 після <a href="https://www.unn.com.ua/uk/news/1837278-v-aeroportu-odesa-povitryaniy-rukh-prizupineniy-do-22-00">аварії літака</a>.</p>
    </article>
  </body>
</html>