<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90355"/>
    <meta property="og:site_name" content="Denník politika"/>
    <meta property="article:published_time" content="2019-11-23T10:35:03+00:00"/>
    <meta property="og:title" content="V Iráne zatkli okolo sto lídrov protestov, Rúhání deklaruje víťazstvo nad nepriateľským spiknutím"/>
    <meta property="og:description" content="23.11.2019 (Webnoviny.sk) – V Iráne zadržali okolo sto lídrov protestov proti zvyšovaniu cien pohonných hmôt, ktoré ohlásila vláda. Informovala o tom iránska justícia. Zatýkanie uskutočnili v „rôznych častiach krajiny“ mocné Revolučné gardy. Mnoho ďalších protestných lídrov a vedúcich osobností tiež identifikovali a zatknú ich „čoskoro“."/>
  </head>
  <body>
    <article>
      <h1>V Iráne zatkli okolo sto lídrov protestov, Rúhání deklaruje víťazstvo nad nepriateľským spiknutím</h1>
      <address><time datetime="2019-11-23T10:35:03+00:00">23 Nov 2019, 10:35</time> by <a rel="author">Webnoviny</a></address>
      <p>23.11.2019 (Webnoviny.sk) – V Iráne zadržali okolo sto lídrov protestov proti zvyšovaniu cien pohonných hmôt, ktoré ohlásila vláda. Informovala o tom iránska justícia. Zatýkanie uskutočnili v „rôznych častiach krajiny“ mocné Revolučné gardy. Mnoho ďalších protestných lídrov a vedúcich osobností tiež identifikovali a zatknú ich „čoskoro“.</p>
      <p>Iránsky prezident Hasan Rúhání v stredu deklaroval víťazstvo nad „nepriateľským spiknutím“. Podľa jeho slov stoja za nepokojmi „podvratné živly“ podporované Spojenými štátmi, Izraelom a Saudskou Arábiou.</p>
      <p>Podľa ľudskoprávnej organizácie Amnesty International zomrelo počas protestov, ktoré zasiahli od minulého piatku viaceré iránske mestá, viac než sto ľudí. Iné zdroje hovoria, že obetí môže byť oveľa viac. Iránske úrady potvrdili začiatkom týždňa 12 mŕtvych.</p>
      <p>Viac k témam: <a href="https://www.webnoviny.sk/tag/protesty/"><u>protesty</u></a>, <a href="https://www.webnoviny.sk/tag/revolucne-ozbrojene-sily/"><u>Revolučné ozbrojené sily</u></a><br/>Zdroj: Webnoviny.sk – <a href="https://www.webnoviny.sk/v-irane-zatkla-okolo-sto-lidrov-protestov-ruhani-deklaruje-vitazstvo-nad-nepriatelskym-spiknutim/"><u>V Iráne zatkli okolo sto lídrov protestov, Rúhání deklaruje víťazstvo nad nepriateľským spiknutím</u></a> © SITA Všetky práva vyhradené.</p>
    </article>
  </body>
</html>