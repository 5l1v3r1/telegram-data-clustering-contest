<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/oos_rosiyski_naymantsi_14_raziv_porushyly_rezhym_tyshi_331480.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-23T10:13:00+00:00"/>
    <meta property="og:title" content="ООС: російські найманці 14 разів порушили режим &quot;тиші&quot;"/>
    <meta property="og:description" content="Як інформують у прес-центрі ООС, 22 листопада збройні формування Російської Федерації 14 разів порушили режим припинення вогню."/>
  </head>
  <body>
    <article>
      <h1>ООС: російські найманці 14 разів порушили режим "тиші"</h1>
      <h2>Як інформують у прес-центрі ООС, 22 листопада збройні формування Російської Федерації 14 разів порушили режим припинення вогню.</h2>
      <address>
        <time datetime="2019-11-23T10:13:00+00:00">23 Nov 2019, 10:13</time>
      </address>
      <figure>
        <img src="https://galinfo.com.ua/media/gallery/intxt/r/a/rankovezvedennja.jpg"/>
        <figcaption>Ранкове зведення із зони ООС</figcaption>
      </figure>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібрів 82 та 120 мм, гранатометів різних систем та стрілецької зброї, з великокаліберними кулеметами включно.</p>
      <p>В районі відповідальності оперативно-тактичного угруповання "СХІД" ворог здійснив 6 обстрілів:</p>
      <ul>
        <li>біля Талаківки і Водяного – з ручних протитанкових гранатометів;</li>
        <li>неподалік Пісків – зі стрілецької зброї;</li>
        <li>поблизу Тарамчука і, двічі, біля Красногорівки – з СПГ, великокаліберних кулеметів та іншої стрілецької зброї.</li>
      </ul>
      <p>8 обстрілів російські окупаційні війська здійснили в районі відповідальності оперативно-тактичного угруповання "ПІВНІЧ":</p>
      <ul>
        <li>неподалік Шумів – з ручних протитанкових гранатометів;</li>
        <li>поблизу Новгородського - з мінометів калібру 120 мм;</li>
        <li>двічі біля Причепилівки – з гранатометів різних систем, великокаліберних кулеметів та іншої стрілецької зброї;</li>
        <li>два рази поблизу Новолуганського – з мінометів калібру 82 мм і станкових протитанкових гранатометів;</li>
        <li>двічі неподалік Зайцевого – з гранатометів різних систем і стрілецької зброї.</li>
      </ul>
      <p>Вчора, 22 листопада, поранення внаслідок обстрілів отримав один наш захисник. Ще один військовослужбовець зі складу Об'єднаних сил загинув під час дорожньо-транспортної пригоди.</p>
      <p>З початку цієї доби російські окупаційні війська вогневої активності не проявляли. Втрат з нашого боку не зафіксовано.</p>
      <p>Нагадаємо, як писало Гал-інфо, загинув офіцер Дрогобицької військової частини <a href="https://galinfo.com.ua/news/zagynuv_ofitser_drogobytskoi_viyskovoi_chastyny_bogdan_shatskyy_331427.html">Богдан Шацький</a>.</p>
    </article>
  </body>
</html>