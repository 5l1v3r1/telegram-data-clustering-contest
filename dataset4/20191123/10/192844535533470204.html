<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7961991/"/>
    <meta property="og:site_name" content="Sanook"/>
    <meta property="article:published_time" content="2019-11-23T10:59:41+00:00"/>
    <meta property="og:title" content="บริษัทแจง &quot;แก๊งรีดลิขสิทธิ์” ไม่ใช่พนักงานของบริษัท เจอให้แจ้งจับทันที"/>
    <meta property="og:description" content="บริษัท เผย &quot;นายนัน&quot; และพวกแก๊งรีดลิขสิทธิ์&quot; ไม่ใช่พนักงาน ยัน บริษัทไม่เกี่ยวคดี - ตร. เร่งล่า เจอที่ไหนจับทันที"/>
  </head>
  <body>
    <article>
      <h1>บริษัทแจง "แก๊งรีดลิขสิทธิ์” ไม่ใช่พนักงานของบริษัท เจอให้แจ้งจับทันที</h1>
      <address>
        <time datetime="2019-11-23T10:59:41+00:00">23 Nov 2019, 10:59</time>
      </address>
      <p>
        <b>บริษัท เผย "นายนัน" และพวกแก๊งรีดลิขสิทธิ์" ไม่ใช่พนักงาน ยัน บริษัทไม่เกี่ยวคดี - ตร. เร่งล่า เจอที่ไหนจับทันที</b>
      </p>
      <p>ความคืบหน้าในกรณีที่มีผู้เสียหาย เข้าร้องทุกข์ที่ สภ.เมืองมหาสารคาม หลังถูกบุคคลอ้างเป็นตัวแทนลิขสิทธิ์โดราเอมอน เรียกเงินค่าละเมิดลิขสิทธิ์ ซึ่งในคดีนี้ ทางศาลจังหวัดมหาสารคามได้อนุมัติหมายจับผู้ต้องหาที่เกี่ยวช้องในคดีนี้แล้ว 2 ราย คือ นายภูมิภากร หรือ นัน และนายพิพล ในข้อหาร่วมกันกรรโชกทรัพย์  โดยหมายที่มีการออกหมายจับ ทางตำรวจได้ทำการโทรประสานไปยัง นายนัน โดยเจ้าตัวรับทราบแล้วว่า ถูกหมายจับ แต่ขอเวลาในการปรึกษากับทางทนายความของบริษัทก่อน แล้วจะมาเข้ามอบตัวตามหมายจับต่อไป</p>
      <p>ล่าสุดด้านทางตัวแทนของบริษัท นิวสตาร์ มีเดีย จำกัด ซึ่งถูกพาดพิงว่าเป็นบริษัทที่ผู้ต้องหาเคยทำงานอยู่ได้ออกมาชี้แจงว่า ทางบริษัทไม่มีส่วนเกี่ยวข้องใดๆในคดีนี้ และยืนยันว่าผู้ต้องหาที่ปรากฎตามหมายจับนั้น ไม่ใช่พนักงานของทางบริษัท และไม่มีส่วนเกี่ยวข้องกันแต่อย่างใด โดยเหตุการณ์ที่เกิดขึ้นสร้างความเสียหายให้แก่บริษัทเป็นอย่างมาก</p>
      <p>อย่างไรก็ตาม ทางตำรวจขอความร่วมมือประชาชนหากใครพบเห็น ผู้ต้องหาทั้ง 2 ราย สามารถแจ้งเจ้าหน้าที่ตำรวจได้ในทุกท้องที่</p>
      <p> </p>
    </article>
  </body>
</html>