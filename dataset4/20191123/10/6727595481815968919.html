<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/sanjay-kakre-about-ajit-pawar-s-deputy-cm-post927.html"/>
    <meta property="og:site_name" content="DoolNews"/>
    <meta property="article:published_time" content="2019-11-23T10:40:00+00:00"/>
    <meta property="og:title" content="'കുറ്റം തെളിഞ്ഞാല്‍ ആ പദവിയില്‍ നിന്ന് ഉടന്‍ മാറ്റും'; അജിത് പവാറിന്റെ ഉപമുഖ്യമന്ത്രി പദത്തെക്കുറിച്ച് ബി.ജെ.പി നേതാവ്"/>
    <meta property="og:description" content="Ajit Pawar Bjp Enforcement Directorate Maharashtra NCP India മുംബൈ: മഹാരാഷ്ട്രയില്‍ ഉപമുഖ്യമന്ത്രിയായി സത്യപ്രതിജ്ഞ ചെയ്ത എന്‍.സി.പി നേതാവ് അജിത് പവാറിനെതിരെ എന്‍ഫോഴ്‌സ്‌"/>
  </head>
  <body>
    <article>
      <h1>'കുറ്റം തെളിഞ്ഞാല്‍ ആ പദവിയില്‍ നിന്ന് ഉടന്‍ മാറ്റും'; അജിത് പവാറിന്റെ ഉപമുഖ്യമന്ത്രി പദത്തെക്കുറിച്ച് ബി.ജെ.പി നേതാവ്</h1>
      <address><time datetime="2019-11-23T10:40:00+00:00">23 Nov 2019, 10:40</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ ഉപമുഖ്യമന്ത്രിയായി സത്യപ്രതിജ്ഞ ചെയ്ത എന്‍.സി.പി നേതാവ് അജിത് പവാറിനെതിരെ എന്‍ഫോഴ്‌സ്‌മെന്റ് ഡയറക്ടറേറ്റ് (ഇ.ഡി) അന്വേഷിക്കുന്ന കേസ് സത്യമാണെന്നു കോടതി കണ്ടെത്തിയാല്‍ അദ്ദേഹത്തെ ഉടന്‍ ആ സ്ഥാനത്തുനിന്നു മാറ്റുമെന്ന് ബി.ജെ.പി നേതാവ്. ഇന്ത്യാ ടുഡേ ടി.വി ചര്‍ച്ചയില്‍ ബി.ജെ.പി നേതാവ് സഞ്ജയ് കക്രെയാണ് ഇക്കാര്യം വ്യക്തമാക്കിയത്.</p>
      <p>‘അജിത് പവാറിനെതിരായ കുറ്റങ്ങള്‍ ശരിയാണെന്നു കോടതി പറഞ്ഞാല്‍, ഞങ്ങള്‍ അദ്ദേഹത്തെ ഉടന്‍തന്നെ ആ സ്ഥാനത്തുനിന്നു മാറ്റും.’- എന്നായിരുന്നു കക്രെയുടെ പ്രതികരണം.</p>
      <p>അജിത് പവാറിനെ അഴിക്കുള്ളിലാക്കുമെന്നു ഭീഷണിപ്പെടുത്തിയാണ് ബി.ജെ.പി ഒപ്പം കൂട്ടിയതെന്നു ശിവസേന നേരത്തേ ആരോപിച്ചിരുന്നു. അജിത് പവാര്‍ ഇ.ഡിയുടെ അന്വേഷണത്തെ ഭയപ്പെട്ടിരുന്നുവെന്നും ശിവസേനാ നേതാവ് സഞ്ജയ് റാവത്ത് പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>‘അവസാനവട്ട ചര്‍ച്ചയില്‍ അടക്കം അജിത് പവാര്‍ തങ്ങള്‍ക്കൊപ്പം ഉണ്ടായിരുന്നു. പക്ഷേ അദ്ദേഹത്തിന്റെ ശരീരഭാഷയില്‍ വ്യത്യാസം തോന്നിയിരുന്നു. യോഗം അവസാനിക്കുന്നതിന് മുന്‍പ് തന്നെ ഒരു അഭിഭാഷകനെ കാണാന്‍ പോവുകയാണെന്ന് പറഞ്ഞ് അജിത് പവാര്‍ ഇറങ്ങി.</p>
      <p>അദ്ദേഹം ഏത് അഭിഭാഷകനോടൊപ്പമായിരുന്നുവെന്ന് ഇപ്പോള്‍ ഞങ്ങള്‍ മനസ്സിലാക്കി. ബി.ജെ.പിക്കൊപ്പം ചേരാനുള്ള അജിത് പവാറിന്റെ തീരുമാനം അദ്ദേഹം തനിച്ച് എടുത്തതാണ്. ഇത്തരമൊരു നടപടിയിലൂടെ മഹാരാഷ്ട്രയിലെ ജനങ്ങളെ പിന്നില്‍ നിന്ന് കുത്തിയിരിക്കുകയാണ് അദ്ദേഹം.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ഉദ്ധവ് താക്കറെയും ശരദ് പവാറും ഇന്ന് രാവിലേയും സംസാരിച്ചിരുന്നു. അവര്‍ സംയുക്തമായി മാധ്യമങ്ങളെ കാണും. ബി.ജെ.പിയുമായി ചേരാനുള്ള അജിത് പവാറിന്റെ തീരുമാനം വ്യക്തിപരമാണ്.’- അദ്ദേഹം പറഞ്ഞു.</p>
      <figure>
        <iframe src="https://www.youtube.com/embed/w7CWMQzJQIA" width="500" height="281" data-service="Youtube" scrolling="no"/>
      </figure>
    </article>
  </body>
</html>