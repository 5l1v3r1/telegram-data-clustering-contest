<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/tenis/170694/emotivni-janko-tipsarevic-kraj-nema-plakanja-izvinjenja-hvala-svima-ste-moja-braca"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T10:10:00+00:00"/>
    <meta property="og:title" content="Emotivni Janko Tipsarević za kraj: Nema plakanja i izvinjenja, hvala svima, VI STE MOJA BRAĆA!"/>
    <meta property="og:description" content="Novak Đoković i Viktor Troicki izgubili od Karena Hačanova i Andreja Rubljova 2:1 u odlučujućem meču u borbi za četvrtfinale Dejvis kupa."/>
  </head>
  <body>
    <article>
      <h1>Emotivni Janko Tipsarević za kraj: Nema plakanja i izvinjenja, hvala svima, VI STE MOJA BRAĆA!</h1>
      <h2>Novak Đoković i Viktor Troicki izgubili od Karena Hačanova i Andreja Rubljova 2:1 u odlučujućem meču u borbi za četvrtfinale Dejvis kupa.</h2>
      <address><time datetime="2019-11-23T10:10:00+00:00">23 Nov 2019, 10:10</time> by <a rel="author">Republika</a></address>
      <p>
        <b>Srbija je eliminisana, a poslednji turnir u karijeri odigrao nekada osmi igrač planete Janko Tipsarević.</b>
      </p>
      <p>- Biću veoma kratak. Pre nekoliko dana me je posle odigranog dubla jedan novinar pitao šta ću pamtiti za ovih 20 godina igranja tenisa. I ponoviću ono što sam mu rekao - ne pamte se pobede i porazi, to nije najbitnije. Najvažnije je što vas ovaj prelepi sport učini je***o žestokima. Ponekad imate emocije kao da želite da učinite samoubistvo, kao što je ovo sad, ali vi morate da nastavite da idete pravo, da idete uz vetar. Takve intenzivne emocije su ono što mogu da ponesem sa sobom posle ovih 20 godina karijere. Tako sam igrao i na individualnom planu, ali i za svoju zemlju - izjavio je 35-godišnji Janko Tipsarević.</p>
      <p>
        <b>Srpski teniser je porazom završio svoju karijeru.</b>
      </p>
      <p>- Neki od mojih saigrača su mi se izvinjavali posle meča. Ne prihvatam njihova izvinjenja jer me nijedan od njih nije izneverio za ovih 20 godina. Ne slažem se sa tobom Viktore, da nam nisi doneo onaj poslednji poen, nikada ne bi imao ni ovakvu emociju - kazao je Janko.</p>
      <p>- Što se tiče tima, svi znate da ste mi kao braća, a ja ću nastaviti da budem sa reprezentacijom na ovakav ili onakav način i želeo bih svima da se zahvalim što ste bili sa mnom na ovom putovanju - zaključio je sada već bivši Dejvis kup reprezentativac Srbije.</p>
      <related>
        <h4>Pročitajte još:</h4>
        <a href="http://republika.rs/sport/tenis/170549/Rafa-slozio-Novakom-vidim-drugo-resenje"/>
        <a href="http://republika.rs/sport/tenis/170620/Svi-rasplakali-zbog-jednog-coveka"/>
        <a href="http://republika.rs/sport/tenis/170672/Pilic-pobesneo-Zasto-smo-ovo-dozvolili-Pogledajte-DJokovica-Nadala-Federera"/>
        <a href="http://republika.rs/sport/tenis/170663/Srpski-dzelat-presrecan-Bog-dao-sansu-budem-junak"/>
        <a href="http://republika.rs/sport/tenis/170632/Nole-ljudino-postoji-osecaj-koji-moze-meri-ovim"/>
        <a href="http://republika.rs/sport/tenis/170615/Troicki-raspao-Ovo-najgori-osecaj-mom-zivotu"/>
      </related>
    </article>
  </body>
</html>