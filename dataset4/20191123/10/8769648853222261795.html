<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/la-guardia-civil-investiga-la-desaparicio-duna-jove-de-25-anys-a-manuel"/>
    <meta property="og:site_name" content="Diari La Veu"/>
    <meta property="article:published_time" content="2019-11-23T10:03:00+00:00"/>
    <meta property="og:title" content="La Guàrdia Civil investiga la desaparició d'una jove de 25 anys a Manuel"/>
    <meta property="og:description" content="Els agents tracten d'esclarir les circumstàncies de la desaparició de Marta Calvo Burón, que va ser vista per última vegada el 7 de novembre a la localitat de Manuel (la Ribera Alta)."/>
  </head>
  <body>
    <article>
      <h1>La Guàrdia Civil investiga la desaparició d'una jove de 25 anys a Manuel</h1>
      <h2>Els agents tracten d'esclarir les circumstàncies de la desaparició de Marta Calvo Burón, que va ser vista per última vegada el 7 de novembre a la localitat de Manuel (la Ribera Alta) </h2>
      <address><time datetime="2019-11-23T10:03:00+00:00">23 Nov 2019, 10:03</time> by <a rel="author">DLV</a></address>
      <p>VALÈNCIA. Agents de la Guàrdia Civil investiguen les circumstàncies de la desaparició d'una jove de 25 anys que va ser vista per última vegada a la localitat valenciana de Manuel (la Ribera Alta) el passat 7 de novembre, segons han informat Europa Press fonts de l'institut armat.<br/><br/>Es tracta de Marta Calvo Burón, una dona de 25 anys, 1,65 d'alçada i complexió prima, ulls marrons i cabells castanys, segons la descripció difosa per l'associació Sosdesaparecidos.<br/><br/>El cos policial ha obert una recerca per a determinar les causes de la desaparició i ha desplegat un dispositiu per a tractar de localitzar a la dona. Com és habitual en casos d'aquest tipus, s'investiga el telèfon de la víctima i es rastregen els voltants del municipi.<br/><br/><b>Últim parador conegut</b><br/><br/>Segons ha avançat el Levante-EMV, la jove havia quedat amb un desconegut en la matinada del 7 de novembre i va enviar el seu parador a la mare per missatgeria instantània. Des d'aleshores no se n'ha tornat a saber res i el seu telèfon mòbil es troba apagat. <br/><br/>El grup d'homicidis de la Guàrdia Civil s'ha fet càrrec del cas. Per ara han començat la cerca per les càmeres de videovigilància que podrien haver enregistrat la jove i estan analitzant els seus últims contactes, segons informa el mateix diari.</p>
      <related>
        <h4>Les més llegides</h4>
        <a href="https://www.diarilaveu.com/comenca-el-judici-a-la-major-operacio-crediticia-de-banc-mayor-operacion-crediticia-del-banc-de-valencia"/>
        <a href="https://www.diarilaveu.com/el-sindic-de-greuges-admet-a-tramit-la-queixa-del-pp-per-falta-dinformacio-de-lemt-de-valencia"/>
        <a href="https://www.diarilaveu.com/una-baralla-amb-gas-pebre-obliga-a-desallotjar-una-estacio-de-metro-a-valencia"/>
        <a href="https://www.diarilaveu.com/viure-sota-sospita-color-de-la-pell-unic-motiu-identificat-per-la-policia"/>
        <a href="https://www.diarilaveu.com/policia-organitzacio-trafic-explotacio-dones-alzira"/>
      </related>
    </article>
  </body>
</html>