<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426377/b-kathgoria-spoydaio-diplo-toy-polybwth"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-23T10:50:02+00:00"/>
    <meta property="og:title" content="Β’ Κατηγορία: Σπουδαίο «διπλό» του Πολυβώτη"/>
    <meta property="og:description" content="Αν και μέχρι το 82’ έχανε με 3 – 2, ο Πολυβώτης κατάφερε να κάνει τη μεγάλη ανατροπή και να πάρει τη νίκη στην Ψίνθο με σκορ 3 – 2 σε βάρος της τοπικής Δόξας σε παιχνίδι με το οποίο άνοιξε η αυλαία της 6ης αγωνιστικής στο πρωτάθλημα της Β’ Κατηγορίας Δωδεκανήσου (1ος όμιλος)."/>
  </head>
  <body>
    <article>
      <h1>Β’ Κατηγορία: Σπουδαίο «διπλό» του Πολυβώτη</h1>
      <address>
        <time datetime="2019-11-23T10:50:02+00:00">23 Nov 2019, 10:50</time>
      </address>
      <p>
        <b>Αν και μέχρι το 82’ έχανε με 3 – 2, ο Πολυβώτης κατάφερε να κάνει τη μεγάλη ανατροπή και να πάρει τη νίκη στην Ψίνθο με σκορ 3 – 2 σε βάρος της τοπικής Δόξας σε παιχνίδι με το οποίο άνοιξε η αυλαία της 6ης αγωνιστικής στο πρωτάθλημα της Β’ Κατηγορίας Δωδεκανήσου (1ος όμιλος).</b>
      </p>
      <p>Οι γηπεδούχοι ήταν καλύτεροι στο μεγαλύτερο διάστημα του παιχνιδιού, ωστόσο για μια ακόμα φορά επαληθεύτηκε ο άγραφος νόμος του ποδοσφαίρου που λέει ότι δεν κερδίσει πάντα αυτός που έχει για περισσότερη ώρα την μπάλα στην κατοχή του και χάνει τις περισσότερες ευκαιρίες. Αν και οι Νισύριοι ξεκίνησαν πιο δυνατά και άνοιξαν το σκορ μόλις στο 3’ με τον Σφακιανό (0 – 1), η συνέχεια ήταν διαφορετική μιας και οι «βυσσινί» επέβαλαν τον δικό τους ρυθμό και γρήγορα έφθασαν στην ισοφάριση με εύστοχο χτύπημα πέναλτι στο 19’ του Δ. Ορφανού στο 19’ (1 – 1).</p>
      <p>Στη συνέχεια οι γηπεδούχοι θα μπορούσαν να είχαν πάρει προβάδισμα πριν τελειώσει το πρώτο ημίχρονο αλλά ο Χ. Ορφανός μετά από ωραία προσπάθεια έστειλε την μπάλα να χτυπήσει στο οριζόντιο δοκάρι. Τελικά το 2 – 1 ήρθε στο 52’ με τον Μάστορα και από εκεί και πέρα η Δόξα έδειξε να είναι η απόλυτη κυρίαρχος. Έχασε όμως τη μεγάλη ευκαιρία να «καθαρίσει» τον αγώνα καθώς σε ένα κρίσιμο σημείο ο Δ. Ορφανός έχασε πέναλτι και τελικά τα πάντα κρίθηκαν στα τελευταία λεπτά.</p>
      <p>Στο 82’ ο Χατζηνικολάου ήταν πιο εύστοχος από τα 11 βήματα κάνοντας το 2 – 2 και τρία λεπτά αργότερα, ο Σφακιανός διαμόρφωσε το τελικό 2 – 3 δίνοντας τη μεγάλη νίκη στην ομάδα του.</p>
      <p>Δείτε πώς διαμορφώνεται πλέον η βαθμολογία μετά τη χθεσινή νίκη του Πολυβώτη:</p>
      <figure>
        <img src="https://www.rodiaki.gr/medias/2019/11/22/517516a74f4e7ed65b46dd0922a1c6fc.jpg"/>
      </figure>
    </article>
  </body>
</html>