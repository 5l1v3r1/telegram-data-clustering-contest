<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/20-tonnanyi-milkanak-veszett-nyoma/1mzv9dj"/>
    <meta property="og:site_name" content="Blikk.hu"/>
    <meta property="article:published_time" content="2019-11-23T10:58:00+00:00"/>
    <meta property="og:title" content="Hogy történhetett? Csaknem kétszázezer tábla Milkának veszett nyoma"/>
    <meta property="og:description" content="Rejtélyes csokilopási ügybe keveredett egy magyar fuvarozási vállalkozás: 20 tonnányi Milkának veszett nyoma, de az azt szállító kamionsofőr sem került elő."/>
  </head>
  <body>
    <article>
      <h1>Hogy történhetett? Csaknem kétszázezer tábla Milkának veszett nyoma</h1>
      <address><time datetime="2019-11-23T10:58:00+00:00">23 Nov 2019, 10:58</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Rejtélyes csokilopási ügybe keveredett egy magyar fuvarozási vállalkozás: 20 tonnányi Milkának veszett nyoma, de az azt szállító kamionsofőr sem került elő.</b>
        </i>
      </p>
      <p>Se híre, se hamva annak a 20 tonnányi Milkának, vagyis csaknem 200 ezer tábla csokinak, aminek Belgiumba való szállítása november 15-re lett ütemezve. A hatalmas mennyiségű édesség fuvarozására egy, a világhírű Milka csokoládémárkát forgalmazó cég a svájci határhoz közel fekvő, ausztriai Bludenzben lévő osztrák vállalatot kérte meg. A feladattal egy magyar szállítót bíztak meg, de azt átadta a szállítást egy cseh cégnek. A cseh rendszámú kamion aztán meg is lett rakodva 20 tonnányi Milkával, de sem az édesség, sem a sofőr nem került elő - írja a <a href="http://www.borsonline.hu/aktualis/europa-legnagyobb-csokilopasa-ketszazezer-tabla-milkaval-tunt-el-egy-kamion/187197">Bors</a>.</p>
      <p><b>- A sofőr hamis dokumentumokkal és hamis rendszámmal szerezte meg az árut</b> - mondta az LPD Tyris rendőrségi szóvivője, Sabine Reinthaler az FN1Today-nek.</p>
      <p>
        <b>- A rendőrség nyomoz az ügyben, azonban nagyon nehéz felgöngyölíteni a szálakat, mivel a leadott adataik mindegyike hamis volt.</b>
      </p>
    </article>
  </body>
</html>