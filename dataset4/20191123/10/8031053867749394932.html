<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b4%ce%b5%ce%bd-%ce%b8%ce%b1-%ce%bc%ce%b5%cf%84%ce%b1%cf%86%ce%b5%cf%81%ce%b8%ce%bf%cf%8d%ce%bd-%ce%bc%ce%b5%cf%84%ce%b1%ce%bd%ce%ac%cf%83%cf%84%ce%b5%cf%82-%cf%83%cf%84%ce%b1-%ce%bb%ce%ad%ce%b2.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T10:01:56+00:00"/>
    <meta property="og:title" content="Δεν θα μεταφερθούν μετανάστες στα Λέβιθα: Εμπλοκή λόγω «γκρίζων ζωνών» από την Τουρκία;"/>
    <meta property="og:description" content="Πριν λίγες ημέρες όπως είχε αναφέρει το Πενταπόσταγμα, υπήρχε στα σκαριά η μεταφορά μεταναστών στη νησίδα Λέβιθα. "/>
  </head>
  <body>
    <article>
      <h1>Δεν θα μεταφερθούν μετανάστες στα Λέβιθα: Εμπλοκή λόγω «γκρίζων ζωνών» από την Τουρκία;</h1>
      <address>
        <time datetime="2019-11-23T10:01:56+00:00">23 Nov 2019, 10:01</time>
      </address>
      <p>
        <b>Πριν λίγες ημέρες <a href="https://www.pentapostagma.gr/2019/11/%cf%84%ce%b5%cf%81%ce%ac%cf%83%cf%84%ce%b9%ce%bf-%cf%83%cf%87%ce%ad%ce%b4%ce%b9%ce%bf-%cf%84%ce%b7%cf%82-%ce%ba%cf%85%ce%b2%ce%ad%ce%bd%ce%b7%cf%83%ce%b7%cf%82-%ce%b3%ce%b9%ce%b1-%cf%84%ce%bf-%ce%bc.html">όπως είχε αναφέρει το Πενταπόσταγμα</a>, υπήρχε στα σκαριά η μεταφορά μεταναστών στη νησίδα Λέβιθα. </b>
      </p>
      <p>Τι αναφέραμε:</p>
      <p>
        <i>
          <b>Η κάτοψη του κλειστού προαναχωρησιακού κέντρου που παρουσίασε την Τετάρτη ο υφυπουργός Εθνικής Άμυνας και συντονιστής για το προσφυγικό – μεταναστευτικό, Αλκιβιάδης Στεφανής, έχει σχεδιαστεί πάνω στο έρημο νησί Λέβιθα, στο Κεντρικό Αιγαίο, γεγονός που γεννά ερωτηματικά αναφορικά με τις πιθανές προθέσεις των αρμόδιων κυβερνητικών παραγόντων στο επόμενο στάδιο του σχεδιασμού.  </b>
        </i>
      </p>
      <figure>
        <img src="https://www.pentapostagma.gr/wp-content/uploads/2019/11/49585500-1.jpg"/>
      </figure>
      <p>Τελικά αυτό το σχέδιο όπως φαίνεται δεν θα προχωρήσει.</p>
      <p>
        <b>Μάλιστα σήμερα ο Μάνος Λογοθέτης, ειδικός γραμματέας πρώτης υποδοχής μεταναστών/ προσφύγων του υπουργείου Προστασίας του Πολίτη, δήλωσε κατηγορηματικά στην τηλεόραση του ΣΚΑΪ ότι δεν θα δημιουργηθεί κλειστό κέντρο για μετανάστες και πρόσφυγες στο ακατοίκητο νησί Λέβιθα.</b>
      </p>
      <p>
        <b>Σύμφωνα με τον κ. Λογοθέτη, κλειστό κέντρο θα δημιουργηθεί στη Λέρο, όπως έχει ήδη ανακοινωθεί.</b>
      </p>
      <p>Στις επικρίσεις πως τα κλειστά κέντρα είναι φυλακές, απάντησε ότι κάτι τέτοιο δεν ισχύει και επεσήμανε πως η λειτουργία τέτοιων, κλειστών κέντρων, προβλέπεται και από τον προηγούμενο νόμο αλλά και από τον τωρινό.</p>
      <p>«<b><i>Θα κρατούν κάποιους ανθρώπους για το χρονικό διάστημα που αυτό χρειάζεται ή επιβάλλεται. Υπάρχουν τα προαναχωρησιακά κέντρα, που θα τους κρατούν για πολύ μεγαλύτερο χρονικό διάστημα προκειμένου να γίνει η επιστροφή τους, είτε στην Τουρκία είτε στη χώρα προέλευσης. Δεν είναι φυλακές</i></b>», είπε ο κ. Λογοθέτης.</p>
      <p>Πάντως η όλη υπόθεση έχει έντονο παρασκήνιο και αρκετό… ζουμί.</p>
      <p><a href="https://slpress.gr/ethnika/apokalypsi-kentra-gia-metanastes-i-pos-quot-gkrizaroyme-quot-monoi-mas-ellinika-nisia/">Σύμφωνα με αποκλειστικές πληροφορίες του SLpress.gr</a>  και του Σταύρου Λυγερού, το υπουργείο Εξωτερικών γνωμάτευσε αρνητικά αναφορικά για τη Λέβιθα και την Κίναρο, επειδή αμφότερες συμπεριλαμβάνονται στη λίστα με τις 18 ελληνικές νησίδες, τις οποίες η Άγκυρα αρχικά χαρακτήριζε «γκρίζες ζώνες» και στη συνέχεια τουρκικές.</p>
      <figure>
        <img src="https://www.pentapostagma.gr/wp-content/uploads/2019/11/levitha-kinaros.jpg"/>
      </figure>
      <p>
        <b>Εάν ευσταθεί τελικά αυτή η πληροφορία, τότε μιλάμε για μία Κυβέρνηση, που διακατέχεται από φοβικά σύνδρομα, καθώς δεν μπορεί μία χώρα σαν την Ελλάδα, που έχει ισχυρή άμυνα να σκέπτεται ποια θα είναι η αντίδραση της Τουρκίας. </b>
      </p>
      <p>
        <b>Βέβαια ίσως γι’αυτό τον λόγο εδώ και χρόνια καμία Κυβέρνηση δεν έχει προχωρήσειν στην ανακήρυξη ΑΟΖ στο Αιγαίο, καθώς σύμφωνα με την Άγκυρα, μία τέτοια πράξη αποτελεί casus belli! </b>
      </p>
      <p>To όλο σκηνικό με το μεταναστευτικό δείχνει ξεκάθαρα πως θα χτυπήσει τη ΝΔ, καθώς οι τοπικές κοινωνίες βράζουν.</p>
      <p>Άλλα είχε υποσχεθεί προεκλογικά ο κ. Μητσοτάκης και άλλα υλοποιεί.</p>
      <p>
        <b>Μάλιστα η κ. Μπακογιάννη <a href="https://www.pentapostagma.gr/2019/11/%ce%b5%cf%80%ce%b1%ce%bd%ce%ad%cf%81%cf%87%ce%b5%cf%84%ce%b1%ce%b9-%ce%b7-%ce%bc%cf%80%ce%b1%ce%ba%ce%bf%ce%b3%ce%b9%ce%ac%ce%bd%ce%bd%ce%b7-%ce%bd%ce%b1-%cf%83%cf%84%ce%b5%ce%af%ce%bb%ce%bf.html">έφθασε στο σημείο να προτείνει οι μετανάστες</a> να πάνε σε χωριά να δουλέψουν, δηλαδή με λίγα λόγια να γίνει αντικατάσταση του πληθυσμού!  </b>
      </p>
      <p>
        <b>Πάντως για την ιστορία, η Τουρκία  έχει «τραβήξει» 13 γκρίζες ζώνες στο Αιγαίο με τον κωδικό όνομα EFAYDAAK, όπου αμφισβητεί νησίδες και βραχονησίδες της χώρας μας.</b>
      </p>
      <p>Το κωδικό όνομα άλλωστε σημαίνει στην τούρκικη γλώσσα ακριβώς αυτό: «<b><i>Νησιά, νησίδες και βραχονησίδες, των οποίων η κυριότητα δεν παραχωρήθηκε στην Ελλάδα με διεθνείς συμφωνίες και συνθήκες</i></b>».</p>
      <p>Το αρκτικόλεξο αυτό εμφανίζεται στην επίσημη τουρκική βιβλιογραφία, ενώ περιλαμβάνεται και σε εγχειρίδιο που μοιράζει η γειτονική χώρα στις Ακαδημίες πολέμου μετά το επεισόδιο των Ιμίων. Μάλιστα το σύμπλεγμα νησιών Λέβιθας και Κίναρου βρίσκονται σε αυτή την λίστα.</p>
      <p>
        <b>Ισχύει ή όχι η εν λόγω πληροφορία λοιπόν; Καλούμε το ΥΠΕΞ να απαντήσει!</b>
      </p>
    </article>
  </body>
</html>