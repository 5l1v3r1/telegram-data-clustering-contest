<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/sport.295.html:831897-Kokoskov-ostaje-i-na-klupi-Sakramenta-Prvi-spisak-bice-glomazan-ne-smemo-da-propustimo-nikoga"/>
    <meta property="og:site_name" content="Вечерње новости"/>
    <meta property="article:published_time" content="2019-11-23T10:37:00+00:00"/>
    <meta property="og:title" content="Kokoškov ostaje i na klupi Sakramenta: Prvi spisak biće glomazan, ne smemo da propustimo nikoga"/>
    <meta property="og:description" content="Novi selektor košarkaša Srbije Igor Kokoškov je za RTS govorio o prvim koracima na novom radnom mestu"/>
  </head>
  <body>
    <article>
      <h1>Kokoškov ostaje i na klupi Sakramenta: Prvi spisak biće glomazan, ne smemo da propustimo nikoga</h1>
      <address><time datetime="2019-11-23T10:37:00+00:00">23 Nov 2019, 10:37</time> by <a rel="author">Novosti online</a></address>
      <p>
        <b>Novi selektor košarkaša Srbije Igor Kokoškov je za RTS govorio o prvim koracima na novom radnom mestu</b>
      </p>
      <p>Novi selektor košarkaške reprezentacije Srbije Igor Kokoškov izjavio je danas za <a href="http://www.rts.rs/page/home/ci.html">RTS</a> da priprema "glomazan spisak" reprezentativaca i da će svi biti razmotreni.</p>
      <p><i>"Sve u životu je tajming. Ovo je samo kontinuitet nekog prethodnog rada u reprezentaciji i Savezu. Ništa novo se ne počinje, nastavlja se kontinuitet. Trener i selektor su samo servis nacionalnog tima, a moja želja je da nastavimo put koji je nacionalni tim imao svih ovih decenija"</i>, naveo je <b>Kokoškov</b><b>, koji će ostati i na klupi Sakramento Kingsa.</b></p>
      <p>Kokoškova najviše brine situacij sa "prozorima", koja nije zgodnani za jednog seslektora, ali ni nacionalni tim.</p>
      <p><i>"To nije lako ni za trenere ni za igrače, ali su situacija sa Serđom Skariolom, koji je pomoćni trener u Torontu, kao i odluka Breta Brauna da se vrati u Australiju išle na ruku u ovoj situaciji. Tu je bila i velika, velika pomoć generalnog menadžera Sakramenta Vlada Divca i njegovog pomoćnika Peđe Stojakovića u ovoj situaciji"</i>, istakao je <b>Kokoškov</b>.</p>
      <p>Srpskom timu slede kvalifikacije za Evropsko prvenstvo, kao i kvalifikacioni turnir za plasman na Olimpijske igre.</p>
      <p><i>"Najvažnije je ono sledeće takmičenje, ja sam timski igrač i očekujem veliku pomoć od ljudi u Savezu. Pre svega treba da se napravi jedan veliki spisak potencijalnih reprezentativaca koji pretenduju da budu na spisku. Najvažnije je da ne propustimo nikoga</i>", istakao je <b>Kokoškov</b>.</p>
      <related>
        <h4>Srodne vesti</h4>
        <a href="http://www.novosti.rs/vesti/sport.295.html:831324-Kokoskov-prvi-put-o-mestu-na-klupi-Srbije-Svakom-treneru-je-san-da-vodi-nacionalni-tim-svoje-drzave"/>
        <a href="http://www.novosti.rs/vesti/sport.295.html:831274-Divac-pozeleo-srecu-Kokoskovu-na-klupi-Srbije-Igore-cestitamo-ali-necemo-stici-na-pripreme-sledeceg-leta"/>
        <a href="http://www.novosti.rs/vesti/sport.295.html:830872-Kokoskov-ne-potvrdjuje-mesto-selektora-Srbije-Znacemo-uskoro-vise"/>
        <a href="http://www.novosti.rs/vesti/sport.295.html:802804-Kokoskov-Zelim-da-vodim-Srbiju-ali-neka-Sale-dugo-ostane"/>
      </related>
    </article>
  </body>
</html>