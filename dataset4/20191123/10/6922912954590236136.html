<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/kosmos/article/siria-enea-nekri-se-epi8esi-me-pagidevmeno-aftokinito-stin-tal-ampiant"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-23T10:18:35+00:00"/>
    <meta property="og:title" content="Συρία: Εννέα νεκροί σε επίθεση με παγιδευμένο αυτοκίνητο στην Ταλ Αμπιάντ"/>
    <meta property="og:description" content="Τουλάχιστον εννέα άνθρωποι, εκ των οποίων τέσσερις άμαχοι, σκοτώθηκαν το Σάββατο σε βομβιστική επίθεση με παγιδευμένο αυτοκίνητο σε πόλη της Συρίας κοντά στα σύνορα με την Τουρκία, ανακοίνωσε το Συριακό Παρατηρητήριο Ανθρωπίνων Δικαιωμάτων."/>
  </head>
  <body>
    <article>
      <h1>Συρία: Εννέα νεκροί σε επίθεση με παγιδευμένο αυτοκίνητο στην Ταλ Αμπιάντ</h1>
      <address>
        <time datetime="2019-11-23T10:18:35+00:00">23 Nov 2019, 10:18</time>
      </address>
      <p>Τουλάχιστον εννέα άνθρωποι, εκ των οποίων τέσσερις άμαχοι, σκοτώθηκαν το Σάββατο σε βομβιστική επίθεση με παγιδευμένο αυτοκίνητο σε πόλη της Συρίας κοντά στα σύνορα με την Τουρκία, ανακοίνωσε το Συριακό Παρατηρητήριο Ανθρωπίνων Δικαιωμάτων.</p>
      <p>Είκοσι δύο άλλοι τραυματίστηκαν από την έκρηξη που σημειώθηκε στη βορειοανατολική πόλη Ταλ Αμπιάντ, που ελέγχεται από τις τουρκικές δυνάμεις και τους Σύρους αντάρτες συμμάχους τους, πρόσθεσε το Παρατηρητήριο.</p>
      <p>Προς το παρόν καμία οργάνωση δεν έχει αναλάβει την ευθύνη για την έκρηξη, που είναι η πιο πρόσφατη μίας σειράς επιθέσεων που έχουν σημειωθεί στην πόλη αυτή από τότε που ανέλαβαν τον έλεγχο οι τουρκικές δυνάμεις τον προηγούμενο μήνα.</p>
      <p>Οι Σύροι αντάρτες που στηρίζονται από την Άγκυρα επέρριψαν την ευθύνη στην κουρδική πολιτοφυλακή Μονάδες Προστασία του Λαού (YPG).</p>
      <p>«Η σημερινή επίθεση έχει το αποτύπωμα της YPG. Όπως συνηθίζει το γεμάτο εκρηκτικά αυτοκίνητο στάθμευσε στον κεντρικό δρόμο και τα εκρηκτικά πυροδοτήθηκαν με τηλεχειριστήριο», επεσήμανε διοικητής του Εθνικού Συριακού Στρατού.</p>
      <p>Η Άγκυρα και οι Σύροι αντάρτες κατέλαβαν την Ταλ Αμπιάντ και άλλες περιοχές κατά την τουρκική στρατιωτική επιχείρηση στη βορειοανατολική Συρία, η οποία εξαπολύθηκε στις 9 Οκτωβρίου εναντίον των κουρδικών πολιτοφυλακών.</p>
      <p>Πηγή: ΑΠΕ</p>
    </article>
  </body>
</html>