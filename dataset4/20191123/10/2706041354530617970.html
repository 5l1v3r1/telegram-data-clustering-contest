<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220863/slovenski-hraci-v-zamori-zbierali-body-dano-sa-radoval-uz-v-piatom-stretnuti-v-rade"/>
    <meta property="og:site_name" content="Športky.sk"/>
    <meta property="article:published_time" content="2019-11-23T10:20:00+00:00"/>
    <meta property="og:title" content="Slovenskí hráči v zámorí zbierali body: Daňo sa radoval už v piatom stretnutí v rade"/>
    <meta property="og:description" content="CLEVELAND - Slovenský hokejista Marko Daňo predĺžil svoju bodovú šnúru v nižšej zámorskej súťaži AHL už na päť zápasov."/>
  </head>
  <body>
    <article>
      <h1>Slovenskí hráči v zámorí zbierali body: Daňo sa radoval už v piatom stretnutí v rade</h1>
      <address>
        <time datetime="2019-11-23T10:20:00+00:00">23 Nov 2019, 10:20</time>
      </address>
      <p>CLEVELAND - Slovenský hokejista Marko Daňo predĺžil svoju bodovú šnúru v nižšej zámorskej súťaži AHL už na päť zápasov.</p>
      <p>V noci na sobotu sa jednou asistenciou podieľal na domácom víťazstve Clevelandu 3:0 nad Chicagom. Pripísal si aj plusový bod, dve strely a štyri trestné minúty. Dvadsaťštyriročný útočník nazbieral v 16 tohtosezónnych vystúpeniach v AHL celkovo deväť bodov (0+9).</p>
      <p>Jednu asistenciu a plusový bod si pripísal aj Peter Cehlárik, ktorý prispel k suverénnemu triumfu Providence 5:0 nad Bridgeportom. V domácom drese sa z víťazstva tešil aj jeho krajan Róbert Lantoši, ktorý rovnako zaznamenal plusku.</p>
      <footer><b>Zdroj:</b> TASR<br/><b>Foto:</b> Profimedia/Frank Jansky/Icon Sportswire</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/220855/slovensky-reprezentant-opusta-kader-baranov-jeho-kroky-smeruju-do-ceskej-ligy"/>
        <a href="https://sportky.zoznam.sk/c/220851/video-vitazna-sezonna-premiera-jarosa-v-nhl-po-nestastnom-zakroku-zakrvavil-lemieuxa"/>
        <a href="https://sportky.zoznam.sk/c/220817/libor-hudacek-ustrednou-postavou-zapasu-prehre-kladna-nezabranil-ani-vyborny-godla"/>
        <a href="https://sportky.zoznam.sk/c/220815/liskov-presny-zapis-nestacil-na-supersilny-petrohrad-skvely-cajkovsky-sam-vojak-v-poli"/>
      </related>
    </article>
  </body>
</html>