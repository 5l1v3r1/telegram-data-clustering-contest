<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3362931/odredjeni-sesiri-kosarkasi-su-nosioci-kosarkasice-u-drugoj-kategoriji-zreb-u-sredu-foto"/>
    <meta property="og:site_name" content="kurir.rs"/>
    <meta property="article:published_time" content="2019-11-23T10:33:00+00:00"/>
    <meta property="og:title" content="ODREĐENI ŠEŠIRI: Košarkaši su nosioci, košarkašice u drugoj kategoriji, žreb u sredu! (FOTO)"/>
    <meta property="og:description" content="FIBA je u petak objavila sastave šešira iz kojih će biti izvlačene reprezentacije za četiri kvalifikaciona turnira u muškoj i ženskoj konkurenciji za Olimpijske igre u Tokiju 2020."/>
  </head>
  <body>
    <article>
      <h6 class="kicker">kvalifikacije za oi</h6>
      <h1>ODREĐENI ŠEŠIRI: Košarkaši su nosioci, košarkašice u drugoj kategoriji, žreb u sredu! (FOTO)</h1>
      <address><time datetime="2019-11-23T10:33:00+00:00">23 Nov 2019, 10:33</time> by <a rel="author">KSS</a></address>
      <p>
        <b>FIBA je  u petak objavila sastave šešira iz kojih će biti izvlačene reprezentacije za četiri kvalifikaciona turnira u muškoj i ženskoj konkurenciji za Olimpijske igre u Tokiju 2020.</b>
      </p>
      <p>U muškoj konkurenciji naša reprezentacija nalazi se u prvom šeširu sa reprezentacijama Grčke, Litvanije i Rusije, što znači da sa ovim ekipama ne možemo da budemo na istom turniru.</p>
      <p>Srbija takođe neće igrati protiv Hrvatske i Kanade jer su oni takođe organizatori jednog kvalifikacionog turnira.</p>
      <p>Кvalifikacioni turniri igraju se od 23. do 28, juna 2020. godine, iz svakog šešira biće žrebana po jedna ekipa. potom se prave dve grupe od po tri tima, a najbolje dve idu u polufinale.</p>
      <figure>
        <img src="https://www.kurir.rs/data/images/2019/11/23/10/2060945_kss1_ff.jpg?ver=1574503103"/>
        <figcaption>
          <cite>foto: KSS</cite>
        </figcaption>
      </figure>
      <p>Samo pobednici kvalifikacionih turnira izboriće učešće na OI u Tokiju.</p>
      <p>Ženska seniorska reprezentacija Srbije biće u drugom šeširu u žrebu za kvalifikacione turnire za plasman na Olimpijske igre u Tokiju 2020!</p>
      <p>Srbija je, kao domaćin jednog od četiri kvalifikaciona turnira, u drugom šeširu zajedno sa reprezentacijama Francuske, Belgije i Кine, koje će takođe biti organizatori kvalifikacionih turnira koji su na programu od 6. do 9. februara 2020. godine.</p>
      <p>U prvom šeširu su SAD, Australija, Španija i Кanada, u trećem Japan, Brazil, Nigerija i Velika Britanija, u četvrtom šeširu Кoreja, Švedska, Portoriko i Mozambik.</p>
      <p>Žreb će biti održan 27. novembra 2019. u švajcarskom Mijeu.</p>
      <p>Po tri najbolje nacionalne selekcije sa turnira obezbediće plasman na Olimpijske igre u Tokiju 2020, osim u grupama u kojima budu SAD i Japan iz kojih u Tokio idu po dva tima, jer su se oni već plasirali na OI.</p>
      <figure>
        <img src="https://www.kurir.rs/data/images/2019/11/23/10/2060947_kss_ff.jpg?ver=1574503149"/>
        <figcaption>
          <cite>foto: KSS</cite>
        </figcaption>
      </figure>
      <p>Žreb u obe konkurencije će biti održan 27. novembra 2019. u švajcarskom Mijeu.</p>
      <p>Kurir sport</p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3362869/tripl-dabl-jokica-srpski-reprezentativac-sjajan-u-pobedi-denvera-video"/>
        <a href="https://www.kurir.rs/sport/kosarka/3362833/blistavo-vece-srbina-stimac-vodio-fener-do-trijumfa-u-francuskoj-real-ubedljiv-protiv-sampiona-evrope"/>
        <a href="https://www.kurir.rs/sport/kosarka/3362521/da-li-su-ovo-najruzniji-dresovi-u-istoriji-zalgiris-igrao-protiv-zvezde-u-maskirnim-uniformama-i-zapanjio-evropufoto"/>
        <a href="https://www.kurir.rs/sport/kosarka/3362795/dusko-savanovic-u-drugacijem-svetlu-nas-bivsi-reprezentativac-pricao-o-skijanju-vocarstvu-ljubavi-prema-automobilima"/>
      </related>
    </article>
  </body>
</html>