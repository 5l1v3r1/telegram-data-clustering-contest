<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.funx.nl/news/up-2-date/44334-twee-treinen-beschoten-in-brabant-twee-jongens-15-opgepakt"/>
    <meta property="og:site_name" content="FunX"/>
    <meta property="article:published_time" content="2019-11-23T10:34:00+00:00"/>
    <meta property="og:title" content="Twee treinen beschoten in Brabant, twee jongens (15) opgepakt"/>
    <meta property="og:description" content="Door:"/>
  </head>
  <body>
    <article>
      <h1>Twee treinen beschoten in Brabant, twee jongens (15) opgepakt</h1>
      <address>
        <time datetime="2019-11-23T10:34:00+00:00">23 Nov 2019, 10:34</time>
      </address>
      <p>|</p>
      <p>Door:</p>
      <p>Milou</p>
      <p>
        <b>De politie heeft gisteren twee jongens (15) aangehouden nadat zij twee treinen zouden hebben beschoten. Ze hadden balletjespistolen met metalen ballen bij zich. Zowel op station Breda als station Eindhoven kwam een trein binnen met kapotte ruiten. De trein in Breda werd ontruimd. Dankzij het dubbelglas bleven de binnenruiten heel en zijn er geen reizigers gewond geraakt.</b>
      </p>
      <h3>Niet onschuldig</h3>
      <p>De twee jongens zitten momenteel nog vast. De politie laat tegen <a href="https://nos.nl/artikel/2311646-ns-topman-treinbeschieting-was-wild-west-laat-daders-meelopen-in-trein.html">NOS</a> weten bezorgd te zijn over het gebruik van de veer-, gas- of luchtdrukwapens. <i>"Het feit dat jongetjes van 15 jaar dit soort nepwapens hebben, baart ons zorgen. Je ziet wat voor een ellende het kan veroorzaken als je met metalen balletjes schiet. Het lijkt onschuldig, maar dat is het niet."</i></p>
      <figure>
        <iframe data-src="https://twitter.com/NOS/status/1198152962373308416" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Wilde westen</h3>
      <p>NS-directeur Roger van Boxtel noemt de situatie bizar: <i>"Iemand moet dan echt zijn verstand kwijt zijn. Ik heb zoiets nog nooit meegemaakt. Het lijkt wel het wilde westen"</i>, zei hij tegen <a href="https://nos.nl/artikel/2311646-ns-topman-treinbeschieting-was-wild-west-laat-daders-meelopen-in-trein.html">NOS</a>. Volgens hem zou het goed zijn als de jongens eens een maand bij de NS zouden meewerken. Daardoor zouden ze 'realiseren wat ze aangericht hebben'.</p>
      <figure>
        <iframe data-src="https://twitter.com/rogervanboxtel/status/1197960791334510592" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Gerelateerd nieuws</h4>
        <a href="https://www.funx.nl/news/up-2-date/44317-man-schiet-zwerfster-neer-die-vraagt-om-0-25-cent"/>
        <a href="https://www.funx.nl/news/up-2-date/44312-politie-onderzoekt-mishandeling-na-viral-video-uit-gorinchem"/>
        <a href="https://www.funx.nl/news/den-haag/44301-snackbar-medewerker-niet-bang-voor-overvaller-don-t-fuck-met-onze-edsel"/>
      </related>
    </article>
  </body>
</html>