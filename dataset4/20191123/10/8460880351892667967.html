<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/dunantuli-naplo/dn-sport/dobogoshoz-latogatnak-a-komlo-kezilabdasai-2138139/"/>
    <meta property="og:site_name" content="BAMA"/>
    <meta property="article:published_time" content="2019-11-23T10:00:00+00:00"/>
    <meta property="og:title" content="Dobogóshoz látogatnak a Komló kézilabdásai"/>
    <meta property="og:description" content="Kilvinger Bálint legénysége 18.00-tól csap össze a harmadik pozícióban tanyázó riválissal."/>
  </head>
  <body>
    <article>
      <h6 class="kicker">RANGADÓ</h6>
      <h1>Dobogóshoz látogatnak a Komló kézilabdásai</h1>
      <address><time datetime="2019-11-23T10:00:00+00:00">23 Nov 2019, 10:00</time> by <a rel="author">K. B.</a></address>
      <h4>A Sport36-Komló NB I.-es férfi kézilabdacsapata Gyöngyösre látogat szombaton. Kilvinger Bálint legénysége 18.00-tól csap össze a harmadik pozícióban tanyázó riválissal.</h4>
      <p>A hazaiak eddig mindössze három vereséget szenvedtek, ami mellett hat győzelmük van. Az első botlásuk még a bajnokság korai szakaszában történt, a második fordulóban a Balatonfüred bizonyult jobbnak náluk. Az elmúlt hetekben éppen nehezebb időszakukat élik, hiszen a legutóbbi három fordulóban találkoztak a Veszprémmel és a Szegeddel is, ellenük pedig elvéreztek. A két gigász között az eddig jó formában lévő Fradit viszont megverték.</p>
      <p>Takácsék 4-1-5-ös mérlegüket javíthatják tovább a mostani mérkőzéssel. Legutóbb múlt szerdán a kupában a Vác ellen nyerni tudtak egy zsúfolt 5 nap zárásaként, míg az előtte lévő napokban a Budakalász ellen egygólos sikert értek el, míg a Veszprém le tudta győzni őket. De most volt tizenkét napjuk fújni egyet az újabb kihívás előtt, így újult erővel tapadhatnak az előttük lévőkre.K. B.</p>
    </article>
  </body>
</html>