<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.finanzaonline.com/notizie/disastro-in-diretta-per-musk-il-tesla-cybertruck-va-in-frantumi-e-titolo-affonda"/>
    <meta property="og:site_name" content="FinanzaOnline"/>
    <meta property="article:published_time" content="2019-11-23T10:47:00+00:00"/>
    <meta property="og:title" content="Disastro in diretta per Elon Musk (video), il Tesla Cybertruck va in frantumi e titolo affonda"/>
    <meta property="og:description" content="Il lancio del suo futuristico pickup Cybertruck ha mandato letteralmente ‘in frantumi’ il titolo Tesla, scivolato ieri a New York di oltre il 6%. Titolo Tesla che nelle ultime settimane …"/>
  </head>
  <body>
    <article>
      <h1>Disastro in diretta per Elon Musk (video), il Tesla Cybertruck va in frantumi e titolo affonda</h1>
      <address><time datetime="2019-11-23T10:47:00+00:00">23 Nov 2019, 10:47</time> by <a rel="author">Titta Ferraro</a></address>
      <p>Il lancio del suo futuristico pickup Cybertruck ha mandato letteralmente ‘in frantumi’ il <b>titolo Tesla, scivolato ieri a New York di oltre il 6%</b>. Titolo Tesla che nelle ultime settimane si era riportato a ridosso dei massimi storici. La presentazione del nuovo modello dotato di vetri blindati, che si sono frantumati in entrambi i due test in diretta, non ha scomposto Elon Musk che era sul palco per la presentazione pirotecnica del Tesla Cybertruck; ma è stato anche l’aspetto generale del veicolo elettrico che ha preoccupato Wall Street.<br/>L’ideatore della Tesla Elon Musk aveva attaccato il design, la potenza e la durata dei pickup tradizionali, ma la presentazione di Los Angeles ha preoccupato gli investitori anche al di là della figuraccia in diretta.</p>
      <figure>
        <iframe src="https://www.youtube.com/embed/m7atGkba-Z8" width="500" height="281" data-service="Youtube" scrolling="no"/>
      </figure>
      <h3>Musk ironizza: c’è spazio per miglioramenti</h3>
      <p>“Oh mio fottuto Dio, beh, forse questo era un po troppo difficile”, ha detto Musk, dopo che il suo capo del design, Franz von Holzhausen, ha rotto il finestrino del conducente con una palla di metallo in una serie di test in diretta durante l’evento a Los Angeles. “Non è passato attraverso, quindi questo è un lato positivo”, ha detto Musk, aggiungendo con una buona dose d’ironia: “C’è spazio per miglioramenti”.<br/>Non è la prima volta che gli esperimenti di Musk evidenziano delle ‘crepe’. Nel <b>febbraio del 2018</b>, quando aveva mandato nello spazio una Tesla cabrio a bordo del vettore <b>Falcon Heavy</b>, al rientro uno dei razzi riutilizzabili, l’asso nella manica di Space X, si disintegrò all’atterraggio.</p>
    </article>
  </body>
</html>