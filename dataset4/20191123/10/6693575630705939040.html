<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/gezond/1277166/waarom-de-kans-op-een-hartaanval-in-de-winter-groter-is.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-23T10:33:40+00:00"/>
    <meta property="og:title" content="Waarom de kans op een hartaanval in de winter groter is"/>
    <meta property="og:description" content="Zweedse onderzoekers hebben een opmerkelijke ontdekking gedaan: als de temperaturen onder nul zakken, piekt het aantal hartaanvallen. De vraag is hoe dat kan. De onderzoekers..."/>
  </head>
  <body>
    <article>
      <h1>Waarom de kans op een hartaanval in de winter groter is</h1>
      <address><time datetime="2019-11-23T10:33:40+00:00">23 Nov 2019, 10:33</time> by <a rel="author" href="https://www.welingelichtekringen.nl/author/jkras" target="_blank">Jeannette Kras</a></address>
      <p>Zweedse onderzoekers hebben een opmerkelijke ontdekking gedaan: als de temperaturen onder nul zakken, piekt het aantal hartaanvallen. De vraag is hoe dat kan.</p>
      <p>De onderzoekers vergeleken data van honderdduizenden hartaanvallen in Zweden met de temperaturen in de winter. Hoe kouder het wordt, hoe meer mensen een hartaanval krijgen, schrijven ze in vakblad <i><a href="https://jamanetwork.com/journals/jamacardiology/fullarticle/2706610">JAMA Cardiology</a></i>. Een verklaring hebben ze ook (en nee, het is niet omdat we massaal copieuze kerstmaaltijden wegspoelen met liters wijn).</p>
      <p>“Hartaanvallen komen in de winter meer voor, omdat lage temperaturen de bloedvaten rondom het hart vernauwen,” legt cardioloog Sanjiv Patel uit. Als je hartvaten vernauwen, stroomt er minder bloed naar het orgaan, waardoor de kans op een hartaanval toeneemt, legt de arts uit. Maar het zijn niet alleen de hartvaten die het zwaar hebben. Koud weer zorgt ervoor dat alle bloedvaten aantrekken om de lichaamstemperatuur vast te houden. Dat leidt tot een hogere bloeddruk waardoor het hart het nog zwaarder krijgt.</p>
      <p>Een tweede reden waarom hartaanvallen in de winter meer voorkomen is, omdat het aantal luchtweginfecties toeneemt. Patel: “Daardoor ontstaan er meer ontstekingen in het lichaam, waardoor de slagaders verder kunnen dichtslibben.”</p>
      <p>Het aantal hartaanvallen bereikt, treurig genoeg, een piek op kerstavond. Dan is het dus extra opletten geblazen.</p>
      <p><b>Bron(nen):   </b><a href="https://www.msn.com/en-us/health/medical/heres-why-heart-attacks-are-more-common-in-the-winter/ar-BBWEbBL?li=BBnb7Kz">Best Life</a>      </p>
    </article>
  </body>
</html>