<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/almanya-bunu-tartisiyor-turkiye-bizim-tanklarimizi-kime-verdi-23111953.html"/>
    <meta property="og:site_name" content="OdaTV"/>
    <meta property="article:published_time" content="2019-11-23T10:52:00+00:00"/>
    <meta property="og:title" content="Almanya bunu tartışıyor: Türkiye bizim tanklarımızı kime verdi"/>
    <meta property="og:description" content="Berlin’den &quot;Leopard 2&quot; iddialarına yanıt: Elimizde bulgu yok..."/>
  </head>
  <body>
    <article>
      <h1>Almanya bunu tartışıyor: Türkiye bizim tanklarımızı kime verdi</h1>
      <h2>Berlin’den "Leopard 2" iddialarına yanıt: Elimizde bulgu yok...</h2>
      <address>
        <time datetime="2019-11-23T10:52:00+00:00">23 Nov 2019, 10:52</time>
      </address>
      <p>Türkiye’ye satılan Alman tankı Leopard 2’nin <b>“Suriye Milli Ordusu” </b>denilen Özgür Suriye Ordusu’nun (ÖSO) eline geçtiği iddialarına yönelik Alman hükümeti <b>"elimizde bulgu yok" </b>yanıtını verdi.</p>
      <p>Deutsche Welle Türkçe’nin haberine göre, Alman hükümeti, Türkiye’ye satılan Alman yapımı Leopard 2 tankların Suriye'deki müttefiklerine verildiği iddialarına yanıt verdi. Bild<i> </i>gazetesinin bazı video görüntülerine dayandırdığı dünkü haberinde, Türkiye'nin ÖSO’nun kullanımına tank verdiği iddia edilmişti. <b>Görüntülerde, Türkiye sınırına yaklaşık 30 kilometre mesafede, Tel Tamer'in kuzeyindeki köylerde çıkan çatışmada, ÖSO milislerinin yanında Alman Leopard 2 tankının görüldüğü öne sürülmüştü.</b></p>
      <p>Alman hükümet sözcüleri, bugün Berlin'deki olağan basın toplantısında iddialara yönelik soruları yanıtladı. Almanya Savunma Bakanlığı sözcüsü, iddialara yönelik ellerinde bulgu bulunmadığını belirterek, <b>"Tabii ki bu görüntülerden haberdarız, ama daha fazlasına ilişkin bilgimiz yok"</b> diye konuştu. Sözcü, müttefiklerinin "silah sistemlerinin yalnızca Türkiye tarafından kullanılacağı şartına uyduklarını varsaydıklarını" söyledi.</p>
      <p>
        <b>ALMAN HÜKÜMETİNİN MÜDAHALE HAKKI YOK</b>
      </p>
      <p>Hükümet sözcü vekili Ulrike Demmer ise de konuya ilişkin bulgularının olmadığını belirterek, <b>"Elbette silah ve teçhizat ihracatı ve bu ihracatta benimsediğimiz kurallara uyulup uyulmadığını takip etmek temel olarak bizim yararımıza”</b> ifadelerini kullandı. Hükümetin iddiaları aydınlatma yönünde ne gibi somut adımlar attığı ise belirsiz kaldı.</p>
      <p>Federal Hükümet, 2006-2011 yılları arasında Türkiye’ye toplam 354 Leopard 2 tankı teslim etmişti. Tankların kullanımına ilişkin bir kısıtlama belirtilmemiş, yalnızca Türkiye’nin tankları üçüncü bir tarafa satması ya da hediye etmesi yasaklanmıştı. Bu durumda Almanya’nın tankların kullanım alanına ilişkin yasal anlamda müdahale hakkı bulunmuyor.</p>
      <p>
        <b>"ÖSO İÇİNDE KİMSE BU TANKI KULLANAMAZ”</b>
      </p>
      <p>Konuyla ilgili iddialar daha önce de Alman medyasına yansımıştı. Alman haber ajansı dpa, Özgür Suriye Ordusu'na destek veren Ceyş-ul İslam'ın yayınladığı bir videoda "Barış Pınarı” operasyonunda söz konusu Alman tankının görüldüğü görüntülerin yer aldığını duyurmuştu. <b>Ceyş-ul İslam’ın bir sözcüsü de Alman haber ajansı dpa’ya yaptığı açıklamada Türkiye’nin kendilerine askeri teçhizat ve ağır silah sağladığını iddia etmişti. Sözcü, "Leopard 2 için bir eğitim alıp almadıkları” sorusuna da "evet” yanıtını vermişti. Ancak Özgür Suriye Ordusu sözcüsü, tankın Türk Silahlı Kuvvetlerine ait olduğunu belirtmiş ve ÖSO içinde kimsenin bu tankı "kullanma becerisi” olmadığını vurgulamıştı.</b> Askeri uzmanlar da, Türkiye’nin bu kadar pahalı bir askeri sistemi başkalarına vereceğinden şüphe duyduklarını açıklamıştı.</p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>47,771 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/uc-usta-isim-ilk-kez-bir-arada-05111918.html"/>
        <a href="https://odatv.com/bir-devir-kapaniyor-27011945.html"/>
        <a href="https://odatv.com/yuzlerce-siyasetcinin-cok-ozel-bilgileri-calindi-04011921.html"/>
        <a href="https://odatv.com/almanyaya-goc-kolaylasti-05101848.html"/>
        <a href="https://odatv.com/islama-hayir-muslumanlara-evet-25091843.html"/>
        <a href="https://odatv.com/25-kafatasi-iade-edildi-30081840.html"/>
        <a href="https://odatv.com/turkiyeye-mali-yardim-anketi-21081815.html"/>
        <a href="https://odatv.com/neo-nazilere-karsi-yuruduler-o-eylemi-iptal-ettirdiler-18081811.html"/>
        <a href="https://odatv.com/solcuysan-giremezsin-08081852.html"/>
        <a href="https://odatv.com/murat-ile-max-arasindaki-farka-dikkat-25071825.html"/>
        <a href="https://odatv.com/o-fotografi-yine-cektirirdim-22071805.html"/>
        <a href="https://odatv.com/almanyada-siginmaci-anlasmazligi-15061803.html"/>
        <a href="https://odatv.com/almanyada-ozil-ve-gundogan-tartismasi-suruyor-15061815.html"/>
        <a href="https://odatv.com/almanyada-buyuk-internet-operasyonu-14061832.html"/>
        <a href="https://odatv.com/almanyada-elci-protestolari-2811151200.html"/>
        <a href="https://odatv.com/almanya-o-genc-icin-seferber-1110141200.html"/>
        <a href="https://odatv.com/almanyada-isid-gozaltisi-2209141200.html"/>
        <a href="https://odatv.com/brezilya-16-dakikadir-gol-yemiyor-0807141200.html"/>
        <a href="https://odatv.com/erdogana-destek-kampanyasinin-ardindan-almanyanin-ufuk-urasi-cikti-0106141200.html"/>
        <a href="https://odatv.com/erdogan-cehenneme-cehenneme-2305141200.html"/>
      </related>
    </article>
  </body>
</html>