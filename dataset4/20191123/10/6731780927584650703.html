<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/23/malgioglio-contro-giusy-ferreri-senza-di-me-lavorerebbe-alla-esselunga/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-23T10:18:13+00:00"/>
    <meta property="og:title" content="Giusy Ferreri, Malgioglio attacca: “Senza di me farebbe ancora la cassiera”"/>
    <meta property="og:description" content="Giusy Ferreri, Malgioglio attacca la cantante in un'intervista a Rolling Stone. Poi smorza i toni, ma ormai il dado è tratto. "/>
  </head>
  <body>
    <article>
      <h1>Giusy Ferreri, Malgioglio attacca: “Senza di me farebbe ancora la cassiera”</h1>
      <address><time datetime="2019-11-23T10:18:13+00:00">23 Nov 2019, 10:18</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2018/07/GF-15-ecco-chi-avrebbe-dovuto-vincere-per-Cristiano-Malgioglio.jpg"/>
        <figcaption>(Screenshot Video)</figcaption>
      </figure>
      <p>
        <b>Giusy Ferreri, Malgioglio attacca la cantante in un’intervista a Rolling Stone. Poi smorza i toni, ma ormai il dado è tratto. </b>
      </p>
      <p>Il cantautore siciliano <b>Cristiano Malgioglio</b> è tornato in auge grazie alla partecipazione come concorrente al ‘<b>Grande Fratello Vip</b>‘, e la sua carriera televisiva e musicale poi ha ripreso il volo. Come cantante ha vissuto alti e bassi, ma tutti gli riconoscono un notevole talento nella scrittura dei testi, tanto che alcuni dei brani più belli prodotti in Italia provengono dalla sua penna. Intervistato qualche tempo fa da ‘<b>Rolling Stones</b>‘, Malgioglio ha parlato della sua carriera e dell’industria musicale, additando alcuni colleghi per comportamenti che ritiene scorretti, tra questi c’è la dominatrice delle hit estive <b>Giusy Ferreri.</b></p>
      <figure>
        <img src="https://www.viagginews.com/wp-content/uploads/2019/11/Verissimo-Giusy-Ferreri.jpg"/>
      </figure>
      <h3>Malgioglio contro Giusy Ferreri: “Mi sarei aspettato riconoscenza e invece…”</h3>
      <p>Malgioglio non prova astio nei confronti della conterranea, ma ci è rimasto male perché la cantante palermitana non gli ha mai chiesto una collaborazione. Quando nella succitata intervista di ‘Rolling Stones’ gli viene chiesto se avesse qualche sassolino nella scarpa da togliersi, infatti, questo ha risposto: “Solo uno: quando abbiamo fatto X Factor, grazie a me la signora Giusy Ferreri è venuta fuori, perché se non era per me stava ancora alla Esselunga. Avrei voluto mi coinvolgesse per scriverle qualcosa”. Nel prosieguo della stessa risposta, però, il <b>cantante siciliano</b> smorza i toni e dice: “Ma anche lei ha il suo team e pure lei ha velleità di scrivere. Ognuno fa le sue scelte”, sottolineando come sarebbe stato carino da parte sua, ma non era certo obbligata. Questo episodio, però, lo ha convinto a prendere una decisione: “Io non voglio più scrivere per queste cantanti, perché non me ne frega assolutamente niente”.</p>
      <figure>
        <img src="https://www.viagginews.com/wp-content/uploads/2019/06/GettyImages-1068800372-min-4.jpg"/>
        <figcaption>(Instagram)</figcaption>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/23/lucca-cadavere-roulotte-arrestato-compagno-vittima/"/>
        <a href="https://www.viagginews.com/2019/11/23/imprenditore-uccide-amante-coltellate/"/>
        <a href="https://www.viagginews.com/2019/11/23/vittorio-grigolo-molestie-toccato-pancia/"/>
      </related>
    </article>
  </body>
</html>