<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549327.html/%D8%AC%D9%88%D9%86%DB%8C%D9%88%D8%B1-%D8%A8%D9%87--%D8%B2%D9%88%D8%AF%DB%8C-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%B1%D8%A7-%D8%AA%D8%B1%DA%A9-%D9%85%DB%8C-%DA%A9%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T10:31:00+00:00"/>
    <meta property="og:title" content="جونیور به‌ زودی پرسپولیس را ترک می‌کند"/>
    <meta property="og:description" content="مسؤولان باشگاه پرسپولیس برای فسخ قرارداد با مهاجم بی‌کیفیت این تیم به توافقاتی دست پیدا کردند و به احتمال فراوان این بازیکن به زودی کشورمان را ترک خواهد کرد."/>
  </head>
  <body>
    <article>
      <h1>جونیور به‌ زودی پرسپولیس را ترک می‌کند</h1>
      <address>
        <time datetime="2019-11-23T10:31:00+00:00">23 Nov 2019, 10:31</time>
      </address>
      <p>مسؤولان باشگاه پرسپولیس برای فسخ قرارداد با مهاجم بی‌کیفیت این تیم به توافقاتی دست پیدا کردند و به احتمال فراوان این بازیکن به زودی کشورمان را ترک خواهد کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ تیم پرسپولیس روز گذشته در حالی به مصاف نفت مسجدسلیمان رفت که برای اولین بار حتی نام  جونیور براندئو مهاجم برزیلی این تیم در لیست سرخپوشان برای این بازی قرار نداشت.</p>
      <p>جونیور که به دلیل عملکرد ضعیف با انتقادهای بسیار زیادی روبه‌رو شده بود، دیگر در این تیم جایی نخواهد داشت و مسؤولان باشگاه در روزهای قبل تلاش کردند تا بتوانند با کمترین هزینه قرارداد این بازیکن برزیلی را فسخ کنند.   در روزهای اخیر مذاکراتی در این رابطه انجام شده و توافقات اولیه برای فسخ قرارداد با این بازیکن به دست آمده است. پس از بررسی‌ نحوه حقوقی فسخ قرارداد جونیور به احتمال فراوان این بازیکن طی روزهای آینده از پرسپولیس جدا خواهد شد و کشورمان را ترک خواهد کرد.   مبلغ قرارداد جونیور با پرسپولیس 570 هزار دلار است و به همین دلیل این بازیکن که کیفیت خوبی هم ندارد عنوان گران ترین بازیکن تاریخ پرسپولیس را یدک می‌کشد.   منبع: فارس انتهای پیام/</p>
    </article>
  </body>
</html>