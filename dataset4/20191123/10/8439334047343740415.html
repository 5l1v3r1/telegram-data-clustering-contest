<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/ston-eisaggelea-o-giatros-me-tin-katigoria-tis-dorolipsias.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-23T10:23:00+00:00"/>
    <meta property="og:title" content="Στον Εισαγγελέα ο γιατρός με την κατηγορία της δωροληψίας"/>
    <meta property="og:description" content="Στον Εισαγγελέα Ηρακλείου οδηγείται σήμερα ο γιατρός που συνελήφθη από την αστυνομία με την κατηγορία της δωροληψίας."/>
  </head>
  <body>
    <article>
      <h1>Στον Εισαγγελέα ο γιατρός με την κατηγορία της δωροληψίας</h1>
      <address>
        <time datetime="2019-11-23T10:23:00+00:00">23 Nov 2019, 10:23</time>
      </address>
      <p>Στον Εισαγγελέα Ηρακλείου οδηγείται σήμερα ο γιατρός που συνελήφθη από την αστυνομία με την κατηγορία της δωροληψίας.</p>
      <p>Πρόκειται για χειρούργο γιατρό του ΠΑΓΝΗ ο οποίος κατηγορείται ότι έλαβε «φακελάκι», προκειμένου να χειρουργήσει ασθενή.</p>
      <p>Σύμφωνα με πληροφορίες, ο γιατρός φέρεται να ζήτησε περισσότερα χρήματα απ’ όσα αρχικά είχε συμφωνήσει με τον ασθενή του, με αποτέλεσμα ο τελευταίος να απευθύνεται τελικά στην αστυνομία, προχωρώντας παράλληλα σε επώνυμη και γραπτή καταγγελία.</p>
      <p>Στο τελευταίο ραντεβού που είχε μαζί του, οι άντρες της Υποδιεύθυνσης Ασφάλειας Ηρακλείου, προσημείωσαν τα χρήματα με τα οποία θα έδινε το “φακελάκι” στον γιατρό και μετά από συντονισμένη επιχείρηση της αστυνομίας, ο γιατρός συνελήφθη.</p>
      <p>Ο γιατρός έχει τεθεί ήδη σε αργία από τη διοίκηση του ΠΑΓΝΗ και συνελήφθη στο πλαίσιο του αυτοφώρου.</p>
      <p>Θα ακολουθηθούν όλες οι προβλεπόμενες πειθαρχικές διαδικασίες αναφέρει η διοίκηση του ΠΑΓΝΗ</p>
      <p>Αμέσως μετά τη δημοσιοποίηση της υπόθεσης η διοίκηση του Νοσοκομείου εξέδωσε ανακόίνωση στην οποία ανέφερε τα εξής: “Όπως επιβεβαιώνεται από την Υποδιεύθυνση Ασφαλείας Ηρακλείου, κρατείται γιατρός του νοσοκομείου μας με την κατηγορία του χρηματισμού του από ασθενή. Θα ακολουθηθούν άμεσα όλες οι προβλεπόμενες πειθαρχικές διαδικασίες, μετά την ολοκλήρωση της διαδικασίας των αστυνομικών αρχών.</p>
      <p>Σημειώνουμε ότι το περιστατικό αυτό δεν χαρακτηρίζει το αξιόλογο ιατρικό προσωπικό μας που δίνει καθημερινά την μάχη για την εξυπηρέτηση του ασθενή”.</p>
      <p>cretapost.gr</p>
    </article>
  </body>
</html>