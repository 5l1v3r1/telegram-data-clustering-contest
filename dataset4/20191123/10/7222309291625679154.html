<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/endast-en-fjardedel-av-finlandarna-vill-sanka-rostrattsaldern-till-16-ar/"/>
    <meta property="og:site_name" content="HBL"/>
    <meta property="article:published_time" content="2019-11-23T10:01:00+00:00"/>
    <meta property="og:title" content="Endast en fjärdedel av finländarna vill sänka rösträttsåldern till 16 år"/>
    <meta property="og:description" content="Nästan 60 procent av finländarna förkastar förslaget. Även majoriteten av personer mellan 18 och 30 år är tveksamma till en sänkning av åldersgränsen."/>
  </head>
  <body>
    <article>
      <h1>Endast en fjärdedel av finländarna vill sänka rösträttsåldern till 16 år</h1>
      <h2>Nästan 60 procent av finländarna förkastar förslaget. Även majoriteten av personer mellan 18 och 30 år är tveksamma till en sänkning av åldersgränsen.</h2>
      <address><time datetime="2019-11-23T10:01:00+00:00">23 Nov 2019, 10:01</time> by <a rel="author">SPT</a></address>
      <p>En undersökning gjord av den kommunala utvecklingsstiftelsen <a href="https://kaks.fi/uutiset/suomalaiset-aanestysikarajaa-ei-tule-laskea-16-vuoteen/">Kaks</a> visar att endast 27 procent av finländarna är beredda att sänka åldersgränsen för rösträtt från 18 till 16 år.</p>
      <p>Bland de unga (18-30 år) var det 56 procent som hade en negativ inställning till förslaget. Bland finländare över 60 år var siffran högre, hela 82 procent.</p>
      <p>Bland de studerande ville två av fem sänka åldersgränsen för rösträtt till 16 år.</p>
      <p>Undersökningen utfördes i september och 1 130 finländare deltog i den. Undersökningens felmarginal är cirka tre procent.</p>
    </article>
  </body>
</html>