<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/Wbyq8j/Carlsen-trygget-ledelsen-i-India"/>
    <meta property="og:site_name" content="Bergens Tidende"/>
    <meta property="article:published_time" content="2019-11-23T10:35:37+00:00"/>
    <meta property="og:title" content="Carlsen fortsatte den gode starten i India-turnering"/>
    <meta property="og:description" content="Magnus Carlsen vant lørdag mot Hikaru Nakamura og Anish Giri i Grand Chess Tour-turneringen i India. Han har vunnet fire av sine fem første partier."/>
  </head>
  <body>
    <article>
      <h1>Carlsen fortsatte den gode starten i India-turnering</h1>
      <h2>Magnus Carlsen vant lørdag mot Hikaru Nakamura og Anish Giri i Grand Chess Tour-turneringen i India. Han har vunnet fire av sine fem første partier.</h2>
      <address><time datetime="2019-11-23T10:35:37+00:00">23 Nov 2019, 10:35</time> by <a rel="author">NTB</a></address>
      <p>Etter at han fredag fikk en god start på storturneringen, fortsatte nordmannen storspillet lørdag.</p>
      <p>Først avgjorde han hurtigsjakkpartiet mot Nakamura etter 51 trekk. Med hvite brikker satte han amerikaneren tidlig under press, og ledet kjapt både på tid og i posisjon på brettet.</p>
      <p>I lørdagens andre parti ble det ny seier, denne gang med svarte brikker mot Anish Giri.</p>
      <p>Dermed troner Carlsen fortsatt øverst på turneringens sammenlagtliste etter fem partier. Nå står han med fire seire og én remis, og det gjør at Carlsen har ni poeng.</p>
      <ul>
        <li><b>SETT DENNE?</b> <a href="https://www.bt.no/sport/i/b56p1e/derfor-meldte-carlsen-seg-ut-av-sjakkforbundet-et-prinsipielt-valg">Derfor meldte Carlsen seg ut av sjakkforbundet: – Et prinsipielt valg</a></li>
      </ul>
      <p>Fredag slo Carlsen både Jan Nepomnjatsjtsjij og Levon Aronian, mens det ble remis mot Wesley So. Senere lørdag skal Carlsen i aksjon mot Santosh Gujrathi Vidit.</p>
      <p>Turneringen i Kolkata fortsetter med hurtigsjakk søndag, mens det er lynsjakk mandag og tirsdag.</p>
      <p>(©NTB)</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/QoXpK8/slik-blir-lysfesten-2019"/>
        <a href="https://www.bt.no/nyheter/lokalt/i/7015R8/har-faatt-6080-klager-paa-svaert-glatte-veier-loerdag-formiddag"/>
        <a href="https://www.bt.no/btmagasinet/i/JoXlG4/karina-forstaar-ikke-vitser-thomas-gaar-midt-i-en-samtale-hvis-den-kjed"/>
        <a href="https://www.bt.no/nyheter/lokalt/i/50v6M6/vill-budkamp-om-bolig-med-krypt-solgt-for-235-millioner-over-takst"/>
        <a href="https://www.bt.no/btmeninger/kommentar/i/qLx2Po/martyren-paa-ytre-hoegre"/>
        <a href="https://www.bt.no/btmeninger/debatt/i/2GgMmr/det-dummeste-jeg-har-gjort"/>
      </related>
      <ol>
        <li>
          <a href="https://www.bt.no/tag/Magnus_Carlsen">Magnus Carlsen</a>
        </li>
        <li>
          <a href="https://www.bt.no/tag/Sjakk">Sjakk</a>
        </li>
      </ol>
    </article>
  </body>
</html>