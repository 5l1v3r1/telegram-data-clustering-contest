<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/743220"/>
    <meta property="og:site_name" content="เดลินิวส์"/>
    <meta property="article:published_time" content="2019-11-23T10:18:00+00:00"/>
    <meta property="og:title" content="ครอบครัวชาวฮ่องกงประท้วงไม่เอาแก๊สน้ำตา"/>
    <meta property="og:description" content="ครอบครัวชาวฮ่องกงหลายสิบครอบครัวพร้อมเด็กเล็กออกมาเดินขบวนเพื่อต่อต้านการแก้ปัญหาของรัฐบาลฮ่องกงกับกลุ่มผู้ชุมนุมประท้วงด้วยการใช้แก๊สน้ำตา ก่อนที่จะถึงการเลือกตั้งท้องถิ่นในวันอาทิตย์นี้"/>
  </head>
  <body>
    <article>
      <h1>ครอบครัวชาวฮ่องกงประท้วงไม่เอาแก๊สน้ำตา</h1>
      <address>
        <time datetime="2019-11-23T10:18:00+00:00">23 Nov 2019, 10:18</time>
      </address>
      <slideshow>
        <figure>
          <img src="https://www.dailynews.co.th/admin/upload/20191123/news_IYiSjizYBq173003_533.jpg?v=20191124092"/>
        </figure>
        <figure>
          <img src="https://www.dailynews.co.th/admin/upload/20191123/news_ObiDnKzpQF173005_533.jpg?v=20191124092"/>
        </figure>
      </slideshow>
      <p>
        <b>ครอบครัวชาวฮ่องกงหลายสิบครอบครัวพร้อมเด็กเล็กออกมาเดินขบวนเพื่อต่อต้านการแก้ปัญหาของรัฐบาลฮ่องกงกับกลุ่มผู้ชุมนุมประท้วงด้วยการใช้แก๊สน้ำตา ก่อนที่จะถึงการเลือกตั้งท้องถิ่นในวันอาทิตย์นี้</b>
      </p>
      <p>สำนักข่าวเอพีรายงานจากเขตบริหารพิเศษฮ่องกงเมื่อวันที่ 23 พ.ย.ว่า ครอบครัวชาวฮ่องกงหลายสิบครอบครัวพร้อมลูกหลานออกมาเดินขบวนประท้วงและตะโกนข้อความ”ไม่เอาแล้วแก๊สน้ำตา” เพราะไม่เห็นด้วยอย่างยิ่งกับการแก้ปัญหาของรัฐบาลฮ่องกงในการรับมือกับกลุ่มผู้ชุมนุมประท้วงด้วยแก๊สน้ำตาในวันเสาร์ที่ 23 พ.ย.ก่อนที่จะมีการเลือกตั้งท้องถิ่นในวันอาทิตย์ที่ 24 พ.ย.นี้<br/>ทั้งนี้ตำรวจปราบจลาจลของฮ่องกงยิงกระสุนแก๊สน้ำตาไปแล้วกว่า 9,000 นัด นับตั้งแต่เกิดการชุมนุมประท้วงในเดือนมิ.ย.ที่ผ่านมา ซึ่งปกติแก๊สน้ำตามักจะตกอยู่ในพื้นที่ที่มีผู้คนอาศัยอยู่หนาแน่นและยังใกล้กับโรงเรียนอีกด้วย อย่างไรก็ตาม รัฐบาลฮ่องกงอ้างว่ายังไม่มีหลักฐานที่แสดงว่าแก๊สน้ำตานั้นเป็นอันตรายต่อสุขภาพแต่ก็ปฏิเสธที่จะเปิดเผยรายละเอียดเกี่ยวกับส่วนประกอบของสารเคมีในแก๊สน้ำตา<br/>นางเอมิลี คู หนึ่งในผู้เดินขบวนต่อต้านแก๊สน้ำตา บอกว่า ขณะนี้ตำรวจฮ่องกงซื้อแก๊สน้ำตาจากจีน เธอเกรงว่าภายในแก๊สน้ำตาจะมีสารพิษที่เป็นอันตรายก่อให้เกิดโรคมะเร็งได้ เธอเองก็มีลูกสาวอายุ 5 ขวบที่ออกมาเดินขบวนด้วย และผู้คนต่างพากันวิตกว่าแก๊สน้ำตาจะส่งผลกระทบระยะยาวต่อสุขภาพ<br/><br/>เครดิตภาพAP</p>
    </article>
  </body>
</html>