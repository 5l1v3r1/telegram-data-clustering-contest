<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549333.html/%D8%AB%D8%A8%D8%AA-%D8%B4%D9%85%D8%A7%D8%B1%D9%87-%D8%AA%D9%85%D8%A7%D8%B3-%D8%A8%D8%B1%D8%A7%DB%8C-%D9%88%D8%B1%D9%88%D8%AF-%D8%A8%D9%87-%D8%AA%D9%88%D8%A6%DB%8C%D8%AA%D8%B1-%D9%85%D9%86%D8%B3%D9%88%D8%AE-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T10:39:00+00:00"/>
    <meta property="og:title" content="ثبت شماره تماس برای ورود به توئیتر منسوخ شد"/>
    <meta property="og:description" content="شبکه اجتماعی توئیتر تنظیمات امنیتی خود را آپدیت کرده و از این پس کاربران این شبکه اجتماعی نیازی نیست برای ورود به حساب کاربری خود شماره موبایل وارد کنند."/>
  </head>
  <body>
    <article>
      <h1>ثبت شماره تماس برای ورود به توئیتر منسوخ شد</h1>
      <address>
        <time datetime="2019-11-23T10:39:00+00:00">23 Nov 2019, 10:39</time>
      </address>
      <p>شبکه اجتماعی توئیتر تنظیمات امنیتی خود را آپدیت کرده و از این پس کاربران این شبکه اجتماعی نیازی نیست برای ورود به حساب کاربری خود شماره موبایل وارد کنند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از مهر از دیلی میل، توئیتر تنظیمات امنیتی خود را آپدیت کرده و به کاربرانش اجازه می دهد بدون لینک کردن شماره موبایل خود، شیوه احراز هویت دوعاملی را فعال کنند.</p>
      <p>این شبکه اجتماعی اکنون به کاربرانش اجازه می دهد اپلیکیشن های احراز هویت یا کلید های امنیت را برای مقابله با روش های هک «سیم سواپ» استفاده کنند. «سیم سواپ» (SIM swapping) به هکرها اجازه می دهد وارد دستگاه های موبایل شوند.   این آپدیت در حالی عرضه می شود که چند ماه قبل هکرها با سرقت شماره موبایل جک دورسی (مدیر ارشد اجرایی توئیتر) به حساب کاربری او دست یافتند.   توئیتر در سال ۲۰۱۳ میلادی فرایند احراز هویت دوعاملی را پس از چند عملیات هک پیچیده اجرا کرد. در این ویژگی امنیتی کدی ۶ رقمی به وسیله پیامک برای فرد ارسال می شود تا او بتواند وارد حساب کاربری خود شود اما از آنجا که پیامک ها نیز در برابر عملیات هک قرار دارند، اتکا به این ویژگی راهی دیگر برای هک حساب کاربری افراد ایجاد می کند.   بنابراین از این پس کاربران توئیتر مجبور نیستند برای دسترسی به حساب کاربری خود، شماره موبایلشان را ارائه کنند. در عوض آنها می توانند از کلید های امنیتی استفاده کنند.   کلیدهای امنیتی دستگاه هایی شبیه یو اس بی یا استانداردهای احراز هویت وب هستند که کنسرسیوم World Wide Web آنها را تایید کرده است. این فرایندها به سرورها اجازه می دهد کاربران را به وسیله کلیدهای رمزگذاری شده عمومی به جای پسورد، تثبیت و احراز هویت کنند. انتهای پیام/</p>
    </article>
  </body>
</html>