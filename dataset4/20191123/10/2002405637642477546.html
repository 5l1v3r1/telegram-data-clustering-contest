<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291547,karolina-plachimowicz-byla-prostytutka-mowi-ze-moze-wrocic-do-zawodu"/>
    <meta property="og:site_name" content="na:Temat"/>
    <meta property="article:published_time" content="2019-11-23T10:47:33+00:00"/>
    <meta property="og:title" content="&quot;Nie jestem stworzona do normalnej pracy&quot;. Bohaterka &quot;Projekt Lady&quot; może wrócić do prostytucji"/>
    <meta property="og:description" content="Karolina Plachimowicz to bohaterka programu &quot;Projekt Lady&quot;, o której tak naprawdę głośno zrobiło się dopiero po programie. Kobieta przyznała się do zajmowania się prostytucją, a w internecie wylał się na nią hejt. Teraz Plachimowicz przyznała, że może do zawodu… wrócić."/>
  </head>
  <body>
    <article>
      <h1>"Nie jestem stworzona do normalnej pracy". Bohaterka "Projekt Lady" może wrócić do prostytucji</h1>
      <address><time datetime="2019-11-23T10:47:33+00:00">23 Nov 2019, 10:47</time> by <a rel="author">redakcja naTemat</a></address>
      <p>Karolina Plachimowicz to bohaterka programu "Projekt Lady", o której tak naprawdę głośno zrobiło się dopiero po programie. Kobieta przyznała się do zajmowania się prostytucją, a w internecie wylał się na nią hejt. Teraz Plachimowicz przyznała, że może do zawodu… wrócić.<br/><br/><br/>Wszystko zaczęło się od dość niespodziewanej wizyty Plachimowicz w programie "Uwaga po Uwadze". Tam kobieta przyznała, że była zmuszana do prostytucji i pracowała w ten sposób w Holandii. Ponadto okazało się, że cierpi na depresję, a z powodu złego stanu zdrowia musiała oddać córkę pod opiekę ojca.<br/><br/>Jej wyznania wywołały burzę i nie zostały przyjęte ciepło przez internautów. Teraz Plachimowicz jednak cieszy się uwagą – zorganizowała na Instastory live’a, w którym znowu o sobie opowiadała.<br/><br/>– Do opowiedzenia mojej historii skłoniło mnie to, że ktoś udostępnił mój profil na Instargamie i wiele osób zaczęło mnie pytać o to wszystko, więc postanowiła sama to wyznać, zanim ktoś mnie wyprzedzi – stwierdziła "celebrytka".<br/><br/>Ponadto Plachimowicz na pytanie, czy wróci do poprzedniej profesji, odpowiedziała, że nie wie, co przyniesie przyszłość, ale "nie jest stworzona do normalnej pracy". – Jeśli będę miała ochotę tak znów pracować, to będę, jeśli nie, to nie. Nie będę się nikomu tłumaczyć.<br/><br/>Dodajmy, że na koniec kobieta zapowiedziała wydanie… autobiografii.</p>
    </article>
  </body>
</html>