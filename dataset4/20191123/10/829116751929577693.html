<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191123-tobb-mint-tizezer-migrans-van-bosznia-hercegovinaban.html"/>
    <meta property="og:site_name" content="Origo"/>
    <meta property="article:published_time" content="2019-11-23T10:58:00+00:00"/>
    <meta property="og:title" content="Több mint tízezer migráns van Bosznia-Hercegovinában"/>
    <meta property="og:description" content="Megnégyszereződött a magyarországi útvonallal próbálkozó illegális bevándorlók száma."/>
  </head>
  <body>
    <article>
      <h1>Több mint tízezer migráns van Bosznia-Hercegovinában</h1>
      <address><time datetime="2019-11-23T10:58:00+00:00">23 Nov 2019, 10:58</time> by <a rel="author">MTI</a></address>
      <p>
        <b>Több mint tízezer migráns van Bosznia-Hercegovinában - közölte a XXI. Század Intézet vezető elemzője szombat reggel az M1 aktuális csatornán.</b>
      </p>
      <p>Deák Dániel azt mondta, nemrégiben járt a nyugat-balkáni országban, ahol főként a horvát határhoz közeli településeken áldatlan állapotok uralkodnak a migránsok miatt.</p>
      <p>Az elemző hozzátette, hogy</p>
      <aside>a Bosznia-Hercegovinában lévők ügye az Európai Unió felelőssége is, hiszen nagyon sokan azért érkeztek, mert még mindig vannak olyan tagállamok, amelyek meghívólevelet küldenek nekik.</aside>
      <figure>
        <img src="https://cdn.nwmgroups.hu/s/img/i/1911/20191115migransok-bosznia-bihac1.jpg?w=644&amp;h=462"/>
        <figcaption>Migránsok élelmiszerért állnak sorban a Bosznia északnyugati részén, Bihac közelében lévő vucjaki befogadótáborban 2019. november 15-én.<cite>Forrás: MTI/AP/Darko Vojinovic</cite></figcaption>
      </figure>
      <blockquote>Az egész folyamat fő elszenvedői a balkáni útvonalon lévő államok, és ez addig lesz így, amíg az EU egységesen nem zárkózik el a migránsok befogadásától</blockquote>
      <p>- jelentette ki Deák Dániel, aki szólt arról is, hogy</p>
      <aside>az utóbbi időszakban megnégyszereződött a magyarországi útvonallal próbálkozó illegális bevándorlók száma.</aside>
    </article>
  </body>
</html>