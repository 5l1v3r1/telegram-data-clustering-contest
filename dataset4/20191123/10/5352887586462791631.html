<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sportas/eurolygoje---magiskas-nikolos-miroticiaus-vakaras-1752124/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-23T10:50:00+00:00"/>
    <meta property="og:title" content="Eurolygoje – magiškas Nikolos Mirotičiaus vakaras"/>
    <meta property="og:description" content="Reklama"/>
  </head>
  <body>
    <article>
      <h1>Eurolygoje – magiškas Nikolos Mirotičiaus vakaras</h1>
      <address><time datetime="2019-11-23T10:50:00+00:00">23 Nov 2019, 10:50</time> by <a rel="author">Alfa.lt</a></address>
      <p>Reklama</p>
      <p>
        <b>„Barcelonos“ krepšininkai išsaugojo lyderių poziciją Eurolygoje, 10 turą vainikavę užtikrinta pergale namie 96:73 prieš Tel Avivo „Maccabi“ komandą.</b>
      </p>
      <p>Įspūdingas rungtynes sužaidė „Barca“ lyderis Nikola Mirotičius. Jis per 27 minutes pelnė 25 taškus (6/9 dvit., 3/5 trit.), atkovojo 14 kamuolių, atliko 3 rezultatyvius perdavimus ir užfiksavo 35 naudingumo balus.</p>
      <p>„Puikios rungtynės, puiki atmosfera arenoje ir didi pergalė. Esame patenkinti savo pasirodymu šį vakarą“, – džiaugėsi N. Mirotičius.</p>
      <figure>
        <iframe src="https://www.youtube.com/embed/dwcJObip1p0" width="640" height="360" data-service="Youtube" scrolling="no"/>
      </figure>
      <p>Eurolygoje gyvybės ženklus parodė „Fenerbahce“. Željko Obradovičiaus auklėtiniai išvykoje 88:72 sutriuškino Prancūzijos klubą Vilerbano ASVEL. Kauno „Žalgirio“ dublerių komandoje praeityje žaidęs Vladimiras Štimacas nugalėtojams pelnė 21 tašką ir atkovojo 8 kamuolius.</p>
      <p>„Fenerbahce“ šia pergale nutraukė dviejų pralaimėjimų seriją. O iki rungtynių Prancūzijoje Stambulo klubas laimėjo tik kartą per šešis mačus.</p>
      <p>Reklama</p>
      <p>
        <b>Rezultatai</b>
      </p>
      <p><b>Miuncheno „Bayern“ (4-6) – Atėnų „Panathinaikos“ (6-4) 75:87</b> (24:16, 11:20, 18:29, 22:22). P. Zipseras 23, G. Monroe 15; D. Thomasas 14, T. Rice'as 13, N. Calathesas 12.</p>
      <p><b>Vilerbano ASVEL (5-5) – Stambulo „Fenerbahce“ (3-7) 72:88</b> (16:19, 20:29, 16:19, 20:21). D. Lighty 18, L. J. Charlesas 15, T. Jekiri 12; V. Štimacas 21, D. Williamsas 17, M. Mahmutoglu 14.</p>
      <p><b>Vitorijos „Baskonia“ (5-5) – Sankt Peterburgo „Zenit“ (2-8) 70:60</b> (15:18, 19:10, 18:16, 18:16). T. Šengelija 20, M. Janningas 11, L. Vildoza 10; G. Ayonas 18, T. Abromaitis 11, A. Hollinsas 10.</p>
      <p><b>Madrido „Real“ (7-3) – Maskvos CSKA (6-4) 97:81</b> (23:19, 29:29, 23:16, 22:17). F. Campazzo 18, G. Deckas 17, S. Llullas 15, R. Fernandezas 13; J. Voigtmannas 20, M. Jamesas 14, J. Bolomboy 12.</p>
      <p><b>„Barcelona“ (8-2) – Tel Avivo „Maccabi“ (6-4) 96:73</b> (21:18, 22:28, 31:20, 22:7). N. Mirotičius 25, C. Higginsas 15, K. Kuricas ir A. Abrinesas – po 12; T. Dorsey 15, J. Dibartolomeo 13, S. Wilbekinas 11.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/sportas/rimo-kurtinaicio-vadovaujama-chimki-nugalejo-a-gudaicio-komanda-1749993/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/barcelona---neidomi-eurolygoje-lankomiausia---zalgirio-arena-1749256/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/cska-nugaleta-prancuzijoje-o-fenerbahce-prisimine-pergales-skoni-1748218/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/zalgirio-krepsininkai-eurolygoje-po-pratesimo-nusileido-zenit-ekipai-1745854/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/eurolygoje---juodas-favoritu-vakaras-krito-ir-cska-ir-real-su-fenerbahce-1745951/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/ginklas-pries-zenit---kieta-fizine-kova-1745596/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/kauno-zalgiris-ruosia-helovyniska-pasitikima-zenit-krepsininkams-1745344/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/krepsininko-a-gudaicio-indelis-i-milano-komandos-pergale---17-tasku-1744554/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>