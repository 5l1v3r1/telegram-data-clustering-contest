<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/mondo/2019/11/23/impeachment-nuove-carte-rivelano-contatti-giuliani-pompeo-137-956144.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-23T10:02:23+00:00"/>
    <meta property="og:title" content="Impeachment: nuove carte rivelano contatti Giuliani-Pompeo"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Stati Uniti</h6>
      <h1>Impeachment: nuove carte rivelano contatti Giuliani-Pompeo</h1>
      <h2>Il numero due della Casa Bianca ha parlato con l'avvocato di Trump a marzo</h2>
      <address>
        <time datetime="2019-11-23T10:02:23+00:00">23 Nov 2019, 10:02</time>
      </address>
      <p>Rudy Giuliani era in contatto con il segretario di Stato Mike Pompeo nei mesi precedenti al brusco richiamo dell'ambasciatore degli Stati Uniti dall'Ucraina.</p>
      <p>Questo quanto emerso dai documenti pubblicati dal Dipartimento Usa, che ha rilasciato le carte al gruppo American Oversight, in risposta a una causa per la libertà di informazione. Dagli scritti è evidente come il numero due della Casa Bianca abbia parlato con l'avvocato di Donald Trump il 26 marzo e il 29 marzo.</p>
      <p>Qualche giorno fa il diplomatico americano nell'Unione Europea Gordon Sondland aveva ulteriormente <a href="https://www.unionesarda.it/articolo/news/mondo/2019/11/21/impeachment-l-ambasciatore-sondland-ammette-eseguiti-gli-ordini-d-137-955240.html">inguaiato il </a><a href="https://www.unionesarda.it/articolo/news/mondo/2019/11/21/impeachment-l-ambasciatore-sondland-ammette-eseguiti-gli-ordini-d-137-955240.html">tycoon</a>e tutta l'amministrazione: "Sono orgoglioso della nostra politica e del lavoro che abbiamo fatto, ma devo ammettere che lavorai con Giuliani su espresso ordine del capo di Stato per contenere alcune pressioni legate a Kiev. Nessuno mi ha mai detto che gli aiuti militari erano subordinati ad un'inchiesta, ma era chiaro a tutti che ci fosse un legame tra le due cose".</p>
      <p>Il portavoce di The Donald, Stephanie Grisham, ha replicato in una nota che "i democratici continuano la caccia ai fantasmi".</p>
      <p>(Unioneonline/M)</p>
      <related>
        <a href="https://www.unionesarda.it/articolo/news/mondo/2019/11/21/impeachment-l-ambasciatore-sondland-ammette-eseguiti-gli-ordini-d-137-955240.html"/>
      </related>
    </article>
  </body>
</html>