<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/netflix-le-uscite-piu-attese-nel-mese-di-dicembre-2019-627824"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T10:35:38+00:00"/>
    <meta property="og:title" content="Netflix: le uscite più attese nel mese di dicembre 2019"/>
    <meta property="og:description" content="La piattaforma di contenuti in streaming Netflix propone ogni mese dei nuovi contenuti, scopriamo insieme i più attesi di dicembre 2019"/>
  </head>
  <body>
    <article>
      <h1>Netflix: le uscite più attese nel mese di dicembre 2019</h1>
      <h2>La piattaforma di contenuti in streaming Netflix propone ogni mese dei nuovi contenuti, scopriamo insieme i più attesi di dicembre 2019</h2>
      <address><time datetime="2019-11-23T10:35:38+00:00">23 Nov 2019, 10:35</time> by <a rel="author">Veronica Boschi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/netflix-originali-e1574282156637.jpg"/>
      </figure>
      <p>La piattaforma di contenuti in streaming <b>Netflix</b>, come ormai ben saprete, propone ogni mese dei nuovi contenuti sul proprio catalogo. Il mese di<b> dicembre 2019</b>, essendo l’ultimo dell’anno è sicuramente uno dei più ricchi.</p>
      <p>Prima di tutto vogliamo ricordarvi che per ottenere l’accesso alla piattaforma dovrete sottoscrivere un abbonamento mensile o annuale. Prima di farlo però potrete richiedere una prova gratuita sul <a href="https://www.netflix.com/it/">sito ufficiale</a> della piattaforma. Scopriamo ora i titoli più attesi di dicembre 2019.</p>
      <h3>Netflix: i titoli più attesi di dicembre 2019</h3>
      <p>Oggi vi elencheremo solamente alcuni dei titoli previsti per il mese di dicembre 2019, diciamo i più attesi. Troviamo il 6 dicembre la seconda stagione della serie TV <b>Il Prescelto</b>. Quest’ultima racconta la storia di tre medici, determinati a portare un vaccino contro il virus Zika nella remota regione del Pantanal, rimanendo addirittura coinvolti in una setta misteriosa. Lo stesso giorno sbarcherà sulla piattaforma anche una miniserie intitolata Tre Giorni a Natale in cui quattro sorelle avranno a che fare con i classici drammi di famiglia durante le festività natalizie.</p>
      <p>Il 20 dicembre 2019 arriverà, ma già lo saprete, la prima stagione della tanto attesa <a href="https://www.tecnoandroid.it/2019/11/02/netflix-ha-finalmente-rilasciato-il-trailer-ufficiale-di-the-witcher-617959"><b>The Witcher</b></a>, ispirata all’omonima saga bestseller dove, Geralt di Rivia, un solitario cacciatore di mostri, lotterà per trovare il proprio posto in un mondo nel quale le persone spesso si dimostrano più malvagie delle bestie. La piattaforma ha già rilasciato il <a href="https://youtu.be/2X0TgbQ5sQE">trailer ufficiale</a> della serie, non ci resta che attendere con ansia meno di un mese.</p>
      <p>Attesissima anche la <a href="https://www.tecnoandroid.it/2019/11/14/netflix-ecco-la-data-della-seconda-stagione-di-you-623620">seconda stagione di You</a>, che si aprirà con Joe in fuga da Candace, costretto a lasciare la città di New York dopo aver ucciso anche la sua ultima fidanzata. Non vediamo l’ora di scoprire come continuerà la storia del ragazzo psicopatico. Oltre a questi titoli, i più attesi, arriverà anche la quinta stagione di<b> The 100</b>, il 1° dicembre, la quarta stagione di <b>Eastsiders</b> e la sesta stagione di <b>Agents of S.H.I.E.L.D</b>.</p>
    </article>
  </body>
</html>