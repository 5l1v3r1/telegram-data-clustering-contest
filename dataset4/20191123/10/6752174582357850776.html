<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-szerzodest-hosszabbitott-cuadrado-a-juventusnal/"/>
    <meta property="og:site_name" content="lokál"/>
    <meta property="article:published_time" content="2019-11-23T10:33:18+00:00"/>
    <meta property="og:title" content="Szerződést hosszabbított Cuadrado a Juventusnál"/>
    <meta property="og:description" content="Két évvel, 2022 nyaráig meghosszabbította szerződését a Juventus labdarúgócsapatánál Juan Cuadrado."/>
  </head>
  <body>
    <article>
      <h1>Szerződést hosszabbított Cuadrado a Juventusnál</h1>
      <address><time datetime="2019-11-23T10:33:18+00:00">23 Nov 2019, 10:33</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2019/11/profimedia-0483280443-1280x854.jpg"/>
      </figure>
      <p>
        <b>Két évvel, 2022 nyaráig meghosszabbította szerződését a Juventus labdarúgócsapatánál Juan Cuadrado.</b>
      </p>
      <p>A 31 éves kolumbiai válogatott játékos 2015-ben érkezett Torinóba a Chelsea-től. Először kölcsönben szerepelt a Juventusban, majd 2017-ben véglegesítették a klubváltást. Eddigi szerződése a mostani szezon végéig szólt.</p>
      <p>A szélső a Chelsea-vel egy, a Juventussal négy bajnoki címet szerzett, utóbbi csapattal három Olasz Kupa-győzelmet és egy olasz Szuperkupa-diadalt is begyűjtött. A torinói együttesben 151 mérkőzésen lépett pályára és 15 gólt szerzett.</p>
      <p>Pályafutását az Independiente Medellinben kezdte 2008-ban, majd futballozott az Udinesében, a Leccében és a Fiorentinában, mielőtt Londonba került. Hazája válogatottjában 90 mérkőzésen játszott.</p>
    </article>
  </body>
</html>