<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2004961/bmgk-kimyasal-silah-kullan%C4%B1m%C4%B1n-yasaklanmas%C4%B1-konusunda-bir-bildiri-yay%C4%B1nlad%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-23T10:30:00+00:00"/>
    <meta property="og:title" content="BMGK, kimyasal silah kullanımın yasaklanması konusunda bir bildiri yayınladı"/>
    <meta property="og:description" content="Birlemiş Milletler Güvenlik Konseyi’nin (BMGK) 15 üyesi, dün, “kimyasal silahların kullanımının yasak olduğu” konusundaki açıklamayı onayladı. AFP’nin haberine göre, daha önce alınan karar, Suriye’deki iç savaş, İngiltere’deki Sergey Skripal ve Malez"/>
  </head>
  <body>
    <article>
      <h1>BMGK, kimyasal silah kullanımın yasaklanması konusunda bir bildiri yayınladı</h1>
      <address>
        <time datetime="2019-11-23T10:30:00+00:00">23 Nov 2019, 10:30</time>
      </address>
      <p>Birlemiş Milletler Güvenlik Konseyi’nin (BMGK) 15 üyesi, dün, “kimyasal silahların kullanımının yasak olduğu” konusundaki açıklamayı onayladı.<br/><br/>AFP’nin haberine göre, daha önce alınan karar, Suriye’deki iç savaş, İngiltere’deki Sergey Skripal ve Malezya’da Kim Jong-nam olayları ile baltalanmıştı.<br/><br/>İngiltere’nin inisiyatifinde oybirliğiyle kabul edilen açıklamada, BMGK, kimyasal silah kullanımının uluslararası hukuka aykırı olduğunu yinelerken, en sert ifadelerle kimyasal silah kullanımı kınandı. “Kimyasal silahların herhangi bir yerde ve herhangi bir zamanda, herhangi bir kişi tarafından, herhangi bir koşul altında kullanılması kabul edilemez” denilen açıklamada, üye ülkelerin, kimyasal silahların uluslararası barış ve güvenlik için bir tehdit oluşturduğu konusunda fikir birliğine vardığı vurgulandı. Ayrıca kimyasal silah kullanımından sorumlu kişilerin yargılanacağının da altı çizildi.<br/><br/>Kuzey Kore'de iktidarın eski varisi olan Kim Jong-nam, Kuala Lumpur Havaalanı’nda beklerken, yasaklı VX sinir gazına maruz kalmasının ardından hayatını kaybetmişti.<br/><br/>Bir yıldan fazla bir süre sonra eski Rus casusu Sergey Skripal ve kızı Yulia, 2018 yılının Mart ayında İngiltere’nin Salisbury kentinde 'novichok' isimli sinir gazı ile zehirlenmişti.<br/><br/>Batı, son yıllarda özellikle de BMGK toplantılarında Suriye’de kimyasal silah kullanımı konusunda Rusya ile karşı karşıya geliyor.<br/><br/>BMGK tarafından yayınlanan açıklamada, bu tür silahların üretimi, geliştirilmesi, stoklama ve kullanımlarının engellenmesi gerektiği belirtilerek, tüm ülkelere, Kimyasal Silahların Yasaklanması Sözleşmesine katılma çağrısı yapıldı. 1993’e kadar uzanan bu anlaşma, 1997’de yürürlüğe girdi. Suriye, 2013’te anlaşmaya dâhil olurken, anlaşmaya imza atan İsrail, anlaşmanın şartlarını yerine getirmedi.<br/><br/>Fransa'nın Birleşmiş Milletler Büyükelçisi Nicolas de Rivière, bu anlaşmanın kabul edilmesinin Suriye'de ‘tam silahsızlanma yoluna’ girilmesine izin vereceğine dair umudunu dile getirdi.<br/><br/>Öte yandan Rus Büyükelçi Vekili Dimitri Poliansky, ‘terörist grupların’ kimyasal silah kullanmasının engellenmesi gerektiğinin altını çizdi.</p>
    </article>
  </body>
</html>