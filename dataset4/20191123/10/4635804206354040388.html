<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/xiaomi-den-sevindiren-ekran-alti-kamera-teknolojisi-aciklamasi/"/>
    <meta property="og:site_name" content="LOG"/>
    <meta property="article:published_time" content="2019-11-23T10:00:45+00:00"/>
    <meta property="og:title" content="Xiaomi’den sevindiren ekran altı kamera teknolojisi açıklaması"/>
    <meta property="og:description" content="Xiaomi, ekran altı kamera teknolojisi konusunda çok ciddi görünüyor. Hatta firma bu dönemi 2020 itibarıyla başlatacak izlenimi oluşturuyor."/>
  </head>
  <body>
    <article>
      <h1>Xiaomi’den sevindiren ekran altı kamera teknolojisi açıklaması</h1>
      <address><time datetime="2019-11-23T10:00:45+00:00">23 Nov 2019, 10:00</time> by <a rel="author">Can TUNÇER</a></address>
      <p><b>Xiaomi</b>, ekran altı kamera teknolojisi konusunda çok ciddi görünüyor. Hatta firma bu dönemi 2020 itibarıyla başlatacak izlenimi <a href="https://www.gizchina.com/2019/11/22/lu-weibing-xiaomi-working-hard-to-overcome-screen-camera-technology/">oluşturuyor</a>.</p>
      <p>Akıllı telefonların çerçevelerini inceltmek adına hayatımıza giren <b>çentikler, ekran delikleri </b>ve<b> motorlu / kızaklı sistemler, </b>Xiaomi ve OPPO sayesinde tarih olacak. İşte bu konuda Redmi’nin en önemli ismi Lu Weibing, kısa süre önce sevindirici bir açıklama yaptı. Weibing, <b>Xiaomi’nin bu teknolojiyi gerçeğe dönüştürmek adına aşırı bir çalışma içerisinde olduğunu</b> belirtiliyor. İlk duyurusu daha önce yapılan teknoloji, bu açıklamaya bakılırsa 2020’de -ilk olarak Xiaomi’nin modellerinde olmak üzere- <b>hayatımıza girecek gibi görünüyor</b>. Daha önce bu teknoloji hakkında bir açıklama yapan <b>Xiaomi</b>, ön kameranın ekranın altına alınmasını “şeffaf ekran” altyapısı mümkün kılıyor diyor. Panelin ufak bir bölümünü şeffaf hale getiren firma, bunu transparan katot ile transparan anot kullanarak elde ediyor. Normal ekranlardan en büyük fark bu olan yeni teknoloji, böylelikle çentiksiz <b>tam ekran deneyimini</b> mümkün kılıyor. İlk geliştirdiği prototip sistemde 20 megapiksel bir ön kamera kullandığını belirten firma, transparan ekranın aynı zamanda bir lens olarak görev yaptığını açıklamıştı. Söylendiği kadarıyla bu sayede sensöre daha fazla ışık girebiliyor.</p>
      <h3>Xiaomi ekran altı kamera teknolojisi çok merak ediliyor</h3>
      <p>OPPO’nun da bu teknolojiye sahip ilk telefonunu 2020’de çıkarması bekleniyor. Ancak firma bu konuda son dönemde sessiz kalıyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/samsung-galaxy-fold-2-hakkinda-sizan-yeni-tasarim-detayi/"/>
      </related>
    </article>
  </body>
</html>