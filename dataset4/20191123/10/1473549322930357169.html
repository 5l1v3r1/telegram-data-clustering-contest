<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/usa-zapalil-sie-silnik-w-samolocie-awaryjne-ladowanie-boeinga-w-los-angeles,987616.html"/>
    <meta property="og:site_name" content="TVN24"/>
    <meta property="article:published_time" content="2019-11-23T10:08:00+00:00"/>
    <meta property="og:title" content="&quot;Ogień strzela z silnika&quot;. Groza na pokładzie samolotu"/>
    <meta property="og:description" content="Chwile strachu przeżyli pasażerowie samolotu lecącego w czwartek z Los Angeles do Manili, stolicy Filipin. Wkrótce po starcie pilot musiał awaryjnie lądować. Powodem były płomienie wydobywające się..."/>
  </head>
  <body>
    <article>
      <h1>"Ogień strzela z silnika". Groza na pokładzie samolotu</h1>
      <address><time datetime="2019-11-23T10:08:00+00:00">23 Nov 2019, 10:08</time> by <a rel="author">tas//now</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/5c8ac422-b1b2-4f89-b7ef-8acd01557886-480p.mp4"/>
          <figcaption>Płomienie wydobywające się z silnika samolotu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/3bb7fa53-7acd-42cb-b1c4-bcfcb420a823-480p.mp4" autoplay="" loop=""/>
          <figcaption>Samolot lądował awaryjnie w okolicach lwowskiego lotniska</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/e5593d2b-6872-4783-a90d-75fd497c5d3b-480p.mp4"/>
          <figcaption>Rządowy gulfstream awaryjnie lądował na Okęciu. Relacja...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/333222170ab9edca4785c39f55221fe7/a3ca5f97-6dd6-4ae3-bcc0-3a4677d6fc59-480p.mp4" autoplay="" loop=""/>
          <figcaption>Samolot awaryjnie lądował w stanie Sonora w Meksyku</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/14cfdb59b5bda1fc245aadae15b1984a/f57f73f1-cfe5-47ae-afba-2afd4cb73872-480p.mp4"/>
          <figcaption>Awionetka awaryjnie lądowała na autostradzie A4</figcaption>
        </figure>
        <figcaption>Samolot był zmuszony lądować wkrótce po starcie<cite>Foto: CNN, TVN24 | Video: CNN, TVN24</cite></figcaption>
      </slideshow>
      <h3>Chwile strachu przeżyli pasażerowie samolotu lecącego w czwartek z Los Angeles do Manili, stolicy Filipin. Wkrótce po starcie pilot musiał awaryjnie lądować. Powodem były płomienie wydobywające się z silnika maszyny. - Nagle usłyszeliśmy serię wybuchów. Nie wiedzieliśmy, co się dzieje. Ludzie wpadali w panikę - relacjonował jeden z pasażerów.</h3>
      <p>Na pokładzie Boeinga 777 znajdowało się 347 pasażerów i 18 członków załogi. Samolot wystartował z lotniska w Los Angeles w czwartek, o godz. 11 czasu miejscowego (godz. 21 w Polsce).</p>
      <related>
        <a href="https://www.tvn24.pl/wiadomosci-ze-swiata,2/o-wlos-od-katastrofy-piloci-z-medalami-od-putina,961599.html"/>
      </related>
      <p>Jak opowiadał jeden z pasażerów, wkrótce po starcie, odczuł w salonie silnie wstrząsy, a później zobaczył płomień wydobywający się z prawego silnika. - Nagle usłyszeliśmy serię wybuchów. Nie wiedzieliśmy, co się dzieje. Ludzie wpadali w panikę, pojawił się dym i ogień - relacjonował.</p>
      <p>- Chylę czoła przed pilotem, że udało mu się wylądować - dodawał inny z pasażerów.</p>
      <h3>"Ogień strzela z silnika"</h3>
      <p>Samolot z płonącym silnikiem był dobrze widoczny z ziemi. Został sfilmowany przez pasażerów oczekujących na inne loty, a także przez mieszkańców Los Angeles.</p>
      <p>Zajście zostało też nagrane przez pasażera znajdującego się na pokładzie boeinga. Adam Tylor filmował reakcję swojej córeczki w czasie startu. Nieoczekiwanie dostrzegł przez okno płomienie. Swoimi wrażeniami podzielił się na Facebooku. - Ogień strzela z silnika - komentował.</p>
      <p>Około godzinę po starcie maszyna wylądowała bez większych przeszkód na lotnisku, skąd wystartowała.  Według wstępnych ustaleń zapłon silnika wywołała techniczna usterka.</p>
      <p>Jak podała agencja Reutera, powołując się na rzeczniczkę linii lotniczych Philippine Airlines, nikt z pasażerów i członków załogi nie ucierpiał. Awaryjne lądowanie nie zakłóciło też innych lotów.</p>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/oburzenie-naszego-narodu-osiagnelo-punkt-kulminacyjny,987647.html"/>
        <a href="https://www.tvn24.pl/wiadomosci-ze-swiata,2/afera-o-dostep-do-twittera-john-bolton-oskarza-bialy-dom,987629.html"/>
        <a href="https://www.tvn24.pl/wiadomosci-ze-swiata,2/w-domowym-zaciszu-chodzila-topless-moze-trafic-na-liste-przestepcow-seksualnych,987450.html"/>
        <a href="https://www.tvn24.pl/wiadomosci-ze-swiata,2/boi-sie-ze-nikt-z-demokratow-nie-pokona-trumpa-wiec-sam-rozwaza-kandydowanie,987364.html"/>
        <a href="https://www.tvn24.pl/wiadomosci-ze-swiata,2/doradzala-trumpowi-mowi-o-fikcyjnej-narracji-naglasnianej-przez-rosyjskie-sluzby,987355.html"/>
      </related>
    </article>
  </body>
</html>