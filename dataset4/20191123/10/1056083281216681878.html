<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200792/%D9%85%D8%AD%D8%AF%D9%88%D8%AF%DB%8C%D8%AA-%D8%AA%D8%B1%D8%A7%D9%81%DB%8C%DA%A9%DB%8C-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D8%AD%D9%85%D8%A7%DB%8C%D8%AA-%D9%85%D8%B1%D8%AF%D9%85%DB%8C-%D8%A7%D8%B2-%D8%A7%D9%82%D8%AA%D8%AF%D8%A7%D8%B1-%D9%88-%D8%A7%D9%85%D9%86%DB%8C%D8%AA-%D8%AF%D8%B1-%D8%B3%D8%A7%D8%B1%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-23T10:29:27+00:00"/>
    <meta property="og:title" content="محدودیت ترافیکی راهپیمایی حمایت مردمی از اقتدار و امنیت در ساری "/>
    <meta property="og:description" content="ایسنا/مازندران  رییس پلیس راهنمایی و رانندگی مازندران از اعمال محدودیت ترافیکی در سطح شهر ساری در زمان برگزاری راهپیمایی حمایت مردمی از اقتدار و امنیت فردا (یکشنبه) ۳ آذر ماه خبر داد. "/>
  </head>
  <body>
    <article>
      <h1>محدودیت ترافیکی راهپیمایی حمایت مردمی از اقتدار و امنیت در ساری </h1>
      <address><time datetime="2019-11-23T10:29:27+00:00">23 Nov 2019, 10:29</time> by <a rel="author">بهناز مقدس</a></address>
      <p>ایسنا/مازندران  رییس پلیس راهنمایی و رانندگی مازندران از اعمال محدودیت ترافیکی در سطح شهر ساری در زمان برگزاری راهپیمایی حمایت مردمی از اقتدار و امنیت فردا (یکشنبه) ۳ آذر ماه خبر داد. </p>
      <p><b> مهدی باقری </b>با اعلام این خبر گفت: مراسم راهپیمایی حمایت مردمی از اقتدار و امنیت در شهرستان مرکز استان همزمان با سایر شهرستان‌ها ساعت ۹ صبح روز یکشنبه ۳ آذر ماه از میدان شهید قاسمی تا امام زاده یحیی (ع) ساری برگزار خواهد شد. </p>
      <p>وی با اشاره به اعمال محدویت ترافیکی در زمان برگزاری راهپیمایی تصریح کرد: اعمال محدودیت‌های ترافیکی از ساعت ۸ صبح روز یکشنبه ۳ آذر ماه تا پایان مراسم از میدان شهید قاسمی به سمت میدان ابن شهر آشوب و خیابان جمهوری اعمال شده است.</p>
      <p>رییس پلیس راهنمایی و رانندگی مازندران خاطرنشان کرد: این محدودیت از میدان امام به سمت میدان شهید قاسمی و خیابان‌های منتهی به میدان شهید قاسمی، لاین شمالی خیابان امیر مازندرانی از سه راهی ام ام به سمت میدان شهید قاسمی ، از سه راه مازیار به سمت خیابان شیخ طبرسی و چهار راه ابن شهر آشوب، از میدان ساعت به سمت چهار راه ابن شهر آشوب اعمال می‌شود.</p>
      <p>باقری به شهروندان توصیه کرد: ضمن رعایت قوانین و مقررات راهنمایی و رانندگی و توجه به توصیه‌های پلیس ما را در برقراری نظم و انضباط ترافیکی یاری کنند. </p>
      <p>وی افزود: اعمال محدودیت‌ها در کلیه مسیرها تا زمان آغاز مراسم در امامزاده یحیی (ع) خواهد بود و پس از آن فقط تا پایان مراسم در خیابان جمهوری این محدودیت ادامه خواهد یافت. </p>
      <p>رییس پلیس راهنمایی و رانندگی مازندران از رانندگان وسایل نقلیه خواست از پارک خودرو یک ساعت قبل از اعمال محدودیت‌های ترافیکی در خیابان‌های فوق جدا خودداری کنند.</p>
      <p>انتهای پیام</p>
    </article>
  </body>
</html>