<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/u-kongresi-ssha-rozkazhut-pro-rol-shokina-u-poshuku-kompromatu-na-bajdena-cnn-641913.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-23T10:48:56+00:00"/>
    <meta property="og:title" content="У Конгресі США розкажуть про роль Шокіна у пошуку компромату на Байдена, – CNN"/>
    <meta property="og:description" content="Шокін розповідав адвокату президента США про зустріч у Відні з депутатом Нуньєсом"/>
  </head>
  <body>
    <article>
      <h1>У Конгресі США розкажуть про роль Шокіна у пошуку компромату на Байдена, – CNN</h1>
      <address>
        <time datetime="2019-11-23T10:48:56+00:00">23 Nov 2019, 10:48</time>
      </address>
      <h4>Шокін розповідав адвокату президента США про зустріч у Відні з депутатом Нуньєсом</h4>
      <p>Партнер особистого адвоката президента США Лев Парнас розповість на публічних слуханнях у справі імпічменту президента Дональда Трампа про зустріч конгресмена-республіканця Девіна Нуньєса з колишнім генпрокурором України Віктором Шокіним.</p>
      <p>Про це заявив адвокат Парнаса – Джозеф Бонді, повідомляє <a href="https://edition.cnn.com/2019/11/22/politics/nunes-vienna-trip-ukrainian-prosecutor-biden/index.html">CNN.</a></p>
      <p>«Його клієнт (Лев Парнас – ред.) готовий розповісти Конгресу про зустрічі між головним республіканцем в Комітеті з розвідки Палати представників і колишнім українським прокурором, які відбулися минулого року у Відні для обговорення пошуків компромату на Джо Байдена», – йдеться в повідомленні.</p>
      <p>За словами адвоката, колишній український генпрокурор розповідав Парнасу про зустріч минулого року у Відні з депутатом Девіном Нуньєсом.</p>
      <p>«Нуньєс сказав Шокіну про термінову необхідність почати розслідування у справі Burisma, Джо і Хантера Байдена і будь-якого передбачуваного українського втручання у вибори 2016 року», – сказав Бонді.</p>
      <p>Як зазначає видання, немає ніяких доказів того, що Байдени діяли неналежним чином. Також немає доказів на підтримку теорії змови про те, що Україна працювала з демократами, щоб втрутитися у вибори США 2016 року. Однак всі перераховані вище твердження є ключовими пунктами публічного захисту президента США, висунутого Нуньєсом і іншими республіканцями під час слухань щодо імпічменту в цьому місяці.</p>
      <p>Нагадаємо, Голова юридичного комітету Сенату США <a href="https://glavcom.ua/news/u-senati-ssha-vimagayut-dokumenti-pro-kontakti-baydena-i-poroshenka-641583.html">Лінсді Грем надіслав лист до держсекретаря Майка Помпео</a> з проханням надати документи щодо контактів п’ятого президента України Петра Порошенка з колишнім віце-президентом США Джо Байденом.</p>
      <related>
        <a href="https://glavcom.ua/country/politics/truba-rozpoviv-shcho-stanetsja-zi-spravami-majdanu-641911.html"/>
        <a href="https://glavcom.ua/economics/finances/svitovij-bank-zadovolenij-tempami-ekonomichnogo-zrostannja-ukrajini-641898.html"/>
        <a href="https://glavcom.ua/country/politics/zahidni-zasobi-masovoji-informatsiji-opriljudnili-versiju-shchodo-zamovnika-spravi-proti-poroshenka-641885.html"/>
      </related>
    </article>
  </body>
</html>