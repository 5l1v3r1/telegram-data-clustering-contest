<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/lietuva/lietuva/po-zvarbaus-sestadienio-plusteles-siek-tiek-siltesnis-oras-1752095/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-23T10:00:00+00:00"/>
    <meta property="og:title" content="Po žvarbaus šeštadienio plūstelės šiek tiek šiltesnis oras"/>
    <meta property="og:description" content="Reklama"/>
  </head>
  <body>
    <article>
      <h1>Po žvarbaus šeštadienio plūstelės šiek tiek šiltesnis oras</h1>
      <address><time datetime="2019-11-23T10:00:00+00:00">23 Nov 2019, 10:00</time> by <a rel="author">Valentina Gudienė</a></address>
      <p>Reklama</p>
      <p>
        <b>Šeštadienį žvarbus pietryčių vėjas išliks stiprokas, todėl bus juntama gerokai žemesnė temperatūra nei rodo termometrai. Kartais, kaip LRT Radijui sakė sinoptikė Edita Gečaitė, atrodys, kad yra apie 10 laipsnių šalčio.</b>
      </p>
      <p>Todėl sinoptikė patarė pasirūpinti šilta apranga ir laiką lauke leisti aktyviai.</p>
      <p>Šeštadienį beveik visur bus sausa, tačiau kai kur yra nedidelių kritulių, daugiausia sniego, tikimybė. Oro temperatūra rytą svyravo nuo 1 iki 6 laipsnių šalčio.</p>
      <p>Artimiausią naktį atplauks daugiau drėgnų debesų, todėl vietomis pasnyguriuos. Temperatūra nakties metu nedaug skirsis nuo šeštadienio. Šiauriniuose, rytiniuose rajonuose bus 4-5, pietvakariuose – 1-3 laipsnių šalčio.</p>
      <p>Sekmadienio dieną, anot sinoptikės E. Gečaitės, plūstelės šiek tiek šiltesnis oras, todėl daug kur bus tarp 0-2 laipsnių šilumos, tik rytiniame pakraštyje vis dar bus apie l laipsnį šalčio.</p>
      <p>Kritulių bus nedaug, kai kur pasnyguriuos, vietomis tikėtina ir silpna lijundra, plikledis, todėl keliaujantiems reikės būti atsargiems. Pietryčių vėjas sekmadienį jau bus šiek tiek ramesnis ir žvarbumas mažės.</p>
    </article>
  </body>
</html>