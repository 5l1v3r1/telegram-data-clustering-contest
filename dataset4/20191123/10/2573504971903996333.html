<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230479/il-segreto-trame-spagnole-isaac-e-matias-in-pericolo-dopo-la-morte-di-antolina/"/>
    <meta property="og:site_name" content="KontroKultura"/>
    <meta property="article:published_time" content="2019-11-23T10:20:27+00:00"/>
    <meta property="og:title" content="Il Segreto trame spagnole: Isaac e Matias in pericolo dopo la morte di Antolina"/>
    <meta property="og:description" content="Molto presto, all’interno della soap opera Il Segreto assisteremo alla scomparsa di un perfido personaggio femminile, le trame spagnole, infatti, sono molto più intriganti di quelle italiane. Stando a quanto emerso pare che la Ramos rimarrà vittima del suo stesso male. Mentre proverà ad uccidere suo marito Isaac precipiterà in un dirupo, sotto lo sguardo […]"/>
  </head>
  <body>
    <article>
      <h1>Il Segreto trame spagnole: Isaac e Matias in pericolo dopo la morte di Antolina</h1>
      <address><time datetime="2019-11-23T10:20:27+00:00">23 Nov 2019, 10:20</time> by <a rel="author" href="https://www.kontrokultura.it/author/claudia/" target="_blank">Claudia Caputo</a></address>
      <p>Molto presto, all’interno della soap opera<b> Il Segreto</b> assisteremo alla scomparsa di un perfido personaggio femminile, le <b>trame spagnole,</b> infatti, sono molto più intriganti di quelle italiane. Stando a quanto emerso pare che la <b>Ramos</b> rimarrà vittima del suo stesso male. Mentre proverà ad uccidere suo marito <b>Isaac</b> precipiterà in un dirupo, sotto lo sguardo attonito e glaciale dell’uomo e di <b>Matias.</b></p>
      <p>A seguito della disgrazia, però, i due presenti al momento della morte di <b>Antolina</b> andranno nel panico, dal momento che incominceranno a temere di essere i principali indagati di quanto accaduto. Riusciranno a evitare di finire nei guai?</p>
      <h3>Il Segreto: Antolina cade nella trappola di Elsa</h3>
      <p>Le<b> trame spagnole de Il Segreto</b> rivelano che <b>Antolina</b> verrà allo scoperto cadendo nella trappola di <b>Elsa.</b> Quest’ultima, infatti, fingerà di avere un malore chiedendo aiuto alla Ramos. La giovane, però, credendo che la sua rivale stia finalmente passando a miglior vita, ne approfitterà per raccontare tutta la verità sulle sue diaboliche intenzioni e le dirà di averle causato la sua malattia facendole ingerire del gesso.</p>
      <p><b>Isaac, Marcela e Don Berengario</b>, però, ascolteranno tutto e la <b>Ramos</b> rimarrà spiazzata dalla trappola, tuttavia, riuscirà a scappare. Dopo aver vagato per un po’ di tempo tra i boschi di Puente Viejo, però, commetterà un furto alla locanda dei Miranar ed entrerà anche in possesso di un’arma da fuoco.</p>
      <h3>Trame spagnole: la morte di Antolina e la preoccupazione di Isaac e Matias</h3>
      <p>Dopo essersi equipaggiata al meglio chiederà ad <b>Isaac</b> un ultimo incontro. Quest’ultimo, convinto che la giovane possa finalmente lasciare in pace lui e la sua amata, asseconderà la sua richiesta, ma si presenterà nel bosco insieme a <b>Matias.</b> Ebbene, in tale occasione Antolina proverà ad ucciderlo, ma perderà l’equilibrio e cadrà in un dirupo. Isaac proverà in un primo momento a salvarla ma, quando si renderà conto che la donna stia provando a trascinarlo giù con sé, lascerà la presa e la farà cedere al suo destino.</p>
      <p>Le<b> trame spagnole de Il Segreto</b>, però, rivelano che <b>Isaac e Matias</b> incominceranno a preoccuparsi di essere i principali indagati della morte della Ramos. Per tale ragione andranno in confusione ed escogiteranno un modo per cavarsela e non essere arrestati. Ci riusciranno?</p>
    </article>
  </body>
</html>