<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.svetplus.com/vesti/55199/turski-specijalitet-cigar-burek-hrskav-spolja-mekan-iznutra-recept"/>
    <meta property="og:site_name" content="Svet Plus"/>
    <meta property="article:published_time" content="2019-11-23T10:24:56+00:00"/>
    <meta property="og:title" content="Turski specijalitet: Cigar burek! Hrskav spolja, mekan iznutra! (RECEPT)"/>
    <meta property="og:description" content="Neobično i ukusno! Malo je verovatno da postoji neko ko ne voli burek! Uživanje je jesti ga u svakom obliku, pa čak i kad je iz prve pekare na koju naletimo, ali je najveći ugođaj kada u rukama držite onaj domaći, hrskavi, prepun ukusnog fila.Turski specijalitet! Cigar burek - hrskav spolja, mekan iznutra! "/>
  </head>
  <body>
    <article>
      <h1>Turski specijalitet: Cigar burek! Hrskav spolja, mekan iznutra! (RECEPT)</h1>
      <h2>Neobično i ukusno! Malo je verovatno da postoji neko ko ne voli burek! Uživanje je jesti ga u svakom obliku, pa čak i kad je iz prve pekare na koju naletimo, ali je najveći ugođaj kada u rukama držite onaj domaći, hrskavi, prepun ukusnog fila.Turski specijalitet! Cigar burek - hrskav spolja, mekan iznutra! </h2>
      <address><time datetime="2019-11-23T10:24:56+00:00">23 Nov 2019, 10:24</time> by <a rel="author">O.J</a></address>
      <p>Kada neko kaže: "Turska letovanje" većina nas pomisli na razne turske poslastice koje svi volimo. Turski specijaliteti su raznovrsni, čini ih bogata hrana sačinjena od različitih kuhinja susednih zemalja, zapadna Evropa, Bliski istok, centar Azije, Mediteran, Balkan. Prefinjena, ukusna, začinjena, nekad pikantna, od svežih i zdravih sastojaka, to je turska kuhinja.</p>
      <p>
        <b>Potrebno je za Cigar burek:</b>
      </p>
      <p>
        <u>
          <b>500g gotovih kora za pite<br/><br/>600 g sitnog mladog sira<br/><br/>2 jajeta<br/><br/>so</b>
        </u>
      </p>
      <p>
        <u>
          <b>ulje za prženje</b>
        </u>
      </p>
      <h3>
        <u>
          <b>
            <a href="http://www.svetplus.com/vesti/55208/hit-na-internetu-recept-za-jaffa-kocke-video">Hit na internetu! Recept za Jaffa kocke! (VIDEO)</a>
          </b>
        </u>
      </h3>
      <h4>
        <u>
          <b>
            <a href="http://www.svetplus.com/vesti/55158/rolnice-i-korneti-punjeni-kremastim-filom-recept">Rolnice i korneti punjeni kremastim filom! (RECEPT)</a>
          </b>
        </u>
      </h4>
      <figure>
        <img src="http://www.svetplus.com/userfiles/images/kore.jpg"/>
      </figure>
      <p>
        <b>Priprema:</b>
      </p>
      <p>Gotove kore prerezati na pola (na dva pravougaonika), pa opet po pola poprečno tako da se dobiju dva komada testa trouglastog oblika.</p>
      <p>Za nadev viljuškom lagano izmutiti jaje i jedno žumance i lagano posoliti te viljuškom sjediniti sa sirom.</p>
      <p>Na svaki trouglić staviti jednu kašiku nadeva, preklopiti stranice testa prema unutra tako da nadev ne iscuri i zamotati u mali, uski valjčić ili "cigaretu". Vrh testa umočiti u umućeno belance pa ga zalepiti tako da se taj deo za vreme prženja ne odvaja.</p>
      <p>Zamotane "cigare" pržiti par minuta u zagrejanom ulju do zlatno žute boje pa vaditi na papirne ubruse da se ocedi višak masnoće i poslužiti.</p>
      <p>Kore se mogu napuniti, zarolati i ostaviti u frižideru par sati, pa ih pržiti tek malo pre posluživanja. Napravljene par sati ranije će isto biti ukusne, ali će izgubiti svoju divnu hrskavu koricu. Na isti način "cigarete" možete napuniti različitim nadevima.</p>
      <p><b>Još recepata možete pogledati</b> <a href="http://www.svetplus.com/vesti/1/rs/Recept"><b>OVDE</b></a>.</p>
      <figure>
        <iframe src="https://www.youtube.com/embed/vBle3IYl5eo" width="560" height="315" data-service="Youtube" scrolling="no"/>
      </figure>
    </article>
  </body>
</html>