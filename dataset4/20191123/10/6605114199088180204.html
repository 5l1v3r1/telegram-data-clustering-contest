<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/sztarvilag/nemzetkozi-sztarvilag/filmet-forgattak-a-fiurol-aki-a-szigeten-foldhoz-vagta-dave-grohl-gitarjat-2048025/"/>
    <meta property="og:site_name" content="SZOLJON"/>
    <meta property="article:published_time" content="2019-11-23T10:30:00+00:00"/>
    <meta property="og:title" content="Filmet forgattak a fiúról, aki a Szigeten földhöz vágta Dave Grohl gitárját"/>
    <meta property="og:description" content="Gal Mizrachi 2015-ben járt először a fesztiválon, de azóta minden évben visszatért."/>
  </head>
  <body>
    <article>
      <h6 class="kicker">SZÍVMELENGETŐ</h6>
      <h1>Filmet forgattak a fiúról, aki a Szigeten földhöz vágta Dave Grohl gitárját</h1>
      <address>
        <time datetime="2019-11-23T10:30:00+00:00">23 Nov 2019, 10:30</time>
      </address>
      <h4>Gal Mizrachi 2015-ben járt először a fesztiválon, de azóta minden évben visszatért.</h4>
      <blockquote>A Sziget megváltoztatta az életemet, ez a kedvenc fesztiválom és kedvenc helyem a Földön</blockquote>
      <p>– mondja Gal Mizrachi.</p>
      <p>A kerekesszékes fiatalember akkor vált világhírűvé, amikor az idei Sziget Nagyszínpadán – a zenekar biztatására – a földhöz vágta a Foo Fighters frontemberének gitárját.</p>
      <figure>
        <iframe src="https://www.youtube.com/embed/uVqQbUTbuIc" width="1080" height="608" data-service="Youtube" scrolling="no"/>
      </figure>
      <p> </p>
      <p>Gal idei szigetes fesztiválozásáról az osztrák Das Rund Filmproduction egy dokumentumfilmet készített – Wheels of Madness címmel -, amit nemrég mutattak be Bécsben, most pedig itt látható:</p>
      <figure>
        <iframe src="https://www.youtube.com/embed/kD7BkZf5V_Q" width="1080" height="608" data-service="Youtube" scrolling="no"/>
      </figure>
      <p>A fiú 2015-ben járt először a Szigeten, azóta minden évben visszatér. Az elmúlt években a Sziget kedvencévé vált, mint mondta:</p>
      <blockquote>Itt sokat tanultam meg magamról, az emberiességről, a kedvességről, a barátságról és sok új zenét ismertem meg, köszönhetően a világ minden tájáról érkező előadóknak</blockquote>
      <p>Gal évközben multimédiát oktat Tel Avivban, de alig várja a következő fesztivált.</p>
      <blockquote>A Sziget bebizonyította, hogy korlátok csak a fejünkben léteznek</blockquote>
      <p>– mondja Gal, hozzátéve, hogy ő a Szigetnek köszönheti, hogy jobb emberré és sokkal jobb baráttá vált.</p>
    </article>
  </body>
</html>