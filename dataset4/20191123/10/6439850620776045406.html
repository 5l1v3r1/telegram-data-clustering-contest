<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462651/%E0%A6%B6%E0%A6%BE%E0%A6%B9%E0%A6%9C%E0%A6%BE%E0%A6%B2%E0%A6%BE%E0%A6%B2%E0%A7%87-%E0%A6%87%E0%A7%9F%E0%A6%BE%E0%A6%AC%E0%A6%BE%E0%A6%B8%E0%A6%B9-%E0%A6%AF%E0%A6%BE%E0%A6%A4%E0%A7%8D%E0%A6%B0%E0%A7%80-%E0%A6%86%E0%A6%9F%E0%A6%95-%E0%A7%A7"/>
    <meta property="og:site_name" content="Daily Janakantha"/>
    <meta property="article:published_time" content="2019-11-23T10:40:00+00:00"/>
    <meta property="og:title" content="শাহজালালে ইয়াবাসহ যাত্রী আটক ১"/>
    <meta property="og:description" content="অনলাইন রিপোর্টার ॥ হযরত শাহজালাল আন্তর্জাতিক বিমানবন্দরে এক হাজার ৪৩০ পিস ইয়াবাসহ মিল্টন ভূঁইয়া নামে এক যাত্রীকে আটক করেছে বিমানবন্দর আর্মড পুলিশ। গতকাল সন্ধ্যা ৭ টার দিকে তাকে আটক করা হয়েছে বলে জানান বিমানবন্দর আর্মড পুলিশের অতিরিক্ত পুলিশ সুপার (অপস অ্যান্ড মিডিয়া) আলমগীর হোসেন। এ ঘটনায় ..."/>
  </head>
  <body>
    <article>
      <h1>শাহজালালে ইয়াবাসহ যাত্রী আটক ১</h1>
      <address>
        <time datetime="2019-11-23T10:40:00+00:00">23 Nov 2019, 10:40</time>
      </address>
      <figure>
        <img src="http://www.dailyjanakantha.com/files/201911/1574509203_03.jpg"/>
      </figure>
      <p>অনলাইন রিপোর্টার ॥ হযরত শাহজালাল আন্তর্জাতিক বিমানবন্দরে এক হাজার ৪৩০ পিস ইয়াবাসহ মিল্টন ভূঁইয়া নামে এক যাত্রীকে আটক করেছে বিমানবন্দর আর্মড পুলিশ।</p>
      <p>গতকাল সন্ধ্যা ৭ টার দিকে তাকে আটক করা হয়েছে বলে জানান বিমানবন্দর আর্মড পুলিশের অতিরিক্ত পুলিশ সুপার (অপস অ্যান্ড মিডিয়া) আলমগীর হোসেন। এ ঘটনায় রাত ১১টায় বিমানবন্দর থানায় মাদকদ্রব্য নিয়ন্ত্রণ আইনে মামলা হয়েছে।</p>
      <p>তিনি জানান, শুক্রবার সন্ধ্যা ৭টায় মিল্টন বিমানবন্দরের অভ্যন্তরীণ টার্মিনালের বর্হিগামী রাস্তার সন্নিকটে গাড়িপার্কিং এলাকায় সন্দেহজনক ঘোরাফেরা করছিলেন। ওই এলাকায় নিরাপত্তা দায়িত্ব পালনকালে মিল্টনের গতিবিধি সন্দেহজনক মনে হলে তাকে চ্যালেঞ্জ করে আর্মড পুলিশের দায়িত্বরত সদস্যরা। পরবর্তীতে তাকে বিমানবন্দর আর্মড পুলিশের হেফাজতে নিয়ে তল্লাশি ও জিজ্ঞাসাবাদ করা হয়। তল্লাশি করে তার কাছ থেকে এক হাজার ৪৪০ পিস ইয়াবা পাওয়া যায়।</p>
      <p>জিজ্ঞাসাবাদে তিনি জানান, তার বাবা দুবাই প্রবাসী। পঞ্চাশ পিস ইয়াবার বিনিময়ে সে এই ইয়াবা বহন করে। কক্সবাজারের জনৈক সাজন ও তার স্ত্রী রুমা তাকে এই ইয়াবা লাবনী বিচ এলাকার একটি হোটেলে প্রদান করে। চুক্তি অনুযায়ী গাজীপুর চৌরাস্তার একটি হোটেলে এই ইয়াবা সাজনের কাছে হস্তান্তর করার কথা ছিল। আটক মিল্টন গাজীপুরের রোভার পল্লী কলেজ থেকে সমাজকর্মে বিএসএস সম্মান সম্পন্ন করেছে বলে জানা গেছে। জিজ্ঞাসাবাদে তিনি জানিয়েছেন, নভোএয়ার যোগে কক্সবাজার থেকে এই ইয়াবা নিয়ে ঢাকায় আসেন। আটক মিল্টন গাজীপুর জেলার কাপাসিয়া থানার কড়িহাতা গ্রামের সফিকুল ইসলামের ছেলে।</p>
    </article>
  </body>
</html>