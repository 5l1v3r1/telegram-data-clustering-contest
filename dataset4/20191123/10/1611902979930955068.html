<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/23/niemieckie-sluzby-alarmuja-ekoterrorysci-beda-dokonywali-atakow-podczas-tzw-protestow-klimatycznych-chca-zmienic-system-nie-klimat/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-23T10:40:29+00:00"/>
    <meta property="og:title" content="Niemieckie służby alarmują: Ekoterroryści będą dokonywali ataków podczas tzw. protestów klimatycznych. „Chcą zmienić system, nie klimat”"/>
    <meta property="og:description" content="Niemiecki Urząd Ochrony Konstytucji (BfV) ostrzega przed możliwymi aktami ekoterrorystów. Jak podkreślają służby, lewica może przeprowadzać je pod pretekstem tzw. protestów klimatycznych. Za cel obrano samochody, jachty, lotniska i wielkie gospodarstwa hodowlane. Celem głównym zaś ma być obalenie kapitalizmu."/>
  </head>
  <body>
    <article>
      <h1>Niemieckie służby alarmują: Ekoterroryści będą dokonywali ataków podczas tzw. protestów klimatycznych. „Chcą zmienić system, nie klimat”</h1>
      <address><time datetime="2019-11-23T10:40:29+00:00">23 Nov 2019, 10:40</time> by <a rel="author" href="https://nczas.com/author/dc/" target="_blank">DC</a></address>
      <p>
        <b>Niemiecki Urząd Ochrony Konstytucji (BfV) ostrzega przed możliwymi aktami ekoterrorystów. Jak podkreślają służby, lewica może przeprowadzać je pod pretekstem tzw. protestów klimatycznych. Za cel obrano samochody, jachty, lotniska i wielkie gospodarstwa hodowlane. C</b>
        <b>elem g</b>
        <b>łównym zaś ma być obalenie kapitalizmu.</b>
      </p>
      <p>BfV ostrzega przed możliwymi aktami przemocy. Sprawcami mają być lewicowi bojówkarze, którzy mogą dokonywać ataków podczas tzw. protestów klimatycznych.</p>
      <p>„<i>Podczas protestów przeciwko wydobyciu węgla brunatnego i zachowaniu lasu Hambach, coraz częściej w centrum zainteresowania lewicowych ekstremistów nastawionych na przemoc znajdują się drogie pojazdy</i>” – czytamy w analizie BfV. Zwrócono też uwagę, że „radykalni ekolodzy” coraz częściej atakują „statki wycieczkowe i lotniska”.</p>
      <p>Niemiecki „Focus” przypomina, że niedawno ekofanatycy w Niemczech uniemożliwili wypłynięcie statku wycieczkowego z Kilonii. Blokada trwała kilka godzin. Z kolei 10 listopada na lotnisku Tegel protestowano przeciwko „<i>szkodliwemu dla klimatu przemysłowi lotniczemu”</i>. Ekobandy żądały zatrzymania wszelkich lotów krajowych i krótkodystansowych.</p>
      <p>BfV ostrzega, że to tylko zapowiedź zbliżającej się przemocy ze strony tzw. ekologów. Związane jest to z ich <i>„antykapitalistycznymi protestami”</i> przeciwko „<i>zabójcom klimatu”</i>. W niedalekiej przyszłości może dojść do <i>„gwałtownych ataków” na lotniska i wielkie gospodarstwa hodowlane”.</i></p>
      <p>BfV przypomina, że już teraz szczególnym obiektem nienawiści ekoaktywistów są samochody sportowe. W połowie czerwca z powodu celowego sabotażu organizacji „ekologicznych” wybuchł pożar w fabryce Porsche w Kolonii. Spłonęło wówczas kilka aut.</p>
      <p>Z kolei pod koniec sierpnia zaatakowano dilera aut marki Jaguar w Kronbergu w Hesji. Zniszczono 46 luksusowych samochodów.</p>
      <p>„<i>Im większy kryzys klimatyczny i im bardziej rośnie nierówność społeczna, tym większe i bardziej potworne będą luksusowe samochody. Będą całkowicie oderwane od wartości użytkowej i służyć jako symbol statusu. Mają symbolizować utrzymywanie wysokiej pozycji w kapitalistycznej walce o przetrwanie. […] mówimy: dość</i>” – napisano na jednej z platform internetowych po fali ataków na fabryki i sklepy z luksusowymi samochodami. Wezwano też do „<i>zniszczenia jak największej liczby”</i> tego typu aut.</p>
      <p>BfV zwraca uwagę, że ekofanatycy wzywają nie do „<i>zmiany klimatu”</i> ale <i>„zmiany systemu”.</i> Klimat bowiem – według „ekologów” – pogarsza się z powodu kapitalizmu i wzrostu gospodarczego.</p>
      <p>
        <i>Źródło: focus.de</i>
      </p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/23/obrzydliwa-profanacja-we-wloskim-kosciele-sprawca-zbezczescil-oltarz-w-xvi-wiecznej-swiatyni/"/>
        <a href="https://nczas.com/2019/11/23/sylwia-spurek-znow-w-natarciu-tym-razem-jako-ofiara-przemocy-umiem-byc-niezalezna-merytoryczna-video/"/>
        <a href="https://nczas.com/2019/11/23/niemieccy-sledczy-beda-uzywac-spreparowanej-pornografii-dzieciecej-przestepstwa-zwalczane-innymi-przestepstwami/"/>
        <a href="https://nczas.com/2019/11/23/francje-czeka-wielki-paraliz-komunikacyjny-5-grudnia-strajk-generalny/"/>
        <a href="https://nczas.com/2019/11/23/berlusconi-w-szpitalu-byly-premier-wloch-mial-wypadek-na-zjezdzie-epl/"/>
        <a href="https://nczas.com/2019/11/23/terminator-kotow-z-caen-stanie-znow-przed-sadem-tym-razem-za-zabicie-psa/"/>
        <a href="https://nczas.com/2019/11/23/w-odmetach-lewackiego-szalenstwa-canal-otwiera-nowy-kanal-dla-osob-lgbt/"/>
        <a href="https://nczas.com/2019/11/22/niemcy-minister-zdrowia-wprowadza-obowiazkowe-szczepienia-firmy-farmaceutyczne-reklamuja-sie-w-wydawnictwie-jego-meza-foto/"/>
        <a href="https://nczas.com/2019/11/22/niemcy-kryzys-w-cdu-chadecy-nie-chca-by-przyjaciolka-merkel-przejela-po-niej-urzad-kanclerza/"/>
      </related>
    </article>
  </body>
</html>