<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://socportal.info/2019/11/23/na_kogo_bazhajut_vchitis_bezrobitni.html"/>
    <meta property="og:site_name" content="Соцпортал"/>
    <meta property="article:published_time" content="2019-11-23T10:30:00+00:00"/>
    <meta property="og:title" content="На кого бажають вчитись безробітні"/>
    <meta property="og:description" content="Найпопулярнішими професіями серед безробітних за робітничими професіями є кравці, кухарі та водіїПро це повідомляють у Київському міському центрі зайнятості."/>
  </head>
  <body>
    <article>
      <h1>На кого бажають вчитись безробітні</h1>
      <address>
        <time datetime="2019-11-23T10:30:00+00:00">23 Nov 2019, 10:30</time>
      </address>
      <h4>Найпопулярнішими професіями серед безробітних за робітничими професіями є кравці, кухарі та водії</h4>
      <figure>
        <img src="https://socportal.info/media/contentimages/0455dd6f4bf758ec.jpg"/>
      </figure>
      <p>Про це повідомляють у Київському міському центрі зайнятості.</p>
      <blockquote>“Професійне навчання є одним з інструментів активної політики служби зайнятості на ринку праці. Кожній людині, яка звернулася до служби у пошуках роботи і не може працевлаштуватися за спеціальністю, фахівці пропонують підвищити професійний рівень за освітою чи досвідом роботи або пройти підготовку за іншою професією”, – зазначив директор Київського міського центру зайнятості Віктор Білич.</blockquote>
      <p>Так, з початку року професійне навчання за сприянням служби зайнятості пройшли понад 1,2 тисячі зареєстрованих у Київському міському центрі зайнятості безробітних громадян. Професійна підготовка та перепідготовка здійснювалась за 7 професіями: кравець, кухар, водій трамваю, кондитер, водій тролейбуса, перукар, водій автотранспортних засобів (категорія «D»), поінформував Білич.</p>
      <p>Ще одна можливість підвищити конкурентоспроможність на ринку праці розрахована на громадян, яким виповнилося 45 років і у яких стаж роботи – не менше 15 років. Ваучер на навчання, який дає право на перепідготовку, спеціалізацію та підвищення кваліфікації у навчальних закладах, у січні-жовтні 2019 року отримали 19 осіб.</p>
      <p>У центрі зайнятості зауважили, що на сьогодні перелік професій, спеціальностей, напрямків підготовки та підвищення кваліфікації за освітою, для навчання за якими може бути виданий ваучер, налічує 53 професії – від бджоляра до фахівця з кібербезпеки.</p>
      <blockquote>“Це набуття працівниками професійних знань, умінь і навичок, не регламентоване місцем набуття, строком та формою навчання. Всі особи, які працювали на підприємстві та оволоділи певними професійними навичками, але не мали при цьому документального підтвердження, мають змогу підтвердити свою компетенцію та отримати документ державного зразка”, – пояснюють у центрі зайнятості.</blockquote>
      <figure>
        <iframe src="https://www.youtube.com/embed/eH6W2XmIr_4" width="500" height="281" data-service="Youtube" scrolling="no"/>
      </figure>
      <p>Всі <a href="https://socportal.info/category/society/">новини про субсидії в Україні</a> читайте в розділі #Соціалка на Соцпорталі.</p>
      <ul>
        <li>Раніше повідомлялось про санкції <a href="https://socportal.info/2019/03/19/v_minsotspolitiki_rasskazali_o_sanktsijah_za_neuplatu_kommunalki_posle_monetizatsii_subsidij.html">за неоплачені компослуги після монетизації субсидій</a>.</li>
        <li>Ми також детально описували, <a href="https://socportal.info/2018/10/27/kak_oformit_subsidiju_onlajn_poshagovaja_instruktsija.html">як оформити субсидію онлайн</a>.</li>
        <li>А також розповідали про те, як <a href="https://socportal.info/2016/02/22/jak_sudi_na_praktitsi_pozbavljajut_subsidij_ta_stjagujut_shtraf.html">на практиці суди відбирають субсидії.</a></li>
      </ul>
    </article>
  </body>
</html>