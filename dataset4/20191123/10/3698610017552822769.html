<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/vbolivalniki-shahtarya-proveli-akciyu-v-pidtrimku-taysona-pislya-rasistskogo-skandalu-330660_.html"/>
    <meta property="og:site_name" content="DT.ua"/>
    <meta property="article:published_time" content="2019-11-23T10:15:00+00:00"/>
    <meta property="og:title" content="Вболівальники &quot;Шахтаря&quot; провели акцію в підтримку Тайсона після расистського скандалу"/>
    <meta property="og:description" content="Фанати донецького клубу висловили підтримку своєму капітанові."/>
  </head>
  <body>
    <article>
      <h1>Вболівальники "Шахтаря" провели акцію в підтримку Тайсона після расистського скандалу</h1>
      <h2>Фанати донецького клубу висловили підтримку своєму капітанові.</h2>
      <address>
        <time datetime="2019-11-23T10:15:00+00:00">23 Nov 2019, 10:15</time>
      </address>
      <p>На матчі 15-го туру української Прем'єр-ліги проти "Львова" (4:1) вболівальники <b><a href="https://dt.ua/SPORT/shahtar-rozgromiv-fk-lviv-u-harkovi-330630_.html">донецького "Шахтаря"</a></b> провели акцію в підтримку півзахисника Тайсона.</p>
      <p>Вболівальники наділи маски із зображенням обличчя бразильця. Тайсон пропускав матч зі "Львовом" через червону картку в матчі з київським "Динамо".</p>
      <p>Зазначимо, що за даними донецького клубу на стадіоні ОСК "Металіст" були присутні 2 458 вболівальників.</p>
      <p>Нагадаємо, в кінцівці матчу 14-го туру чемпіонату України у Харкові "Шахтар" – "Динамо" (1:0) бразилець Тайсон почув щось образливе у свою адресу з сектора ультрас "Динамо" та вибив у їх бік м'яч, показавши середній палець.</p>
      <p>Гра була припинена, а після відновлення капітан "гірників" був вилучений з поля за неспортивну поведінку.</p>
      <p>Раніше повідомлялося про те, що <b><a href="https://dt.ua/SPORT/tayson-zbirayetsya-zalishiti-shahtar-pislya-rasistskogo-skandalu-v-matchi-z-dinamo-329363_.html">Тайсон має намір покинути "Шахтар" після расистського скандалу в матчі з "Динамо"</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>