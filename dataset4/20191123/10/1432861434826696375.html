<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/botevpd/botev-(pd)-s-chistka-v-administraciqta-trygvat-si-petima-sluzhiteli-1408976.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-23T10:00:00+00:00"/>
    <meta property="og:title" content="Ботев (Пд) с чистка в администрацията, тръгват си петима служители"/>
    <meta property="og:description" content="Ботев (Пд) започва тотално оптимизиране на раздутата администрация След като клубът се раздели с трима играчи, сега на ред са и промени в администрацията, пише ПловдивНюз"/>
  </head>
  <body>
    <article>
      <h1>Ботев (Пд) с чистка в администрацията, тръгват си петима служители</h1>
      <address><time datetime="2019-11-23T10:00:00+00:00">23 Nov 2019, 10:00</time> by <a rel="author">Sportlive.bg</a></address>
      <p><b><a href="https://www.sportlive.bg/bgfootball/botevpd">Ботев (Пд)</a></b> започва тотално оптимизиране на раздутата администрация. След като клубът се раздели с трима играчи, сега на ред са и промени в администрацията, пише "ПловдивНюз". Първата раздяла е с изпълнителния директор Иван Йотков, който е заменен от Асен Караславов. Пиарът Стефан Попов също вече не е служител на клуба.</p>
      <p>Основната задача на Попов беше да следи за паметни дати в историята на Ботев и рождени дни на легенди на клуба. Третият, който вече не е служител на клуба, е Тодор Шаранков. Той обслужваше фен-магазина, но в един момент се оказа, че е и управител на базата в Коматево.</p>
      <p>В близките дни от Ботев ще бъде освободен и Костадин Йорданов, който се водеше финансов консултант. Ботев ще се раздели и с дългогодишното си пресаташе Митко Лишев, който всъщност по времето на Желко Петрович бе тийм-мениджър. Той е отпуск от 20 дни.</p>
      <p>Така със заплатите на Адалберт Зафиров, Петрович, както и на тримата привлечени от него играчи и на въпросните служители на администрацията, Ботев може да си позволи поне добри нови играчи, без да има надвишаване на бюджета, пише "Меридиан мач". <b><i><a href="https://www.sportlive.bg/bgfootball/botevpd/Botev-(Pd)-mozhe-da-ostane-bez-chuzhdestranni-igrachi-prez-zimata-1406087.html">А каква чистка в състава може да има през януари вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/botevpd/Botev-(Pd)-iska-Lyubo-Penev-za-naslednik-na-Ferario-Spasov-1408636.html"/>
        <a href="https://www.sportlive.bg/bgfootball/levski/Levski-tyrsi-noviq-si-centralen-zashtitnik-v-Plovdiv-1408633.html"/>
        <a href="https://www.sportlive.bg/bgfootball/botevpd/Botev-(Pd)-mozhe-da-ostane-bez-chuzhdestranni-igrachi-prez-zimata-1406087.html"/>
        <a href="https://www.sportlive.bg/bgfootball/cska/Bivshiqt-kapitan-na-cSKA-trygva-kym-Plovdiv--1405747.html"/>
        <a href="https://www.sportlive.bg/bgfootball/botevpd/Botev-Pd-se-razdeli-s-titulqr-1404074.html"/>
      </related>
    </article>
  </body>
</html>