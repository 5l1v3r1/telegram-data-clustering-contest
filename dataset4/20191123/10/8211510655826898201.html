<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/best-brands-2019-quanti-brand-dellautomotive-468861.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-23T10:00:46+00:00"/>
    <meta property="og:title" content="Best Brands 2019, quanti marchi dell’automotive"/>
    <meta property="og:description" content="Cinque marchi del mondo delle quattro ruote fanno parte della top 10 dei brand più amati dagli italiani. Ma nessuno di questi è in prima posizione"/>
  </head>
  <body>
    <article>
      <h1>Best Brands 2019, quanti marchi dell’automotive</h1>
      <h2>Cinque marchi del mondo delle quattro ruote fanno parte della top 10 dei brand più amati dagli italiani. Ma nessuno di questi è in prima posizione</h2>
      <address><time datetime="2019-11-23T10:00:46+00:00">23 Nov 2019, 10:00</time> by <a rel="author">Fabio Grattagliano, Il Sole 24 Ore</a></address>
      <p><b>[Rassegna stampa]</b> Ferrari, Bmw, Volkswagen, Pirelli e Toyota: questi sono i cinque marchi legati al mondo dell’automotive che compaiono nella top 10 dei brand più amati dagli italiani. Nessuno di <b>questi cinque</b> però comanda la classifica: al primo posto c’è infatti la Ferrero, la prima casa auto che troviamo è Ferrari in seconda posizione. E i dati non sono da sottovalutare.</p>
      <blockquote>
        <a href="https://www.formulapassion.it/automoto/saloni/milano-autoclassica-brand-prestigiosi-in-vetrina-468388.html">Milano AutoClassica, brand prestigiosi in vetrina</a>
      </blockquote>
      <p>
        <i>Ferrero supera Ferrari e si riprende la prima posizione tra le marche più amate dagli italiani. Sebbene al secondo posto, però, il piazzamento della Ferrari anticipa una top ten dominata da altri brand dell’automotive: Bmw, Volkswagen, Pirelli e Toyota. «Su 10 brand presenti – sottolinea Giovanni Ghelardi, amministratore delegato di Serviceplan -, 5 sono automotive e nella classifica corporate è un dato rilevante. Ed è il frutto di quello che le aziende del settore stanno facendo, anche sul fronte della sostenibilità, e quindi sui nuovi modelli di mobilità. Basti pensare, per esempio, a Bmw con la sharing mobility». E il fatto che l’automotive stia scalando non la classifica di prodotto, ma quella corporate è interessante anche perché «un brand – aggiunge Ghelardi – che vince nella classifica delle marche azienda è un brand che gestisce bene la trasformazione nella tecnologia, nel rispetto del mondo, dell’ambiente, dei nuovi modelli di vita e di consumo».</i>
      </p>
      <footer>RIPRODUZIONE RISERVATA</footer>
    </article>
  </body>
</html>