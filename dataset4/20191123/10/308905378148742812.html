<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/mailtje-van-oneplus-gekregen-dan-heb-je-een-probleem-33214"/>
    <meta property="og:site_name" content="Apparata"/>
    <meta property="article:published_time" content="2019-11-23T10:23:00+00:00"/>
    <meta property="og:title" content="Mailtje van OnePlus gekregen? Dan heb je een probleem"/>
    <meta property="og:description" content="Check je inbox even, want een mailtje van OnePlus kan iets onheilspellends betekenen."/>
  </head>
  <body>
    <article>
      <h1>Mailtje van OnePlus gekregen? Dan heb je een probleem</h1>
      <h2>Check je inbox even, want een mailtje van OnePlus kan iets onheilspellends betekenen.</h2>
      <address><time datetime="2019-11-23T10:23:00+00:00">23 Nov 2019, 10:23</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>OnePlus heeft wederom een blunder gegaan nu de gegevens van mogelijk een groot aantal gebruikers op straat liggen. Het is niet voor het eerst dat er een datalek is bij OnePlus maar wederom lost het Chinese techbedrijf het probleem bijzonder netjes op. Als je een mailje van ze hebt gekregen heb je helaas wel een flink probleem.</p>
      <p>De <a href="https://www.apparata.nl/nieuws/oneplus-7t-pro-apparata-review-32709">OnePlus 7T Pro</a>-maker laat in een <a href="https://www.oneplus.com/ca_en/support/faq22119102">blogpost</a> weten dat er een datalek is geweest en dat de namen, contacttelefoonnummers, e-mail-adressen en bezorgadressen van gebruikers gelekt zouden zijn. Het Chinese bedrijf weet niet wie er achter de hack zat. Ook is niet bekend hoeveel OnePlus-gebruikers door het voorval zijn getroffen.</p>
      <p>Alle getroffen gebruikers zouden ondertussen een mailtje hebben ontvangen waarin staat dat hun data gestolen is. OnePlus is naar eigen zeggen naar de toepasselijke autoriteiten gestapt om de zaak op te lossen.</p>
      <p>Mensen die een mailtje hebben gekregen hebben dus mogelijk een flink probleem. Niet omdat criminelen straks voor de deur zouden kunnen staan, maar meer omdat hun e-mail-adres gelekt is. Dit alleen al kan een lading aan spam en phishingmails tot gevolg hebben. Die informatie is tevens gebonden aan je adres, naam en telefoonnummer dus kwaadwillende (reclame)bedrijven kunnen nu wel zeer gericht hun rotzooi aan je proberen te verkopen.</p>
      <p>Toch kun je stellen dat OnePlus het probleem best wel netjes oplost. Datalekken zijn voor niemand leuk en OnePlus heeft direct alle getroffen gebruikers ingelicht over het probleem. Op de gelinkte blog maakt het merk tevens duidelijk wat er precies is gelekt en wat de gevolgen daarvan kunnen zijn. Tot slot komt het merk vanaf volgende maand met een eigen bugbountyprogramma; gebruikers kunnen voor een geldbeloning bugs uitwijzen op de website. Aan de andere kant: het hele voorval had Ã¼berhaupt niet mogen plaatsvinden.</p>
      <p>OnePlus moest al vaker publiekelijk toegeven dat het mis was gegaan. In 2017 was dat overigens geen dreiging van buitenaf, maar een <a href="https://www.apparata.nl/nieuws/zo-verzamelt-oneplus-stiekem-informatie-over-jou-24637">vreemd beleid</a> van het bedrijf zelf waar ze hun <a href="https://www.apparata.nl/nieuws/oneplus-zegt-geen-sorry-voor-wanpraktijken-24672">excuses voor moesten aanbieden</a>.</p>
      <p>Lees ook: <a href="https://www.apparata.nl/nieuws/is-dit-de-nieuwe-oneplus-8-pro-in-actie-33086">Is dit de nieuwe OnePlus 8 Pro in actie?</a></p>
    </article>
  </body>
</html>