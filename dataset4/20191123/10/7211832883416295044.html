<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/world/607235"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-23T10:35:00+00:00"/>
    <meta property="og:title" content="สิงคโปร์แขวนคอนักโทษค้ายาชาวมาเลย์"/>
    <meta property="og:description" content="สิงคโปร์สั่งประหารชีวิตพ่อค้ายาเสพติดชาวมาเลย์ด้วยการแขวนคอ แม้มาเลเซียจะร้องขอผ่อนผันโทษ"/>
  </head>
  <body>
    <article>
      <h1>สิงคโปร์แขวนคอนักโทษค้ายาชาวมาเลย์</h1>
      <address><time datetime="2019-11-23T10:35:00+00:00">23 Nov 2019, 10:35</time> by <a rel="author">PostToday</a></address>
      <p>สิงคโปร์สั่งประหารชีวิตพ่อค้ายาเสพติดชาวมาเลย์ด้วยการแขวนคอ แม้มาเลเซียจะร้องขอผ่อนผันโทษ</p>
      <p>ชายชาวมาเลยเซียที่ชื่อว่า Abd Helmi Ab Halim วัย 36 ปี ถูกสำนักงานทัณฑสถานสิงคโปร์ ในเขตชางฮี ลงโทษประหารชีวิตด้วยการแขวนคอเมื่อวานนี้ ( 22 พ.ย.) ตามการเปิดเผบของกลุ่มนักกฎหมายเพื่อสิทธิมนุษยชนในมาเลเซีย</p>
      <p>รายงานระบุว่า นาย Halim ถูกทางการสิงคโปร์จับกุมเมื่อปี 2015 และถูกศาลตัดสินประหารชีวิตในปี 2017 ฐานลักลอบนำยาเสพติดประเภทเฮโรอีนน้ำหนัก 16.56 กรัม จากมาเลเซียเข้าสู่สิงคโปร์</p>
      <p>การตัดสินลงโทษประหารชีวิตดังกล่าว แม้ว่าทาง Lawyers for Liberty (LFL) ซึ่งเป็นองค์กรด้านสิทธิมนุษยชนในมาเลเซียได้พยายามของให้มีการผ่อนผันการลง โทษเนื่องจากมองว่า โทษประหารชีวิตรุนแรงมากเกินไปหากเทียบกับปริมาณยาเสพติดที่ถูกจับ</p>
      <p>ทั้งนี้ สิงคโปร์มีบทลงโทษทางกฎหมายในคดียาเสพติดที่รุนแรง โดยกำหนดว่าหากพบผู้ลักลอบ หรือครอบครองยาเสพติดร้ายแรงเกิน 15 กรัมขึ้นไป อาจมีโทษสูงสุดถึงประหารชีวิต</p>
      <p>ขณะที่จากข้อมูลขององค์การนิรโทษพบว่าในปีที่ผ่านมา สิงคโปร์ประหารชีวิตนักโทษในคดีต่างๆไปแล้ว 13 คน โดยจำนวน 11 คนเป็นคดียาเสพติด</p>
      <p>ส่วนมาเลเซียก็มีบทลงโทษประหารชีวิตเช่นกัน แต่นับตั้งแต่นายกรัฐมนตรีมหาเธร์ขึ้นครองอำนาจ ได้มีการสั่งลดหย่อนและทบทวนบทลงโทษประหารชีวิตไว้ชั่วคราวก่อน ขณะที่รัฐบาลกำลังหาทางปฏิรูปกฎหมายลงโทษ</p>
      <p>
        <b>(AFP pic)</b>
      </p>
    </article>
  </body>
</html>