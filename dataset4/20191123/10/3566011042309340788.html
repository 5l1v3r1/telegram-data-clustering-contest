<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549317.html/%D8%A7%D9%81%D8%B2%D8%A7%DB%8C%D8%B4-%D8%B3%D9%87-%D8%A8%D8%B1%D8%A7%D8%A8%D8%B1%DB%8C-%D9%BE%D8%B1%D8%AF%D8%A7%D8%AE%D8%AA-%D8%AA%D8%B3%D9%87%DB%8C%D9%84%D8%A7%D8%AA-%D8%A7%D8%B4%D8%AA%D8%BA%D8%A7%D9%84%D8%B2%D8%A7%DB%8C%DB%8C-%D8%A8%D9%87-%D9%85%D8%AF%D8%AF%D8%AC%D9%88%DB%8C%D8%A7%D9%86-%D8%B1%D9%88%D8%AF%D8%A7%D9%86%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T10:16:00+00:00"/>
    <meta property="og:title" content="افزایش سه برابری پرداخت تسهیلات اشتغالزایی به مددجویان رودانی"/>
    <meta property="og:description" content="نصرتی، رئیس کمیته امداد بخش رودخانه شهرستان رودان گفت: طی هفت‌ماهه سال جاری، دو میلیارد و 750 میلیون تومان برای اشتغال 116 نفر از مددجویان تحت حمایت این نهاد اختصاص داده است."/>
  </head>
  <body>
    <article>
      <h1>افزایش سه برابری پرداخت تسهیلات اشتغالزایی به مددجویان رودانی</h1>
      <h2>یک مقام مسئول خبر داد؛</h2>
      <address>
        <time datetime="2019-11-23T10:16:00+00:00">23 Nov 2019, 10:16</time>
      </address>
      <p>نصرتی، رئیس کمیته امداد بخش رودخانه شهرستان رودان گفت: طی هفت‌ماهه سال جاری، دو میلیارد و 750 میلیون تومان برای اشتغال 116 نفر از مددجویان تحت حمایت این نهاد اختصاص داده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ محسن نصرتی، رئیس کمیته امداد بخش رودخانه شهرستان رودان، در گفتگو اختصاصی باخبرنگار <a href="http://hormoz.ir/">هرمز</a> بابیان این مطلب که ایجاد اشتغال برای نیازمندان، یکی از مؤلفه‌های اصلی برای توانمندسازی و استقلال مالی خانوارها می‌باشد که توسط این نهاد به اجرا گذاشته می‌شود، اظهار کرد: پرداخت تسهیلات اشتغال به مددجویان در هفت‌ماهه 98 نسبت به مدت مشابه سال گذشته بیش از سه برابر افزایش داشته است.</p>
      <p>وی افزود: کمیته امداد رودخانه در هفت‌ماهه سال جاری، دو میلیارد و 750 میلیون تومان برای اشتغال 116 نفر از مددجویان تحت حمایت این نهاد اختصاص داده است که از مجموع طرح‌های اشتغال اجراشده، تعداد 52 مورد تسهیلات آن‌ها از طریق منابع بانکی به ارزش یک میلیارد و 940 میلیون تومان و 64 مورد از طریق منابع امدادی به ارزش 810 میلیون تومان به مددجویان پرداخت‌شده است.</p>
      <p>رئیس کمیته امداد رودخانه در ادامه گفت: در سال جاری سهمیه اشتغال‌زایی برای نیازمندان 206 طرح با مبلغ پنج میلیارد و 800 میلیون تومان پیش‌بینی‌شده است که به‌صورت طرح‌های اشتغال‌زایی و در قالب وام‌های خودکفایی، توان‌افزایی و کار انگیزی اجرا می‌شود.</p>
      <p>وی اظهار داشت: نظارت بر طرح‌های اشتغال مهم‌ترین بخش فرآیند توانمندسازی مددجویان است که موجب پایداری اشتغال و توانمندی مجریان طرح‌ها می‌شود و در سال جاری تلاش می‌کنیم درزمینهٔ کیفی سازی طرح‌های اجرایی اقدامات مؤثری انجام دهیم.</p>
      <p>انتهای پیام/</p>
    </article>
  </body>
</html>