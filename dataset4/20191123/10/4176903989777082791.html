<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/sad-iran-da-plati-180-miliona-dolara-americkom-novinaru/"/>
    <meta property="og:site_name" content="Krstarica"/>
    <meta property="article:published_time" content="2019-11-23T10:44:00+00:00"/>
    <meta property="og:title" content="SAD: Iran da plati 180 miliona dolara američkom novinaru"/>
    <meta property="og:description" content="VAŠINGTON - Američki sud doneo je presudu da Iran mora da plati novinaru Vashington Posta Džejsonu Rezaianu i njegovoj porodici gotovo 180 miliona dolara"/>
  </head>
  <body>
    <article>
      <h1>SAD: Iran da plati 180 miliona dolara američkom novinaru</h1>
      <address><time datetime="2019-11-23T10:44:00+00:00">23 Nov 2019, 10:44</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>VAŠINGTON – Američki sud doneo je presudu da Iran mora da plati novinaru Vashington Posta Džejsonu Rezaianu i njegovoj porodici gotovo 180 miliona dolara odštete, jer su ga iranske vlasti zatvorile 2014. godine i, uz mučenja, držale u zatvoru do 2016. godine.</p>
      <p>Rezaian je proveo u zatvoru 544 dana.</p>
      <p>„Držati čoveka u zatočeništvu i mučiti ga kako bi ojačali svoju poziciju u pregovorima sa SAD nečuveno je, zaslužuje kaznu i svakako odštetu“, stoji u 30 stranica dugačkoj presudi vašingtonskog sudije Ričarda Leona.</p>
      <p>Leon je kazao kako je Rezain imao „problema sa spavanjem pa bi se ponekad probudio vrišteći zbog noćnih mora“, nakon torture u iranskom zatvoru.</p>
      <p>Sud je naredio Iranu da isplati odštetu od 150 milijuna dolara Rezainu, njegovoj ženi Meri i bratu Aliju.</p>
      <p>Sud je takođe naredio Iranu da plati gotovo 24 miliona dolara zbog nanesenog bola, patnje i prouzrokovanih ekonomskih gubitaka Rezainu i dodatne milione ženi i bratu.</p>
      <p>Porodica Rezain tražila je odštetu od milijardu dolara.</p>
      <p>Rezain je osuđen za špijunažu, nakon suđenja iza zatvorenih vrata koje su osudile međunarodne organizacije za zaštitu ljudskih prava.</p>
      <p>On je uhapšen je tokom iransko-američkih pregovora o Iranskom nuklearnom programu, nakon kojih je potpisan Iranski nuklearni sporazum iz 2015. kojim je Teheran preuzeo obvezu smanjenja aktivnosti svog nuklearnog programa u zamenu za ukidanje sankcija, prenosi Hina.</p>
      <p>Predsednik Donald Trump povukao je SAD iz nuklearnog sporazuma, koji su takođe potpisale Francuska, Rusija, Velika Britanija, Nemačka, Kina i EU i ponovno nametnuo sankcije Iranu.</p>
      <p>(Tanjug)</p>
    </article>
  </body>
</html>