<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109405-Globyavat-6900-lv.-pladzen-koncesioner-v-Sozopol%252C-butat-mu-%20kitayskata-stena%20"/>
    <meta property="og:site_name" content="Канал 3"/>
    <meta property="article:published_time" content="2019-11-23T10:23:00+00:00"/>
    <meta property="og:title" content="Глобяват 6900 лв. плажен концесионер в Созопол, бутат му &quot;китайската стена&quot;"/>
    <meta property="og:description" content="Обяви го министърът на туризма Николина Ангелкова"/>
  </head>
  <body>
    <article>
      <h1>Глобяват 6900 лв. плажен концесионер в Созопол, бутат му "китайската стена"</h1>
      <h2>Обяви го министърът на туризма Николина Ангелкова</h2>
      <address>
        <time datetime="2019-11-23T10:23:00+00:00">23 Nov 2019, 10:23</time>
      </address>
      <p><b>Концесионерът на плажа в Созопол е нарушил уведомлението за изграждане на пясъчна дига и предстои да бъде глобен, а дигата да бъде съборена, това заяви министърът на туризма Николина Ангелкова.<br/></b> </p>
      <p>Тя обясни, че предстои той да бъде глобен с неустойка от 6900 лв. Ангелкова беше категорична, че е изземан неправомерно пясък от ивицата, което е нарушение. </p>
      <p> <br/><b>"Това, което установиха експертите е, че категорично има разминаване в уведомлението на концесионера, което сме получили на 28 октомври. След проверката е установено, че има загребване на пясък. Това, което ще разпоредя е да бъде съборена дигата, за да се възстанови брега на морето, тъй като е взиман пясък от заливаемата площ и ще наложим неустойка от 6900 лв.", каза министър Ангелкова.<br/></b> </p>
      <p>Басейнова дирекция разпореди на концесионера на Централния плаж в Созопол незабавно да преустанови изземването на пясък от Черно море.</p>
      <p> <br/> </p>
      <p>Дигата, която бе наречена "китайската стена" от созополчани, е изградена по цялото протежение на ивицата с дължина около 500 метра и е висока около 2,5 - 3 м.</p>
      <p> <br/><b>Министърът подчерта, че дигите са важни за опазването на плажната инфраструктура, но заяви, че изграждането им трябва да става с предварителен диалог между отделните звена.<br/></b> </p>
      <p>Жителите на Созопол смятат, че мястото никога не е било заплаха за местните. По думите им дигата се издига в центъра на хилядолетен плаж и призоваха за незабавно премахване на пясъчната ограда.</p>
      <related>
        <h4>Още по темата</h4>
        <a href="http://kanal3.bg/news/bulgaria/politics/109174-Nikolina-Angelkova%253A-2019-g.-e-trudna-i-izpalnena-s-mnogo-predizvikatelstva-pred-turizma"/>
        <a href="http://kanal3.bg/news/bulgaria/society/105797-Tri-sozopolski-selishta-izlizat-na-obsht-protest"/>
        <a href="http://kanal3.bg/news/bulgaria/zakonired/104036-Zapochva-deloto-za-razoranite-dyuni-na-kamping-%20Smokinya%20"/>
      </related>
    </article>
  </body>
</html>