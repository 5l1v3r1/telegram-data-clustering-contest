<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188336/"/>
    <meta property="og:site_name" content="Janam TV"/>
    <meta property="article:published_time" content="2019-11-23T10:48:34+00:00"/>
    <meta property="og:title" content="ശിവസേനയുമായി സഖ്യം ചിന്തിച്ചത് തന്നെ തെറ്റ്; കോണ്‍ഗ്രസ് പ്രവര്‍ത്തക സമിതി പിരിച്ചു വിടണമെന്ന് സഞ്ജയ് നിരൂപം"/>
    <meta property="og:description" content="ന്യൂഡല്‍ഹി: കോണ്‍ഗ്രസ് പ്രവര്‍ത്തക സമിതി പിരിച്ചു വിടണമെന്നും രാഹുല്‍ തിരിച്ച് വരണമെന്നും കോണ്‍ഗ്രസ് നേതാവ് സഞ്ജയ് നിരൂപം. ഒരിക്കലും ചേരാന്‍"/>
  </head>
  <body>
    <article>
      <h1>ശിവസേനയുമായി സഖ്യം ചിന്തിച്ചത് തന്നെ തെറ്റ്; കോണ്‍ഗ്രസ് പ്രവര്‍ത്തക സമിതി പിരിച്ചു വിടണമെന്ന് സഞ്ജയ് നിരൂപം</h1>
      <address><time datetime="2019-11-23T10:48:34+00:00">23 Nov 2019, 10:48</time> by <a rel="author">Janam TV Web Desk</a></address>
      <p>ന്യൂഡല്‍ഹി: കോണ്‍ഗ്രസ് പ്രവര്‍ത്തക സമിതി പിരിച്ചു വിടണമെന്നും രാഹുല്‍ തിരിച്ച് വരണമെന്നും കോണ്‍ഗ്രസ് നേതാവ് സഞ്ജയ് നിരൂപം. ഒരിക്കലും ചേരാന്‍ പറ്റാത്തവരുമായാണ് കോണ്‍ഗ്രസ് ചേര്‍ന്നത്. ശിവസേനയുമായി ചേര്‍ന്നത് തന്നെ വലിയ തെറ്റാണെന്നും അദ്ദേഹം പറഞ്ഞു.</p>
      <p>കോണ്‍ഗ്രസ് പ്രവര്‍ത്തക കമ്മിറ്റി എന്ത് ഉപദേശമാണ് നല്‍കുന്നത്. ആദ്യം കോണ്‍ഗ്രസിന്റെ പ്രവര്‍ത്തക സമിതിയെ പിരിച്ചു വിടുകയാണ് സോണിയ ഗാന്ധി ചെയ്യേണ്ടതെന്നും അദ്ദേഹം പറഞ്ഞു.</p>
      <p>മഹാരാഷ്ട്രയില്‍ ശിവസേനയുമായി സഖ്യം ചേര്‍ന്ന് സര്‍ക്കാരുണ്ടാക്കുന്ന നീക്കത്തെ നേരത്തെ തന്നെ സഞ്ജയ് എതിര്‍ത്തിരുന്നു. മഹാരാഷ്ട്രയില്‍ ഇന്ന് നടന്ന സംഭവ വികാസങ്ങളില്‍ അങ്ങേയറ്റം വിഷമമുണ്ടെന്നും അദ്ദേഹം പറഞ്ഞു.</p>
      <p>ലോകസഭാ തിരഞ്ഞെടുപ്പിന് തൊട്ടു മുമ്പാണ് സഞ്ജയ് നിരൂപത്തെ മാറ്റി മിലിന്ദ് ദേവ്‌റയെ ഹൈക്കമാന്റ് കോണ്‍ഗ്രസ് നേതാവായി നിയമിച്ചത്.</p>
    </article>
  </body>
</html>