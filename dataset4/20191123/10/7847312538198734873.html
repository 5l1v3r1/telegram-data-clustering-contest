<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/spoleczenstwo/474311-szalona-przejazdzka-olbrychskiego-aktor-mial-wypadek"/>
    <meta property="og:site_name" content="wPolityce.pl"/>
    <meta property="article:published_time" content="2019-11-23T10:51:31+00:00"/>
    <meta property="og:title" content="Środkiem drogi na skuterze bez włączonych świateł… Daniel Olbrychski miał wypadek. Policja: Obaj kierujący byli trzeźwi"/>
    <meta property="og:description" content="Aktor zderzył się z samochodem osobowym. Jak poinformowała jego żona, na szczęście nic mu się nie stało."/>
  </head>
  <body>
    <article>
      <h1>Środkiem drogi na skuterze bez włączonych świateł… Daniel Olbrychski miał wypadek. Policja: Obaj kierujący byli trzeźwi</h1>
      <address><time datetime="2019-11-23T10:51:31+00:00">23 Nov 2019, 10:51</time> by <a rel="author" href="https://wpolityce.pl/autorzy/528-na-widelcu" target="_blank">Na widelcu</a></address>
      <p>
        <b>Aktor Daniel Olbrychski miał wypadek. Według doniesień medialnych mężczyzna jechał środkiem drogi skuterem… bez włączonych świateł. Aktor zderzył się z samochodem osobowym. Jak poinformowała jego żona, na szczęście nic poważnego mu się nie stało. Potłuczonego i zakrwawionego artystę przewieziono do szpitala.</b>
      </p>
      <blockquote>Mąż miał niegroźny wypadek. Na polnej drodze, jadąc skuterem, miał zderzenie z samochodem osobowym. Został przewieziony do szpitala, gdzie założono mu opatrunek na głowę. Jeszcze dzisiaj będzie na premierze filmu „Van Gogi”</blockquote>
      <p>—poinformowała z kolei polsatnews.pl Krystyna Demska-Olbrychska, żona aktora.</p>
      <blockquote>Około godziny 16:30 w Żółwinie na ul. Słonecznej doszło do zderzenia motoroweru z samochodem marki Opel. Obaj kierujący byli trzeźwi</blockquote>
      <p>—powiedziała w rozmowie z polsatnews.pl podinsp. Magdalena Bieniak z zespołu prasowego komendy.</p>
      <p>CZYTAJ WIĘCEJ: <a href="https://wpolityce.pl/gwiazdy/256591-moja-wina-moja-wina-olbrychski-publicznie-bije-sie-w-piers-i-mowi-ze-jest-mu-strasznie-przykro">„Moja wina, moja wina” - Olbrychski publicznie bije się w pierś i mówi, że jest mu „strasznie przykro”</a></p>
      <p>Przypomnijmy, że w 2015 r. podczas rutynowej kontroli w Podkowie Leśnej policja stwierdziła u Daniela Olbrychskiego 0,9 promila alkoholu w wydychanym powietrzu. Aktor stracił wówczas prawo jazdy na trzy lata, sąd oprócz zakazu prowadzenia pojazdów mechanicznych orzekł także wobec niego 10 tys. zł grzywny.</p>
      <blockquote>Wróciłem po teatrze do domu, byli znajomi i otworzyliśmy wino, nie wódkę, ja wódki w ogóle nie znoszę. Nie wolno mi było wsiadać do samochodu i jechać nawet do mojej stajni, która jest 2 kilometry dalej. Byłem przekonany, że po 8 godzinach snu już nie ma śladu po alkoholu</blockquote>
      <p>—tak wspominał tamten wieczór dwa lata temu aktor.</p>
      <p>kk/Polsat NEWS</p>
    </article>
  </body>
</html>