<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188271/"/>
    <meta property="og:site_name" content="Janam TV"/>
    <meta property="article:published_time" content="2019-11-23T10:02:56+00:00"/>
    <meta property="og:title" content="ബിജെപിയ്ക്കൊപ്പം ചേരുമെന്ന് പേടി; എംഎൽഎമാരെ റിസോർട്ടിലേക്ക് മാറ്റാനൊരുങ്ങി കോൺഗ്രസ്"/>
    <meta property="og:description" content="മുംബൈ: മഹാരാഷ്ട്രയിൽ എൻസിപി പിന്തുണയോടെ ദേവേന്ദ്ര ഫഡ്നാവിസ് മുഖ്യമന്ത്രിയായതിന് പിന്നാലെ എംഎൽഎമാരെ റിസോർട്ടിലേക്ക് മാറ്റാനൊരുങ്ങി കോൺഗ്രസ്. എൻസിപിയുമായി"/>
  </head>
  <body>
    <article>
      <h1>ബിജെപിയ്ക്കൊപ്പം ചേരുമെന്ന് പേടി; എംഎൽഎമാരെ റിസോർട്ടിലേക്ക് മാറ്റാനൊരുങ്ങി കോൺഗ്രസ്</h1>
      <address><time datetime="2019-11-23T10:02:56+00:00">23 Nov 2019, 10:02</time> by <a rel="author">Janam TV Web Desk</a></address>
      <p>മുംബൈ: മഹാരാഷ്ട്രയിൽ എൻസിപി പിന്തുണയോടെ ദേവേന്ദ്ര ഫഡ്നാവിസ് മുഖ്യമന്ത്രിയായതിന് പിന്നാലെ എംഎൽഎമാരെ റിസോർട്ടിലേക്ക് മാറ്റാനൊരുങ്ങി കോൺഗ്രസ്. എൻസിപിയുമായി അടുപ്പമുള്ള തങ്ങളുടെ എംഎൽഎമാർ സഖ്യസർക്കാരിനെ പിന്തുണച്ച് രംഗത്തെത്തുമെന്ന ഭയത്തിലാണ് കോൺഗ്രസ്.</p>
      <p>മഹാരാഷ്ട്രയ്ക്ക് പുറത്തേക്ക് മാറ്റാനാണ് ഇപ്പോൾ പാർട്ടി തീരുമാനം. കോൺഗ്രസ് ഭരിക്കുന്ന രാജസ്ഥാനിലേക്കോ മധ്യപ്രദേശിലേക്കോ എംഎൽഎമാരെ മാറ്റിയേക്കുമെന്നാണ് റിപ്പോർട്ടുകൾ.</p>
      <p>എൻസിപിയും കോൺഗ്രസും നേരത്തെ സഖ്യമായിരുന്നതിനാൽ ഒട്ടുമിക്ക കോൺഗ്രസ് എംഎൽഎമാരുമായും എൻസിപി നേതാക്കയയൾക്ക് അടുത്ത ബന്ധമാണുള്ളത്. ഒപ്പം ഉപമുഖ്യമന്ത്രിയായി സത്യപ്രതിജ്ഞ ചെയ്ത അജിത് പവാറും ഇവരുമായി ബന്ധം സൂക്ഷിക്കുന്നുണ്ട്.</p>
      <p>ശിവസേന-കോൺഗ്രസ്-എൻസിപി സഖ്യം ഇന്ന് ഗവർണറെ കാണാനിരിക്കെയായിരുന്നു അപ്രതീക്ഷിതമായി എൻസിപി, ബിജെപിയ്ക്ക് പിന്തുണ പ്രഖ്യാപിച്ചത്.</p>
    </article>
  </body>
</html>