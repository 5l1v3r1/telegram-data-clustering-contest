<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1278331-mun-cimma-nasarori-da-dama-a-wajen-aiki-tare-da-wannan-majalisar-dokokin-tarayyar---buhari.html"/>
    <meta property="og:site_name" content="Legit"/>
    <meta property="article:published_time" content="2019-11-23T10:29:55+00:00"/>
    <meta property="og:title" content="Mun cimma nasarori da dama a wajen aiki tare da wannan majalisar dokokin tarayyar - Buhari"/>
    <meta property="og:description" content="Shugaban kasa Muhammadu Buhari ya bayyana cewa majalisar dokokin tarayya karkashin Shugaban majalisar dattawa mai ci ta nuna jajircewa sosai kan muhimman lamura."/>
  </head>
  <body>
    <article>
      <h1>Mun cimma nasarori da dama a wajen aiki tare da wannan majalisar dokokin tarayyar - Buhari</h1>
      <address>
        <time datetime="2019-11-23T10:29:55+00:00">23 Nov 2019, 10:29</time>
      </address>
      <p>
        <b>Shugaban kasa Muhammadu Buhari ya ce sun cimma nasarori da dama a wajen aiki tare da majalisar dokokin tarayya mai ci a yanzu.</b>
      </p>
      <p>Da yake magana a taron masu ruwa da tsaki na jam’iyyar All Progressives Congress (APC) a Abuja a ranar Juma’a, 22 ga watan Nuwamba, Buhari ya bayyana cewa majalisar dokokin tarayya karkashin Shugaban majalisar dattawa mai ci ta nuna jajircewa sosai kan muhimman lamura.</p>
      <p><i>“Na tursasa kaina fada maku a jiya a wajen taron masu manyan jiga-jigan jam’iyya cewa akwai lokacin da na kira Shugaban majalisar dattawa da kakakin majalisar wakilai, sannan na fada masu cewa zama a kan kasafin kudi tsawon watanni bakwai ba siyasa ba ne, sannan cewa ba Shugaban kasa ake kuntatawa ba, koma wanene ba mai shi ake kuntatawa ba sai kasar,”</i> in ji shi.</p>
      <p>
        <i>“Saboda wannan dalili ina fatan fadin cewa majalisar dokokin tarayya ta tara, kamar yadda kuke karantawa a takardu, sun nuna jajircewa sosai kan muhimman lamura sannan mun cimma nasarori da dama.</i>
      </p>
      <p>
        <i>“Wannan dangantaka, za mu yi kokarin ganin ya cigaba, ba zai yiwu mu bude wasu abubuwa a bainar jama’a ba amma ina ba ku tabbacin cewa mun cimma nasarori sosai.”</i>
      </p>
      <p>
        <b>KU KARANTA KUMA: </b>
        <a href="https://hausa.legit.ng/1278307-duk-wani-bukata-da-buhari-zai-gabatar-gaban-majalisa-zai-amfani-najeriya---lawan.html">Duk wani bukata da Buhari zai gabatar gaban majalisa, zai amfani Najeriya – Lawan</a>
      </p>
      <p>Furucin Shugaban kasar na zuwa ne kwana daya bayan Shugaban majalisar dattawa ya ce duk wani bukata da Buhari zai aikewa majalisar dokokin tarayya zai amfani kasar sosai.</p>
      <p>A wani ganawa da Itse Sagay, Shugaban kwamitin da ke ba Shugaban kasa shawara kan cin hanci da rashawa, a ofishinsa, Lawan ya nuna cewa a shirye suke su amince da duk wani bukata da Shugaban kasar zai gabatar.</p>
      <p>A wani labari na daban, mun ji cewa Sanata mai wakiltan Borno ta Kudu a majalisar dokokin tarayya, Muhammad Ali Ndume ya nuna adawa kan batun kara harajin kayayyaki da gwamnatin tarayya ke shirin yi, inda ya bayyana cewa hakan zai jefa talaka a cikin mummunan yanayi.</p>
      <p>Tun dai bayan da majalisar dattawa ta yi wa kudirin kara haraji kan kayayyaki karatu na uku a ranar Alhamis, al'amarin ke ci gaba da janyo kace-nace.</p>
      <p>
        <b>
          <i>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewarku tare da mu.</i>
        </b>
      </p>
      <p>Domin sauke manhajar labaran Legit.ng a wayar ku ta hannu, latsa wannan rubutu na kasa: <a href="https://play.google.com/store/apps/details?id=com.naij.hausa">https://play.google.com/store/apps/details?id=com.naij.hausa</a></p>
      <p>Ku biyo mu a shafukanmu na dandalin sada zumunta:</p>
      <p>Facebook: <a href="https://facebook.com/legitnghausa">https://facebook.com/legitnghausa</a></p>
      <p>Twitter: <a href="https://twitter.com/legitnghausa">https://twitter.com/legitnghausa</a></p>
      <p>Idan kuna da wata shawara ko bukatar bamu labari, Tuntube mu a: labaranhausa@corp.legit.ng</p>
      <figure>
        <iframe src="https://www.youtube.com/embed/xUV2MPwe8JA" width="640" height="360" data-service="Youtube" scrolling="no"/>
      </figure>
    </article>
  </body>
</html>