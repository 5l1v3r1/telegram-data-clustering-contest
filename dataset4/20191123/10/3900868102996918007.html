<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/world/1562928/mpolton-o-tramp-moy-ekopse-to-twitter"/>
    <meta property="og:site_name" content="NOOZ."/>
    <meta property="article:published_time" content="2019-11-23T10:03:00+00:00"/>
    <meta property="og:title" content="Μπόλτον: Ο Τραμπ μου έκοψε το Twitter"/>
    <meta property="og:description" content="Ο Λευκός Οίκος απαγόρευσε στον πρώην σύμβουλος του προέδρου Ντόναλντ Τραμπ για την εθνική ασφάλεια των ΗΠΑ, Τζον Μπόλτον, την πρόσβαση στον προσωπικό του λογαριασμό στο Twitter, όπως κατήγγειλε ο ίδιος."/>
  </head>
  <body>
    <article>
      <h1>Μπόλτον: Ο Τραμπ μου έκοψε το Twitter</h1>
      <address>
        <time datetime="2019-11-23T10:03:00+00:00">23 Nov 2019, 10:03</time>
      </address>
      <p>
        <b>Ο Λευκός Οίκος απαγόρευσε στον πρώην σύμβουλος του προέδρου Ντόναλντ Τραμπ για την εθνική ασφάλεια των ΗΠΑ, Τζον Μπόλτον, την πρόσβαση στον προσωπικό του λογαριασμό στο Twitter, όπως κατήγγειλε ο ίδιος.</b>
      </p>
      <p>"Μετά την παραίτησή μου ως σύμβουλος εθνικής ασφάλειας (τον περασμένο Σεπτέμβριο), ο Λευκός Οίκος αρνήθηκε να μου ξαναεπιτρέψει πρόσβαση στον προσωπικό λογαριασμό μου στο Twitter. Από φόβο μην πω τι;" έγραψε ο Μπόλτο, ο οποίος μετά τις 10 Σεπτεμβρίου οπότε και ο Αμερικανός πρόεδρος είχε ανακοινώσει την καθαίρεσή του, δεν είχε κάνει την παραμικρή δήλωση.</p>
      <p>"Για όσους περίμεναν πως θα κρυφτώ, συγγνώμη που θα τους απογοητεύσω", πρόσθεσε.</p>
      <p>Τις κατηγορίες του Μπόλτον διέψευσε ο Λευκός Οίκος, με την εκπρόσωπό του Στέφανι Γκρίσαμ να δηλώνει στο τηλεοπτικό δίκτυο Fox News πως συμβαίνει "ένα πρόσωπο προβεβηκυίας ηλικίας να μην κατανοεί πως θα πρέπει να επικοινωνήσει με το Twitter για να του επανενεργοποιήσει εκείνον τον κωδικό πρόσβασης που έχει ξεχάσει".</p>
      <p>Ο Μπόλτον, χθες το πρωΐ είχε ανακοινώσει την επιστροφή του στο Twitter με ένα αινιγματικό μήνυμα: "χαίρομαι που επιστρέφω μετά δύο μήνες. Για να μάθετε τα παρασκήνια της ιστορίας μείνετε συνδεδεμένοι". "Ευχαριστώ το Twitter που στάθηκε πιστό στα πρότυπά του και μου ξαναέδωσε τον έλεγχο του λογαριασμού μου", πρόσθεσε ο Μπόλτον.</p>
    </article>
  </body>
</html>