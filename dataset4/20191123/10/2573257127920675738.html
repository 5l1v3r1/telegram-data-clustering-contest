<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/23/diesel-ed-elettrico-a-confronto-ma-ce-chi-sostiene-che-lidrogeno-vincera-628754"/>
    <meta property="og:site_name" content="tecnoandroid"/>
    <meta property="article:published_time" content="2019-11-23T10:15:52+00:00"/>
    <meta property="og:title" content="Diesel ed elettrico a confronto, ma c’è chi sostiene che l’idrogeno vincerà"/>
    <meta property="og:description" content="Le automobili sono in procinto di cambiare in maniera epocale, soprattutto dal punto di vista dell'alimentazione che potrebbe dunque abbandonare presto il diesel. Ma quali sono gli scenari più plausibili?"/>
  </head>
  <body>
    <article>
      <h1>Diesel ed elettrico a confronto, ma c’è chi sostiene che l’idrogeno vincerà</h1>
      <address><time datetime="2019-11-23T10:15:52+00:00">23 Nov 2019, 10:15</time> by <a rel="author">Felice Galluccio</a></address>
      <p>
        <i>Le automobili sono in procinto di cambiare in maniera epocale, soprattutto dal punto di vista dell'alimentazione che potrebbe dunque abbandonare presto il diesel. Ma quali sono gli scenari più plausibili?</i>
      </p>
      <figure>
        <img src="https://t4m7p5j6.stackpathcdn.com/wp-content/uploads/2019/11/Diesel-idrogeno-1-3-700x400.jpg"/>
      </figure>
      <p>Da tanto tempo ormai il <b>diesel</b> prova a difendersi spesso invano dai tanti attacchi che gli altri tipi di <b>alimentazione</b> gli riservano. Infatti in questi anni pare che la <b>benzina</b> sia l’unica ad essere sicura di un posto nel mondo dei carburanti, mentre <b>l’elettrico</b> avanza sempre di più proprio per affermarsi in maniera definitiva.</p>
      <p>Tantissime auto sono diventate infatti anche elettriche, con nuove versioni che si avvicendano anno dopo anno sulle orme della nota casa produttrice <b><i>Tesla</i></b>. L’obiettivo è chiaramente quello di ridurre al minimo tutte le <b>emissioni</b>, in modo da riservare ai posteri un pianeta molto <i>più pulito</i> e sicuramente meno inquinato di quanto lo sia ora.</p>
      <h3>Il diesel continua a scontrarsi con elettrico e benzina, ma secondo qualcuno abbattere tutti sarà addirittura l’idrogeno entro il prossimo 2030</h3>
      <p>Ormai diversi mesi fa il capo della comunicazione di casa <b>Continental AG</b> si è espresso in maniera perentoria affermando qualcosa che nessuno avrebbe mai creduto di udire. <b>Felix Gress</b> parlò chiaro a tutti dicendo che secondo il suo parere le auto ad <b>idrogeno</b> sarebbero state molto <a href="https://www.tecnoandroid.it/2019/11/22/diesel-ed-elettrico-si-scontrano-ma-il-migliore-sara-lidrogeno-627954">meglio di quelle elettriche.</a></p>
      <p>Il manager ha infatti affermato che proprio queste ultime potrebbero avere sicuramente grande fortuna, ma solo fino al prossimo <b>2030</b>. Il motivo di tutto ciò è la mancanza delle <b>pile</b> a combustibile per il mondo delle auto ad idrogeno. Ecco le sue dichiarazioni in merito alla questione:</p>
      <p>
        <i>“Le Fuel Cell sono ancora immature, a partire dal 2030 però potrebbero fare il loro debutto trionfale su vasta scala. Il pubblico potrebbe convertirsi all’idrogeno grazie alla grande autonomia che questa tecnologia offre, sarebbe dunque capace di cambiare sensibilmente il settore dei trasporti su lunga distanza, sia passeggeri che merci.”</i>
      </p>
    </article>
  </body>
</html>