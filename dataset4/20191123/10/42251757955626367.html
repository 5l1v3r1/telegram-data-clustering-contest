<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Tenis/Davis-Cup/a315371-Zimonjic-Bila-je-ovo-zlatna-generacija-srpskog-tenisa.html"/>
    <meta property="og:site_name" content="Sport Klub"/>
    <meta property="article:published_time" content="2019-11-23T10:10:00+00:00"/>
    <meta property="og:title" content="Zimonjić: Bila je ovo zlatna generacija srpskog tenisa"/>
    <meta property="og:description" content="Dejvis kup reprezentacija Srbije poražena je u četvrtfinalu turnira od Rusije, a nakon bolnog poraza za medije je govorio i selektor reprezentacije Nenad Zimonjić. Uz mnogo osećanja, kapiten Dejvis kup reprezentacije priznao je da se nadao borbi za titulu sa ovim timom Srbije."/>
  </head>
  <body>
    <article>
      <h1>Zimonjić: Bila je ovo zlatna generacija srpskog tenisa</h1>
      <h2>Dejvis kup reprezentacija Srbije poražena je u četvrtfinalu turnira od Rusije, a nakon bolnog poraza za medije je govorio i selektor reprezentacije Nenad Zimonjić. Uz mnogo osećanja, kapiten Dejvis kup reprezentacije priznao je da se nadao borbi za titulu sa ovim timom Srbije.</h2>
      <address><time datetime="2019-11-23T10:10:00+00:00">23 Nov 2019, 10:10</time> by <a rel="author">Nikola Novaković</a></address>
      <figure>
        <img src="https://sportklub.rs/Picture/133567/jpeg/Nenad-Zimonjic"/>
        <figcaption>
          <cite>Teniski savez Srbije/Srđan Stevanović</cite>
        </figcaption>
      </figure>
      <p>
        <b>
          <a href="http://sportklub.rs/Tenis/Davis-Cup/a315314-Novak-Bol-zblizava-nema-osecaja-kao-igranja-za-Srbiju.html">Srbija je poražena 6:4, 4:6, 7:6 (10-8), a prethodno je propustila tri meč-lopte.</a>
        </b>
      </p>
      <p>„<i>Sva četvorica tenisera koja su u petak bila na terenu su prevashodno singl igrači. Sa te strane smo bili u istoj situaciji kao i Rusi. Andrej Rubljov je igrao odlično u singlu i preneo je samopouzdanje i u dubl. Dobro je servirao i riternirao, a Hačanov je imao odličan drugi servis, a odigrao je i neke odlične voleje - rekao bih da su to bili ključni trenuci za uspeh Rusije na tom meču. Nažalost, odlučio je jedan poen i moglo je da bude potpuno drugačije. Takav je ovo sport</i>“, izjavio je kapiten Dejvis kup reprezentacije <b>Nenad Zimonjić</b>.</p>
      <related>
        <a href="http://sportklub.rs/Tenis/Davis-Cup/a315367-Emotivni-Janko-Ne-izvinjavajte-se-vi-ste-moja-braca.html"/>
      </related>
      <p>„<i>Veoma mi je žao zbog poraza. Kada sam igrao za reprezentaciju uvek sam davao sve od sebe, a svestan sam da su to uvek radili i ostali igrači. Tako je bilo i danas. Nekada zajedno pobeđujemo, a nekada gubimo. Zahvaljujući Novaku i Viktoru smo i došli do ovog meča. Pobeđivali smo kao tim, a na kraju smo i izgubili kao tim. Ključna stvar je da je svako odigrao svoju odluku - ne samo sada, već tokom čitavih karijera. Ono što je drugačije je to da je ovo Jankov poslednji turnir, Izvini... Ne samo zbog pobeda i poraza... Da bi razumeo...</i>“, dodao je 43-godišnji trener kroz suze.</p>
      <p>„<i>Imali smo zlatnu generaciju srpskog tenisa sa ovim momcima i zajedno Filipom i Ducijem. Ovo gledam kao kraj jedne ere jer je održan poslednji Jankov meč. Mnoge nas stvari vežu za budućnost - mi smo svi dobri prijatelji. Znate, moj san je bio da odemo do kraja i zajedno slavimo pobedu, ali nekada se ne dešava sve kako je zamišljeno. Bio sam srećan što sam bio saigrač ovakvih momaka, a sada i kapiten, ali pre svega prijatelj</i>“, zaključio je nekada prvi igrač sveta u dublu.</p>
      <p>U polufinalima takmičenja sastaju se Rusija i Kanada, odnosno Velika Britanija i Španija.</p>
      <figure>
        <iframe data-src="https://twitter.com/DavisCupFinals/status/1197942001628524546?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>