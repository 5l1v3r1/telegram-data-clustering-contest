<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/istanbul-un-gobeginde-ispark-degnekcisinin-12647505-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-23T10:07:42+00:00"/>
    <meta property="og:title" content="Bir türlü önüne geçilemiyor! İSPARK değnekçisinin rahatlığı pes dedirtti"/>
    <meta property="og:description" content="İstanbul Büyükşehir Belediyesi iştiraki olan İSPARK'a ait bazı otoparklarda mesai saatleri dışında vatandaşlardan para talep eden değnekçilerden birinin rahat tavırları pes dedirtti. Bu durumdan rahatsız olan sürücüler, yetkilileri göreve çağırdı."/>
  </head>
  <body>
    <article>
      <h1>Bir türlü önüne geçilemiyor! İSPARK değnekçisinin rahatlığı pes dedirtti</h1>
      <address>
        <time datetime="2019-11-23T10:07:42+00:00">23 Nov 2019, 10:07</time>
      </address>
      <p>İSPARK'a ait bazı otoparklarda mesai saatleri dışında vatandaşlardan para talep eden değnekçiler önüne geçilemiyor. <a href="https://www.haberler.com/istanbul/"><b>İstanbul</b></a> en işlek yeri olan <a href="https://www.haberler.com/taksim/"><b>Taksim</b></a>'de görüntülenen değnekçinin rahat tavırları dikkat çekti.</p>
      <h3>BİR TÜRLÜ ÖNÜNE GEÇİLEMİYOR</h3>
      <p><a href="https://www.haberler.com/istanbul-buyuksehir-belediyesi/"><b>İstanbul Büyükşehir Belediyesi</b></a> (İBB) iştiraki olan İstanbul Otopark İşletmeleri Ticaret ve Anonim Şirketi (İSPARK)'a ait bazı otoparklarda, mesai saatleri dışında park eden sürücülerden para talep eden kişilerin önüne geçilemiyor.</p>
      <h3>SÜRÜCÜLER RAHATSIZ</h3>
      <p>O değnekçilerden biri dün akşam İstanbul'un en işlek caddelerinden birinde görüntülendi. Beyoğlu İnönü caddesinin Taksim meydanına çıktığı noktayı kendisine mesken tutan değnekçi, sürücülerden para talep etti. Sürücüleri yönlendiren değnekçi kamerayı fark etmesine rağmen rahat tavırlarıyla para istemeyi sürdürdü. Sürücüler, değnekçilerden rahatsız olduklarını belirtiyor. Osman Uğur, " 'Görevli misin' diyorum, 'yok görevli değilim' diyorlar. 'İSPARK mı' diyorum, 'yok' diyorlar. 'Fiş kesebiliyor musun' diyorum, kesemiyor" dedi.</p>
      <figure>
        <img src="https://foto.haberler.com/haber/2019/11/23/istanbul-un-gobeginde-ispark-degnekcisinin-2-12647505_o.jpg"/>
      </figure>
      <h3>"RESMİ GÖREVLİ OLMADIĞI İÇİN..."</h3>
      <p>Recep Duygu da, "Resmi görevli olmadığı için para talebini gerçekleştirmedim. 'Ben buradayım, araçlara göz kulak oluyorum' dedi." diye konuştu.</p>
      <figure>
        <img src="https://foto.haberler.com/haber/2019/11/23/istanbul-un-gobeginde-ispark-degnekcisinin-3-12647505_o.jpg"/>
      </figure>
      <h3>"İŞİ VERİRKEN PARA İSTİYOR"</h3>
      <p>Taksi şoförü Ahmet Öztürk ise "Değnekçilere her zaman denk geliyoruz. İş beklediğimiz yerlerde geliyorlar, ücret talep ediyorlar. En son Sahrayıceddit'te gördüm. Yenisahra'da var. Çok yerde var. Durduruyor seni yolcu oluyor mesela orada, işi verirken para istiyor. Çok fazla var" ifadelerini kullandı.</p>
      <figure>
        <img src="https://foto.haberler.com/haber/2019/11/23/istanbul-un-gobeginde-ispark-degnekcisinin-12647505_o.jpg"/>
      </figure>
      <p>Kaynak: DHA<br/>Haber Videosu: <a href="https://www.haberler.com/video/istanbul-un-gobeginde-ispark-degnekcisinin-12647505-videosu/">Bir türlü önüne geçilemiyor! İSPARK değnekçisinin rahatlığı pes dedirtti</a></p>
    </article>
  </body>
</html>