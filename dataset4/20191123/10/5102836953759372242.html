<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/23/ytre-venstre-er-svenske-i-hodet-og-vil-fa-svenske-tilstander/"/>
    <meta property="og:site_name" content="Document"/>
    <meta property="article:published_time" content="2019-11-23T10:41:03+00:00"/>
    <meta property="og:title" content="Ytre venstre er «svenske» i hodet og vil få «svenske tilstander»"/>
    <meta property="og:description" content="Hans Rustad"/>
  </head>
  <body>
    <article>
      <h1>Ytre venstre er «svenske» <br/>i hodet og vil få <br/>«svenske tilstander»</h1>
      <address><time datetime="2019-11-23T10:41:03+00:00">23 Nov 2019, 10:41</time> by <a rel="author">Hans Rustad</a></address>
      <figure>
        <img src="https://www.document.no/wp-content/uploads/2019/11/linn-voldtatt-wardi-burgerking.jpg"/>
      </figure>
      <p>
        <i>Virkeligheten er konkret: Linn ble voldtatt på toalettet på en Burger King i Sverige. Gjerningsmannen ble fanget opp på overvåkingskamera og denne gang valgte politiet å offentliggjøre bildene. Det tok bare noen timer så var han identifisert og pågrepet. Slike historier har en gjennomslagskraft og folk forstår at offentliggjøring er samfunnets måte å forsvare seg på.</i>
      </p>
      <p>MDGs Une Bastholm har fremstått som mer materialistisk-sosialistisk i hodet enn vi har vært klar over. I en diskusjon i Politisk kvarter setter hun Bjørn Myklebust på plass: Man blir ikke fattig av å være innvandrer. Man er fattig enten man heter Arne eller Ali. Det er den sosiale bunnplasseringen som skaper fattigdom.</p>
      <p>MDG vil derfor hive mer penger etter problemene. Dette er oppsiktsvekkende. MDG inntar plassen ved siden av Rødt og SV: Fattigdom har sosioøkonomiske årsaker. Problemene kan løses ved at staten griper inn med gratisløsninger for de svakeste gruppene, dvs innvandrerne.</p>
      <p>Dette er klassisk sosialistisk teori: Alle årsaker er materialistiske.</p>
      <p>Men innvandringen har torpedert denne forståelsen, som hadde gått ut på dato før innvandringen skjøt fart. Vi hadde allerede forskning som dokumenterte at sosial lavstatus gikk i arv. Det handlet med andre ord om kultur.</p>
      <p>
        <b>En helt annen divisjon</b>
      </p>
      <p>Men fra sosial norsk lavklasse til importert lavklasse er et stort sprang og både kvantitativt og kvalitativt er det «problemer» i en helt annen kategori.</p>
      <p>For å sette det på spissen: Selv de integrerte på arbeidsmarkedet byr på kulturelle problemer og viser atferd som er u-sosialdemokratisk: De vil f.eks. ikke sende kona ut på arbeidsmarkedet, eller at datteren skal gifte seg med en norskfødt, selv om det er en fra deres egen gruppe sogar.</p>
      <p>
        <b>Grønn stalinisme</b>
      </p>
      <p>Denne innsikten er elementær. Når MDG later som det ikke er noen kobling mellom kultur og lav sosial plassering, sier de i virkeligheten at de er rigide og dogmatiske. De foretrekker en pukking på hvordan det skal være – fremfor å lære av virkeligheten. De vil motarbeide det som har vært samfunnets opparbeidede kunnskap.</p>
      <p>(Her er det et interessant spørsmål dukker opp: Er MDGs tilnærming til klima og miljø like dogmatisk som til innvandring? Vi har en sterk mistanke om det. Likevel får Lan Marie Nguyen Berg rasere Oslos gater og Ap sentralt roser samarbeidet og sier de har oppnådd «store resultater». Virkelig?)</p>
      <p>
        <b>Vil ikke diskriminere</b>
      </p>
      <p>Bastholm ville ikke gå med på at sammenhengen fattigdom-innvandring gjør at vi må bremse innvandringen. MDG ser derfor ingen problem med migrasjon/flyktninger. Hun gikk til og med så langt at hun og partiet var mot regjeringens prioritering av kvalifiserte kvoteflyktninger. Selv en slik preferanse er MDG imot.</p>
      <p>-Men da kunne dere vel sagt ja til å ta imot 5.000 multihandikappede, sa Myklebust.</p>
      <p>Da ble Bastholm forvirret. Hun forsto ikke hvor programlederen ville hen.</p>
      <p>Det er typisk for venstreorienterte dogmatikere. De forstår ikke selv konsekvensene av deres egen politikk. Der andre stilles til ansvar, for ikke å si til veggs, har de selv rett til å benekte logiske slutninger. Det er en type voluntarisme som vulgærmarxismen er kjent for.</p>
      <p>
        <b>Alle er smittet</b>
      </p>
      <p>Det intellektuelle nivået er lavt. Det gjelder generelt. De såkalt borgerlige partiene er ikke immune mot denne dogmatiske tilnærmingen. Samtlige partier har en rem av denne huden.</p>
      <p>Hør justisminister Jøran Kallemyr:</p>
      <blockquote>– Jeg vil forhindre svenske tilstander, altså at vi får parallellsamfunn i Oslo, det skal ikke skje på min vakt, sa Jøran Kallmyr til NTB etter møtet tirsdag.</blockquote>
      <p>Så Oslo har ikke parallellsamfunn ennå og Kallmyr skal sørge for at det ikke blir det? Hvor befinner Kallmyr seg mentalt når han kan si noe sånt?</p>
      <p>
        <b>Trehodet troll</b>
      </p>
      <p>Verst er de tre trollene på venstresiden – Rødt, SV og MDG. De går aggressivt ut mot at samfunnet tar innsikt til seg og blokkerer for forebyggende og opprettende tiltak.</p>
      <p>Hva gjør Ap, som trenger disse tre partiene for å danne ny regjering? Ap velger seg symbolsaker for å slippe å ta stilling. Det klarer ikke velge mellom den sosioøkonomiske tankegangen som har vært bunnplanke og innsikten om at kultur betyr mer. Det er jo som å si at Marx tok feil: Hvis religion er som opium for folket så er det opium de foretrekker.</p>
      <p>
        <b>Vestkantmobbing slår aldri feil</b>
      </p>
      <p>Hvis alt annet svikter kan Ap dra litt vestkantmobbing opp av hatten.</p>
      <blockquote>I sommer la SV fram et forslag om å avvikle au pair-ordningen etter flere saker om utnytting av au pair-er. Torsdag kom innstillingen fra kommunal- og forvaltningskomiteen på Stortinget. Der får forslaget kun støtte av Arbeiderpartiet, mens Senterpartiet vil stemme sammen med regjeringspartiene for å beholde ordningen. (NTB)</blockquote>
      <p>Au pair er blitt et symbol på rikfolk. Men overraskende nok: Senterpartiet stemte for å beholde ordningen.</p>
      <blockquote>– At Høyre er opptatt av å bevare en ordning som sikrer den økonomiske eliten billig hushjelp fra utlandet, overrasker meg ikke. Men hvorfor løper Senterpartiet vestkantfiffens ærend? Det er jeg både skuffet og overrasket over, sier Masud Gharahkhani (Ap) til <a href="https://www.dagbladet.no/nyheter/ap-mener-vedum-gar-til-sengs-med-vestkantfiffen/71850337">Dagbladet</a> , som først omtalte saken. (NTB)</blockquote>
      <p>Mediene har vært med å gi au pair-ordningen et dårlig rykte. Man ser helt bort fra at asiatiske jenter står i kø for å få sjansen til å komme til et rikt land. Nordmenn kan ikke leve med tanken på at vi utnytter folk. Likevel skjer det hele tiden.</p>
      <p>
        <b>Globalisering </b>
      </p>
      <p>Det merkelige er at venstresiden når det passer den, velger å se bort fra sosioøkonomiske faktorer: Den samme faktoren som trekker arbeidsinnvandring til Norge ligger bak au-pair.</p>
      <p>Sp vil kalle det kulturutveksling. Det er å sminke grisen.</p>
      <p>Forflytting/migrasjon av arbeidskraft er selve motoren i globaliseringen. Likevel later venstresiden som om den kan velge hvilke faktorer den vil forholde seg til.</p>
      <p>Velstående mennesker tier stille. De høster de økonomiske fordelene. Det samme gjør alle i innvandrermiljøene som skor seg på egne landsmenn.</p>
      <p>Bare venstresiden velger å ofre samfunn og landsmenn for å slippe å forholde seg til konsekvensene av sin egen politikk.</p>
      <p>Når skal de få regningen?</p>
      <p>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">Forhåndsbestill Halvor Foslis nye bok til spesialpris her!</a>
      </p>
      <figure>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">
          <img src="https://www.document.no/wp-content/uploads/2019/11/halvor-fosli-annonse.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2018/07/27/onsker-norge-sosialistisk-politikk/"/>
        <a href="https://www.document.no/2017/12/18/hva-er-det-med-oslovelgere/"/>
        <a href="https://www.document.no/2019/06/23/store-burde-danse-mindre-og-hore-mer-pa-bannon/"/>
        <a href="https://www.document.no/2019/04/08/venstresiden-radikaliseres-og-mister-sansen-for-at-ord-betyr-noe/"/>
        <a href="https://www.document.no/2009/09/07/rosengard_-_et_annet_land/"/>
        <a href="https://www.document.no/2014/03/12/var-jensen-brysom/"/>
        <a href="https://www.document.no/2018/04/30/kamerater-lo-pampene-har-sviktet-dere/"/>
        <a href="https://www.document.no/2012/10/07/muslimsk-demografi-push-and-pull-faktorer/"/>
        <a href="https://www.document.no/2012/01/08/ideologien-bak-det-multikulturelle-samfunn/"/>
        <a href="https://www.document.no/2011/05/11/politisk-og-%c3%b8konomisk-baerekraft/"/>
      </related>
    </article>
  </body>
</html>