<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-politic-23509399-video-rares-bogdan-madrid-posibil-diaspora-voteze-aproape-800-000-oameni-cifra-absolut-fantastica.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-23T15:54:00+00:00"/>
    <meta property="og:title" content="VIDEO Rareș Bogdan, la Madrid: E posibil ca în diaspora să voteze aproape 800.000 de oameni, o cifră absolut fantastică"/>
    <meta property="og:description" content="Europarlamentarul liberal Rareș Bogdan a votat, sâmbătă, la o secție din Madrid, în turul al doilea al alegerilor prezidențiale, afirmând că mobilizarea românilor din diaspora"/>
  </head>
  <body>
    <article>
      <h1>VIDEO Rareș Bogdan, la Madrid: E posibil ca în diaspora să voteze aproape 800.000 de oameni, o cifră absolut fantastică</h1>
      <address><time datetime="2019-11-23T15:54:00+00:00">23 Nov 2019, 15:54</time> by <a rel="author">Redactia</a></address>
      <p><b>Europarlamentarul liberal Rareș Bogdan a votat, sâmbătă, la o secție din Madrid, în turul al doilea al alegerilor prezidențiale, afirmând că mobilizarea românilor din diaspora este impresionantă și că, în acest ritm, s-ar putea ajunge la un record de aproape 800.000 de voturi în străinătate. </b><br/><br/>“Mă bucur foarte, foarte mult să fim aici în mijlocul uneia dintre cele mai mari comunităţi de români din diaspora. Diaspora din nou ne dovedeşte că îi pasă de România, din nou dă un exemplu de civism la fel cum a făcut-o în urmă cu cinci ani, când s-a votat atât de greu, la fel cum a făcut-o la alegerile europarlamentare, aşa cum a făcut-o în primul tur când a votat aproape 700.000. Cred că de data asta numărul celor care vor vota după cum a decurs votul ieri şi până la această oră astăzi, va depăşi 686.000 câţi au votat în primul tur, deci posibil să se ducă spre 800.000 ceea ce este o cifră absolut fantastică”, a declarat Rareş Bogdan. <br/><br/>Acesta a mai spus că a votat pentru o Românie normală și i-a îndemnat pe oameni să meragă la urne pentru ”cea mai usturătoare înfrângere” a celor care 30 de ani au ţinut România în ”mizerie”. El a fost însoţit la secţia de votare din Madrid şi de secretarul general al PNL, Robert Sighiartău.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpnl.ro%2Fvideos%2F752658691875568%2F&amp;show_text=0&amp;width=490" width="490" height="276" data-service="Facebook" scrolling="no"/>
      </figure>
    </article>
  </body>
</html>