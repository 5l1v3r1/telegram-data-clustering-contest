<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549471.html/%D8%A7%D8%AC%D8%B1%D8%A7%DB%8C-----%D8%B9%D9%86%D9%88%D8%A7%D9%86-%D8%A8%D8%B1%D9%86%D8%A7%D9%85%D9%87-%D8%A8%D9%87-%D9%85%D9%86%D8%A7%D8%B3%D8%A8%D8%AA-%D9%87%D9%81%D8%AA%D9%87-%D8%A8%D8%B3%DB%8C%D8%AC-%D8%AF%D8%B1-%D8%B1%D8%A7%D8%B2-%D9%88-%D8%AC%D8%B1%DA%AF%D9%84%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T15:06:00+00:00"/>
    <meta property="og:title" content="اجرای ۳۲۴ عنوان برنامه به مناسبت هفته بسیج در راز و جرگلان"/>
    <meta property="og:description" content="فرمانده سپاه راز و جرگلان گفت: در ستاد گرامیداشت چهلمین سالگرد هفته بسیج شهرستان در مجموع بیش از ۳۲۴ برنامه فرهنگی، بصیرتی،اقتصادی، ورزشی و اجتماعی در سراسر شهرستان در قالب ۷۱ عنوان برنامه طی هفته بسیج در دستور کار قرار گرفته است ."/>
  </head>
  <body>
    <article>
      <h1>اجرای ۳۲۴ عنوان برنامه به مناسبت هفته بسیج در راز و جرگلان</h1>
      <h2>فرمانده سپاه راز و جرگلان خبر داد؛</h2>
      <address>
        <time datetime="2019-11-23T15:06:00+00:00">23 Nov 2019, 15:06</time>
      </address>
      <p>فرمانده سپاه راز و جرگلان گفت: در ستاد گرامیداشت چهلمین سالگرد هفته بسیج شهرستان در مجموع بیش از ۳۲۴ برنامه فرهنگی، بصیرتی،اقتصادی، ورزشی و اجتماعی در سراسر شهرستان در قالب ۷۱ عنوان برنامه طی هفته بسیج در دستور کار قرار گرفته است .</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ عباسعلی ریحانی، فرمانده سپاه شهرستان راز و جرگلان در گفتگو با خبرنگار<a href="http://atraknews.com/"> پایگاه خبری آشخانه </a>ضمن گرامیداشت چهلمین سالگرد هفته بسیج درخصوص اهمیت و برنامه های این هفته عنوان کرد: بسیج مستضعفین به فرمان تاریخی حضرت امام خمینی(ره) در تاریخ ۵ آذر ۱۳۵۸ تشکیل و باید عنوان کنیم که یکی از پدیده های شگفت آور دوران انقلاب بوجود آمد تا سرنوشت انقلاب یا به تعبیری حفظ و پاسداشت انقلاب به مردم واگذار شود.</p>
      <p>وی افزود: ایشان می فرمودند بسیج لشکر مخلص خداست و امروز ما با مشاهده خدمات و حضور موفق بسیج در همه عرصه ها که خاری بر چشم مستکبران جهان، نا اهلان و نامحرمان انقلاب شده است به فرموده حضرت امام بیشتر پی خواهیم برد.</p>
      <p> ریحانی بااشاره به منویات مقام معظم رهبری مبنی بر این که بسیج یعنی نیروی کارآمد کشور برای همه میدان ها و بسیج، کلید طلایی حل همه مشکلات کشور است عنوان کرد: ایشان می فرمایند تا وقتی که این کشور و این ملت به امنیت احتیاج دارد به نیروی بسیجی، به انگیزه بسیجی، به سازماندهی بسیجی و به عشق و ایمان بسیجی احتیاج دارد و بسیج به معنی حضور و آمادگی در همان نقطه ای است که اسلام، قرآن،امام زمان(ارواحناه فداه) و این انقلاب مقدس به آن نیازمند است.</p>
      <p>فرمانده سپاه شهرستان راز و جرگلان با بیان این که هدف از بزرگداشت این هفته مبارک تبیین نقش و جایگاه بسیج در دفاع همه جانبه، جهاد فرهنگی، تولید علم و نهضت خدمات رسانی است، گفت: شعار محوری امسال هفته بسیج "۴۰ سال خدمت، جهاد و شهادت" با هدف بازنمایی تصویر امیدبخش، وحدت آفرین و خدمت رسان از شجره طیبه بسیج با تبیین دستاوردها و پیشرفت های چهل ساله بسیج در برابر تصویرسازی موهوم دشمنان است.</p>
      <p>وی خاطر نشان کرد: در ستاد گرامیداشت چهلمین سالگرد هفته بسیج شهرستان در مجموع بیش از ۳۲۴ برنامه فرهنگی، بصیرتی، اقتصادی، ورزشی و اجتماعی در سراسر شهرستان در قالب ۷۱ عنوان برنامه پیش بینی و در دستور کار قرار گرفته است .</p>
      <p>وی در ادامه تصریح کرد: تشکیل ستاد گرامیداشت هفته بسیج شهرستان با حضور مدیران کلیه دستگاه های اجرایی، فضاسازی شهری، دیدار بسیجیان و مدیران دستگاه های اجرایی با ائمه محترم جمعه شهرستان(شیعه و سنی)، برپایی نمایشگاه اقتصاد مقاومتی، تقدیر از فعالان این حوزه و دیدار با کارآفرینان برتر بسیجی در شهرستان از اهم برنامه ها طی این هفته است.</p>
      <p> عباسعلی ریحانی فرمانده سپاه راز و جرگلان با بیان این که سرکشی از خانواده معظم و معزز شهدا، ایثارگران، جانبازان و بسیجیان برتر شهرستان با حضور همه دستگاه ها اجرا خواهد شد و گفت: برگزاری کارگاه سبک زندگی اسلامی، جشن چهل سالگی بسیج توسط حوزه های و پایگاه های  مقاومت بسیج، برگزاری شب شعر با موضوع "بسیج, شهدا، ولایت و وحدت"، برگزاری جشنواره غذاهای سنتی با حضور اقوام مختلف از هر سه بخش شهرستان،  برگزاری یادواره شهدا تحت عنوان آبرو محله با همت کلیه دستگاه های اجرایی، برگزاری پیاده روی خانوادگی،.عطرافشانی گلزار شهدا در سرتاسر شهرستان و افتتاح طرح های عمرانی آماده بهره برداری در سطح شهرستان توسط قرارگاه محرومیت زدایی سپاه از دیگر برنامه های محوری گرامیداشت هفته بسیج است.</p>
      <p>انتهای پیام / </p>
    </article>
  </body>
</html>