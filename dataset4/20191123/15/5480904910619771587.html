<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/fotbaliste-barcelony-po-obratu-porazili-posledni-leganes/1824410?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-23T15:05:00+00:00"/>
    <meta property="og:title" content="Fotbalisté Barcelony po obratu porazili poslední Leganés"/>
    <meta property="og:description" content="Madrid - Fotbalisté Barcelony ve 14. kole španělské ligy po obratu vyhráli 2:1 na hřišti posledního Leganés a osamostatnili se na prvním místě tabulky. Katalánský celek vede o tři body před Realem Madrid, který se na stadionu pátého San Sebastianu představí až večer."/>
  </head>
  <body>
    <article>
      <h1>Fotbalisté Barcelony po obratu porazili poslední Leganés</h1>
      <address><time datetime="2019-11-23T15:05:00+00:00">23 Nov 2019, 15:05</time> by <a rel="author" href="http://www.ctk.cz/" target="_blank">ČTK</a></address>
      <p>Madrid - Fotbalisté Barcelony ve 14. kole španělské ligy po obratu vyhráli 2:1 na hřišti posledního Leganés a osamostatnili se na prvním místě tabulky. Katalánský celek vede o tři body před Realem Madrid, který se na stadionu pátého San Sebastianu představí až večer.</p>
      <p>Barcelona prohrávala od 12. minuty po zásahu Jussifa Nasjrího a domácí, kteří v dosavadním průběhu sezony vyhráli jen jednou, drželi vedení až do 53. minuty. Pak se o vyrovnání postaral Luis Suárez a devět minut před koncem rozhodl o výhře favorita Arturo Vidal.</p>
      <p>
        <b>Výsledky 14. kola španělské fotbalové ligy:</b>
      </p>
      <p>Leganés - FC Barcelona 1:2 (12. Nasjrí - 53. Suárez, 81. Vidal),</p>
      <p>16:00 Betis Sevilla - Valencie,</p>
      <p>18:30 Granada - Atlético Madrid,</p>
      <p>21:00 Real Madrid - San Sebastian.</p>
    </article>
  </body>
</html>