<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infooradea.ro/prevenirea-identificarea-si-tratamentul-bolilor-cardiovasculare-si-ginecologice-in-zona-transfrontaliera-se-realizeaza-din-fonduri-europene/"/>
    <meta property="og:site_name" content="InfoOradea"/>
    <meta property="article:published_time" content="2019-11-23T15:00:00+00:00"/>
    <meta property="og:title" content="Prevenirea, identificarea și tratamentul bolilor cardiovasculare și ginecologice în zona transfrontalieră se realizează din fonduri europene"/>
    <meta property="og:description" content="Standardele de sănătate ale secției Obstetrică-Ginecologie II și IV a Staționarului III se vor îmbunătăți prin fonduri europene"/>
  </head>
  <body>
    <article>
      <h1>Prevenirea, identificarea și tratamentul bolilor cardiovasculare și ginecologice în zona transfrontalieră se realizează din fonduri europene</h1>
      <address><time datetime="2019-11-23T15:00:00+00:00">23 Nov 2019, 15:00</time> by <a rel="author">Redactia</a></address>
      <h4>Standardele de sănătate ale secției Obstetrică-Ginecologie II și IV a Staționarului III se vor îmbunătăți prin fonduri europene din cooperarea transfrontalieră cu alte două instituții similare: Institutul de Boli Cardiovasculare Timișoara și Universitatea din Debrecen. Activitățile se realizează prin proiectul „Îmbunătățirea standardelor de sănătate în prevenirea, identificarea și tratamentul bolilor cardiovasculare și ginecologice în zona transfrontalieră”, care a fost pregătit și dezvoltat de către Institutul de Boli Cardiovasculare Timișoara, în calitate de lider de proiect, în parteneriat cu Spitalul Clinic Județean de Urgență Oradea și Universitatea din Debrecen.</h4>
      <p>Proiectul este implementat în cadrul Programului Interreg V-A România-Ungaria și este finanțat de Uniunea Europeană, prin Fondul European de Dezvoltare Regională și cofinanțat de statele partenere în program, România și Ungaria.</p>
      <p>Durata proiectului se întinde pe doi ani, între martie 2019 și mai 2021, iar bugetul proiectului este de 3.000.000 euro, din care finanțarea FEDR 2.550.000 euro.</p>
      <p>
        <b>Activități pentru prevenirea și diagnosticarea bolilor cu frecvență înaltă în zona eligibilă</b>
      </p>
      <p>Spitalul Clinic Județean de Urgență Oradea a planificat următoarele activități, unele dintre ele în colaborare cu Institutul de Boli Cardiovasculare Timișoara și Universitatea din Debrecen, care se vor realiza în cadrul proiectului:</p>
      <ul>
        <li>Screening gratuit: consultarea preoperatorie cardiologică pentru pacienții ginecologi pe parcursul perioadei de implementare a proiectului în Oradea;</li>
        <li>Screening pentru depistarea precoce a cancerului ovarian;</li>
        <li>Screening pentru detectarea bolilor infecțioase;</li>
        <li>Efectuarea unui videoclip despre prevenirea problemelor ginecologice principale și promovarea online.</li>
      </ul>
      <p>Totodată, se vor implementa și diferite acțiuni pentru îmbunătățirea accesului grupurilor defavorizate la infrastructura de sănătate. Astfel, se are în vedere creșterea accesului grupurilor dezavantajate pentru detectarea bolilor ginecologice potențiale prin informarea acestora și oferirea de consultații gratuite și investigații specifice, precum și creșterea accesului grupurilor dezavantajate la investigațiile colposcopiei prin informarea acestora și oferirea de consultații gratuite.</p>
      <p>De asemenea, în ceea ce privește secția Obstetrică-Ginecologie II și IV a Staționarului III, prin acest proiect va avea loc dotarea unui bloc operator, a unei secții de Anestezie și Terapie Intensivă și a 10 saloane cu un total de 30 de paturi pentru pacientele secției Obstetrică – Ginecologie II și IV a Staționarului III (fostul Spital Clinic de Obstetrică și Ginecologie din Oradea).</p>
      <p>Partenerii din județul Bihor au de asemenea de câștigat din această colaborare. Partenerii maghiari de la Universitatea din Debrecen vor asigura trainingul personalului medical din cadrul proiectului pentru echipamentele nou achiziționate.</p>
      <p>Beneficiarii proiectului sunt în principiu populația de sex feminin din Oradea, a zonelor învecinate, precum și populația județelor Timiș și Hajdu-Bihar, care apelează la serviciile medicale ale instituțiilor sanitare implicate în proiect.</p>
      <p>Programul Interreg V-A România-Ungaria este destinat finanțării unor proiecte comune româno-ungare, care abordează nevoi identificate pe ambele laturi ale graniței şi care necesită o abordare comună, precum şi soluții inovative, contribuind astfel la dezvoltarea sustenabilă a zonei eligibile. Programul este o continuare a programelor de cooperare transfrontalieră implementate în regiune şi dispune de un buget total de aproximativ 232 milioane euro, din care 189 milioane de euro reprezintă finanţarea nerambursabilă din Fondul European de Dezvoltare Regională. Zona eligibilă a programului cuprinde judeţele Arad, Bihor, Satu Mare şi Timiş pe partea română a graniței şi, respectiv, judeţele Békés, Csongrád, Hajdú-Bihar și Szabolcs-Szatmár-Bereg, pe partea ungară a acesteia.</p>
      <related>
        <h4>Articole similare</h4>
        <a href="https://infooradea.ro/hai-sa-plantam-impreuna-la-tine-in-oras-bogdan-stelea-si-bergenbier-au-plantat-25-de-arbori-in-parcul-salca-din-oradea/"/>
        <a href="https://infooradea.ro/incendiu-la-un-apartament-de-pe-strada-aleea-salca-din-oradea-propietara-si-a-lasat-o-lumanare-nesupravegheata/"/>
        <a href="https://infooradea.ro/spitalul-judetean-din-oradea-va-avea-primul-laborator-de-analize-robotizat-din-romania/"/>
      </related>
    </article>
  </body>
</html>