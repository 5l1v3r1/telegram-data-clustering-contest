<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549466.html/%D8%A8%D8%B1%DA%AF%D8%B2%D8%A7%D8%B1%DB%8C-%D8%A8%DB%8C%D8%B4-%D8%A7%D8%B2-200-%D8%B9%D9%86%D9%88%D8%A7%D9%86-%D8%A8%D8%B1%D9%86%D8%A7%D9%85%D9%87-%D8%B7%DB%8C-%D9%87%D9%81%D8%AA%D9%87-%D8%A8%D8%B3%DB%8C%D8%AC-%D8%AF%D8%B1-%D9%85%DB%8C%D8%A7%D9%86%D8%AF%D9%88%D8%B1%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T15:15:00+00:00"/>
    <meta property="og:title" content="برگزاری بیش از 200 عنوان برنامه طی هفته بسیج در میاندورود"/>
    <meta property="og:description" content="فرمانده ناحیه مقاومت بسیج میاندورود از برگزاری بیش از 200 عنوان برنامه در هفته بسیج و افتتاح سه خانه محروم و کلنگ‌زنی ساخت 9 مزار شهید خبر داد."/>
  </head>
  <body>
    <article>
      <h1>برگزاری بیش از 200 عنوان برنامه طی هفته بسیج در میاندورود</h1>
      <h2>فرمانده ناحیه مقاومت بسیج میاندورود خبر داد</h2>
      <address>
        <time datetime="2019-11-23T15:15:00+00:00">23 Nov 2019, 15:15</time>
      </address>
      <p>فرمانده ناحیه مقاومت بسیج میاندورود از برگزاری بیش از 200 عنوان برنامه در هفته بسیج و افتتاح سه خانه محروم و کلنگ‌زنی ساخت 9 مزار شهید خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، جعفر اصغری عصر امروز در جمع خبرنگاران به مناسبت هفته بسیج و با اشاره به چهل سالگی تشکیل بسیج به فرمان امام (ره) اظهار کرد: بنا به فرموده رهبر انقلاب، بسیج یعنی نیروی کارآمد کشور برای همه عرصه‌ها از همین رو بسیج چهل سال خدمت خالصانه و عاشقانه در همه عرصه‌ها داشت و در بعد دفاعی، امنیتی، اقتصادی، امدادی و فرهنگی در جامعه وارد عمل شد.<br/> <br/>وی بیان کرد: بسیجی که شامل پاک‌ترین انسان‌ها شکل گرفته امروز هدف انقلاب اسلامی را به معنای واقعی دنبال می‌کند و به‌دنبال حفظ ارزش‌های نظام است.<br/> <br/>فرمانده ناحیه مقاومت بسیج میاندورود، خاطرنشان کرد: امروز انقلاب اسلامی در اقصا نقاط مختلف جهان اسلام دارد با قدرت سازی و ظرفیت ساری حرکت می‌کند و امروز هیچ میز مذاکره‌ای در جهان و منطقه نمی‌توانیم ببینیم برای حل مسائل منطقه‌ای که ایران در یک سوی آن قدرت تعیین کننده نباشد و این قدرت بسیج و ایران اسلامی است و این عزت و افتخار را مدیون شهدا و بسیجیان هستیم.<br/> <br/>اصغری تصریح کرد: امروز بسیج یک تفکر است و در اقصا نقاط جهان دارد قدرت سازی می‌کند برای همین دشمن چهل سال است برای براندازی این نظام و انقلاب دارد برنامه ریزی می‌کند و هر روز به شکل‌های مختلف و در چند روز گذشته به صورت هدفمند و برنامه ریزی شده سازماندهی برای معاندین و منافقین و سلطنت طلبان انجام داد که وقتی سهمیه بندی سوخت صورت گرفت از این موضوع استفاده کردند و بر روی موجی که بعضی افراد ایجاد کردند موج سواری کردند اما بسیجیان پای کار آمدند و در کنار نیروی انتظامی مجددا امنیت را برای همه مردم به ارمغان آوردند.<br/> <br/>وی افزود: بسیج در همه عرصه‌ها به‌خصوص اقتصاد مقاومتی که شعار چندین سال اخیر رهبری بود وارد عمل شد و در صحنه‌های اقتصاد و تولید بسیج است که در صف اول برای اجرای فرمان امام خود نقش ایفا می‌کند و با تاسی از فرهنگ بزرگ عاشورا تولی و تبری را معنا کرده است.<br/> <br/>اصغری از برگزاری بیش از 200 عنوان برنامه در هفته بسیج در سطح شهرستان خبر داد و گفت: غبارروبی و عطرافشانی گلزار شهدا، مسابقات ورزشی، دیدار با خانواده شهدا، اکران فیلم یتیم خانه ایران، نشست روشنگری با موضوع سبک زندگی اسلامی، همایش بصیرتی زینبی، برگزاری اردوی جهادی – فرهنگی، برپایی میز خدمت، همایش بصیرتی استکبار ستیزی، مراسم کلنگ زنی ساختمان پایگاه امام سجاد(ع) بازیارخیل، تبیین گفتمان انقلاب و دستاوردهای 40 ساله، برگزاری مابقات نقاشی با موضوع بسیج 40 ساله، کارگاه آثار و برکات ازدواج، کارگاه آموزش سواد رسانه‌ای و آسیب‌های فضای مجازی، شب شعر انقلاب، اجتماع بزرگ بسیجیان، اعزام اکیپ‌های پزشکی به مناطق محروم و حاشیه نشین، پخش فیلم به وقت شام و برپایی نمایشگاه از جمله برنامه‌های هفته بسیج در میاندورود است.<br/> <br/>وی با بیان اینکه سه واحد مسکن محرومین در این هفته افتتاح خواهد شد، اظهار کرد: 10 واحد مسکونی دیگر در حال ساخت داریم که امیدواریم تا پایان سال بتوانیم آنها را تکمیل کنیم.<br/> <br/>فرمانده ناحیه مقاومت بسیج میاندورود با اشاره به نقش ویژه شهدا در ادامه حرکت و پویایی انقلاب اسلامی، خاطرنشان کرد: در هفته بسیج کلنگ ساخت 9 مزار شهید در روستای ولوجا زده خواهد شد.<br/><br/>انتهای پیام/</p>
    </article>
  </body>
</html>