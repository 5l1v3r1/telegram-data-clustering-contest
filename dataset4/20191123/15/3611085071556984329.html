<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportazinas.com/silovs-nekvalificejas-pk-sezonas-otra-posma-masu-starta-sacensibu-finalam/"/>
    <meta property="og:site_name" content="Sportazinas.com"/>
    <meta property="article:published_time" content="2019-11-23T15:25:08+00:00"/>
    <meta property="og:title" content="Silovs nekvalificējas PK sezonas otrā posma masu starta sacensību finālam"/>
    <meta property="og:description" content="Latvijas ātrslidotājs Haralds Silovs sestdien Polijā nekvalificējās Pasaules kausa (PK) sezonas otrā posma masu starta sacensību finālam."/>
  </head>
  <body>
    <article>
      <h1>Silovs nekvalificējas PK sezonas otrā posma masu starta sacensību finālam</h1>
      <address><time datetime="2019-11-23T15:25:08+00:00">23 Nov 2019, 15:25</time> by <a rel="author" href="https://www.sportazinas.com/author/leta/" target="_blank">LETA</a></address>
      <p>Latvijas ātrslidotājs Haralds Silovs sestdien Polijā nekvalificējās Pasaules kausa (PK) sezonas otrā posma masu starta sacensību finālam.</p>
      <p>Silovs pusfinālā nevienā no starpfinišiem netika pie punktiem, finišēdams pēc septiņām minūtēm un 48,640 sekundēm, tādējādi ieņemot 13.pozīciju starp 17 slidotājiem.</p>
      <p>Šajā pusfinālā uzvarēja Jorits Bergsma no Nīderlandes, bet otrajā pusfinālā triumfēja vēl viens nīderlandietis Arjens Stroetinga.</p>
      <p>Finālā no katra pusfināla iekļuva astoņi ātrākie sportisti.</p>
      <p>Tāpat Silovs pusotru stundu agrāk startēja 1500 metru distancē B divīzijā, kurā viņš finišu sasniedza ar laiku viena minūte un 52,784 sekundes, līderim zaudējot 4,91 sekundi, tādējādi ierindojoties pirmspēdējā, 29.vietā.</p>
      <p>Starptautiskās Slidošanas savienības (ISU) kopvērtējumā Silovs 1500 metru distancē kopvērtējumā ar vienu punktu ieņem 47.vietu starp 62 sportistiem, bet masu starta kopvērtējumā viņš iekrājis 130 punktus, tādējādi ieņemot 12.pozīciju.</p>
      <p>Silovs karjeru sāka kā šorttrekists, bet neilgi pirms Vankūveras Olimpiādes pievērsās arī ātrslidošanai un kļuva par pirmo sportistu, kurš vienās olimpiskajās spēlēs startējis abās disciplīnās. Phjončhanas olimpiskajās spēlēs viņš izcīnīja augsto ceturto vietu 1500 metru distancē un bija 15.pozīcijā 1000 metros, bet masu startā, kas debitēja Olimpiādes programmā, nepārvarēja pusfināla barjeru.</p>
      <p>Šosezon Pasaules kausā ātrslidošanā paredzēti seši posmi.</p>
    </article>
  </body>
</html>