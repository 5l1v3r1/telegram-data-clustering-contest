<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549493.html/%D8%A7%D9%81%D8%B2%D8%A7%DB%8C%D8%B4-%D8%AA%D8%B9%D8%AF%D8%A7%D8%AF-%D9%85%D8%B3%D8%A7%D9%81%D8%B1%D8%A7%D9%86-%D8%A7%D8%AA%D9%88%D8%A8%D9%88%D8%B3-%D8%A8%D8%A7-%D8%AA%D8%BA%DB%8C%DB%8C%D8%B1-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T15:09:00+00:00"/>
    <meta property="og:title" content="افزایش تعداد مسافران اتوبوس با تغییر قیمت بنزین"/>
    <meta property="og:description" content="مدیرعامل شرکت اتوبوسرانی شهر تهران با اشاره به افزایش تعداد مسافران اتوبوس با تغییر قیمت بنزین گفت: 3 هزار اتوبوس پایتخت فرسوده است."/>
  </head>
  <body>
    <article>
      <h1>افزایش تعداد مسافران اتوبوس با تغییر قیمت بنزین</h1>
      <address>
        <time datetime="2019-11-23T15:09:00+00:00">23 Nov 2019, 15:09</time>
      </address>
      <p>مدیرعامل شرکت اتوبوسرانی شهر تهران با اشاره به افزایش تعداد مسافران اتوبوس با تغییر قیمت بنزین گفت: 3 هزار اتوبوس پایتخت فرسوده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ پیمان سنندجی مدیرعامل شرکت اتوبوسرانی شهر تهران درباره تأثیر افزایش نرخ بنزین بر تعداد مسافران اتوبوس‌های پایتخت گفت: برای اینکه آمار دقیقی در این زمینه حاصل شود حدود یک ماه زمان می‌برد ولی مشاهدات عینی نشان می‌دهد که آمار مسافران در همه خطوط به ویژه خط یک و 7 افزایش یافته است.</p>
      <p>وی افزود: خط یک مسیر آزادی ـ تهرانپارس  و خط 7 مسیر راه‌آهن ـ تجریش است که حدود 200 اتوبوس در خط یک و بیش از 220 اتوبوس در خط 7 تا کنون جابه‌جایی مسافران را انجام داده‌اند.   وی خاطرنشان کرد: با توجه به اینکه حدود 6 هزار اتوبوس در پایتخت وجود دارد، تلاش کرده‌ایم با نوسازی و اورهال کردن بخشی از اتوبوس‌های فرسوده افزایش خدمت‌رسانی به مردم را داشته باشیم ولی لازم است که دولت تمهیدات بیشتری در این زمینه و ارائه اتوبوس‌های نو اختصاص دهد.   مدیرعامل شرکت اتوبوسرانی شهر تهران با اشاره به اینکه میانگین عمر اتوبوس‌های پایتخت 11 سال است،‌گفت: حدود 3 هزار اتوبوس پایتخت فرسوده است و باید چاره‌ای برای رفع این مشکل اندیشید.   سنندجی گفت: البته در جلسه‌ای با سازمان شهرداری‌ها  دستورالعملی تهیه شد که بر اساس مصوبات شورای اقتصاد، دولت پیگیری نوسازی ناوگان حمل و نقل عمومی از محل مابه‌التفاوت قیمت سوخت انجام  دهد.   منبع: فارس   انتهای پیام/</p>
    </article>
  </body>
</html>