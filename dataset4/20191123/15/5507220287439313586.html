<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188465/"/>
    <meta property="og:site_name" content="Janam TV"/>
    <meta property="article:published_time" content="2019-11-23T15:00:49+00:00"/>
    <meta property="og:title" content="പോഷകാഹാരക്കുറവ് മൂലം കുഞ്ഞ് മരിച്ചു; മാതാപിതാക്കള്‍ അറസ്റ്റില്‍"/>
    <meta property="og:description" content="ഫ്‌ളോറിഡ: പോഷകാഹാരക്കുറവ് മൂലം 18 മാസം പ്രായമുള്ളു കുഞ്ഞ് മരിച്ച സംഭവത്തില്‍ മാതാപിതാക്കളെ അറസ്റ്റ് ചെയ്തു. ഫ്‌ളോറിഡയിലാണ് സംഭവം. ഷൈലാ ഒ ലെറി, റയാന്‍ ഒ"/>
  </head>
  <body>
    <article>
      <h1>പോഷകാഹാരക്കുറവ് മൂലം കുഞ്ഞ് മരിച്ചു; മാതാപിതാക്കള്‍ അറസ്റ്റില്‍</h1>
      <address><time datetime="2019-11-23T15:00:49+00:00">23 Nov 2019, 15:00</time> by <a rel="author">Janam TV Web Desk</a></address>
      <p>ഫ്‌ളോറിഡ: പോഷകാഹാരക്കുറവ് മൂലം 18 മാസം പ്രായമുള്ളു കുഞ്ഞ് മരിച്ച സംഭവത്തില്‍ മാതാപിതാക്കളെ അറസ്റ്റ് ചെയ്തു. ഫ്‌ളോറിഡയിലാണ് സംഭവം. ഷൈലാ ഒ ലെറി, റയാന്‍ ഒ ലെറി എന്നിവരെയാണ് അറസ്റ്റ് ചെയ്തത്. പോഷകാഹാരക്കുറവ് മൂലമാണ് കുഞ്ഞ് മരിച്ചതെന്ന് പോസ്റ്റുമോര്‍ട്ടം റിപ്പോര്‍ട്ടില്‍ വ്യക്തമാണ്.</p>
      <p>ഏഴരക്കിലോ തൂക്കം മാത്രമാണ് കുഞ്ഞിനുണ്ടായിരുന്നത്. കുട്ടിയുടെ കൈകാലുകള്‍ ശോഷിച്ച അവസ്ഥയിലാണുണ്ടായിരുന്നത്. ശ്വാസതടസം, കരള്‍വീക്കം, നിര്‍ജലീകരണം എന്നീ അസുഖങ്ങളും കുഞ്ഞിന് ഉണ്ടായിരുന്നതായി പോസ്റ്റ്‌മോര്‍ട്ടം റിപ്പോര്‍ട്ടില്‍ പറയുന്നു. പഴങ്ങളും പച്ചക്കറികളും മാത്രമായിരുന്നു ഇവര്‍ കുഞ്ഞിന് നല്‍കിയിരുന്നത്.</p>
      <p>കഴിഞ്ഞ ഏതാനും നാളുകളായി കുഞ്ഞ് ആരോഗ്യ പ്രശ്‌നങ്ങള്‍ പ്രകടിപ്പിച്ചിരുന്നെങ്കിലും ഇവര്‍ കുഞ്ഞിനെ ഡോക്ടറെ കാണിച്ചിരുന്നില്ല. ഇവര്‍ക്ക് മറ്റ് രണ്ട് കുഞ്ഞുങ്ങള്‍ കൂടിയുണ്ട്. ഇവരും ആരോഗ്യ പ്രശ്‌നങ്ങള്‍ അനുഭവിക്കുന്നതായാണ് പൊലീസ് കണ്ടെത്തിയത്. ഇവരെ വനിതാ ശിശു വികസന കേന്ദ്രത്തിലേക്ക് മാറ്റിയതായും പൊലീസ് വ്യക്തമാക്കി.</p>
    </article>
  </body>
</html>