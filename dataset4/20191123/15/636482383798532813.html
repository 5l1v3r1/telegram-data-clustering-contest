<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/accident-pe-trecerea-de-pietoni-o-mama-si-fiica-ei-lovite-de-un-autoturism-au-fost-transportate-de-urgenta-la-spital-20097935"/>
    <meta property="og:site_name" content="Cancan.ro"/>
    <meta property="article:published_time" content="2019-11-23T15:06:51+00:00"/>
    <meta property="og:title" content="Accident pe trecerea de pietoni: o mamă și fiica ei, lovite de un autoturism. Au fost transportate de urgenţă la spital"/>
    <meta property="og:description" content="O femeie şi fiica acesteia, în vârstă de 11 ani, au fost accidentate, sâmbătă, pe o trecere de pietoni din centrul municipiului Focşani, a informat"/>
  </head>
  <body>
    <article>
      <h1>Accident pe trecerea de pietoni: o mamă și fiica ei, lovite de un autoturism. Au fost transportate de urgenţă la spital</h1>
      <address><time datetime="2019-11-23T15:06:51+00:00">23 Nov 2019, 15:06</time> by <a rel="author">Loredana T.</a></address>
      <p>O femeie şi fiica acesteia, în vârstă de 11 ani, au fost accidentate, sâmbătă, pe o trecere de pietoni din centrul municipiului Focşani, a informat Inspectoratul pentru Situaţii de Urgenţă Vrancea.</p>
      <p>„<i><b>Un echipaj SMURD din cadrul Detaşamentului de Pompieri Focşani a intervenit la un accident rutier produs în zona centrală a municipiului Focşani, în urma căruia un autoturism a acroşat doi pietoni, o mamă şi fiica acesteia de 11 ani</b></i>„, a precizat ISU Vrancea.</p>
      <p>Victimele au primit primul ajutor calificat la faţa locului şi au fost transportate la Unitatea de Primiri Urgenţe Focşani.</p>
      <p>Cercetările continuă pentru stabilirea cu exactitate a împrejurărilor în care a avut loc accidentul.</p>
    </article>
  </body>
</html>