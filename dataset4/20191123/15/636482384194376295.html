<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/acest-tanar-a-plecat-de-acasa-si-nimeni-nu-mai-stie-nimic-de-el-politia-cere-ajutorul-populatiei-20097947"/>
    <meta property="og:site_name" content="Cancan.ro"/>
    <meta property="article:published_time" content="2019-11-23T15:43:01+00:00"/>
    <meta property="og:title" content="Acest tânăr a plecat de acasă și nimeni nu mai ştie nimic de el! Poliţia cere ajutorul populaţiei"/>
    <meta property="og:description" content="Dorin Marcu, în vârstă de 22 de ani, a plecat de acasă de două zile şi nu a mai dat niciun semn de viață de atunci. Locuia în localitatea Dor Mărunt,"/>
  </head>
  <body>
    <article>
      <h1>Acest tânăr a plecat de acasă și nimeni nu mai ştie nimic de el! Poliţia cere ajutorul populaţiei</h1>
      <address><time datetime="2019-11-23T15:43:01+00:00">23 Nov 2019, 15:43</time> by <a rel="author">Loredana T.</a></address>
      <p>Dorin Marcu, în vârstă de 22 de ani, a plecat de acasă de două zile şi nu a mai dat niciun semn de viață de atunci. Locuia în localitatea Dor Mărunt, judeţul Călăraşi, şi a plecat de acasă în jurul orei 03.00, la volanul autoturismului marca Citroen C3 cu numărul de înmatriculare AR 77 RAL. De la acea data nu a mai luat legătura cu membrii familiei şi nu a mai putut fi contactat.</p>
      <p>Oamenii legii desfăşoară activităţi pentru găsirea tânărului, în urma alertării autorităţilor de către familie.</p>
      <p>Semnalmente: înălţime: 175 cm, greutate: 65 kg, corpolenţă atletică, ochi căprui, nas drept, buze subţiri. La data dispariţiei, acesta era îmbrăcat cu o geaca de fâş de culoare galbenă, iar în picioare purta pantofi sport tip adidas.</p>
      <p>Oricine poate oferi detalii cu privire la persoana dispărută este rugat sa apeleze Serviciul de Urgenţă 112 sau să contacteze cea mai apropiată unitate de poliţie!</p>
    </article>
  </body>
</html>