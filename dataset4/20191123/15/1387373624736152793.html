<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nuovaperiferia.it/attualita/maltempo-il-sindaco-di-chivasso-ha-aperto-il-coc-centro-operativo-comunale-di-protezione-civile/"/>
    <meta property="og:site_name" content="La Nuova Periferia"/>
    <meta property="article:published_time" content="2019-11-23T15:24:29+00:00"/>
    <meta property="og:title" content="Maltempo, il sindaco di Chivasso ha aperto il Coc, centro operativo comunale di Protezione Civile"/>
    <meta property="og:description" content="Maltempo in Piemonte e peggiora la situazione idrogeologica in Piemonte Per Chivasso si parla di allerta arancione sia per oggi, sabato 23 che per domani, domenica 24 novembre. "/>
  </head>
  <body>
    <article>
      <h1>Maltempo, il sindaco di Chivasso ha aperto il Coc, centro operativo comunale di Protezione Civile</h1>
      <h2>I corsi d'acqua e i canali irrigui sono monitorati.</h2>
      <address>
        <time datetime="2019-11-23T15:24:29+00:00">23 Nov 2019, 15:24</time>
      </address>
      <p>Maltempo in Piemonte e peggiora la situazione idrogeologica in Piemonte. Per Chivasso si parla di allerta arancione sia per oggi, sabato 23 che per domani, domenica 24 novembre</p>
      <h3>Il sindaco ha aperto il Coc</h3>
      <p>Alle 15.45  di oggi, sabato 23 novembre, il sindaco di Chivasso, Claudio Castello ha aperto il Coc ì, centro operativo di Protezione Civile a seguito dell’allerta arancione diramato dal Servizio di Protezione Civile Della Regione Piemonte.  I corsi d’acqua e i canali irrigui sono monitorati.</p>
      <h3>Maltempo in Piemonte</h3>
      <p>Maltempo in Piemonte, è allerta rossa. Peggiora la situazione idrogeologica in Piemonte, dove le previsioni del Centro funzionale di Arpa Piemonte segnalano, a causa della persistenza del maltempo, il passaggio all’allerta rossa.nelle zone della Val Sesia (Vc), Cervo (Bi), Chiusella, Orco, Lanzo, bassa Val Susa e Sangone (To), Tanaro (Cn), Belbo (Al, At, Cn) e Bormida (Al). Allerta arancione in tutto il resto della regione, ad esclusione delle Valli Maira, Varaita e Stura, in provincia di Cuneo, dove si segnala un’allerta gialla.</p>
      <h3>Attese esondazioni</h3>
      <p>Sono attese esondazioni dei corsi d’acqua, con allagamenti anche estesi, frane diffuse anche di dimensioni importanti. Interruzione dei servizi per valanghe potranno interessare la viabilità.</p>
      <p>La Sala Operativa della Protezione civile di corso Marche 79 a Torino rimarrà aperta h24 per monitorare e gestire l’evento, fino al termine dell’emergenza. I volontari continuano a lavorare sul territorio, sia quelli dei gruppi comunali, sia quelli del Coordinamento regionale, del Corpo Aib e dell’Associazione nazionale Alpini.</p>
      <h3>Disagi delle ferrovie</h3>
      <p>Sono oltre 150 i tecnici di RFI al lavoro in queste ore per monitorare i punti più sensibili dell’infrastruttura. Trenitalia ha previsto misure tecniche e organizzative specifiche con oltre 150 addetti per l’assistenza e l’informazione alle persone in viaggio e nelle stazioni e con locomotive e treni diesel.</p>
      <p>Prima di mettersi in viaggio è consigliato contattare il Call Center 89 20 21, consultare la sezione infomobilità e il sito web viaggiatreno.it o seguire i canali social del Gruppo FS Italiane: twitter @fsnews_it; @lefrecce. È possibile ricevere informazioni in tempo reale sul proprio treno e sulla circolazione ferrovia registrandosi al servizio smart caring tramite app Trenitalia.</p>
      <p>Si invitano i cittadini ad adottare le <b>buone pratiche di autoprotezione:</b></p>
      <p>
        <a href="https://www.regione.piemonte.it/web/temi/protezione-civile-difesa-suolo-opere-pubbliche/protezione-civile/allertamento-monitoraggio/cosa-fare-caso-allerta-forti-temporali">
          <b>https://www.regione.piemonte.​it/web/temi/protezione-civile-​difesa-suolo-opere-pubbliche/​protezione-civile/​allertamento-monitoraggio/​cosa-fare-caso-allerta-forti-​temporali</b>
        </a>
      </p>
      <p>
        <a href="https://www.regione.piemonte.it/web/temi/protezione-civile-difesa-suolo-opere-pubbliche/protezione-civile/allertamento-monitoraggio/cosa-fare-caso-allerta-alluvione">
          <b>https://www.regione.piemonte.​it/web/temi/protezione-civile-​difesa-suolo-opere-pubbliche/​protezione-civile/​allertamento-monitoraggio/​cosa-fare-caso-allerta-​alluvione</b>
        </a>
      </p>
      <p>
        <b>
          <a href="https://www.regione.piemonte.it/web/temi/protezione-civile-difesa-suolo-opere-pubbliche/protezione-civile/allertamento-monitoraggio/cosa-fare-caso-allerta-neve">https://www.regione.piemonte.​it/web/temi/protezione-civile-​difesa-suolo-opere-pubbliche/​protezione-civile/​allertamento-monitoraggio/​cosa-fare-caso-allerta-neve</a>
        </b>
      </p>
    </article>
  </body>
</html>