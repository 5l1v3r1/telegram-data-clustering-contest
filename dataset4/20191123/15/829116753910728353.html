<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191123-varga-judit-a-birosag-kotelesek-lesznek-a-kuria-jogertemezeset-kovetni.html"/>
    <meta property="og:site_name" content="Origo"/>
    <meta property="article:published_time" content="2019-11-23T15:15:00+00:00"/>
    <meta property="og:title" content="Varga Judit: A bíróságok kötelesek lesznek a Kúria jogértelmezését követni"/>
    <meta property="og:description" content="Az igazságügyminiszter erről a magyar ügyvédek napján tartott ünnepségen beszélt."/>
  </head>
  <body>
    <article>
      <h1>Varga Judit: A bíróságok kötelesek lesznek a Kúria jogértelmezését követni</h1>
      <address><time datetime="2019-11-23T15:15:00+00:00">23 Nov 2019, 15:15</time> by <a rel="author">MTI</a></address>
      <p>
        <b>A bíróságok kötelesek lesznek a Kúria jogértelmezését követni az Igazságügyi Minisztérium törvényjavaslata értelmében, ugyanakkor ez nem sérti az ítélkező bírók személyes függetlenségét - mondta az igazságügyminiszter szombaton Budapesten, a magyar ügyvédek napján tartott ünnepségen.</b>
      </p>
      <p>Varga Judit hozzátette, hogy az egyes törvényeknek az egyfokú járási hivatali eljárások megteremtésével összefüggő módosításáról szóló törvényjavaslat ennek érdekében teszi lehetővé az eltérést a Kúria jogértelmezésétől, ha az az ügy körülményei vagy az alaptörvénnyel való összhang érdekében szükséges. </p>
      <figure>
        <img src="https://cdn.nwmgroups.hu/s/img/i/1908/20190822varga-judit-igazsagugyi-miniszter2.jpg?w=644&amp;h=429"/>
        <figcaption>Varga Judit, igazságügyi miniszter.<cite>Forrás: Botár Gergely</cite></figcaption>
      </figure>
      <blockquote>Nem osztom azok aggodalmát, akik az ítélkezés függetlenségének csorbítását látják abban, hogy a bírónak indokolnia kell, miért tér el a Kúria ismert gyakorlatától, miért teszi félre az élő jogot</blockquote>
      <p>- fogalmazott Varga Judit.</p>
    </article>
  </body>
</html>