<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/serulesek/sulyos-ervagas-szoboszlaieknal-nem-jatszhat-europa-egyik-legkeresettebb-csatara"/>
    <meta property="og:site_name" content="csakfoci.hu"/>
    <meta property="article:published_time" content="2019-11-23T15:19:03+00:00"/>
    <meta property="og:title" content="Súlyos érvágás Szoboszlaiéknál, nem játszhat Európa egyik legkeresettebb csatára"/>
    <meta property="og:description" content="Kisebb térdsérülés miatt kérdésessé vált Erling Haalandnak, az RB Salzburg támadójának játéka a St. Pölten elleni bajnoki mérkőzésen."/>
  </head>
  <body>
    <article>
      <h1>Súlyos érvágás Szoboszlaiéknál, nem játszhat Európa egyik legkeresettebb csatára</h1>
      <address><time datetime="2019-11-23T15:19:03+00:00">23 Nov 2019, 15:19</time> by <a rel="author">csakfoci.hu</a></address>
      <p>
        <b>
          <b>Kisebb térdsérülés miatt kérdésessé vált Erling Haalandnak, az RB Salzburg támadójának játéka a St. Pölten elleni bajnoki mérkőzésen.</b>
        </b>
      </p>
      <p>Az osztrák élvonalbeli bajnokság címvédője, az RB Salzburg szombaton hazai pályán fogadja a forduló előtt 8. helyen álló St. Pölten csapatát. A Szoboszlai Dominikot is foglalkoztató salzburgiak három nappal később a Genk ellen játszanak BL-csoportmérkőzést a Luminus Arénában.</p>
      <p>A soron következő találkozókat megelőzően rossz hírről számolt be az együttes vezetőedzője, Jesse Marsch. Elmondása szerint a norvég támadó, <b>Erling Haaland</b> kivételével mindenki visszatért a válogatottból. A hírek szerint az idei szezonban összesen 26 gólt szerző fiatal csatár térdproblémákkal bajlódik.</p>
      <p>– <i>Rengeteg időnk van még a két mérkőzés között, sokan két meccset is fognak játszani a napokban, de először a szombati találkozóra</i> <i>koncentrálunk</i> – idézte az amerikai tréner szavait a derstandard.at, majd figyelmeztette csapatát.</p>
      <p>– <i>A válogatott szünet után mindig nehéz játszani, mert ilyenkor sok játékosunk van távol a csapattól, de a St. Pölten elleni bajnoki esetében nem ez a helyzet, jobban fel tudtunk készülni.</i></p>
      <p>Mindazonáltal minden a Salzburg mellett szól, hiszen Bundesliga-rekordot állított fel azzal, hogy az első 13 mérkőzésén 12 győzelmet aratott és 51 bajnoki óta veretlen hazai pályán.</p>
    </article>
  </body>
</html>