<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77662-Policia-kvoli-nezvestnemu-Michalovi-prehladava-pobrezie-Dunaja-Zaznam-z-kamery-naznacuje-co-sa-mohlo-stat"/>
    <meta property="og:site_name" content="REFRESHER"/>
    <meta property="article:published_time" content="2019-11-23T15:50:00+00:00"/>
    <meta property="og:title" content="Polícia kvôli nezvestnému Michalovi prehľadáva pobrežie Dunaja. Záznam z kamery naznačuje, čo sa mohlo stať"/>
    <meta property="og:description" content="Po mladom študentovi príslušníci polície pátrajú od 20. novembra."/>
  </head>
  <body>
    <article>
      <h1>Polícia kvôli nezvestnému Michalovi prehľadáva pobrežie Dunaja. Záznam z kamery naznačuje, čo sa mohlo stať</h1>
      <address><time datetime="2019-11-23T15:50:00+00:00">23 Nov 2019, 15:50</time> by <a rel="author">Jakub Paulík</a></address>
      <p>
        <b>Po mladom študentovi príslušníci polície pátrajú od 20. novembra.</b>
      </p>
      <p>20-ročný Michal si bol v stredu ráno zabehať s priateľmi a odvtedy ho nikto nevidel.<a href="https://www.facebook.com/KRPZBA/posts/791367767952422?__xts__%5B0%5D=68.ARBqM3rbhV6r2FezBYeTz6lIFYmZe2TNODf-mRG752oIaxSiCkrdsPTwxNS2yU0RmKzeaQ2pgzn8IIGbT3JsRYgJGJKAl_PzEXCiXLDOhpW8UnD98UIZW8tmwVE1zDtz29Ez47-vYLaJhwqY-DTEY12k6DIjOMPvmMGrcKuq1eQufj-aFmHtGYVgHVdjUmoJuj_gYK3Uz1h1SZ7k47PTq9aO2G9hRnVQ_bvEvK8Q_UtQoJ29jgaAXtL5E1Jr4ch1o3jocUpeCbA2zwYHCSVZKP6TvWfCH5xkpfklQ8rL3HAIqTKAdEwBwKnWt3L9W4YyRs0dnyH7XM7D5nUkiWroqew&amp;__tn__=-R"><b> Polícia na svojom Facebooku</b></a> najnovšie informovala o tom, že disponuje kamerovým záznamom. Na ňom vidno istého<b> muža, ktorý skáče z Mosta SNP</b>. Podľa vyjadrenia polície má ísť s najväčšou pravdepodobnosťou o študenta Michala.</p>
      <p>„<i>Polícia disponuje kamerovým záznamom, ktorý dňa 20.11.2019 zaznamenáva skok neznámej osoby z Mosta SNP. Vyhodnotením kamerových záznamov v časovej a miestnej súvislosti polícia predpokladá, že <b>touto osobou mal byť s najväčšou pravdepodobnosťou nezvestný muž</b>,</i>“ prezradila polícia.</p>
      <related>
        <a href="https://refresher.sk/77615-Policia-hlada-studenta-z-Bratislavy-20rocny-Michal-bol-naposledy-behat-pri-Dunaji"/>
      </related>
      <p>Policajti zdôrazňujú, že <a href="https://refresher.sk/76706-Mladu-Slovenku-v-Bratislave-dobili-na-smrt-Obet-bola-zrejme-aj-znasilnena"><b>prípad usmrtenia 34-ročnej Slovenky</b></a> z 11. novembra 2019 <b>nemá so zmiznutím Michala žiaden súvis</b>. Všetkých občanov dodatočne žiadajú, aby nešírili <a href="https://refresher.sk/77647-Slovenskom-sa-siri-zavazny-hoax-o-vrazdach-v-Bratislave-Policia-upozornuje-ze-za-sirenie-poplasnej-spravy-mozes-dostat-2-roky"><b>poplašné správy</b></a> o tom, že polícia utajuje prípad ďalšej zavraždenej ženy. </p>
      <p>„<i>Akékoľvek správy o tom, že sa v Bratislave rozmohli vraždy alebo že ženám hrozí bezprostredné nebezpečenstvo, sú klamstvom. Davová psychóza, hystéria a panika môže mať obzvlášť pri tejto téme fatálne následky a nie je vylúčené, že na autorov týchto statusov by sa mohli vzťahovať aj ďalšie paragrafy a možné väzobné tresty,</i>“ <a href="https://www.facebook.com/policiaslovakia/photos/a.1522428691120681/2925199760843560/?type=3&amp;theater"><b>informujú</b></a> policajti. <b>Autorom statusov poplašných správ môže hroziť trest odňatia slobody do výšky dvoch rokov.</b></p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/77615-Policia-hlada-studenta-z-Bratislavy-20rocny-Michal-bol-naposledy-behat-pri-Dunaji"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
      </related>
    </article>
  </body>
</html>