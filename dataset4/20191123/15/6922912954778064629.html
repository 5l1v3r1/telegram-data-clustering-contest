<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/sports/mpasket/panionios/article/anoteros-o-promi8eas-87-76-ton-panionio"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-23T15:44:35+00:00"/>
    <meta property="og:title" content="Ανώτερος ο Προμηθέας, 87-76 τον Πανιώνιο"/>
    <meta property="og:description" content="Την 6η νίκη πανηγύρισε ο Προμηθέας στην Basket League επικρατώντας με 87-76 του Πανιωνίου για την 8η αγωνιστική. Καθοδηγούμενοι επιθετικά από τους Λάνγκστον Χολ (23π.) και Τζέραλντ Ρόμπινσον (18π.), οι Αχαιοί επέβαλλαν το ρυθμό τους και έφτασαν δίκαια στο θετικό αποτέλεσμα."/>
  </head>
  <body>
    <article>
      <h1>Ανώτερος ο Προμηθέας, 87-76 τον Πανιώνιο</h1>
      <address>
        <time datetime="2019-11-23T15:44:35+00:00">23 Nov 2019, 15:44</time>
      </address>
      <p>Την 6η νίκη πανηγύρισε ο Προμηθέας στην Basket League επικρατώντας με 87-76 του Πανιωνίου για την 8η αγωνιστική. Καθοδηγούμενοι επιθετικά από τους Λάνγκστον Χολ (23π.) και Τζέραλντ Ρόμπινσον (18π.), οι Αχαιοί επέβαλλαν το ρυθμό τους και έφτασαν δίκαια στο θετικό αποτέλεσμα.</p>
      <p>Ο Πανιώνιος που υπέστη την 6η ήττα του και βρίσκεται στην ουρά του βαθμολογικού πίνακα είχε κορυφαίο τον Σαμάρντο Σάμιουελς με 19 πόντους.</p>
      <p>Η ομάδα της Νέας Σμύρνης προηγήθηκε με 12-19 λίγο πριν από το φινάλε της 1ης περιόδου και μετά το 15-19 στο 10ο λεπτό, οι παίκτες του Γιατρά αντέδρασαν για 41-35 του πρώτου μέρους. Ο Πανιώνιος «χτύπησε» στη ρακέτα, ανέκτησε το προβάδισμα, 48-49, στο 24ο λεπτό, αλλά ο Λάνγκστον Χολ πήρε το «όπλο» του, ο Ρόμπινσον ευστόχησε σε δύο σερί τρίποντα για το 67-53 στο 29'. Το τέλος της 3ης περιόδου βρήκε τους γηπεδούχους στο +11 (69-58) και έκτοτε ο Προμηθέας δεν απειλήθηκε.</p>
      <p><b>Τα δεκάλεπτα: </b>15-19, 41-35, 69-58, 87-76.</p>
      <p><b>Προμηθέας Πάτρας (Μάκης Γιατράς):</b> Λίποβι, Κασελάκης 13 (2), Κατσίβελης 2, Ρόμπινσον 18 (3), Έλις 13, Χολ 23 (3), Αγραβάνης 14 (3), Κολιός, Φίλερ 2, Μπόγρης 2, Μαντζούκας, Μπαζίνας.</p>
      <p><b>Πανιώνιος (Λίνος Γαβριήλ): </b>Ντουρέν 14 (2), Βεργίνης 9 (1), Καμπερίδης, Σάμιουελς 19 (2), Λαμπρόπουλος 6, ΜακΓκίλ 7, Λι 8, Καρακεχαγιάς 3 (1), Πέτροβιτς 6 (1), Μαραγκίδης, Καμαριανός 4, Τζουγκαράκης.</p>
    </article>
  </body>
</html>