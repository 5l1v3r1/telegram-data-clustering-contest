<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/interrompe-servizio-salendo-sui-tetti-degli-autobus-ragazzo-denunciato-castelfranco-219792"/>
    <meta property="og:site_name" content="Oggi Treviso"/>
    <meta property="article:published_time" content="2019-11-23T15:22:36+00:00"/>
    <meta property="og:title" content="Interrompe il servizio salendo sui tetti degli autobus: ragazzo denunciato a Castelfranco"/>
    <meta property="og:description" content="Un giovane di Castelfranco è stato denunciato per interruzione di pubblico servizio"/>
  </head>
  <body>
    <article>
      <h1>Interrompe il servizio salendo sui tetti degli autobus: ragazzo denunciato a Castelfranco</h1>
      <address>
        <time datetime="2019-11-23T15:22:36+00:00">23 Nov 2019, 15:22</time>
      </address>
      <p>Un giovane di Castelfranco è stato denunciato per i<b>nterruzione di pubblico servizio</b>, per essere salito sul tetto di un autobus e di essere poi saltato su quelli di altri mezzi vicini, costringendo autisti e addetti a interrompere le corse dei bus. L'episodio è avvenuto oggi, al termine dell'orario scolastico, mentre nell'autostazione giungevano gli studenti degli istituti cittadini in attesa di prendere gli autobus per rientrare a casa.<br/><br/> <br/><br/>A denunciarlo, con foto e filmati che sono stati diffusi sui social e via Whatsapp, è il presidente dell'azienda di trasporti Mobilità di Marca, <b>Giacono Colladon</b>, assieme al sindaco di Castelfranco, <b>Stefano Marcon</b>. Il ragazzo è salito sul tetto di una corriera, quindi <b>si è spostato da un tetto all'altro dei bus </b>posizionati nelle corsie per la partenza. Inutili i tentativi di farlo scendere da parte del personale Mom, autisti e addetti all'esercizio accorsi immediatamente.<br/><br/> <br/><br/>Numerose corse extraurbane <b>sono rimaste bloccate</b>, con conseguenti ritardi, fino all'arrivo dei Carabinieri che lo hanno condotto <b>in caserma per l'identificazione</b>. </p>
      <related>
        <h4>Dello stesso argomento</h4>
        <a href="http://oggitreviso.it/studente-di-13-anni-si-sente-male-trasportato-con-l%E2%80%99elisoccorso-treviso-219466"/>
        <a href="http://oggitreviso.it/%E2%80%9Cmarcon-dimettiti%E2%80%9D-chieste-le-dimissioni-del-sindaco-di-castelfranco-219361"/>
        <a href="http://oggitreviso.it/al-lampliamento-dell%E2%80%99istituto-agrario-%E2%80%9Cdomenico-sartor-219009"/>
        <a href="http://oggitreviso.it/nuovo-governo-critico-presidente-della-provincia-stefano-marcon-214545"/>
        <a href="http://oggitreviso.it/%E2%80%9Csan-floriano-perde-scuola-media%E2%80%9D-sindaco-marcon-%E2%80%9Ctutte-bugie%E2%80%9D-213869"/>
        <a href="http://oggitreviso.it/di-maio-contro-le-province-da-treviso-presidente-marcon-%E2%80%9Cbasta-con-sterili-slogan%E2%80%9D-208641"/>
        <a href="http://oggitreviso.it/cemento-terza-causa-di-tumore-basta-costruire-206488"/>
        <a href="http://oggitreviso.it/polo-ospedaliero-di-castelfranco-montebelluna-pu%C3%B2-diventare-secondo-della-provincia-206208"/>
        <a href="http://oggitreviso.it/alberi-%E2%80%9Cvoraci%E2%80%9D-di-co2-smog-donati-dalla-provincia-di-treviso-agli-studenti-206083"/>
        <a href="http://oggitreviso.it/lancia-motto-%E2%80%9Cvittorio-veneto-%C3%BCber-alles%E2%80%9D-ma-poi-chiarisce-nessun-riferimento-al-nazismo-205202"/>
      </related>
    </article>
  </body>
</html>