<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Sirom-Francuske-skupovi-protiv-nasilja-nad-zenama/570130?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T15:15:31+00:00"/>
    <meta property="og:title" content="Širom Francuske skupovi protiv nasilja nad ženama"/>
    <meta property="og:description" content="PARIZ - Feminističke grupe u Francuskoj organizovale su danas veliki skup kako bi skrenuli pažnju javnosti na problem porodičnog i nasilja nad ženama."/>
  </head>
  <body>
    <article>
      <h1>Širom Francuske skupovi protiv nasilja nad ženama</h1>
      <address><time datetime="2019-11-23T15:15:31+00:00">23 Nov 2019, 15:15</time> by <a rel="author">Srna</a></address>
      <p>PARIZ - Feminističke grupe u Francuskoj organizovale su danas veliki skup kako bi skrenuli pažnju javnosti na problem porodičnog i nasilja nad ženama.</p>
      <p>Očekuje se da će više hiljada ljudi učestvovati u marševima širom Francuske kako bi se ukazalo na problem nasilja nad ženama i kako bi se izvršio pritisak na Vladu, dva dana uoči Međunarodnog dana borbe protiv nasilja nad ženama, koji se obilježava 25. novembra.</p>
      <p>Protesti su organizovani širom zemlje, ali se najveći skup očekuje u Parizu.</p>
      <p>Od početka ove godine u Francuskoj je ubijeno najmanje 116 žena u porodičnom nasilju, a najčešći vinovnici su njihovi aktuelni ili bivši bračni partneri, dok je prošle godine ubijena 121 žena, prenosi AFP.</p>
      <p>Prema zvaničnim podacima, u Francuskoj godišnje oko 213.000 žena prijavi neki oblik fizičkog ili seksualnog nasilja od sadašnjeg ili bivšeg bračnog partnera, što je skoro jedan odsto žena u dobi od 18 do 75 godina.</p>
    </article>
  </body>
</html>