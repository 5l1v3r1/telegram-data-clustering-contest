<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://scandal.rs/vesti/cuti-o-ovoj-romansi-kao-zalivena-anabela-atijas-izmedu-dva-braka-bila-u-vezi-sa-razvedenim-ali-imucnim-biznismenom/"/>
    <meta property="og:site_name" content="Scandal!"/>
    <meta property="article:published_time" content="2019-11-23T15:00:37+00:00"/>
    <meta property="og:title" content="Ćuti o ovoj romansi kao zalivena: Anabela Atijas između dva braka bila u vezi sa razvedenim, ali imućnim biznismenom"/>
    <meta property="og:description" content="Pevačica Anabela Atijas imala je buran ljubavni život. Iza sebe ima dva braka i nekoliko emotivnih veza o kojima se itekao pisalo u domaćim medijima. Brak Anabele Atijas i densera Gagija Đoganija pukao je 2009. godine, a ona je naredne godine tokom učešća u “Velikom Bratu”uplovila u romansu sa nekadašnjim manekenom Mladenom Radulovićem. Ta veza"/>
  </head>
  <body>
    <article>
      <h1>Ćuti o ovoj romansi kao zalivena: Anabela Atijas između dva braka bila u vezi sa razvedenim, ali imućnim biznismenom</h1>
      <address><time datetime="2019-11-23T15:00:37+00:00">23 Nov 2019, 15:00</time> by <a rel="author">scandal!</a></address>
      <figure>
        <img src="https://scandal.rs/wp-content/uploads/2019/11/anabela-atijas-printscreen.jpg?x43306"/>
      </figure>
      <p>Pevačica <b>Anabela Atijas</b> imala je buran ljubavni život. Iza sebe ima dva braka i nekoliko emotivnih veza o kojima se itekao pisalo u domaćim medijima.</p>
      <p>Brak Anabele Atijas i densera <b>Gagija Đoganija</b> pukao je 2009. godine, a ona je naredne godine tokom učešća u “Velikom Bratu”uplovila u romansu sa nekadašnjim manekenom <b>Mladenom Radulovićem.</b> Ta veza se završila u januaru 2011. godine, a samo četiri meseca kasnije Anabela je našla novog dečka. Reč je o <b>Aleksandru Saši Nedeljkoviću</b>, sinu <b>Olivere Nedeljković,</b> rođene sestre braće<b> Karić.</b> On je u tom periodu živeo u Rusiji i bio je vlasnik luksuznog turističkog kompleksa. Pevačica je u medijima pričala da je srećnija, nego ikad, ali da se neće seliti zbog ljubavi u Moskvu.</p>
      <p><b>– Pustila sam da vreme učini svoje i veza nam se desila spontano. Uživala sam u periodu našeg druženja i upoznavanja. Saša je pravi gospodin sa predivnim manirima. Lepo je vaspitan, nežan, pažljiv i zaštitnički nastrojen. O njemu mogu da kažem zaista sve najlepše –</b> pričala je Anabela tokom veze sa Sašom.</p>
      <p>Inače, Nedeljković je pre zabavljanja sa pevačicom okončao brak u kojem je dobio dete.</p>
      <p>Iako su mnogi mislili da će vezu krunisati brakom Anabela i Aleksandar rastali su se krajem 2011. godine. Domaći mediji su nakon toga pisali o emotivnoj vezi ovog biznismena i nekadašnje manekenke <b>Sandre Obradović</b>, koju je, navodno, i verio. Anabela je, sa druge strane, sreću pronašla kraj bosanskog biznismena <b>Andreja Atijasa</b> za kojeg se udala 2012. godine.</p>
      <p> </p>
      <related>
        <a href="https://scandal.rs/vesti/novi-obrt-u-odnosu-anabele-bukve-i-andreja-atijasa-ovo-niko-nije-ocekivao-ovako-brzo/"/>
      </related>
    </article>
  </body>
</html>