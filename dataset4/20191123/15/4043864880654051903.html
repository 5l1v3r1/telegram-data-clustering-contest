<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/23/7232824/"/>
    <meta property="og:site_name" content="Українська правда"/>
    <meta property="article:published_time" content="2019-11-23T15:28:53+00:00"/>
    <meta property="og:title" content="Гончарук про візит місії МВФ: Провели конструктивні перемовини"/>
    <meta property="og:description" content="Прем’єр Олексій Гончарук оцінює перемовини з місією Міжнародного валютного фонду як конструктивні."/>
  </head>
  <body>
    <article>
      <h1>Гончарук про візит місії МВФ: Провели конструктивні перемовини</h1>
      <address>
        <time datetime="2019-11-23T15:28:53+00:00">23 Nov 2019, 15:28</time>
      </address>
      <p>Прем'єр Олексій Гончарук оцінює перемовини з місією Міжнародного валютного фонду як конструктивні.</p>
      <p><b>Джерело</b>: <a href="https://www.kmu.gov.ua/news/goncharuk-mvf-visoko-ociniv-progres-u-prosuvanni-reform">Урядовий портал</a> за підсумками візиту місії МВФ до України</p>
      <p><b>Пряма мова</b> Гончарука: "Ми провели конструктивні перемовини. Місія оцінила істотний прогрес, досягнутий за останні кілька місяців".</p>
      <p>"Ми продовжуємо роботу над новою програмою у тісній співпраці".</p>
      <p><b>Деталі</b>: Як зазначає Урядовий портал, місія МВФ, що перебувала в Україні 14-22 листопада, також акцентувала увагу на продовженні виваженої економічної політики.</p>
      <p><b>Дослівно</b> Урядовий портал: "За словами міністра фінансів України Оксани Маркарової та голови місії Рона ван Родена, досягнуто прогресу і в дискусіях щодо політики та реформ, які можуть бути основою нової програми МВФ, що включає підтримку грошово-кредитного, фіскального та фінансового секторів, а також реформ для поліпшення бізнес-середовища, зміцнення верховенства закону та економічного зростання".</p>
      <p><b>Що було раніше</b>: Місія Міжнародного валютного фонду 22 листопада <a href="https://www.epravda.com.ua/news/2019/11/23/654063/">завершила </a>свою роботу в Україні.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/22/7232778/"/>
        <a href="https://www.epravda.com.ua/news/2019/11/20/653940/"/>
        <a href="https://www.pravda.com.ua/news/2019/11/19/7232457/"/>
      </related>
    </article>
  </body>
</html>