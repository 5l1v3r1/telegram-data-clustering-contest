<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/chasa-ishemichna-statys-1618654.html"/>
    <meta property="og:site_name" content="Cross"/>
    <meta property="article:published_time" content="2019-11-23T15:42:00+00:00"/>
    <meta property="og:title" content="Недоспиването предизвиква сърдечни проблеми"/>
    <meta property="og:description" content="/КРОСС/ Учени от Института за социална и превантивна медицина към университета в Лозана, Швейцария, заключиха, че недоспиването предизвиква сърдечна недостатъчност особено сред хората, чиито семейства са с ниски доходи, пише БТА.Изследването обхванало 111 205 доброволци в 4 европейски страни. Социално-икономическият им статус бил определен като нисък, среден или висок. Данни за инсулти и исхемична болест на сърцето били получени от медицинските им досиета и други източници."/>
  </head>
  <body>
    <article>
      <h1>Недоспиването предизвиква сърдечни проблеми</h1>
      <address>
        <time datetime="2019-11-23T15:42:00+00:00">23 Nov 2019, 15:42</time>
      </address>
      <p>/КРОСС/ Учени от Института за социална и превантивна медицина към университета в Лозана, Швейцария, заключиха, че недоспиването предизвиква сърдечна недостатъчност особено сред хората, чиито семейства са с ниски доходи, пише БТА.<br/>Изследването обхванало 111 205 доброволци в 4 европейски страни. Социално-икономическият им статус бил определен като нисък, среден или висок. Данни за инсулти и исхемична болест на сърцето били получени от медицинските им досиета и други източници.</p>
      <p>Участниците разкрили каква е средната продължителност на съня им. Въз основа на тази информация те били разделени на три групи - нормален сън с продължителност от 6 до 8 часа и половина в денонощието, кратък сън - по-малко от 6 часа, и дълъг сън - над 8 часа и половина.<br/>Оказало се, че краткият сън обяснява 13,4 % от случаите на исхемична болест на сърцето у мъжете с нисък социално-икономически статус. Те са принудени да работят на смени или на няколко места и освен това живеят в среда, за която са характерни силният шум и стрес.</p>
    </article>
  </body>
</html>