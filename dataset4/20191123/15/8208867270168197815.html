<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/vari/2019/11/23/news/sci_mikaela_shiffrin-241720786/"/>
    <meta property="og:site_name" content="Repubblica.it"/>
    <meta property="article:published_time" content="2019-11-23T15:30:00+00:00"/>
    <meta property="og:title" content="Sci, Mikaela Shiffrin nella storia: 41 vittorie in slalom, una più di Stenmark"/>
    <meta property="og:description" content="A Levi, in Finlandia,la fuoriclasse statunitense approfitta della caduta della slovacca Vlhova, che aveva dominato la prima manche"/>
  </head>
  <body>
    <article>
      <h1>Sci, Mikaela Shiffrin nella storia: 41 vittorie in slalom, una più di Stenmark</h1>
      <h2>A Levi, in Finlandia,la fuoriclasse statunitense approfitta della caduta della slovacca Vlhova, che aveva dominato la prima manche</h2>
      <address>
        <time datetime="2019-11-23T15:30:00+00:00">23 Nov 2019, 15:30</time>
      </address>
      <p><b>LEVI (FINLANDIA) - </b>Mikaela Shiffrin entra ancora di più nella storia. La pluri-campionessa americana ha infatti centrato la 61esima vittoria in carriera, ma soprattutto la 41esima nello slalom, una in più del mitico Ingmar Stenmark. Giornata da dimenticare per la slovacca Petra Vlhova, dominatrice della prima manche e sbalzata da una gobbetta sul muro. La svizzera Wendy Holdener, con una ottima run finale, si è aggiudicata il secondo posto davanti all'austriaca Katharina Truppe, per la prima volta sul podio, staccata di 1"94 dalla vincitrice.<br/><br/>Giornata con una sola nota positiva per la squadra azzurra, che ha piazzato a punti Martina Peterlini, 26esima al traguardo. Dopo una prima manche più che positiva conclusa con il ventunesimo tempo, la 22enne trentina delle Fiamme Oro Moena ha perduto cinque posizioni nella seconda parte, chiudendo a 5"37 dalla vetta. Male le altre azzurre iscritte alla prova: Irene Curtoni, Marta Rossetti, Roberta Midali, Lara Della Mea e Anita Gulli non hanno ottenuto il pass per la seconda manche.</p>
    </article>
  </body>
</html>