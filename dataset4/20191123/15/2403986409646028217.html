<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/u_habiba_opublikuvali_poster_boyu_z_meyvezerom_poyedinok_mav_vidbutisya_u_sichni_2020_roku_n1238400"/>
    <meta property="og:site_name" content="24 Канал"/>
    <meta property="article:published_time" content="2019-11-23T15:06:00+00:00"/>
    <meta property="og:title" content="У Хабіба опублікували постер бою з Мейвезером: поєдинок мав відбутися у січні 2020 року"/>
    <meta property="og:description" content="Менеджер чемпіона UFC у легкій вазі Хабіба Нурмагомедова Алі Абдель-Азіз, розповів про можливий бій з Флойдом Мейвезером. За його словами, бійці мали зустрітися у січні 2020 року в Саудівській Аравії."/>
  </head>
  <body>
    <article>
      <h1>У Хабіба опублікували постер бою з Мейвезером: поєдинок мав відбутися у січні 2020 року</h1>
      <address><time datetime="2019-11-23T15:06:00+00:00">23 Nov 2019, 15:06</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Менеджер чемпіона UFC у легкій вазі Хабіба Нурмагомедова Алі Абдель-Азіз, розповів про можливий бій з Флойдом Мейвезером. За його словами, бійці мали зустрітися у січні 2020 року в Саудівській Аравії.</b>
      </p>
      <p>Абдель-Азіз опублікував в інстаграмі постер з датою бою Хабіба та Флойда, а також розповів про плани на зустріч.</p>
      <blockquote>Читайте також: <a href="https://24tv.ua/sport/konor_makgregor_nastupniy_biy_2020_z_kim_bude_bitis_makgregor_n1227473">Конор МакГрегор отримав суперника на бій у 2020 році</a></blockquote>
      <aside>Спочатку планував так, але великий татусь спорту Дейна Вайт (промоутер Мейвезера, – Спорт24) переконав Флойда ненадовго це приховати. Троє з нас знають, що насправді сталося. Але, чесно кажучи, я радий бачити Вайта разом з Мейвезером.<br/><br/><br/>– написав Абдель-Азіз в інстаграмі.<cite>Він, нарешті, отримав хорошого промоутера для своїх боїв. Залишаючись осторонь всіх балачок, потрібно визнати, що Флойд – найбільший боксер епохи, на мою думку. А Дейна Вайт – найбільший промоутер в історії. Разом вони можуть здійснити великі справи,</cite></aside>
      <p>Також менеджер Хабіба висловив переконання, що Нурмагомедов переможе Мейвезера.</p>
      <figure>
        <embed-post data-src="https://www.instagram.com/p/B5M0BekBZ3Z" data-service="Instagram"/>
      </figure>
      <h3>Що відомо про потенційний бій?</h3>
      <p>Нещодавно Мейвезер звернувся до Хабіба Нурмагомедова й заявив, що готовий провести бій з Хабібом, але тільки за боксерськими правилами.</p>
      <p>Батько Хабіба <a href="https://24tv.ua/sport/nam_potriben_bude_lomachenko_starshiy__batko_habiba_pro_biy_z_meyvezerom_n1230253">відреагував</a> на слова Флойда в інстаграмі. Абдулманап Нурмагомедов заявив, що Хабібу потрібен батько Василя Ломаченка Анатолій.</p>
      <p>Наступний бій Хабіб, швидше за все, <a href="https://24tv.ua/sport/habib_nurmagomedov_viznachivsya_z_datoyu_nastupnogo_poyedinku_n1211111">проведе у березні або квітні 2020 року</a>. Відповідну інформацію озвучив менеджер російського бійця Різван Магомедов. При цьому місце та ймовірний суперник поки невідомі.</p>
      <p>Натомість Флойд оголосив про відновлення професійної кар'єри боксера. Як відомо, на професійному ринзі Флойд не програв жодного поєдинку.</p>
    </article>
  </body>
</html>