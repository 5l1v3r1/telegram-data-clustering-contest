<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/lietuva/mazoji-lietuva/paraginta-medziokleje-dazniau-pasidziaugti-nepataikius-i-zveri-1751908/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-23T15:01:00+00:00"/>
    <meta property="og:title" content="Paraginta medžioklėje dažniau pasidžiaugti nepataikius į žvėrį"/>
    <meta property="og:description" content="Reklama"/>
  </head>
  <body>
    <article>
      <h1>Paraginta medžioklėje dažniau pasidžiaugti nepataikius į žvėrį</h1>
      <address><time datetime="2019-11-23T15:01:00+00:00">23 Nov 2019, 15:01</time> by <a rel="author">Petras SKUTULAS</a></address>
      <p>Reklama</p>
      <p>
        <b>Paminėti medžiotojų globėją šventąjį Hubertą Šilutės medžiotojų draugijos medžiotojai šį kartą rinkosi Švėkšnos Šv. apaštalo Jokūbo bažnyčioje. Šv. Mišias aukojo šios parapijos klebonas Julius Meškauskas ir Šilutės dekanato dekanas kanauninkas Remigijus Saunorius.</b>
      </p>
      <p>Pėsčių ir važiuotų tądien į Švėkšną suplūdo gausybė. Istoriniu Švėkšnos grindiniu į bendras pamaldas su švėkšniškiais tikinčiaisiais atžingsniavo iš viso krašto klubų susirinkusių medžiotojų ir jų šeimų narių kolona, plaikstėsi medžioklės klubų vėliavos.</p>
      <p>Kolonos priekyje žengė visoje Lietuvoje spėjęs išgarsėti Mažosios Lietuvos medžioklės ragų ansamblis "Kurtinys", vadovaujamas profesionalaus muzikanto ir medžioklės tradicijas propaguojančio medžiotojo Gražvydo Railos.</p>
      <p>Pamaldų metu Švėkšnos klebonas J. Meškauskas pašventino medžiotojų klubų vėliavas ir palaimino visus susirinkusiuosius.</p>
      <p>Sakydamas pamokslą dekanas R. Saunorius pasidžiaugė medžiotojų ryžtu pasimelsti už savo patroną Šventąjį Hubertą, medžiotojų globėją. Garbusis dekanas priminė šv. Huberto prisakymą, kad medžiotojų pareiga - gerbti gyvąją gamtą, tausoti jos išteklius ir rūpintis miškų gyvūnija.</p>
      <p>Paraginta medžioklėje dažniau pasidžiaugti nepataikius į žvėrį ir už tai padėkoti Dievui.</p>
      <p>Reklama</p>
      <p>Per pamaldas ir joms pasibaigus po didingais Švėkšnos Šv. apaštalo Jokūbo bažnyčios skliautais skardeno "Kurtinio" vyrų pučiami medžioklės ragai.</p>
      <p>Po šv. Mišių Šilutės rajono medžiotojų draugijos pirmininkė Nijolė Endrikaitienė pakvietė medžiotojus pavakario užkandžių į Genovaitės vilą.</p>
      <figure>
        <img src="https://www.ve.lt/uploads/img/000001/se182n.jpg"/>
      </figure>
      <figure>
        <img src="https://www.ve.lt/uploads/img/000001/se181n.jpg"/>
      </figure>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/laisvalaikis/gyvunai/i-afrika-nuvyke-lietuviai-saude-zirafas-ir-gepardus-1702405/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ve-rekomenduoja1/skaityk-dabar/pats-itakingiausias-ir-uzdariausias-medziotoju-klubas-cia-o-ne-ministerijoje-sprendziami-svarbiausi-valstybes-reikalai-1678130/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/vakaru-lietuva/silales-rajone-per-medziokle-persautas-medziotojas-1598154/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kriminalai/taike-i-stirniuka-pataike-i-medziotoja-1596818/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kriminalai/neteisetai-nusauta-besilaukianti-briedzio-patele-video-1525308/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kriminalai/briedi-nusovusiam-medziotojui-teks-nemenkai-paploninti-pinigine-1520633/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kriminalai/ne-visi-medzioja-tvarkingai-1358120/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuvos-naujienos/siuloma-medziotojus-itraukti-i-krasto-apsaugos-sistema-1279578/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>