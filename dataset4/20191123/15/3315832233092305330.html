<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/2e5c840e442c1bb3/deputat-roman-republica-moldova-a-reintrat-sub-dominatia-unui-regim-populist-si-pro-rus.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-23T15:22:01+00:00"/>
    <meta property="og:title" content="Deputat român: „Republica Moldova a reintrat sub dominația unui regim populist și pro-rus”"/>
    <meta property="og:description" content="Rusia nu a acordat credite și ajutoare financiare nciunei țări și nu o va face nici în cazul Republicii Moldova, afirmă deputatul român Matei Dobrovie, care spune că și chestiunea cu prețul gazului este o invenție, pentru că prețul de pe piața internațională a scăzut, așadar acesta oricum s-ar fi micșorat."/>
  </head>
  <body>
    <article>
      <h1>Deputat român: „Republica Moldova a reintrat sub dominația unui regim populist și pro-rus”</h1>
      <address><time datetime="2019-11-23T15:22:01+00:00">23 Nov 2019, 15:22</time> by <a rel="author">Jurnal.md</a></address>
      <p>
        <b>Rusia nu a acordat credite și ajutoare financiare nciunei țări și nu o va face nici în cazul Republicii Moldova, afirmă deputatul român Matei Dobrovie, care spune că și chestiunea cu prețul gazului este o invenție, pentru că prețul de pe piața internațională a scăzut, așadar acesta oricum s-ar fi micșorat.</b>
      </p>
      <p>„Guvernul Chicu controlat de președintele pro-rus Igor Dodon a făcut deja o vizită de ”mare succes” premierului Rusiei Dmitri Medvedev la Moscova. Domnul Chicu anunță victorios că Rusia va acorda RM un credit de 500 milioane de dolari pentru proiecte de infrastructură și că va scădea prețul la gaz. Acest „succes” ori e o invenție a noului premier al RM, ori o promisiune fără acoperire a premierului rus. Rusia nu a acordat credite și ajutoare financiare nciunei țări și nu o va face nici în cazul RM. Cât privește chestiunea cu prețul gazului și asta este o invenție. Prețul de pe piața internațională a scăzut, așadar acesta oricum s-ar fi micșorat. Premierul Chicu a fost chiar amuzant când a anunțat că Rusia ”va susține reformele în RM, inclusiv reforma justiției”. Justiția rusească e un exemplu de „așa nu”, însă Guvernul Chicu de disperare pentru asistență financiară și pentru recunoaștere externă, inclusiv din partea Rusiei, este în stare să facă orice”, afirmă deputatul de la București.</p>
      <p>„Republica Moldova este iar sub dominația rusă. Singura șansă a RM este alegerea Maiei Sandu în funcția de Președinte la alegerile din toamnă. Eu cred că va reuși!”, a punctat Matei Dobrovie.</p>
    </article>
  </body>
</html>