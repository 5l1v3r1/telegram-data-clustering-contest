<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-slaskie-wypadek-z-udzialem-karetki-jadacej-na-sygnale,nId,3350655"/>
    <meta property="og:site_name" content="RMF24"/>
    <meta property="article:published_time" content="2019-11-23T15:45:27+00:00"/>
    <meta property="og:title" content="Śląskie: Wypadek z udziałem karetki jadącej na sygnale"/>
    <meta property="og:description" content="Karetka, jadąca na sygnale zderzyła się z samochodem osobowym na głównym skrzyżowaniu na drodze krajowej nr 81 w Skoczowie, w woj. śląskim. Karetka w wyniku zderzenia przewróciła się na bok. W wypadku ranny został ratownik z karetki."/>
  </head>
  <body>
    <article>
      <h1>Śląskie: Wypadek z udziałem karetki jadącej na sygnale</h1>
      <address><time datetime="2019-11-23T15:45:27+00:00">23 Nov 2019, 15:45</time> by <a rel="author" href="https://www.rmf24.pl/tylko-w-rmf24/magdalena-partyla" target="_blank">Magdalena Partyła</a></address>
      <p>
        <b>Karetka, jadąca na sygnale zderzyła się z samochodem osobowym na głównym skrzyżowaniu na drodze krajowej nr 81 w Skoczowie, w woj. śląskim. Karetka w wyniku zderzenia przewróciła się na bok. W wypadku ranny został ratownik z karetki.</b>
      </p>
      <figure>
        <img src="https://i.iplsc.com/zdj-ilustracyjne/0009EOZ8PCM5TQA4-C123-F4.png"/>
        <figcaption>Zdj. ilustracyjne<cite>/Piotr Bułakowski /RMF FM</cite></figcaption>
      </figure>
      <p>Rzecznik cieszyńskiej policji Krzysztof Pawlik poinformował, że<b> do zderzenia doszło na ruchliwym skrzyżowaniu </b>głównej ulicy w Skoczowie oraz krajowej 81, którą jechała do Ustronia karetka z pacjentem. Aby mogła szybciej przejechać <b>kierowcy utworzyli "korytarz życia".</b></p>
      <p>Sanitarka, jadąca na sygnale uprzywilejowania, wjechała na skrzyżowanie na czerwonym świetle. Nie zauważył jej kierowca samochodu osobowego, który - na zielonym - przejeżdżał krajową 81. Doszło do zderzenia, w wyniku którego karetka przewróciła się na bok.</p>
      <p>Do szpitala został przewieziony ratownik z sanitarki. <i>Najprawdopodobniej nie doznał poważniejszych obrażeń</i> - powiedział Pawlik.</p>
      <p>
        <b>Pacjent, którego wiozła karetka, został przewieziony do szpitala innym ambulansem. </b>
      </p>
      <h3>Zobacz również:</h3>
      <ul>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Ffakty%2Fpolska%2Fnews-wypadek-lawinowy-pod-rysami-jedna-osoba-ranna%2CnId%2C3350634%3Fparametr%3Dembed_linki">Wypadek lawinowy pod Rysami. Jedna osoba ranna</a>
        </li>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Ffakty%2Fpolska%2Fnews-marznacy-deszcz-w-czterech-wojewodztwach-imgw-ostrzega%2CnId%2C3350623%3Fparametr%3Dembed_linki">Marznący deszcz w czterech województwach. IMGW ostrzega</a>
        </li>
      </ul>
      <p>   </p>
    </article>
  </body>
</html>