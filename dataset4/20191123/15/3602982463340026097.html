<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/schaatsen/krol-sneller-dan-nuis-en-pakt-baanrecord-goud-op-1500-meter-polen/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T15:39:44+00:00"/>
    <meta property="og:title" content="Krol sneller dan Nuis en pakt met baanrecord goud op 1500 meter in Polen"/>
    <meta property="og:description" content="Thomas Krol heeft zaterdag bij de 2e wereldbeker van het seizoen in Polen de 1500 meter gewonnen. De wereldkampioen op deze afstand zette in de laatste rit de beste tijd én een nieuw baanrecord neer: 1.45,76. Krol was 0,19 seconden sneller dan olympisch kampioen Kjeld Nuis, die met zilver genoegen moest nemen. De Rus Denis…"/>
  </head>
  <body>
    <article>
      <h1>Krol sneller dan Nuis en pakt met baanrecord goud op 1500 meter in Polen</h1>
      <address>
        <time datetime="2019-11-23T15:39:44+00:00">23 Nov 2019, 15:39</time>
      </address>
      <p>
        <b>Thomas Krol heeft zaterdag bij de 2e wereldbeker van het seizoen in Polen de 1500 meter gewonnen. De wereldkampioen op deze afstand zette in de laatste rit de beste tijd én een nieuw baanrecord neer: 1.45,76.</b>
      </p>
      <p>Krol was 0,19 seconden sneller dan olympisch kampioen Kjeld Nuis, die met zilver genoegen moest nemen. De Rus Denis Joeskov veroverde brons met een tijd van 1.46,28.<br/><br/><b>Van 3 naar 1</b><br/>Vorige week was Nuis bij de 1e wereldbeker in Minsk nog wel de snelste op de 1500 meter. Krol eindigde toen achter Joeskov als 3e. Op de 1000 meter moest Nuis in Wit-Rusland wel voorrang verlenen aan Krol, die een week later zijn ploeggenoot nu ook op de 1500 meter de baas bleef.<br/><br/><b>3e totaal</b><br/>Krol (27) behaalde in Tomaszów Mazowiecki zijn 2e wereldbekerzege op de 1500 meter en zijn 3e in totaal op de individuele nummers.<br/><br/><b>Roest</b><br/>Patrick Roest, teamgenoot van Krol en Nuis, eindigde als 6e in 1.47,33. Marcel Bosker belandde met een tijd van 1.47,96 op de 14e plek. Douwe de Vries reed in de B-divisie de 2e tijd: 1.48,46.</p>
    </article>
  </body>
</html>