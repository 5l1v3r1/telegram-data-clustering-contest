<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321861/Excelsior-31-heeft-geen-enkele-moeite-met-hekkensluiter-ONS-Sneek-en-boekt-derde-zege-op-rij"/>
    <meta property="og:site_name" content="RTV Oost"/>
    <meta property="article:published_time" content="2019-11-23T15:18:43+00:00"/>
    <meta property="og:title" content="Excelsior'31 heeft geen enkele moeite met hekkensluiter ONS Sneek en boekt derde zege op rij"/>
    <meta property="og:description" content="Excelsior'31 is bezig aan een goede reeks in de 3e divisie. In Rijssen won de ploeg vanmiddag met 6-1 van hekkensluiter ONS Sneek en dat was alweer de derde zege op rij voor de promovendus."/>
  </head>
  <body>
    <article>
      <h1>Excelsior'31 heeft geen enkele moeite met hekkensluiter ONS Sneek en boekt derde zege op rij</h1>
      <address>
        <time datetime="2019-11-23T15:18:43+00:00">23 Nov 2019, 15:18</time>
      </address>
      <slideshow>
        <figure>
          <img src="https://imgo.rgcdn.nl/dbc78700fef9467dbe2d218600e5fb4a/opener/Penterman-wordt-gefeliciteerd-na-zijn-2-0-Foto-Orange-Pictures.jpg?v=9pooURpukH-O2qqXeVuf3A2"/>
        </figure>
        <figure>
          <img src="https://imgo.rgcdn.nl/dbc78700fef9467dbe2d218600e5fb4a/opener/Penterman-wordt-gefeliciteerd-na-zijn-2-0-Foto-Orange-Pictures.jpg?v=9pooURpukH-O2qqXeVuf3A2"/>
        </figure>
        <figcaption>Penterman wordt gefeliciteerd na zijn 2-0 (Foto: Orange Pictures)</figcaption>
      </slideshow>
      <p>Excelsior'31 is bezig aan een goede reeks in de 3e divisie. In Rijssen won de ploeg vanmiddag met 6-1 van hekkensluiter ONS Sneek en dat was alweer de derde zege op rij voor de promovendus.</p>
      <p>Na een klein kwartier dacht Excelsior op voorsprong te komen, maar de treffer van Hielke Penterman werd afgekeurd vanwege buitenspel. Een paar minuten later was het wel 1-0. Hakim Ezafzafi schoot een strafschop binnen. De thuisploeg kreeg daarna enkele kansen op de tweede en die kwam er een paar minuten voor rust. De treffer van Penterman telde nu wel. Hij tekende voor de 2-0 ruststand.</p>
      <p>Ook na de pauze waren de kansen voor Excelsior. Ezafzafi schoot over en Jamarro Diks zag zijn inzet van de lijn worden gehaald. De 3-0 kwam er na ruim een uur. Derian Reinders passeerde enkele tegenstanders en schoot de beslissende treffer binnen. Een kwartier voor het einde maakte Ezafzafi met zijn tweede het kwartet vol. Smetje op het duel was de rode kaart voor Niek Davina, maar kort daarna maakte Diks de 5-0. Kort voor het einde maakte Jan Dommerholt nog de eretreffer en in de slotseconde maakte Diks met zijn tweede de 6-1.</p>
      <h3>Excelsior'31</h3>
      <p><a href="https://www.rtvoost.nl/sport/uitslagen-en-standen#!/klasse/2727">Bekijk hier de uitslagen, stand en het programma in de 3e divisie</a> <a href="https://www.rtvoost.nl/sport/statistieken#!/team/31/19/all/Excelsior'31">En hier de statistieken van de spelers</a></p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Excelsior%2731+heeft+geen+enkele+moeite+met+hekkensluiter+ONS+Sneek+en+boekt+derde+zege+op+rij">06 - 57 03 33 33</a>.</aside>
    </article>
  </body>
</html>