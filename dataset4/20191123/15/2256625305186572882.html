<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159202_1040.html"/>
    <meta property="og:site_name" content="Novsport"/>
    <meta property="article:published_time" content="2019-11-23T15:27:00+00:00"/>
    <meta property="og:title" content="Гълъбов: Ние сме ЦСКА и се борим за всички купи"/>
    <meta property="og:description" content="&quot;Можеше да затворим мача още първото полувреме&quot;"/>
  </head>
  <body>
    <article>
      <h1>Гълъбов: Ние сме ЦСКА и се борим за всички купи</h1>
      <address><time datetime="2019-11-23T15:27:00+00:00">23 Nov 2019, 15:27</time> by <a rel="author">Пламен Димитров</a></address>
      <p>Хубаво е, че ще влезем в следващия мач с 4 победи, без допуснат гол. Това е добре за самочувствието ни. Все пак ние сме ЦСКА, борим се за всички купи", заяви футболистът на ЦСКА Пламен Гълъбов след 3:0 срещу Ботев Враца. Защитникът отбеляза първото попадение в срещата, което е и негово дебютно за "червените". <br/> <br/>"Като десен бек, никога не съм си представял, че ще отбележа. Въпреки резултата мачът не беше никак лесен. Теренът беше кален, но съумяхме да реализираме положенията си. Изтървахме още няколко, а можеше да затворим мача първото полувреме", продължи той.<br/> </p>
      <p>"Важното е отборът да печели, пък аз ще играя, където прецени треньора и където съм нужен. Гледам да правя това, което се иска от мен, другото е Божа работа", каза още Гълъбов. </p>
    </article>
  </body>
</html>