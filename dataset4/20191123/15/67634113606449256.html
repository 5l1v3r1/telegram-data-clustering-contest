<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151580/"/>
    <meta property="og:site_name" content="AgroNews"/>
    <meta property="article:published_time" content="2019-11-23T15:45:00+00:00"/>
    <meta property="og:title" content="В Україні запрацював унікальний завод з переробки рапанів"/>
    <meta property="og:description" content="Промисловий вилов рапанів на Одещині та Миколаївщині триває вже другий сезон. З відкриттям заводу робота з’явилася в жителів сіл Очаківського району Миколаївській області. Тут із молюска готують заморожений напівфабрикат та відправляють на експорт до Японії та Китаю. Повідомляє news.pn...."/>
  </head>
  <body>
    <article>
      <h1>В Україні запрацював унікальний завод з переробки рапанів</h1>
      <address><time datetime="2019-11-23T15:45:00+00:00">23 Nov 2019, 15:45</time> by <a rel="author">agronews.uaode/author</a></address>
      <p><b>Промисловий вилов рапанів на Одещині та Миколаївщині триває вже другий сезон. З відкриттям заводу робота з’явилася в жителів сіл Очаківського району Миколаївській області. Тут із молюска готують заморожений напівфабрикат та відправляють на експорт до Японії та Китаю. Повідомляє</b> <a href="https://news.pn/ru/public/224901">news.pn</a>.</p>
      <p>Зазначається, що новий напрямок рибальства — корисний для екології. Рапани винищили майже всіх гребінців і значну кількість устриць у Чорному морі, а тепер знищують мідій, які є природним фільтром води. Рапани збирають на дні Чорного моря на глибині 12 метрів під водою. Процес подібний до збору грибів у лісі. За 5 годин роботи рибалка дістає з моря кілька сіток вагою в 50 кілограмів.</p>
      <p>«Рапани збирають з квітня по листопад. У теплу пору — із застосуванням водолазів, а у холодну пору — лише шляхом промислового лову. Розмножується вона дуже швидко, тому робота є завжди. Молюск поширюється дуже інтенсивно, єдиний його ворог — морська зірка — не водиться в наших широтах через занадто престной води», – розповідає директор заводу «АЛМУС» Олександр Кепін.</p>
      <p>Від рапанів продається все. Кришечки відправляють до Арабських Еміратів, де їх використовують у косметології. Нутрощі забирають звіроферми на корм норкам. Змелена мушля з чистого кальцію — добрий будівельний матеріал. А м’ясо йде у столичні ресторани і на експорт — зокрема у Японію та Китай.</p>
      <blockquote>«Нам є куди розвиватися — підприємство може переробляти в п’ять разів більше рапанів, ніж ми переробляємо зараз», – додав Олександр Кепін.</blockquote>
      <p>Для відкриття лише одного заводу з переробки рапанів у Очаківському районі Миколаївської області залучили $1,5 млн іноземних інвестицій. Всього в Україні вже працюють три заводи із переробки рапанів. Відтак вітчизняні виробники поступово складають конкуренцію беззаперечним лідерам ринку — турецьким експортерам замороженого м’яса рапанів до країн Далекого Сходу.</p>
    </article>
  </body>
</html>