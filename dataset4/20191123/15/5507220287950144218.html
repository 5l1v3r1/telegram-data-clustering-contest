<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188474/"/>
    <meta property="og:site_name" content="Janam TV"/>
    <meta property="article:published_time" content="2019-11-23T15:34:37+00:00"/>
    <meta property="og:title" content="കുളിമുറിയില്‍ കുടുങ്ങി കിടന്നത് 8 ദിവസം; എഴുപതുകാരിയെ രക്ഷപ്പെടുത്തി പൊലീസ്"/>
    <meta property="og:description" content="ലീസെസ്റ്റര്‍ഷയര്‍: കുളിമുറിയിലെ ബാത്ത് ടബ്ബില്‍ കുടുങ്ങിയ സ്ത്രീയെ രക്ഷപ്പെടുത്തി പൊലീസ്. എട്ട് ദിവസങ്ങളായി കുളിമുറിയില്‍ കുടുങ്ങിയ സ്ത്രീയെയാണ്"/>
  </head>
  <body>
    <article>
      <h1>കുളിമുറിയില്‍ കുടുങ്ങി കിടന്നത് 8 ദിവസം; എഴുപതുകാരിയെ രക്ഷപ്പെടുത്തി പൊലീസ്</h1>
      <address><time datetime="2019-11-23T15:34:37+00:00">23 Nov 2019, 15:34</time> by <a rel="author">Janam TV Web Desk</a></address>
      <p>ലീസെസ്റ്റര്‍ഷയര്‍: കുളിമുറിയിലെ ബാത്ത് ടബ്ബില്‍ കുടുങ്ങിയ സ്ത്രീയെ രക്ഷപ്പെടുത്തി പൊലീസ്. എട്ട് ദിവസങ്ങളായി കുളിമുറിയില്‍ കുടുങ്ങിയ സ്ത്രീയെയാണ് രക്ഷപ്പെടുത്തിയത്. യുകെയിലെ ലീസെസ്റ്റര്‍ഷയറിലാണ് സംഭവം. ഭക്ഷണം പോലും ലഭിക്കാതെയാണ് എഴുപതുകാരിയായ ഇവര്‍ എട്ട് ദിവസങ്ങളായി കുളിമുറിയില്‍ കഴിഞ്ഞത്. ടാപ്പിലെ വെള്ളം കുടിച്ചാണ് ഇവര്‍ ജീവന്‍ നിലനിര്‍ത്തിയത്.</p>
      <p>ഇവര്‍ക്ക് സ്ഥിരമായി ഭക്ഷണം വിതരണം ചെയ്യാനെത്തുന്നയാളാണ് ഒരാഴ്ച്ചയിലധികമായി ഇവരുടെ വിവരം ഒന്നുമില്ലെന്ന് പൊലീസിനെ അറിയിച്ചത്. ഇവരുമായി ഫോണില്‍ ബന്ധപ്പെടാന്‍ കഴിയാതെ വന്നതോടെ കസ്റ്റംമര്‍ കെയര്‍ അസിസ്റ്റന്റായ ഡൗണ്‍ ജാക്‌സണ്‍ ഡ്രൈവര്‍മാരില്‍ ഒരാളെ ഇവരുടെ വീട്ടിലേക്ക് പറഞ്ഞയച്ചു.</p>
      <p>ഇവരുടെ വീട്ടിലെത്തിയ ഡ്രൈവര്‍ വിവരം അറിയിച്ചത് അനുസരിച്ചെത്തിയ പൊലീസാണ് ഇവരെ രക്ഷപ്പെടുത്തിയത്. അവശയായിരുന്ന വൃദ്ധയെ ഉടന്‍ തന്നെ ആശുപത്രിയില്‍ പ്രവേശിപ്പിച്ചു. ഇവരുടെ നില തൃപ്തികരമാണെന്നും പൊലീസ് അറിയിച്ചു.</p>
    </article>
  </body>
</html>