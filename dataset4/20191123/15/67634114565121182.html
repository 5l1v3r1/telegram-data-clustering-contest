<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151587/"/>
    <meta property="og:site_name" content="AgroNews"/>
    <meta property="article:published_time" content="2019-11-23T15:01:00+00:00"/>
    <meta property="og:title" content="Власники тваринних ферм масово готуються позбуватися поголів’я"/>
    <meta property="og:description" content="Власники тваринних ферм вже припинили інвестиції у галузь, а з відкриттям ринку землі готуються позбуватися поголів’я. Про це йдеться у матеріалі на gorod.cn.ua. Директор і власник підприємства «Напорівське» Григорій Ткаченко, що розташоване в Лукашівці Чернігівського району..."/>
  </head>
  <body>
    <article>
      <h1>Власники тваринних ферм масово готуються позбуватися поголів’я</h1>
      <address><time datetime="2019-11-23T15:01:00+00:00">23 Nov 2019, 15:01</time> by <a rel="author">agronews.uaode/author</a></address>
      <p>
        <b>Власники тваринних ферм вже припинили інвестиції у галузь, а з відкриттям ринку землі готуються позбуватися поголів’я. Про це йдеться у матеріалі на </b>
        <a href="https://www.gorod.cn.ua/news/gorod-i-region/109629-grigorii-tkachenko-pustimo-koriv-pid-nizh.html">gorod.cn.ua.</a>
      </p>
      <p>Директор і власник підприємства «Напорівське» Григорій Ткаченко, що розташоване в Лукашівці Чернігівського району Чернігівської області, має 300 голів ВРХ. З них половина — дійне стадо.</p>
      <p>Нещодавно в його господарстві закупили комбікормову установку, а два роки тому для покращення якості молока — нову доїльну залу «ДеЛаваль». Після того, як у парламенті у першому читанні проголосували за законопроект про ринок землі, фермер всерйоз готується збувати корів.</p>
      <p>
        <b>«Ми припинили будь-які інвестиції в тваринництво. Якщо ринок землі таки введуть, я змушений буду пустити худобу під ніж. Це — вимушений крок, бо більше грошей мені брати не буде звідки», — говорить Григорій Ткаченко.</b>
      </p>
      <p>У СВК «Полісся», що в Кувечичах, — найбільше поголів’я ВРХ в Чернігівському районі.</p>
      <p>
        <b>«1 200 голів, тримаємо ще коней і свиней. Звісно, якщо закон про ринок землі приймуть у тому вигляді, який вони проголосували усупереч регламенту і здоровому глузду, ми змушені будемо збути тварин. Разом із тваринами втратять роботу й люди», — зауважив голова кооперативу Михайло Купрієнко.</b>
      </p>
      <p>Григорій Ткаченко переконаний, що вслід за ВРХ занепаде ще низка галузей промисловості, пов’язаних з його переробкою.</p>
    </article>
  </body>
</html>