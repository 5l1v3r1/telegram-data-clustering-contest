<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902114.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-23T15:48:00+00:00"/>
    <meta property="og:title" content="جزئیات تازه از جلسه سران قوا درباره نرخ بنزین + تکذیبه"/>
    <meta property="og:description" content="ایلنا نوشت: یک منبع آگاه در پاسخ به انتقاداتی مبنی بر اینکه چرا دولت اقدام به افزایش قیمت بنزین به هزار و ۵۰۰ تومان کرد و آن را روی نرخ هزار تومان ثابت نگه نداشت، گفت: در جلسه سران قوا روحانی نظرش بر نرخ هزار و ۲۰۰ تومان بود که رئیسی با آن مخالفت کرد."/>
  </head>
  <body>
    <article>
      <h1>جزئیات تازه از جلسه سران قوا درباره نرخ بنزین + تکذیبه</h1>
      <address>
        <time datetime="2019-11-23T15:48:00+00:00">23 Nov 2019, 15:48</time>
      </address>
      <p>ایلنا نوشت: یک منبع آگاه در پاسخ به انتقاداتی مبنی بر اینکه چرا دولت اقدام به افزایش قیمت بنزین به هزار و ۵۰۰ تومان کرد و آن را روی نرخ هزار تومان ثابت نگه نداشت، گفت: در جلسه سران قوا روحانی نظرش بر نرخ هزار و ۲۰۰ تومان بود که رئیسی با آن مخالفت کرد.</p>
      <p>وی ادامه داد: رئیس‌جمهور معتقد بود که افزایش بنزین باید تدریجی صورت گیرد تا فشار کمتری به اقشار ضعیف جامعه وارد شود، اما رئیس قوه قضائیه در آن جلسه تاکید داشته که با توجه به اینکه ۴ ماه بیشتر تا پایان سال نمانده افزایش دوباره نرخ بنزین بعد از این مدت، منطقی نیست و بهتر است این مبلغ در همین زمان و به یکباره اضافه شود.</p>
      <p>***</p>
      <p>
        <b>تکذیب ادعای یکی از خبرگزاری‌ها در رابطه با جزئیات جلسه سران قوا از سوی دادستانی کل کشور</b>
      </p>
      <p>مرکز رسانه قوه قضاییه اعلام کرد: همزمان با انتشار مطلبی در یکی از خبرگزاری‌ها که به نقل از یک منبع اگاه که در آن ادعا شده بود طی جلسه سران قوا رئیس جمهور نظرش بر نرخ هزار و ۲۰۰ تومانی بنزین بود و رییس قوه قضائیه با آن مخالفت کرده است دفتر دادستانی کل کشور (حجت‌الاسلام و المسلمین منتظری یکی از اعضای شورای هماهنگی سران قوا است) طی اطلاعیه‌ای ضمن کذب محض خواندن اساس ادعای مطرح شده اعلام کرد: اگر این منبع آگاه به صورتجلسه مورخ ۱۷/۷/۹۸ که از طرف دفتر رییس جمهور تنظیم شده است دسترسی داشت چنین خبر کذبی را منتشر نمی‌کرد.</p>
    </article>
  </body>
</html>