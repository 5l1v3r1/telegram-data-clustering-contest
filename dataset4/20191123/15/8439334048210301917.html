<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/australia-sto-kokkino-i-atmosfairiki-rupansi-sto-sidnei.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-23T15:27:00+00:00"/>
    <meta property="og:title" content="Αυστραλία: Στο «κόκκινο» η ατμοσφαιρική ρύπανση στο Σίδνεϊ"/>
    <meta property="og:description" content="Κακή ορατότητα στους δρόμους - Με αναπνευστικά προβλήματα νοσηλεύονται πολλοί κάτοικοι"/>
  </head>
  <body>
    <article>
      <h1>Αυστραλία: Στο «κόκκινο» η ατμοσφαιρική ρύπανση στο Σίδνεϊ</h1>
      <address>
        <time datetime="2019-11-23T15:27:00+00:00">23 Nov 2019, 15:27</time>
      </address>
      <p>Κακή ορατότητα στους δρόμους - Με αναπνευστικά προβλήματα νοσηλεύονται πολλοί κάτοικοι</p>
      <p>Ένα πυκνό σύννεφο καπνού από τις καταστροφικές πυρκαγιές που μαίνονται στην ανατολική Αυστραλία έχει σκεπάσει το Σίδνεϊ με τα επίπεδα ατμοσφαιρικών ρύπων να χτυπούν «κόκκινο».</p>
      <p>Η τέταρτη πυκνοκατοικημένη πόλη της Αυστραλίας βρίσκεται πλέον στη λίστα με τις δέκα πιο ρυπογόνες πόλεις παγκοσμίως, όπως αναφέρει το Reuters.</p>
      <p>Στα νοσοκομεία διακομίστηκαν πολλοί κάτοικοι που εμφάνισαν αναπνευστικά προβλήματα ενώ η κακή ορατότητα στους δρόμους δυσχεραίνει τις μετακινήσεις των οδηγών.</p>
      <p>Το επίπεδο της ατμοσφαιρικής μόλυνσης στο Σίδνεϊ έχει φτάσει σε «επικίνδυνο» επίπεδο με τις μετρήσεις να δείχνουν 15 φορές πάνω από τα συνιστώμενα ασφαλή επίπεδα εξαιτίας των ισχυρών ανέμων και της σκόνης που έχει συσσωρευτεί μετά από τρία χρόνια ξηρασίας σε ολόκληρη την Αυστραλία.</p>
      <p>Οι αρχές συνέστησαν στους κατοίκους του Σίδνεϊ να μην αθλούνται σε εξωτερικούς χώρους καθώς τα μικροσωματίδια από τη φωτιά επηρεάζουν το αναπνευστικό σύστημα.</p>
      <p>Η τεράστια πυρκαγιά που μαίνεται εδώ και εβδομάδες έχει καταστρέψει , μεταξύ άλλων, δύο εθνικά πάρκα, περίπου 100 χιλιόμετρα βορειοδυτικά της πόλης.</p>
      <p>Πηγή: protothema.gr</p>
    </article>
  </body>
</html>