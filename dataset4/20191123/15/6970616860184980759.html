<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotbollskanalen.se/allsvenskan/ofk-tranaren-uppges-aktuell-for-engelsk-klubb-ligger-inget-i-det/"/>
    <meta property="og:site_name" content="fotbollskanalen"/>
    <meta property="article:published_time" content="2019-11-23T15:47:00+00:00"/>
    <meta property="og:title" content="ÖFK-tränaren uppges aktuell för engelsk klubb: &quot;Ligger inget i det&quot;"/>
    <meta property="og:description" content="Enligt ÖP kommer Ian Burchnall att förhandla med League Two-klubben Carlisle United.ÖFK-tränaren skjuter dock ner uppgifterna.- Det ligger inget i det. Jag har ingen aning varifrån det kommer, säger Burchnall till tidningen."/>
  </head>
  <body>
    <article>
      <h1>ÖFK-tränaren uppges aktuell för engelsk klubb: "Ligger inget i det"</h1>
      <address><time datetime="2019-11-23T15:47:00+00:00">23 Nov 2019, 15:47</time> by <a rel="author">Aron Forsberg</a></address>
      <p>
        <b>Enligt <a href="https://www.op.se/artikel/uppgifter-till-sporten-burchnall-kan-lamna-for-engelsk-klubb-ofk-ska-redan-ha-kontaktat-tankbar-ersattare">ÖP</a> kommer Ian Burchnall att förhandla med League Two-klubben Carlisle United.<br/>ÖFK-tränaren skjuter dock ner uppgifterna.<br/>- Det ligger inget i det. Jag har ingen aning varifrån det kommer, säger Burchnall till tidningen.</b>
      </p>
      <p>Östersunds FK hade en stökig allsvensk säsong 2019. Klubben hade, och har, stora ekonomiska problem samtidigt som den tidigare ordföranden Daniel Kindberg dömdes till fängelse i tingsrätten. På planen hade laget också det tufft, men kunde sent på säsongen ändå säkra ett nytt kontrakt.</p>
      <p>Nu uppger Östersundsposten att klubbens tränare Ian Burchnall kan vara på väg att lämna. Enligt tidningen så kommer engelsmannen att förhandla med League Two-klubben Carlisle United. Burchnall själv dementerar dock uppgifterna.</p>
      <p>- Det ligger inget i det. Jag har ingen aning varifrån det kommer, säger tränaren till ÖP.</p>
      <p>- Jag har en agent och han ringer mig ibland. Om det skulle vara aktuellt, då hade han ringt mig. Men det har han inte.</p>
      <p>ÖP skriver också att ÖFK redan börjat titta på ersättare till Burchnall. Siktet uppges ligga på J-Södras Andreas Brännström.</p>
    </article>
  </body>
</html>