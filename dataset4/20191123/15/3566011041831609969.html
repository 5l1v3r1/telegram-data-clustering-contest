<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549487.html/%D9%84%DB%8C%D8%AF%D8%B1%D9%87%D8%A7%DB%8C-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%A7%D8%AE%DB%8C%D8%B1-%D8%AF%D8%B1-%D8%A7%D8%B3%D8%AA%D8%A7%D9%86-%D8%B3%D9%85%D9%86%D8%A7%D9%86-%D8%B4%D9%86%D8%A7%D8%B3%D8%A7%DB%8C%DB%8C-%D9%88-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T15:27:00+00:00"/>
    <meta property="og:title" content="لیدرهای اغتشاشات اخیر در استان سمنان شناسایی و دستگیر شدند"/>
    <meta property="og:description" content="دادستان عمومی و انقلاب سمنان شناسایی و دستگیری لیدرها و آشوبگران در برخی نقاط استان گفت: این افراد که سعی در تخریب اموال و ایجاد آشوب داشتند دستگیر شده و حتما برخورد قانونی صورت خواهد گرفت."/>
  </head>
  <body>
    <article>
      <h1>لیدرهای اغتشاشات اخیر در استان سمنان شناسایی و دستگیر شدند</h1>
      <h2>دادستان عمومی و انقلاب سمنان:</h2>
      <address>
        <time datetime="2019-11-23T15:27:00+00:00">23 Nov 2019, 15:27</time>
      </address>
      <p>دادستان عمومی و انقلاب سمنان شناسایی و دستگیری لیدرها و آشوبگران در برخی نقاط استان گفت: این افراد که سعی در تخریب اموال و ایجاد آشوب داشتند دستگیر شده و حتما برخورد قانونی صورت خواهد گرفت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ شریف ابراهیمی دادستان عمومی و انقلاب مرکز استان سمنان در گفتگو با <a href="http://meraatnews.com/">مرآت</a>، گفت: تعدای از اذناب آمریکا در داخل کشور خواستند که در کشور ناامنی ایجاد کنند اما غافل از اینکه مردم، لشکری پشت سر ولایت هستند.</p>
      <p>ابراهیمی در ادامه گفت: هرجا که ولایت وارد میدان شد، مانند آبی بر روی آتش اثر کرده و این آتشی که دشمن بدنبال ایجاد آن بود با درایت رهبری و فهم به موقع مردم خاکستر شد.</p>
      <p>وی با بیان اینکه مردم اعتراض و گلایه هایی دارند اظهار کرد: صدای اعتراض مردم را می شنویم و پیگیری هایی صورت می گیرد. اعتراضات مردم ناحق نیست اما باید مراقب بود که در شرایط فعلی که نیاز به امنیت داریم، دشمنان در دل اعتراضات نفوذ نکنند و باعث تخریب اموال عمومی و سرمایه های مردم نشوند.</p>
      <p>دادستان عمومی و انقلاب مرکز استان سمنان با تقدیر از مردم استان به جهت همراهی در حفظ امنیت استان گفت: با اقدامات پیشگیرانه و همراهی مردم مشکل خاصی در استان بوجود نیامد و اعتراضات مردم منجر به تخریب اموال عمومی نشد.</p>
      <p>ابراهیمی از شناسایی و دستگیری لیدرها و آشوبگران در برخی نقاط استان گفت: این افراد که سعی در تخریب اموال و ایجاد آشوب داشتند دستگیر شده و حتما برخورد قانونی خواهد شد. در حال حاضر تعداد دقیقی را نمی توان عنوان کرد و در آینده اعلام خواهد شد.</p>
      <p>انتهای پیام/</p>
      <p> </p>
    </article>
  </body>
</html>