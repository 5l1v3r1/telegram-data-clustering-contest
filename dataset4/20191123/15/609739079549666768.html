<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/dehset-evi-3-arkadasini-bicakladi-41380999"/>
    <meta property="og:site_name" content="Hürriyet"/>
    <meta property="article:published_time" content="2019-11-23T15:09:00+00:00"/>
    <meta property="og:title" content="Dehşet evi... 3 arkadaşını bıçakladı"/>
    <meta property="og:description" content="İZMİR’in Konak ilçesinde, Yasin B., evde tartıştığı 1’i kadın 3 arkadaşını bıçakla yaraladı. Hastanede tedaviye alınan 3 kişiden boğazından yaralanan Deniz Y.’nin (31) durumunun ağır olduğu bildirildi."/>
  </head>
  <body>
    <article>
      <h1>Dehşet evi... 3 arkadaşını bıçakladı</h1>
      <address><time datetime="2019-11-23T15:09:00+00:00">23 Nov 2019, 15:09</time> by <a rel="author">Davut CAN/İZMİR, (DHA)-</a></address>
      <p>
        <b>İZMİR’in Konak ilçesinde, Yasin B., evde tartıştığı 1’i kadın 3 arkadaşını bıçakla yaraladı. Hastanede tedaviye alınan 3 kişiden boğazından yaralanan Deniz Y.’nin (31) durumunun ağır olduğu bildirildi.</b>
      </p>
      <p>Olay, saat 15.00 sıralarında, Karataş Semti 269 Sokak’taki apartmanın birinci katında meydana geldi. Yasin B. ile Semih S., Burhan Ö. ve Deniz Y. arasında bilinmeyen nedenle tartışma çıktı.</p>
      <p>Tartışmanın büyüyerek kavgaya dönüşmesi üzerine Yasin B., bıçakla 1’i kadın 3 kişiye saldırdı. 3 kişi bıçağın vücuduna isabet etmesiyle kanlar içinde yere yığıldı,</p>
      <figure>
        <img src="https://i4.hurimg.com/i/hurriyet/75/770x0/5dd94c752269a210ecc884fa"/>
      </figure>
      <p>Yasin B., olay yerinden kaçtı. Semih S., Burhan Ö. ve Deniz Y. kendi imkanlarıyla <a href="http://www.hurriyet.com.tr/haberleri/izmir">İzmir</a> Katip Çelebi Üniversitesi Atatürk Eğitim ve Araştırma Hastanesi’ne giderken, ihbarı üzerine bölgeye polis ekipleri sevk edildi. Burada tedaviye alınan 3 kişiden, boğazından yaralanan Deniz Y.’nin durumunun ağır olduğu bildirildi.<br/><br/>Polis, kısa sürede Yasin B.’yi yakalayıp, gözaltına aldı. Şüphelinin, Asayiş Şube Müdürlüğü Cinayet Büro Amirliği’nde işlemleri devam ediyor.</p>
    </article>
  </body>
</html>