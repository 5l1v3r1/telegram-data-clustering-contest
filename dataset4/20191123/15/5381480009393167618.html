<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://deepika.com/nri/USANews.aspx?newscode=112935"/>
    <meta property="og:site_name" content="Deepika"/>
    <meta property="article:published_time" content="2019-11-23T15:57:00+00:00"/>
    <meta property="og:title" content="കാണാതായ യുവതി കൊല്ലപ്പെട്ട നിലയില്‍, ഫേസ്ബുക്കിലൂടെ പരിചയപ്പെട്ട കൗമാരക്കാര്‍ പിടിയില്‍"/>
    <meta property="og:description" content="പോര്‍ട്ടേജ് ( ഷിക്കാഗോ): പോര്‍ട്ടേജില്‍ നിന്നും ചൊവ്വാഴ്ച മുതല്‍ കാണാതായ അഡ്രിയാന സോഡിഡൊ (27) വെടിയേ"/>
  </head>
  <body>
    <article>
      <h1>കാണാതായ യുവതി കൊല്ലപ്പെട്ട നിലയില്‍, ഫേസ്ബുക്കിലൂടെ പരിചയപ്പെട്ട കൗമാരക്കാര്‍ പിടിയില്‍</h1>
      <address><time datetime="2019-11-23T15:57:00+00:00">23 Nov 2019, 15:57</time> by <a rel="author">depika.com</a></address>
      <p>പോര്‍ട്ടേജ് ( ഷിക്കാഗോ): പോര്‍ട്ടേജില്‍ നിന്നും ചൊവ്വാഴ്ച മുതല്‍ കാണാതായ അഡ്രിയാന സോഡിഡൊ (27) വെടിയേറ്റു കൊല്ലപ്പെട്ട നിലയില്‍ ഗാരി എലിമെന്ററി സ്‌കൂള്‍ ജിംനേഷ്യത്തില്‍ നവംബര്‍ 21 വ്യാഴാഴ്ച കണ്ടെത്തി.<br/><br/>ഫേസ്ബുക്കിലൂടെ പരിചയപ്പെട്ട കൗമാരപ്രായക്കാര്‍ക്കൊപ്പമാണ് ഇവരെ അവസാനമായി കണ്ടത്. കൗമാരക്കാരനില്‍ നിന്നു കഞ്ചാവു വാങ്ങുന്നതിനു കാതറിന്‍ കോര്‍ട്ടിലുള്ള വീട്ടില്‍ നിന്നും കാറിലാണ് ആഡ്രിയാന ഇവരെ തേടി പുറപ്പെട്ടത്.<br/><br/>ഈ സംഭവത്തില്‍ തിയാ ബോമാന്‍ ലീഡര്‍ഷിപ്പ് അക്കാദമിയിലെ വിദ്യാര്‍ഥിയായ 15 വയസുകാരനെ പോലീസ് കസ്റ്റഡിയിലെടുത്തു. മറ്റൊരു പതിനാറുകാരനും പൊലീസ് പിടിയിലായി. 17 കാരനായ മൂന്നാമനെ ഇതുവരെ പിടികൂടാനായിട്ടില്ല.<br/><br/>അഡ്രിയാന കൊല്ലപ്പെട്ടത് കൗമാരപ്രായക്കാരില്‍ ഒരാളുടെ കാറില്‍ വച്ച് വെടിയേറ്റാണെന്ന് പോലീസ് വെളിപ്പെടുത്തി. കൊലപ്പെടുത്തിയശേഷം ഗാര്‍ഡിയിലുള്ള നോര്‍ട്ടണ്‍ എലിമെന്ററി സ്‌കൂള്‍ ജിംനേഷ്യത്തില്‍ ശരീരം ഉപേക്ഷിക്കുകയായിരുന്നു. 2005 മുതല്‍ ഈ സ്‌കൂള്‍ അടഞ്ഞുകിടക്കുകയായിരുന്നു<br/><br/>ഗാര പോലീസ് മള്‍ട്ടി ഏജന്‍സി ഗാങ് യൂണിറ്റിന്റെ സഹായത്തോടെ നടത്തിയ അന്വേഷണത്തിലൊടുവിലാണ് മൃതദേഹം കണ്ടെടുത്തതെന്ന് പൊലീസ് ചീഫ് ട്രോയ്‌വില്യംസ് പറഞ്ഞു. പ്രതികള്‍ പ്രായപൂര്‍ത്തിയാകാത്തവരായതിനാല്‍ വിവരങ്ങള്‍ വെളിപ്പെടുത്തിയിട്ടില്ല. അറസ്റ്റിലായ രണ്ടുപോരെ കൗണ്ടി ജുവനയില്‍ ഡിറ്റന്‍ഷന്‍ സെന്ററിലടച്ചു.<br/><br/>റിപ്പോര്‍ട്ട്: പി പി ചെറിയാന്‍</p>
      <related>
        <a href="https://deepika.com/nri/USANews.aspx?newscode=112942"/>
        <a href="https://deepika.com/nri/USANews.aspx?newscode=112941"/>
        <a href="https://deepika.com/nri/USANews.aspx?newscode=112936"/>
        <a href="https://deepika.com/nri/USANews.aspx?newscode=112935"/>
        <a href="https://deepika.com/nri/USANews.aspx?newscode=112934"/>
        <a href="https://deepika.com/nri/USANews.aspx?newscode=112931"/>
        <a href="https://deepika.com/nri/USANews.aspx?newscode=112930"/>
        <a href="https://deepika.com/nri/USANews.aspx?newscode=112929"/>
        <a href="https://deepika.com/nri/USANews.aspx?newscode=112928"/>
        <a href="https://deepika.com/nri/USANews.aspx?newscode=112923"/>
        <a href="https://deepika.com/nri/USANews.aspx?newscode=112920"/>
        <a href="https://deepika.com/nri/USANews.aspx?newscode=112916"/>
        <a href="https://deepika.com/nri/USANews.aspx?newscode=112915"/>
        <a href="https://deepika.com/nri/USANews.aspx?newscode=112914"/>
        <a href="https://deepika.com/nri/USANews.aspx?newscode=112913"/>
        <a href="https://deepika.com/nri/USANews.aspx?newscode=112912"/>
        <a href="https://deepika.com/nri/USANews.aspx?newscode=112904"/>
        <a href="https://deepika.com/nri/USANews.aspx?newscode=112899"/>
        <a href="https://deepika.com/nri/USANews.aspx?newscode=112898"/>
        <a href="https://deepika.com/nri/USANews.aspx?newscode=112895"/>
      </related>
    </article>
  </body>
</html>