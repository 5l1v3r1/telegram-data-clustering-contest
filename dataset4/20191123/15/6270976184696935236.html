<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/23/u-malajziyi-zatrymaly-lyshe-sudno-do-ukrayinskyh-moryakiv-pretenzij-nemaye-mzs/"/>
    <meta property="og:site_name" content="Рубрика"/>
    <meta property="article:published_time" content="2019-11-23T15:06:41+00:00"/>
    <meta property="og:title" content="У Малайзії затримали лише судно, до українських моряків претензій немає, - МЗС"/>
    <meta property="og:description" content="Міністерство закордонних справ заявило, що у Малайзії було затримано лише судно, на якому перебував український екіпаж, до моряків претензій немає Про це заявив заступник голови департаменту консульської служби МЗС України Василь Кирилич, повідомляє Радіо Свобода. Він зазначив, що влада Малайзії затримала в своїх територіальних водах корабель New Orion, більшість екіпажу якого – українці, проте до самих […]"/>
  </head>
  <body>
    <article>
      <h1>У Малайзії затримали лише судно, до українських моряків претензій немає, - МЗС</h1>
      <address><time datetime="2019-11-23T15:06:41+00:00">23 Nov 2019, 15:06</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/15-14-860x575.jpg"/>
      </figure>
      <p>
        <b>
          <b>Міністерство закордонних справ заявило, що у Малайзії було затримано лише судно, на якому перебував український екіпаж, до моряків претензій немає</b>
        </b>
      </p>
      <p>Про це заявив заступник голови департаменту консульської служби МЗС України Василь Кирилич, повідомляє <a href="https://www.radiosvoboda.org/a/news-malaysia-sudno-z-ukrainskym-ekipazhem/30288185.html">Радіо Свобода.</a></p>
      <p>Він зазначив, що влада Малайзії затримала в своїх територіальних водах корабель New Orion, більшість екіпажу якого – українці, проте до самих моряків претензій немає.</p>
      <p>“За інформацією морської поліції Малайзії, затриманим є судно, а не екіпаж, склад якого – українці. Тримаємо справу на контролі”, – сказав Кирилич.</p>
      <p>За його словами, судно затримали за спуск якоря без отримання на те попередньої згоди. Із громадянами України, які були на борту, вже зв’язався український консул.</p>
      <p>Нагадаємо, <a href="https://rubryka.com/2019/11/23/malajziya-zatrymala-sudno-z-22-ukrayinskymy-moryakamy/">23 листопада стало відомо, що управління морської поліції Малайзії затримало судно з 23 членами екіпажу віком від 21 до 68 років, серед яких є громадяни України.</a></p>
    </article>
  </body>
</html>