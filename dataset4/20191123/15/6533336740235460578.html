<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/ma-se-nbsp-solo-livido-come-mai-berlusconi-ancora-219854.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-23T15:24:00+00:00"/>
    <meta property="og:title" content="Berlusconi e' ricoverato per un livido? la caduta a zagabria: e' scivolato sul selciato mentre.."/>
    <meta property="og:description" content="MA SE È SOLO UN LIVIDO, COME MAI BERLUSCONI È ANCORA RICOVERATO? – I MEDICI DI SILVIONE HANNO DERUBRICATO GLI EFFETTI DELLA CADUTA A ZAGABRIA A “EMATOMI E CONTUSIONE”. SAREBBE SCIVOLATO SUL SELCIATO PER FARE SELFIE CON I SOSTENITORI – I COLLABORATORI DICONO CHE SI È RIALZATO DA SOLO MA CHE ALL’INIZIO NON RIUSCIVA A STARE IN PIEDI, POI HA RIFIUTATO IL RICOVERO IN CITTÀ ED È VOLATO IN ITALIA CON UN AEREO FININVEST…"/>
  </head>
  <body>
    <article>
      <h1>Berlusconi e' ricoverato per un livido? la caduta a zagabria: e' scivolato sul selciato mentre..</h1>
      <address>
        <time datetime="2019-11-23T15:24:00+00:00">23 Nov 2019, 15:24</time>
      </address>
      <p>
        <b>MA SE È SOLO UN LIVIDO, COME MAI BERLUSCONI È ANCORA RICOVERATO? – I MEDICI DI SILVIONE HANNO DERUBRICATO GLI EFFETTI DELLA CADUTA A ZAGABRIA A “EMATOMI E CONTUSIONE”. SAREBBE SCIVOLATO SUL SELCIATO PER FARE SELFIE CON I SOSTENITORI – I COLLABORATORI DICONO CHE SI È RIALZATO DA SOLO MA CHE ALL’INIZIO NON RIUSCIVA A STARE IN PIEDI, POI HA RIFIUTATO IL RICOVERO IN CITTÀ ED È VOLATO IN ITALIA CON UN AEREO FININVEST…</b>
      </p>
      <hr/>
      <p>
        <b>Giampaolo Visetti per <a href="http://www.repubblica.it/">“la Repubblica”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-256279/1242132.htm">
          <img src="https://cdn-static.dagospia.com/img/foto/11-2019/silvio-berlusconi-al-congresso-del-ppe-a-zagabria-1242132.jpg"/>
        </a>
        <figcaption>silvio berlusconi al congresso del ppe a zagabria</figcaption>
      </figure>
      <p>La gra nde paura è passata. Silvio Berlusconi da ieri è però ricoverato nella Casa di cura La Madonnina di Milano. Il leader di Forza Italia, 83 anni, secondo i medici ha «un vasto ematoma intramuscolare alla gamba destra e una forte contusione all' anca». Potrebbe essere dimesso oggi. Non è esclusa la degenza «in osservazione » fino a domani. «Sta bene» rassicura la figlia Marina uscendo dalla clinica poco prima delle 19 . La presidente Fininvest accenna a un sorriso e risale sulla sua Bmw blu, davanti a una pattuglia dei carabinieri.</p>
      <figure>
        <a href="https://www.dagospia.com/mediagallery/Dago_fotogallery-256279/1238583.htm">
          <img src="https://cdn-static.dagospia.com/img/foto/11-2019/silvio-berlusconi-a-venezia-1238583.jpg"/>
        </a>
        <figcaption>silvio berlusconi a venezia</figcaption>
      </figure>
      <p>Tre ore prima era scesa con il volto tirato e in silenzio, infilandosi nell' ospedale quasi di corsa. Con lei ora c' è anche la sorella Barbara. Riparte su un' Audi nera con il fratello Luigi: il loro viso è di nuovo disteso. Nella stanza di Berlusconi, nel pomeriggio, anche la compagna Francesca Pascale, gli amici di sempre Fedele Confalonieri e Adriano Galliani. Il timore, per mezza giornata, è stato che Berlusconi si fosse fratturato il femore, oltre che alcune costole.</p>
      <figure>
        <a href="https://www.dagospia.com/mediagallery/Dago_fotogallery-256279/1056601.htm">
          <img src="https://cdn-static.dagospia.com/img/foto/09-2018/marina-e-silvio-berlusconi-1056601.png"/>
        </a>
        <figcaption>marina e silvio berlusconi</figcaption>
      </figure>
      <p>«È un uomo sano e ancora forte - dice chi l' ha accompagnato in clinica - ma è anziano. I medici hanno voluto fare un esame in più per escludere complicazioni ». Chi gli è stato vicino nelle ultime ore dice che l' ex premier «sente ancora forti dolori» e che «si è molto spaventato».</p>
      <figure>
        <a href="https://www.dagospia.com/mediagallery/Dago_fotogallery-256279/1242131.htm">
          <img src="https://cdn-static.dagospia.com/img/foto/11-2019/silvio-berlusconi-al-congresso-del-ppe-a-zagabria-1-1242131.jpg"/>
        </a>
        <figcaption>silvio berlusconi al congresso del ppe a zagabria 1</figcaption>
      </figure>
      <p>A costringerlo in corsia, una caduta a Zagabria. Giovedì pomeriggio: l' ex cavaliere, in Croazia per il congresso Ppe, aspetta la fine dei lavori e l' elezione di Antonio Tajani a vicepresidente.</p>
      <figure>
        <a href="https://www.dagospia.com/mediagallery/Dago_fotogallery-256279/1139174.htm">
          <img src="https://cdn-static.dagospia.com/img/foto/03-2019/silvio-berlusconi-antonio-tajani-1139174.jpg"/>
        </a>
        <figcaption>SILVIO BERLUSCONI ANTONIO TAJANI</figcaption>
      </figure>
      <p>Poi esce in piazza e accetta di posare per i selfie con alcuni sostenitori. La pioggia bagna il selciato e la folla preme: Berlusconi perde l' equilibrio e cade a terra. «Si è rialzato da solo - dicono i collaboratori - ma all' inizio non stava in piedi». Rifiuta il ricovero in città. Un aereo privato Fininvest lo riporta subito in Italia. Mentre è in volo viene allertato il San Raffaele, l' ospedale di fiducia a Milano. Ieri mattina i primi esami e la decisione di controlli più approfonditi alla Madonnina. La casa di cura è collegata al traumatologico Gaetano Pini. Nel primo pomeriggio, qui, al fondatore di Fi vengono fatti raggi e Tac. Solo alla fine, il sollievo.</p>
      <figure>
        <a href="https://www.dagospia.com/mediagallery/Dago_fotogallery-256279/1232978.htm">
          <img src="https://cdn-static.dagospia.com/img/foto/11-2019/francesca-pascale-silvio-berlusconi-1232978.jpg"/>
        </a>
        <figcaption>FRANCESCA PASCALE SILVIO BERLUSCONI</figcaption>
      </figure>
      <p>Berlusconi vorrebbe tornare a casa subito: i medici a consigliano almeno una notte «sotto stretto controllo».</p>
      <p>Per il mondo politico, un giorno d' allarme e di voci non confermate. «Il battito d' ali di una farfalla in Cina - ironizza alla fine l' entourage forzista - provoca un uragano in Texas».</p>
      <p>Ex premier Silvio Berlusconi, 83 anni, tre volte presidente del Consiglio, è il leader di Forza Italia.</p>
    </article>
  </body>
</html>