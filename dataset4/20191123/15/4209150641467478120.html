<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/hronika/Dvoje-uhapseno-pokusali-prokrijumcariti-14-Egipcana/570129?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T15:05:42+00:00"/>
    <meta property="og:title" content="Dvoje uhapšeno, pokušali prokrijumčariti 14 Egipćana"/>
    <meta property="og:description" content="ISTOČNO SARAJEVO - Pripadnici Agencije za istrage i zaštitu BiH (Sipa) danas su na području Bratunca spriječili krijumčarenje 14 lica, porijeklom iz Egipta, te uhapsili dva lica."/>
  </head>
  <body>
    <article>
      <h1>Dvoje uhapšeno, pokušali prokrijumčariti 14 Egipćana</h1>
      <address><time datetime="2019-11-23T15:05:42+00:00">23 Nov 2019, 15:05</time> by <a rel="author">Srna</a></address>
      <p>ISTOČNO SARAJEVO - Pripadnici Agencije za istrage i zaštitu BiH (Sipa) danas su na području Bratunca spriječili krijumčarenje 14 lica, porijeklom iz Egipta, te uhapsili dva lica.</p>
      <p>Portparol Sipe Luka Miladinović rekao je Srni da su tom prilikom privremeno oduzeta dva putnička vozila, više mobilnih telefona i drugi predmeti koji će poslužiti u daljem krivičnom postupku.</p>
      <p>On je dodao da su uhapšeni trenutno u prostorijama Sipe i da se nad njima vrši kriminalistička obrada.</p>
      <p>Protiv osumnjičenih će nadležnom Tužilaštvu BiH biti podnesen izvještaj o počinjenom krivičnom djelu krijumčarenje ljudi.</p>
      <p>Miladinović je istakao da je ovom prilikom ostvarena izuzetna operativna saradnja sa službenicima Obavještajno-bezbjednosne agencije i Službe za poslove sa strancima.</p>
      <p>O identitetu uhapšenih u Sipi nisu mogli ništa da kažu.</p>
    </article>
  </body>
</html>