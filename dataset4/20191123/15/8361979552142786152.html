<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/golodomor-1932-33-roki-slova-derzhdepu-ssha-novini-ukrajini-50055305.html"/>
    <meta property="og:site_name" content="НВ"/>
    <meta property="article:published_time" content="2019-11-23T15:07:00+00:00"/>
    <meta property="og:title" content="Не зламало дух народу. Держдеп США вшанував пам’ять жертв Голодомору"/>
    <meta property="og:description" content="У Держдепартаменті США заявили, що разом з усім світом згадують жертв Голодомору."/>
  </head>
  <body>
    <article>
      <h1>Не зламало дух народу. Держдеп США вшанував пам’ять жертв Голодомору</h1>
      <h2>У Держдепартаменті США заявили, що разом з усім світом згадують жертв Голодомору.</h2>
      <address>
        <time datetime="2019-11-23T15:07:00+00:00">23 Nov 2019, 15:07</time>
      </address>
      <p>Про це йдеться в заяві Держдепу.</p>
      <p>«Ми об'єднуємося по всьому світу, щоб згадати невинних жертв Голодомору і підтвердити нашу прихильність демократії, процвітанню і суверенітету України»,− заявила прессекретар Державного департаменту США Морган Ортагюс.</p>
      <p>У Держдепі додали, що Голодомор — одна з найжорстокіших трагедій 20 століття.</p>
      <p>«Шляхом навмисного захоплення української землі, врожаю і примусової колективізації, Радянський Союз призвів до масштабного голоду, смертей і приніс надзвичайні людські страждання… Хоча ця жахлива трагедія була однією з найбільш жорстоких в 20 столітті, Радянському Союзу не вдалося зламати дух українського народу Окупація Криму Росією і продовження агресії на сході України призвели до загибелі близько 13 000 людей. Навіть тепер Москва намагається вчиняти маніпуляції і руйнувати прагнення народу України»,− додали в Держдепі.</p>
      <p>Президент Володимир <a href="https://nv.ua/ukr/ukraine/politics/foto-zelenskiy-vshanuvav-pam-yat-zhertv-golodomoru-novini-ukrajini-50055276.html">Зеленський разом з дружиною Оленою також вшанували пам’ять жертв Голодомору</a> 1932−1933 років в Україні.</p>
      <p>У листопаді 2006 року Верховна Рада України визнала Голодомор 1932−1933 років геноцидом українського народу.</p>
      <p>Україна з посиланням на дані науково-демографічної експертизи стверджує, що загальна кількість людських втрат від Голодомору 1932−33 років становить майже 4 мільйони осіб, а втрати українців у частині ненароджених становлять понад 6 мільйонів.​</p>
    </article>
  </body>
</html>