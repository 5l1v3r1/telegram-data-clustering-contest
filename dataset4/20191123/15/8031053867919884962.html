<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b3%cf%81%ce%b1%ce%bc%ce%bc%ce%b1%cf%84%ce%ad%ce%b1%cf%82-%cf%80%cf%81%ce%bf%cf%83%cf%86%cf%85%ce%b3%ce%b9%ce%ba%ce%bf%cf%8d-%ce%b4%ce%b9%ce%b1%cf%88%ce%b5%cf%8d%ce%b4%ce%b5%ce%b9-%cf%84%ce%b7.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T15:40:51+00:00"/>
    <meta property="og:title" content="Γραμματέας προσφυγικού: Διαψεύδει τη δημιουργία κλειστού κέντρου στη Λέβιθα"/>
    <meta property="og:description" content="Όπως αναφέρει ο ειδικός γραμματέας πρώτης υποδοχής μεταναστών και προσφύγων του υπουργείου Προστασίας του Πολίτη, Μάνος Λογοθέτης, δεν θα δημιουργηθεί κέντρο κράτησης προσφύγων και μεταναστών στο ακατοίκητο νησί Λέβιθα."/>
  </head>
  <body>
    <article>
      <h1>Γραμματέας προσφυγικού: Διαψεύδει τη δημιουργία κλειστού κέντρου στη Λέβιθα</h1>
      <address>
        <time datetime="2019-11-23T15:40:51+00:00">23 Nov 2019, 15:40</time>
      </address>
      <p>
        <b>Όπως αναφέρει ο ειδικός γραμματέας πρώτης υποδοχής μεταναστών και προσφύγων του υπουργείου Προστασίας του Πολίτη, Μάνος Λογοθέτης, δεν θα δημιουργηθεί κέντρο κράτησης προσφύγων και μεταναστών στο ακατοίκητο νησί Λέβιθα.</b>
      </p>
      <p>Δεν θα δημιουργηθεί κλειστό κέντρο για μετανάστες και πρόσφυγες στο ακατοίκητο νησί Λέβιθα, δήλωσε κατηγορηματικά στην τηλεόραση του ΣΚΑΪ, ο Μάνος Λογοθέτης, ειδικός γραμματέας πρώτης υποδοχής μεταναστών/ προσφύγων του υπουργείου Προστασίας του Πολίτη.</p>
      <p>Σύμφωνα με τον κ. Λογοθέτη, κλειστό κέντρο θα δημιουργηθεί στη Λέρο, όπως έχει ήδη ανακοινωθεί.</p>
      <p>Στις επικρίσεις πως τα κλειστά κέντρα είναι φυλακές, απάντησε ότι κάτι τέτοιο δεν ισχύει και επεσήμανε πως η λειτουργία τέτοιων, κλειστών κέντρων, προβλέπεται και από τον προηγούμενο νόμο αλλά και από τον τωρινό.</p>
      <p>«Θα κρατούν κάποιους ανθρώπους για το χρονικό διάστημα που αυτό χρειάζεται ή επιβάλλεται. Υπάρχουν τα προαναχωρησιακά κέντρα, που θα τους κρατούν για πολύ μεγαλύτερο χρονικό διάστημα προκειμένου να γίνει η επιστροφή τους, είτε στην Τουρκία είτε στη χώρα προέλευσης. Δεν είναι φυλακές», είπε ο κ. Λογοθέτης.</p>
    </article>
  </body>
</html>