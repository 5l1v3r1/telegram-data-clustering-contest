<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zabava/zanimljivosti/misteriozni-snimci-sa-medjunarodne-svemirske-stanice-sta-je-ustalasalo-oblake-iznad-antarktika-video/"/>
    <meta property="og:site_name" content="Krstarica"/>
    <meta property="article:published_time" content="2019-11-23T15:31:33+00:00"/>
    <meta property="og:title" content="Misteriozni snimci sa međunarodne svemirske stanice – šta je ustalasalo oblake iznad Antarktika? (video)"/>
    <meta property="og:description" content="Jedan od komentatora je čak posumnjao da je u pitanju nešto što ima veze sa kontrolom vremena."/>
  </head>
  <body>
    <article>
      <h1>Misteriozni snimci sa međunarodne svemirske stanice – šta je ustalasalo oblake iznad Antarktika? (video)</h1>
      <address><time datetime="2019-11-23T15:31:33+00:00">23 Nov 2019, 15:31</time> by <a rel="author" href="https://www.krstarica.com/author/marko/" target="_blank">M. K.</a></address>
      <p>Fotografije sa Međunarodne svemirske stanice koje su objavljene na Jutjubu pokazale su da nešto leti kroz oblake i ostavlja vidljiv, talasast trag iza sebe.</p>
      <p>Administratori stranice koja se bavi teorijama zavere sugerišu da je u pitanju eksperiment, dok je u komentarima „isplivala“ i teorija o uređaju za kontrolu vremena.</p>
      <figure>
        <iframe src="https://www.youtube.com/embed/S8z08fxVQ_Q" width="1170" height="658" data-service="Youtube" scrolling="no"/>
      </figure>
      <p>Administratori kanala na Jutjubu „Blejk i Bret Kouzins“ sumnjaju da NASA i Međunarodna svemirska stanica sprovode misteriozni eksperiment i testiraju „novu svemirsku tehnologiju“. Oni su sugerisali da fotografije koje je objavila NASA mogu ukazivati i na „neku vrstu tajnog zvučnog oružja“.</p>
      <p>Fotografije Atlantskog okeana na obali Antarktika, snimljene iz svemira, pokazuju „da se nešto probijalo kroz oblake, stvarajući talase kakve još nismo videli“, objašnjava jedan od teoretičara zavere.<br/>„Kakva vrsta tehnologije se provlači kroz oblake, seče ih i stvara efekt talasa? Šta god da je, ogromno je“, rekao je Bret.</p>
      <related>
        <h4>Slični tekstovi</h4>
        <a href="https://www.krstarica.com/zivot/ziveti-zivot/nebeski-cunami-sablasni-oblaci-prestravili-amerikance/"/>
        <a href="https://www.krstarica.com/vesti/srbija/da-li-putin-drzi-oblake-nad-srbijom/"/>
        <a href="https://www.krstarica.com/zabava/zanimljivosti/ovako-ce-izgledati-prvi-hotel-u-svemiru-cena-boravka-prava-sitnica-video/"/>
        <a href="https://www.krstarica.com/vesti/svet/5-4-3-2-1-apokaliptican-snimak-iz-kine-o-kom-prica-ceo-svet-video/"/>
      </related>
      <p>Činjenica da je Međunarodna svemirska stanica bila na tačnoj lokaciji kako bi uslikala neobične pojave navela ga je da zaključi da je ovo bio eksperiment.</p>
      <p>Jedan od komentatora je čak posumnjao da je u pitanju nešto što ima veze sa kontrolom vremena.</p>
      <p>„Sonična eksplozija, baš ona koja se koristi za kontrolu vremena. Želite dokaz — idite na kanal Majka Moralesa na Jutjubu“, navodi jedan od korisnika.</p>
      <p>Drugi su bili manje skloni verovanju da je reč o nečemu senzacionalnom, navodeći da je snimljen avion koji prolazi kroz vrh oblaka.</p>
      <p>(<a href="https://rs-lat.sputniknews.com/zivot/201911231121218798-sta-je-ustalasalo-oblake-iznad-antarktika-enigmaticni-snimci-sa-medjunarodne-svemirske-stanice/">Sputnjik</a>)</p>
    </article>
  </body>
</html>