<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/atletika/ivana-najavila-evo-kada-ce-zavrsiti-karijeru-393518.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-23T15:10:00+00:00"/>
    <meta property="og:title" content="Ivana najavila, evo kada će završiti karijeru!"/>
    <meta property="og:description" content="Ivana Španović je objavila kada joj je cilj da završi profesionalnu karijeru."/>
  </head>
  <body>
    <article>
      <h1>Ivana najavila, evo kada će završiti karijeru!</h1>
      <h2>Ivana Španović je objavila kada joj je cilj da završi profesionalnu karijeru.</h2>
      <address><time datetime="2019-11-23T15:10:00+00:00">23 Nov 2019, 15:10</time> by <a rel="author">Aleksandar Obrenović</a></address>
      <p>Najbolja srpska atletičarka Ivana Španović je danas u razgovoru za Radio Beograd 1 najavila da joj je cilj da karijeru završi na Svetskom dvoranskom prvenstvu u Beogradu koje će se održati 2022. godine.<br/><br/>"<i>Videla sam sebe na najvišem stepeniku i na prethodnim Igrama u Riju, ali definitivno je manjkalo sreće ili nije bilo vreme i nije bio trenutak da se baš ja okitim lovorovim venčićem tamo. U svakom slučaju, posle toga sam nastavila sa još posvećenijim radom i mislim da bi Tokio trebalo da bude definitivno moj zenit gde bi sve što posedujem, umem, znam, želim, trebalo da izrazim na najbolji mogući način u tom momentu, a svakako da sam motivisana, inspirisana, jer ću imati još veću konkurenciju nego u Riju.<br/><br/>Sve to pridaje veći značaj svakom mom treningu na putu do ostvarenja cilja. A posle Tokija, sledi Svetsko dvoransko prvenstvo u beogradskoj Areni i moj ogromna želja jeste da to upravo, pred svojom publikom, bude takmičenje na kome ću da spustim zavesu na svoju karijeru u skoku udalj</i>", rekla je Ivana Španović za Radio Beograd 1.<br/><br/>Juče je u Monaku odlučeno da Svetsko dvoransko prvenstvo bude održano baš u "Štark areni".</p>
      <p>Izvor: Sportske.net</p>
    </article>
  </body>
</html>