<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/stin_porta_tis_eksodou_apo_ton_paok_o_stox-589137/"/>
    <meta property="og:site_name" content="Real.gr"/>
    <meta property="article:published_time" content="2019-11-23T15:30:00+00:00"/>
    <meta property="og:title" content="Για καθαρόαιμο εξτρέμ ψάχνει στην αγορά ο Ίβιτς"/>
    <meta property="og:description" content="Εξελίξεις αναμένονται προσεχώς με τον Μίροσλαβ Στοχ στον ΠΑΟΚ."/>
  </head>
  <body>
    <article>
      <h1>
        <a href="https://www.real.gr/athlitismos/arthro/gia_katharoaimo_ekstrem_psaxnei_stin_agora_o_ibits-589133/">Για καθαρόαιμο εξτρέμ ψάχνει στην αγορά ο Ίβιτς</a>
      </h1>
      <address><time datetime="2019-11-23T15:30:00+00:00">23 Nov 2019, 15:30</time> by <a rel="author">filathlos.gr</a></address>
      <p>
        <b>Εξελίξεις αναμένονται προσεχώς με τον Μίροσλαβ Στοχ στον ΠΑΟΚ.</b>
      </p>
      <p>Τουλάχιστον αυτό υποστηρίζει δημοσίευμα του αθλητικού Τύπου του Σαββάτου, σύμφωνα με το οποίο ο Σλοβάκος αριστερός εξτρέμ του Δικεφάλου του Βορρά, που «κόπηκε» από την αποστολή του ματς με τον ΟΦΗ, δεν υπολογίζεται πλέον από τον Αμπελ Φερέιρα!</p>
      <p>Όπως σημειώνεται, ο Πορτογάλος τεχνικός του ΠΑΟΚ στην πρόσφατη αξιολόγηση του δυναμικού ενόψει Ιανουαρίου δεν συμπεριέλαβε το όνομα του Στοχ στα πλάνα του. Ενός παίκτη που είναι το «πουλέν» του Γιώργου Σαββίδη, έχει συμβόλαιο μέχρι το 2022 με τους ασπρόμαυρους και μέσο όρο ετήσιων απολαβών τις 600-700.00 ευρώ καθαρά.</p>
      <p>Πλέον, όπως προσθέτει το δημοσίευμα, το μπαλάκι πέφτει στη διοίκηση και την αποψίλωση του ρόστερ, μιας και είναι νομοτελειακά βέβαιο πως ο Στοχ και με τον ΠΑΟΚ να έχει μόλις ένα ματς την εβδομάδα, εν τη απουσία της Ευρώπης, δεν πρόκειται να πάρει ευκαιρίες από τον Φερέιρα.</p>
    </article>
  </body>
</html>