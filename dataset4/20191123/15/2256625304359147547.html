<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159199_1.html"/>
    <meta property="og:site_name" content="Novsport"/>
    <meta property="article:published_time" content="2019-11-23T15:05:00+00:00"/>
    <meta property="og:title" content="СКАНДАЛ: Фенове прекратиха мач от Втора лига!"/>
    <meta property="og:description" content="Съдия ядоса привържениците на Спартак Вн и свири края в 75-ата минута"/>
  </head>
  <body>
    <article>
      <h1>СКАНДАЛ: Фенове прекратиха мач от Втора лига!</h1>
      <address><time datetime="2019-11-23T15:05:00+00:00">23 Nov 2019, 15:05</time> by <a rel="author">Пламен Димитров</a></address>
      <p>Фенове прекратиха мача от 16-ия кръг на Втора лига между Черноморец (Балчик) и Спартак (Варна). Това се случи в 75-ата минута при резултат 1:0 в полза на домакините. <br/> <br/>Тогава привържениците на Спартак нахлуха на терена след отсъден фаул в полза на Черноморец. Освен това те влязоха в конфронтация с феновете на домакините. <br/> <br/>Главният съдия Георги Гинчев взе решение да прекрати срещата.<br/> <br/>Попадението за домакините беше дело на Виктор Митев в 59-ата минута. <br/> </p>
      <p>По наредба на Спартак трябва да бъде присъдена служебна загуба с 0:3, което означава, че Черноморец печели служебно с 4:0, информира "Петел".</p>
      <p> </p>
      <p>Освен това на варненци най-вероятно ще бъде наложена сериозна глоба и те ще бъдат лишени от домакинство най-малко за два мача. Ако това стане факт, "соколите" ще приемат Кариана на 30 ноември и Нефтохимик на 7 декември на стадиона извън Балчик, където домакинства тази есен.</p>
      <p> </p>
      <p>Първите варианти са срещата с Кариана да се играе в Разград, а с Нефтохимик – в Несебър, тъй като според наредбата двубоите трябва да са в градове по посока на гостуващите тимове и на стадиони, които имат лиценз за Втора лига.</p>
      <p> </p>
    </article>
  </body>
</html>