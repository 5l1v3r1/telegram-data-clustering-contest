<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/h-alli-selida/mega-ayti-einai-i-nea-olga-tremi-sto-kanali/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-23T15:36:23+00:00"/>
    <meta property="og:title" content="Mega: Αυτή είναι η νέα «Όλγα Τρέμη» στο κανάλι"/>
    <meta property="og:description" content="Το κανάλι Mega του Βαγγέλη Μαρινάκη προσπαθεί να στελεχωθεί με κορυφαία ονόματα του δημοσιογραφικού χώρου, ώστε να είναι έτοιμο για την κορυφή."/>
  </head>
  <body>
    <article>
      <h1>Mega: Αυτή είναι η νέα «Όλγα Τρέμη» στο κανάλι</h1>
      <address>
        <time datetime="2019-11-23T15:36:23+00:00">23 Nov 2019, 15:36</time>
      </address>
      <p>Το<a href="https://neaselida.gr/tag/kanali/"> κανάλι</a> <a href="https://neaselida.gr/tag/mega/"><b>Mega</b></a> του <a href="https://neaselida.gr/tag/vangelis-marinakis/"><b>Βαγγέλη Μαρινάκ</b>η</a> προσπαθεί να στελεχωθεί με κορυφαία ονόματα του δημοσιογραφικού χώρου, ώστε <b>όταν εκπέμψει,</b> να είναι έτοιμο για την κορυφή.</p>
      <h3>«Αντι-Τρέμη» η Ράνια Τζίμα τα Σαββατοκύριακα</h3>
      <p>Κομβικό ρόλο για κάθε κανάλι έχει το κεντρικό δελτίο ειδήσεων, όπως και το πρόσωπο που θα τοποθετηθεί στην παρουσίασή του. Σύμφωνα με το newsit.gr και τον Γρηγόρη Μελά, η <b>Ράνια Τζίμα</b>, που μέχρι πέρσι ήταν στον Alpha, αναλαμβάνει στο Mega τα <b>Κεντρικά Δελτία</b> των Σαββατοκύριακων.</p>
      <figure>
        <img src="https://neaselida.gr/nsmedia/uploads/2019/06/rania-tzima.jpg"/>
      </figure>
      <p>Αυτό σημαίνει ότι η <b>δημοσιογράφος</b> θα πάρει τη θέση της <b>Όλγας Τρέμη</b>, η οποία παρουσίαζε το δελτίο ειδήσεων του σταθμού για πολλά χρόνια. Με τη διαφορά όμως ότι θα πρόκειται μόνο για τα Σαββατοκύριακα, αφού το όνομα που θα αναλάβει τον ρόλο αυτό τις καθημερινές δεν είναι ακόμα γνωστό.</p>
      <related>
        <a href="https://neaselida.gr/h-alli-selida/mega-onoma-royketa-sto-kanali-toy-vaggeli-marinaki/"/>
      </related>
      <h3>Mega: «Χτύπημα» με πασίγνωστη δημοσιογράφο για το κανάλι Μαρινάκη</h3>
      <p><b>Πυρετώδεις</b> είναι οι προετοιμασίες για να βγει και πάλι στον αέρα το<a href="https://neaselida.gr/tag/mega-channel/"> <b>Mega</b></a>.</p>
      <p>Στο<a href="https://neaselida.gr/tag/mega/"><b> «Μεγάλο Κανάλι»</b></a>, που ως γνωστόν απέκτησε ο<a href="https://neaselida.gr/tag/vangelis-marinakis/"> <b>Βαγγέλης Μαρινάκης</b></a>, δίνουν μεγάλη σημασία στον<b> τομέα της ενημέρωσης</b>. Τον οποίο θέλουν να ενισχύσουν με <b>έμπειρους <a href="https://neaselida.gr/tag/dimosiografi/">δημοσιογράφους</a></b>.</p>
      <figure>
        <img src="https://neaselida.gr/nsmedia/uploads/2018/10/megaftdeeg7e_5.jpg"/>
      </figure>
      <p>Αρκετοί εξ αυτών μάλιστα, θεωρούνται <b>«παιδιά του Mega»</b>, που αναζήτησαν αλλού τηλεοπτική στέγη, όταν το κανάλι σταμάτησε να εκπέμπει.</p>
      <p>Πλέον, τους γίνονται προτάσεις να επιστρέψουν και οι περισσότεροι απαντούν θετικά.</p>
      <p>Μία τέτοια περίπτωση, είναι και η <a href="https://neaselida.gr/tag/rania-tzima/"><b>Ράνια Τζίμα</b></a>, που τα τελευταία χρόνια του <b>Mega</b> κάλυπτε το ρεπορτάζ της<b> ΝΔ</b>.</p>
      <p>Σύμφωνα με το <b>enimerosi24.gr</b>, η γνωστή δημοσιογράφος αποχώρησε από τον <b>Alpha</b>, στον οποίο εργαζόταν, για να ενταχθεί στο <b>νέο κανάλι</b>, μετά από πρόταση που δέχθηκε από τη διοίκηση του σταθμού.</p>
      <figure>
        <img src="https://neaselida.gr/nsmedia/uploads/2019/07/tzima-lamprou.jpg"/>
      </figure>
      <p>Η<b> Ράνια Τζίμα</b> τα τελευταία χρόνια κάλυπτε το πολιτικό ρεπορτάζ στο <b>κανάλι της Κάντζας</b> (<b>νυν Κηφισιάς</b>), ενώ πέρυσι παρουσίαζε μαζί με τον <b>Σπύρο Λάμπρου</b> την πρωινή ενημερωτική εκπομπή του σταθμού.</p>
      <related>
        <a href="https://neaselida.gr/h-alli-selida/mega-kinisi-mat-apo-to-kanali-marinaki-allazei-ta-dedomena/"/>
      </related>
    </article>
  </body>
</html>