<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hmetro.com.my/utama/2019/11/520043/pergi-selepas-lima-hari-ditikam"/>
    <meta property="og:site_name" content="HM Online"/>
    <meta property="article:published_time" content="2019-11-23T15:56:18+00:00"/>
    <meta property="og:title" content="'Pergi' selepas lima hari ditikam"/>
    <meta property="og:description" content="LELAKI yang ditikam rakan sekerja Selasa lalu, disahkan maut hari ini selepas lima hari mendapatkan rawatan di Hospital Pulau Pinang (HPP)."/>
  </head>
  <body>
    <article>
      <h1>'Pergi' selepas lima hari ditikam</h1>
      <address><time datetime="2019-11-23T15:56:18+00:00">23 Nov 2019, 15:56</time> by <a rel="author">Hadzlihady Hassan</a></address>
      <p>LELAKI yang ditikam rakan sekerja Selasa lalu, disahkan maut hari ini selepas lima hari mendapatkan rawatan di Hospital Pulau Pinang (HPP).</p>
      <p>Timbalan Ketua Polis Daerah Barat Daya, Deputi Superintendan Jafri Md Zain berkata, mangsa berusia 24 tahun itu disahkan meninggal dunia pada 11.15 pagi.</p>
      <p>Menurutnya, proses bedah siasat akan dilakukan bagi mengenalpasti punca kematian mangsa.</p>
      <p>“Berikutan itu, kami akan memohon supaya reman terhadap suspek disambung dan kes kini disiasat mengikut Seksyen 302 Kanun Keseksaan kerana membunuh,” katanya.</p>
      <p>Dalam kejadian 1.30 tengah hari Selasa lalu, mangsa, Aidil Azran Omar parah ditikam rakan sekerjanya di Taman Symphony Garden, Balik Pulau.</p>
      <p>Suspek berusia 27 tahun itu kemudian melarikan diri sebelum berjaya ditahan polis di tepi jalan Simpang Ampat, Nibong Tebal pada 7 malam hari sama.</p>
      <p>Mangsa yang parah ditikam berada dalam keadaan kritikal dan terpaksa menjalani pembedahan usus untuk menyelamatkan nyawanya.</p>
      <p>
        <b>Berita berkaitan</b>
      </p>
      <p>• <a href="https://www.hmetro.com.my/mutakhir/2019/11/519359/mangsa-tikam-selamat-dibedah">'Mangsa tikam selamat dibedah'</a></p>
      <p>• <a href="https://www.hmetro.com.my/mutakhir/2019/11/518773/lelaki-tikam-rakan-dah-kena-tahan">'Lelaki tikam rakan dah kena tahan'</a></p>
      <p>• <a href="https://www.hmetro.com.my/utama/2019/11/518746/tikam-rakan-lewat-masuk-kerja">'Tikam rakan lewat masuk kerja'</a></p>
      <related>
        <h4>Berita Berkaitan</h4>
        <a href="https://www.hmetro.com.my/utama/2019/11/520047/berat-saya-nak-maafkan"/>
        <a href="https://www.hmetro.com.my/mutakhir/2019/11/519359/mangsa-tikam-selamat-dibedah"/>
        <a href="https://www.hmetro.com.my/mutakhir/2019/11/518773/lelaki-tikam-rakan-dah-kena-tahan"/>
        <a href="https://www.hmetro.com.my/utama/2019/11/517408/anak-tikam-ibu-dihadapkan-ke-mahkamah-metrotv"/>
        <a href="https://www.hmetro.com.my/mutakhir/2019/11/516814/lelaki-bunuh-ibu-direman-di-wad-psikiatrik"/>
        <a href="https://www.hmetro.com.my/utama/2019/11/516410/wanita-maut-ditikam-anak"/>
        <a href="https://www.hmetro.com.my/utama/2019/11/516830/dah-rasa-tak-sedap-hati"/>
        <a href="https://www.hmetro.com.my/utama/2019/11/516461/update-aku-dah-bunuh-mak-aku"/>
      </related>
    </article>
  </body>
</html>