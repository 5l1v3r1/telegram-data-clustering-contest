<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/kryminal/474347-zaatakowal-ksiedza-nozem-grozi-mu-dozywocie"/>
    <meta property="og:site_name" content="wPolityce.pl"/>
    <meta property="article:published_time" content="2019-11-23T15:52:25+00:00"/>
    <meta property="og:title" content="Zaatakował księdza nożem, grozi mu dożywocie. 56-latek odpowie przed sądem za usiłowanie zabójstwa duchownego"/>
    <meta property="og:description" content="Zygmunt W. został oskarżony przez wrocławską prokuraturę o usiłowanie zabójstwa księdza, poprzez zadanie mu ciosu nożem w okolicę klatki piersiowej."/>
  </head>
  <body>
    <article>
      <h1>Zaatakował księdza nożem, grozi mu dożywocie. 56-latek odpowie przed sądem za usiłowanie zabójstwa duchownego</h1>
      <address><time datetime="2019-11-23T15:52:25+00:00">23 Nov 2019, 15:52</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>56-letni Zygmunt W. odpowie przed sądem za usiłowanie zabójstwa księdza w czerwcu 2019 r. przed jednym z wrocławskich kościołów. Akt oskarżenia w tej sprawie trafił do wrocławskiego sądu – przekazała PAP rzeczniczka Prokuratury Okręgowej we Wrocławiu prok. Justyna Pilarczyk.</b>
      </p>
      <p>CZYTAJ WIĘCEJ: <a href="https://wpolityce.pl/kryminal/450302-wroclaw-ksiadz-ugodzony-nozem-w-drodze-na-msze-sw">Tak się kończy nakręcanie antyklerykalnej spirali nienawiści. Ksiądz ugodzony nożem w drodze na Mszę świętą. Kuria prosi o modlitwę</a></p>
      <p>Do wydarzeń opisanych w akcie oskarżenia doszło 10 czerwca 2019 r. Przed godz. 7 na Ostrowie Tumskim w centrum Wrocławia, przed wejściem do kościoła, mężczyzna podszedł do duchownego, rozpoczął z nim rozmowę, a następnie ugodził go nożem w okolice klatki piersiowej. Napastnik został zatrzymany przez przechodniów i przekazany policji. Ksiądz trafił do szpital, gdzie przeszedł operację.</p>
      <p>W. został oskarżony przez wrocławską prokuraturę o usiłowanie zabójstwa księdza, poprzez zadanie mu ciosu nożem w okolicę klatki piersiowej.</p>
      <blockquote>Zygmunt W. jedynie początkowo przyznał się do popełnienia zarzuconego mu czynu i złożył wyjaśnienia</blockquote>
      <p>—podała w sobotę PAP rzeczniczka Prokuratury Okręgowej we Wrocławiu prok. Justyna Pilarczyk.</p>
      <p>56-latkowi grozi dożywocie.</p>
      <p>CZYTAJ TAKŻE: <a href="https://wpolityce.pl/spoleczenstwo/450614-napadl-na-ksiedza-przez-film-sekielski-grozi-pozwami">Zaatakował nożem księdza przez film „Tylko nie mówi nikomu”? Sekielski grozi pozwami</a></p>
      <p>kk/PAP</p>
    </article>
  </body>
</html>