<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ambati-rayudu-accuses-hca-of-indulging-in-corrupt-practices-2864842.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-23T15:13:11+00:00"/>
    <meta property="og:title" content="अचानक संन्यास लेने वाले रायुडू ने हैदराबाद क्रिकेट पर लगाए भ्रष्टाचार के आरोप"/>
    <meta property="og:description" content="विश्व कप टीम में न चुने जाने के बाद आनन-फानन में संन्यास लेने वाले अंबाती रायडू ने हैदराबाद क्रिकेट एसोसिएशन (एचसीए) पर भ्रष्टाचार के आरोप लगाए हैं।  रायडू ने तेलंगाना के मंत्री केटी रामा राव..."/>
  </head>
  <body>
    <article>
      <h1>अचानक संन्यास लेने वाले रायुडू ने हैदराबाद क्रिकेट पर लगाए भ्रष्टाचार के आरोप</h1>
      <address><time datetime="2019-11-23T15:13:11+00:00">23 Nov 2019, 15:13</time> by <a rel="author">लाइव हिन्दुस्तान टीम,नई दिल्ली</a></address>
      <p>विश्व कप टीम में न चुने जाने के बाद आनन-फानन में संन्यास लेने वाले अंबाती रायडू ने हैदराबाद क्रिकेट एसोसिएशन (एचसीए) पर भ्रष्टाचार के आरोप लगाए हैं। </p>
      <p>रायडू ने तेलंगाना के मंत्री केटी रामा राव से इस मामले को देखने को कहा है। रायडू ने ये आरोप अपने उस ऐलान के एक दिन बाद लगाए हैं, जिसमें उन्होंने हैदराबाद के लिए प्रथम श्रेणी क्रिकेट से कुछ महीने का ब्रेक लेने की बात कही है। </p>
      <p>रायडू ने ट्विटर पर लिखा, “हलो सर, मैं आपसे हैदराबाद क्रिकेट संघ में चल रहे भ्रष्टाचार को रोकने की अपील करता हूं। जब तक हैदराबाद क्रिकेट टीम में पैसों और भ्रष्ट लोगों का दखल जारी रहेगा तब तक कैसे एक बेहतरीन टीम बन सकती है।” रायडू ने विश्व कप में नहीं चुने जाने के बाद विश्व कप के दौरान ही संन्यास ले लिया था लेकिन बाद में अगस्त में वह संन्यास से बाहर आ गए थे।</p>
      <p><b><a href="https://www.livehindustan.com/cricket/story-pink-ball-test-india-vs-bangladesh-bcci-president-sourav-ganguly-big-statement-over-pink-ball-2864532.html">INDvsBAN: पिंक बॉल को लेकर सौरव गांगुली ने दिया ये बड़ा बयान</a></b> </p>
    </article>
  </body>
</html>