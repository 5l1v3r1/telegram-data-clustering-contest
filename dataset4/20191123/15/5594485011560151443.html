<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/lyubopitno/samo-v-blits-eto-kakvo-se-sluchi-s-kultoviya-byal-elen-koyto-pretrpya-tezhk-intsident_news710974.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-23T15:00:00+00:00"/>
    <meta property="og:title" content="Само в БЛИЦ! Ето какво се случи с култовия бял елен, който претърпя тежък инцидент"/>
    <meta property="og:description" content="Той е бил блъснат от лек автомобил преди няколко вечери, но единственото поражение е това, че няма малка част от единия му рог"/>
  </head>
  <body>
    <article>
      <h1>Само в БЛИЦ! Ето какво се случи с култовия бял елен, който претърпя тежък инцидент</h1>
      <h2>Той е бил блъснат от лек автомобил преди няколко вечери, но единственото поражение е това, че няма малка част от единия му рог</h2>
      <address>
        <time datetime="2019-11-23T15:00:00+00:00">23 Nov 2019, 15:00</time>
      </address>
      <p>https://blitz.bg/lyubopitno/samo-v-blits-eto-kakvo-se-sluchi-s-kultoviya-byal-elen-koyto-pretrpya-tezhk-intsident_news710974.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574509506-fgg.jpg"/>
      </figure>
      <p><b>Белият елен, за когото първи БЛИЦ съобщи, е жив и здрав. </b><br/><br/>Той е бил блъснат от лек автомобил преди няколко вечери, но единственото поражение е това, че няма малка част от единия му рог.<br/><br/>Животното е на 2 години, кара третата. Не е диво, а е отглеждано от както се е родило в заграждения на близка винарна. Еленът-лопатар е избягал преди десетина дни от загражданията заедно със свои събратя и за това е бил забелязан многократно в лозята край карловското село Московец.<br/><br/>Свикнал е с хора, това е и причината да не бяга от човешко присъствие. <br/><br/>Вече всички избягали животни, с изключение на две женски, са прибрани. Запознати от региона обясниха пред репортер на БЛИЦ, че еленът е бял, защото е плод на кръвосмешение.<br/><br/>Това често се получава сред лопатарите. Въпреки това, хората от Карловско, а и от цялата страна, много се зарадваха на красивото животно. Както съобщихме, то носи поличба за нова любов.<br/><br/>Дни наред местните се притесняваха някой ловец да не отстреля елена или шофьор да не го блъсне. Сега животното вече е у дома си, нахранено и в безопасност.<br/><br/><b>Кристина ИВАНОВА, БЛИЦ</b></p>
    </article>
  </body>
</html>