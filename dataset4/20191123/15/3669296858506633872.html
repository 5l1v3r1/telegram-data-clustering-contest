<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/her-yerde-araniyor-esine-ve-komsusuna-kursun-yagdirip-kacti"/>
    <meta property="og:site_name" content="CNN Türk"/>
    <meta property="article:published_time" content="2019-11-23T15:50:10+00:00"/>
    <meta property="og:title" content="Her yerde aranıyor! Eşine ve komşusuna kurşun yağdırıp kaçtı"/>
    <meta property="og:description" content="Diyarbakır'ın Çınar ilçesinde, İ.D., akaryakıt..."/>
  </head>
  <body>
    <article>
      <h1>Her yerde aranıyor! Eşine ve komşusuna kurşun yağdırıp kaçtı</h1>
      <h2>Diyarbakır'ın Çınar ilçesinde, İ.D., akaryakıt istasyonunda tartıştığı eşi Y.D. ve komşusu A.G.'yi tabancayla vurarak yaraladı. Ağır yaralanan 2 kişi, hastaneye kaldırılırken, İ.D. kaçtı.</h2>
      <address><time datetime="2019-11-23T15:50:10+00:00">23 Nov 2019, 15:50</time> by <a rel="author">DHA</a></address>
      <p>Olay, öğlen saatlerinde, <a href="https://www.cnnturk.com/haberleri/cinar">Çınar</a> ilçesinde meydana geldi. Akaryakıt istasyonunda, İ.D., eşi Y.D. ve komşusu A.G. arasında bilinmeyen nedenle tartışma çıktı. Tartışmanın büyüyerek kavgaya dönüşmesi üzerine İ.D. tabancayla eşi ve komşusuna ateş etti. Mermilerin isabet etmesiyle yaralanan Y.D. ve A.G. kanlar içinde yere yığıldı, İ.D. ise olay yerinden kaçtı. Çevredekilerin ihbarı üzerine bölgeye <a href="https://www.cnnturk.com/haberleri/saglik">sağlık</a> ve polis ekipleri sevk edildi. Sağlık görevlilerince ilk müdahalesi yapılan Y.D. ve A.G. ardından Dicle Üniversitesi Tıp Fakültesi Hastanesi'ne kaldırıldı. Tedaviye alınan Y.D. ile A.G.'nin hayati tehlikelerinin bulunduğu bildirildi.</p>
      <p>Polis ekipleri, İ.D.'yi yakalamak için çalışma başlattı.</p>
      <related>
        <h4>ilgili haberler</h4>
        <a href="https://www.cnnturk.com/turkiye/baskaninin-aracina-ates-acip-son-uyari-notu-birakan-3-kisi-tutuklandi"/>
        <a href="https://www.cnnturk.com/turkiye/diyarbakirda-guney-koreli-turist-olduruldu"/>
        <a href="https://www.cnnturk.com/turkiye/terorist-semra-tuncerin-yakalanma-ani"/>
      </related>
    </article>
  </body>
</html>