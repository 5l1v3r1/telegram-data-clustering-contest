<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_misiya-mvf-poyihala-z-ukrayini-bez-rezultativ-zmi/939549"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T15:15:00+00:00"/>
    <meta property="og:title" content="Місія МВФ поїхала з України без результатів - ЗМІ"/>
    <meta property="og:description" content="Місія МВФ у п'ятницю, 22 листопада, без результатів поїхала з України. Головними питаннями для МВФ були олігарх Ігор Коломойський і незалежність НБУ, однак ніяких компромісів з колишніми власниками ПриватБанку не вдалося досягти. Про це з посиланням на власні джерела повідомляє &quot;Новое ..."/>
  </head>
  <body>
    <article>
      <h1>Місія МВФ поїхала з України без результатів - ЗМІ</h1>
      <address><time datetime="2019-11-23T15:15:00+00:00">23 Nov 2019, 15:15</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939549_w_300.jpg?v=0"/>
        <figcaption>Місія МВФ 22 листопада покинула Україну. Фото: DW</figcaption>
      </figure>
      <p>Місія МВФ у п'ятницю, 22 листопада, без результатів поїхала з України.</p>
      <p>Головними питаннями для МВФ були олігарх <b>Ігор Коломойський</b> і незалежність НБУ, однак ніяких компромісів з колишніми власниками ПриватБанку не вдалося досягти. Про це з посиланням на власні джерела повідомляє "<a href="https://nv.ua/">Новое Время</a>".</p>
      <p>"Так, будь-який компроміс неприйнятний, оскільки він підтвердить вплив Коломойського. А якщо він великий, то високий ризик дефолту і відкату реформ. А якщо так, то навіщо такій країні давати гроші, якщо вони з високою ймовірністю не повернуть? Логічно?" — сказав співрозмовник видання.</p>
      <p>Місія також скаржилася, що земельна реформа не приймається в обіцяному форматі, зокрема до ринку не допустили іноземців.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics-newspaper/_byudzhet-na-2020-rik-ne-peredbachaye-strimkogo-rozvitku/938727"/>
      </related>
      <p>"МВФ розуміє, що це ще гірше, ніж мораторій, оскільки є ризик що за безцінь землі можуть бути скуплені всіма відомими особами. Це не зовсім ринок", — сказало джерело.</p>
      <p>Співрозмовник наголосив, що місію найбільше "зачепив обман" щодо ринку землі.</p>
      <blockquote>Україна повинна закінчити <a href="https://gazeta.ua/articles/economics/_ministerstvo-finansiv-hoche-zakinchiti-spivpracyu-z-mvf-nazvali-termini/938993">співпрацю з Міжнародним валютним фондом</a> в 2023 році. Програма, по якій зараз ведуться переговори, повинна стати останньою.</blockquote>
    </article>
  </body>
</html>