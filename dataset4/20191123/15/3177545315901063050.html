<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infooradea.ro/doi-soferi-surprinsi-in-trafic-pe-dn1-in-judetul-bihor-circuland-in-localitate-cu-peste-135-km-h/"/>
    <meta property="og:site_name" content="InfoOradea"/>
    <meta property="article:published_time" content="2019-11-23T15:15:00+00:00"/>
    <meta property="og:title" content="Doi soferi surprinsi in trafic, pe DN1, in judetul Bihor, circuland in localitate cu peste 135 km/h"/>
    <meta property="og:description" content="Joi, 21 noiembrie a.c., poliţiştii rutieri şi de ordine publică din cadrul Inspectoratului de Poliţie Judeţean Bihor au continuat acţiunile pe şoselele bihorene, pentru prevenirea evenimentelor rutiere, pentru depistarea, identificarea…"/>
  </head>
  <body>
    <article>
      <h1>Doi soferi surprinsi in trafic, pe DN1, in judetul Bihor, circuland in localitate cu peste 135 km/h</h1>
      <address><time datetime="2019-11-23T15:15:00+00:00">23 Nov 2019, 15:15</time> by <a rel="author">Redactia</a></address>
      <h4>Joi, 21 noiembrie a.c., poliţiştii rutieri şi de ordine publică din cadrul Inspectoratului de Poliţie Judeţean Bihor au continuat acţiunile pe şoselele bihorene, pentru prevenirea evenimentelor rutiere, pentru depistarea, identificarea şi tragerea la răspundere a celor care încalcă prevederile legale sau comit infracţiuni la regimul circulaţiei pe drumurile publice, precum şi pentru menţinerea climatului de ordine şi siguranţă publică în rândul comunităţii.</h4>
      <p>Acţiunile poliţiştilor bihoreni au vizat combaterea conducerii autovehiculelor de către persoane aflate sub influenţa băuturilor alcoolice sau a drogurilor, conducerea cu viteză excesivă şi depăşirea limitelor legale de viteză.</p>
      <p>Ca urmare a abaterilor constatate în ultimele 24 de ore, au fost aplicate <b>170 de sancţiuni contravenţionale,</b> cu amenzi în valoare de 63.590 de lei. Totodată, ca măsură complementară, pentru comiterea unor fapte care atrag suspendarea exercitării dreptului de a conduce autovehicule pe drumurile publice, poliţiştii <b>au reţinut 25 de permise de conducere</b>. De asemenea, au fost reţinute două certificate de înmatriculare și au fost constatate cinci tamponări. </p>
      <p><b>124 de sancțiuni au fost aplicate pentru depăşirea limitelor legale de viteză, </b>20 de participanţi la trafic au fost sancţionaţi pentru nerespectarea prevederilor legale privind portul centurii de siguranţă, au fost sancționate șase depășiri neregulamentare, 13 pietoni au fost sancționați pentru traversări neregulamentare, iar 13 sancțiuni au fost aplicate pentru alte abateri de la regimul circulaţiei rutiere.</p>
      <p>Astfel, joi, 21 noiembrie a.c., la ora 07.52, pe D.N. 1, în localitatea bihoreană Urvind a fost depistat în ntrafic un bărbat de 26 de ani, din municipiul Cluj-Napoca, județul Cluj, în timp ce conducea un autoturism <b>cu viteza de 138 de km/h,</b> înregistrată radar.</p>
      <p>De asemenea, joi, 21 noiembrie a.c., la ora 10.21, pe  D.N. 1, în localitatea bihoreană Topa  de Criş a fost depistat în trafic un bărbat de 60 de ani, din Ungaria, care, în timp ce conducea un autoturism <b>cu viteza de 136 de km/h</b>, înregistrată radar, a efectuat o manevră neregulamentară de depăşire, încălcând marcajul longitudinal continuu.</p>
      <p>
        <b>
          <i>Conducătorii auto care au depăşit limita legală de viteză cu 50 de km/h au fost sancţionați contravenţional cu 9 – 20 de puncte amendă şi cu suspendarea dreptului de a conduce autovehicule pe drumurile publice pentru 90 de zile.    </i>
        </b>
      </p>
      <related>
        <h4>Articole similare</h4>
        <a href="https://infooradea.ro/incendiu-la-un-depozit-de-titei-in-judetul-bihor-flacarile-au-atins-si-10-m-inaltime/"/>
        <a href="https://infooradea.ro/incendiu-la-un-hotel-din-baile-felix-in-aceasta-dimineata/"/>
        <a href="https://infooradea.ro/accident-grav-in-aceasta-dimineata-pe-soseaua-borsului-soferul-unui-autoturism-a-ajuns-la-spital-cu-multiple-leziuni/"/>
      </related>
    </article>
  </body>
</html>