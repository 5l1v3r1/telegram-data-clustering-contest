<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/ota/dimoi/dimos-athinaion-ekdilosi-toy-xenona-filoxenias-gynaikon-thymaton-vias/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-23T15:00:10+00:00"/>
    <meta property="og:title" content="Δήμος Αθηναίων: Εκδήλωση του ξενώνα φιλοξενίας γυναικών θυμάτων βίας"/>
    <meta property="og:description" content="Στο πλαίσιο των δράσεων του Δήμου Αθηναίων για την Παγκόσμια Ημέρα Εξάλειψης της Βίας κατά των Γυναικών, ο Ξενώνας Φιλοξενίας Γυναικών Θυμάτων Βίας &amp;"/>
  </head>
  <body>
    <article>
      <h1>Δήμος Αθηναίων: Εκδήλωση του ξενώνα φιλοξενίας γυναικών θυμάτων βίας</h1>
      <address><time datetime="2019-11-23T15:00:10+00:00">23 Nov 2019, 15:00</time> by <a rel="author">stergios</a></address>
      <p>Στο πλαίσιο των δράσεων του Δήμου Αθηναίων για την Παγκόσμια Ημέρα Εξάλειψης της Βίας κατά των Γυναικών, ο Ξενώνας Φιλοξενίας Γυναικών Θυμάτων Βίας &amp; των Παιδιών τους του Δήμου Αθηναίων σε συνεργασία με την G-All, Gender Alliance Initiative – Η Συμμαχία των Φύλων διοργανώνουν βιωματική συζήτηση ενημέρωσης – ευαισθητοποίησης με θέμα: «Η θέση της Γυναίκας σήμερα. Από τα έμφυλα στερεότυπα και τις διακρίσεις ως την έμφυλη βία. Υπάρχει άλλος δρόμος;»</p>
      <p>Η εκδήλωση θα πραγματοποιηθεί την Δευτέρα 25 Νοεμβρίου 2019 από 18.00 – 21.00 στο Σεράφειο, Πειραιώς 160 &amp; Πέτρου Ράλλη, Αθήνα.</p>
      <p>Ο γενικότερος σκοπός της συγκεκριμένης δράσης είναι η ενδυνάμωση και κινητοποίηση των προσώπων που συμμετέχουν σε αυτό προκειμένου να ενημερωθούν – ευαισθητοποιηθούν ώστε να μπορούν να αναστοχάζονται κριτικά πάνω σε θέματα που σχετίζονται με το φύλο, στη σύγχρονη κοινωνική πραγματικότητα. Ειδικότερα, το εργαστήριο σχεδιάστηκε με σκοπό να δώσει την ευκαιρία στα συμμετέχοντα πρόσωπα να συνειδητοποιήσουν και να αναστοχαστούν σχετικά με τα έμφυλα στερεότυπα και πώς αυτά οικοδομούν εντός μας -ασύνειδα και αδιόρατα- μια ολόκληρη πυραμίδα σεξισμού, μισογυνισμού, έμφυλης τοξικότητας και βίας.</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/ipourgeia/opeka-epidoma-paidioy-pote-tha-fanoyn-stis-trapezes-ta-chrimata/"/>
        <a href="https://www.aftodioikisi.gr/ipourgeia/epidoma-paidioy-poioi-tha-paroyn-apo-simera-ta-chrimata-kai-apo-poies-trapezes/"/>
        <a href="https://www.aftodioikisi.gr/koinonia/pethane-o-konstantinos-dafermos/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/asfalistika/monimo-to-merisma-gia-2-5-ekat-syntaxioychoys-erchetai-diataxi-ekplixi/"/>
        <a href="https://www.aftodioikisi.gr/koinonia/ektakto-deltio-gia-ton-giryoni-erchontai-kataigides-kai-anemoi-10-mpofor/"/>
        <a href="https://www.aftodioikisi.gr/koinonia/athina-xilonei-ta-christoygenniatika-asterakia-o-kostas-mpakogiannis/"/>
      </related>
    </article>
  </body>
</html>