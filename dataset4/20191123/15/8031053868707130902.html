<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%cf%81%ce%b1%ce%b3%ce%b9%ce%ba%cf%8c-%cf%80%ce%b5%cf%81%ce%b9%cf%83%cf%84%ce%b1%cf%84%ce%b9%ce%ba%cf%8c-%cf%83%cf%84%ce%b7%ce%bd-%ce%b1%cf%85%cf%83%cf%84%cf%81%ce%b1%ce%bb%ce%af%ce%b1-%ce%b4.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T15:19:07+00:00"/>
    <meta property="og:title" content="Τραγικό περιστατικό στην Αυστραλία: Δύο κοριτσάκια πέθαναν μέσα σε αυτοκίνητο «λόγω ζέστης»"/>
    <meta property="og:description" content="Ακόμη ένα τραγικό περιστατικό με παιδιά που χάνουν τη ζωή τους μέσα σε αυτοκίνητο από τη ζέστη, συνέβη αυτή τη φορά στην Αυστραλία."/>
  </head>
  <body>
    <article>
      <h1>Τραγικό περιστατικό στην Αυστραλία: Δύο κοριτσάκια πέθαναν μέσα σε αυτοκίνητο «λόγω ζέστης»</h1>
      <address>
        <time datetime="2019-11-23T15:19:07+00:00">23 Nov 2019, 15:19</time>
      </address>
      <p>
        <b>Ακόμη ένα τραγικό περιστατικό με παιδιά που χάνουν τη ζωή τους μέσα σε αυτοκίνητο από τη ζέστη, συνέβη αυτή τη φορά στην Αυστραλία.</b>
      </p>
      <p>Έρευνα διενεργούν οι αυστραλιανές Αρχές για ένα τραγικό περιστατικό που σημειώθηκε σε περιοχή νότια του Μπρισμπέιν, όπου δύο κοριτσάκια, ηλικίας ενός και δύο ετών, βρέθηκαν νεκρά μέσα σε αυτοκίνητο.</p>
      <p>Σύμφωνα με τον Independent, τα κοριτσάκια εντοπίστηκαν από τη μητέρα τους γύρω στη 13:30 το μεσημέρι του Σαββάτου στο όχημα, το οποίο ήταν παρακαρισμένο έξω από το σπίτι της οικογένειας. Η μητέρα μετέφερε τα παιδιά στο σπίτι και προσπάθησε να τα επαναφέρει πετώντας τους κρύο νερό.</p>
      <p>«Δυστυχώς, όταν φτάσαμε, και τα δύο παιδιά ήταν νεκρά. Στις σορούς τους υπήρχαν σημάδια έκθεσης σε υπερβολική ζέστη», δήλωσε στον Guardian ο επιθεωρητής Μαρκ Γουάιτ.</p>
      <p>Παρά τις προσπάθειες αστυνομικών και γιατρών που έφθασαν αμέσως στο σημείο, τα δύο αδελφάκια δεν τα κατάφεραν.</p>
      <p>Σε εξέλιξη βρίσκεται η ιατροδικαστική έρευνα προκειμένου να προσδιοριστούν τα ακριβή αίτια θανάτου των δύο παιδιών.</p>
      <p>Η τοπική αστυνομία αναφέρει ότι η έρευνα βρίσκεται ακόμα σε πρώιμο στάδιο και μέχρι στιγμής δεν έχουν δοθεί στη δημοσιότητα πληροφορίες σχετικά με το πόση ώρα παρέμειναν μέσα στο όχημα τα δύο παιδιά, ούτε πώς βρέθηκαν εκεί.</p>
    </article>
  </body>
</html>