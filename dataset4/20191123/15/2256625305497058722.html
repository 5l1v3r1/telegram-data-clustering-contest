<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159181_1007.html"/>
    <meta property="og:site_name" content="Novsport"/>
    <meta property="article:published_time" content="2019-11-23T15:00:00+00:00"/>
    <meta property="og:title" content="ОБЗОР: Септември с рутинна победа, скандал беляза мача в Балчик"/>
    <meta property="og:description" content="Резултати от срещите във Втора лига"/>
  </head>
  <body>
    <article>
      <h1>ОБЗОР: Септември с рутинна победа, скандал беляза мача в Балчик</h1>
      <address><time datetime="2019-11-23T15:00:00+00:00">23 Nov 2019, 15:00</time> by <a rel="author">Пламен Димитров</a></address>
      <p>Изиграха се първите три срещи от Втора лига в съботния ден, които бяха с начален час 14:30.<br/><br/>Лидерът в класирането Септември не среща особени трудности срещу гостуващия Поморие, като спечели двубоя с 3:1.<br/><br/>Капитанът на столичани Борис Галчев откри резултата в края на полувремето, а Преслав Йорданов покачи на 2:0 в 72-ата. Само две минути по-късно Тихомир Кънев върна надеждите на гостите, но в 86-ата минута Георги Русев сложи точка на спора с трети гол за Септември.<br/><br/><b>В друг двубой игран по същото време Кариана и Спартак Плевен направиха</b> истинско голово шоу, изпълнено с обрати<br/><br/>Ивайло Иванов даде преднина на гостите в 24-ата минута, но Евгени Игнатов върна паритета след точно изпълнена дузпа след две минути.<br/><br/>След почивката Кариана поведе с гол на Георги Георгиев в 62-ата.<br/><br/>Последваха силни минути за плевенчани, които обърнаха резултата в своя полза благодарение на две попадения на Адриан Димитров (70;85).<br/><br/><b>Третият мач игран в 14:30 часа бе белязан от скандал</b>. Черноморец (Балчик) водеше на Спартак (Варна) с 1:0 до 75-ата минута, когато <a href="http://www.novsport.com/news3159199_1003.html">фенове на гостите нахлуха на терена, несъгласни със съдийско решение на рефера Георги Гинчев</a>. Последва сблъсък на агитките на двата тима, след което Гинчев взе решение да прекрати двубоя. Очаква се служебна победа в полза на Черноморец и сериозна санкция за варненци.<br/><br/><b>Пирин (Благоевград) започна с победа под ръководството на своя нов мениджър Уорън Фийни</b>. "Орлетата" се поздравиха с успех 3:1 срещу Струмска слава на стадион "Христо Ботев". Мачът започна отлично за гостите от Радомир, които поведоха в резултата с точен удар на Кристиян Китов в 39-ата минута. След почивата обаче "зелените" се взеха в ръце и чрез Гейбриъл Перейра, Иван Вълчанов и Димитър Благов достигнаха до обрат - 3:1 за тима от Благоевград. <br/><br/>В последния двубой за деня<b> Монтана излъга Литекс в последната минута</b> и си тръгна с три точки от Ловеч. Единственото попадение в мача падна в 90-ата минута и бе дело на Николай Цветков.<br/><br/><b>РЕЗУЛТАТИ</b><br/><br/><b>14:30</b><br/><br/><b>Септември – Поморие 3:1</b><br/>1:0 Галчев (40)<br/>2:0 Йорданов (72)<br/>2:1 Кънчев (74)<br/>3:1 Русев (86)<br/><b><br/>Черноморец (Балчик) – Спартак (Варна) 1:0</b><br/>1:0 Митев (59)<br/><i>* Двубоят е прекратен в 75-ата минута заради нахлуване на фенове на терена</i><br/><b><br/>Кариана – Спартак (Плевен) 2:3</b><br/>0:1 Иванов (24)<br/>1:1 Игнатов (26-дузпа)<br/>2:1 Георгиев (61)<br/>2:2 Димитров (70)<br/>2:3 Димитров (85)<br/><br/><b>16:00</b><br/><br/><b>Пирин (Бл) – Струмска слава 3:1</b><br/>1:0 Китов (39)<b><br/></b>1:1 Перейра (60)<br/>2:1 Вълчанов (75)<br/>3:1 Благов (83)<b><br/><br/>16:30</b><br/><br/><b>Литекс - Монтана 0:1</b> <br/>0:1 Николай Цветков (90)</p>
    </article>
  </body>
</html>