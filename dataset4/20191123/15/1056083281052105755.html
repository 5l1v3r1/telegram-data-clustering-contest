<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090201012/%D8%A7%D8%B7%D9%84%D8%A7%D8%B9%D8%A7%D8%AA-%D8%AE%D8%A7%D8%B1%D8%AC%DB%8C-%D8%B1%D9%88%D8%B3%DB%8C%D9%87-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%A8%D8%AD%D8%B1%D8%A7%D9%86-%D8%B3%DB%8C%D8%A7%D8%B3%DB%8C-%D8%A8%D9%88%D9%84%DB%8C%D9%88%DB%8C-%D8%AF%D8%B3%D8%AA-%D8%AF%D8%A7%D8%B1%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-23T15:18:36+00:00"/>
    <meta property="og:title" content="اطلاعات خارجی روسیه: آمریکا در بحران سیاسی بولیوی دست دارد"/>
    <meta property="og:description" content="رئیس سرویس اطلاعات خارجی روسیه امروز (شنبه) گفت، واشنگتن در درگیری‌های خشونت‌آمیز که باعث تغییر دولت در بولیوی شد، دست داشته است."/>
  </head>
  <body>
    <article>
      <h1>اطلاعات خارجی روسیه: آمریکا در بحران سیاسی بولیوی دست دارد</h1>
      <address><time datetime="2019-11-23T15:18:36+00:00">23 Nov 2019, 15:18</time> by <a rel="author">اکرم ترابی</a></address>
      <p>رئیس سرویس اطلاعات خارجی روسیه امروز (شنبه) گفت، واشنگتن در درگیری‌های خشونت‌آمیز که باعث تغییر دولت در بولیوی شد، دست داشته است.</p>
      <p>به گزارش ایسنا به نقل از خبرگزاری تاس، سرگئی ناریشکین، رئیس سرویس اطلاعات خارجی روسیه گفت: آمریکا به بحران در بولیوی برای تغییر سیاست ملی این کشور نیاز داشت و اوضاع در بولیوی برای مدتی همچنان ناآرام می‌ماند.</p>
      <p>وی این اظهارنظر را پس از آن مطرح کرد که تنش‌ها در لاپاز، پایتخت بولیوی همچنان رو به افزایش است و آرتورو موریو، وزیر کشور بولیوی اعلام کرد تحقیقات کیفری علیه اوو مورالس، رئیس‌جمهوری برکنار شده این کشور به اتهام تهییج اعتراضات آغاز شده است.</p>
      <p>مورالس نوامبر سال جاری میلادی و پس از آن از بولیوی فرار کرد که پلیس و ارتش بولیوی از حمایت از وی در پی اعتراضات گسترده به نتایج انتخابات ریاست جمهوری دست کشیدند. حامیان مورالس که جینین آنی‌یز را به عنوان رئیس‌جمهوری موقت این کشور به رسمیت نمی‌شناسند، به اعتراضات خود ادامه می‌دهند و این کشور همچنان با اعتراضات خشونت‌آمیز که به کشته شدن تعداد زیادی از مردم این کشور منجر شده، روبروست.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98090200457/%D8%AA%D8%AD%D9%82%DB%8C%D9%82%D8%A7%D8%AA-%D8%A7%D8%B2-%D9%85%D9%88%D8%B1%D8%A7%D9%84%D8%B3-%D8%A8%D9%87-%D8%A7%D8%AA%D9%87%D8%A7%D9%85-%D8%A2%D8%B4%D9%88%D8%A8-%D9%88-%D8%AA%D8%B1%D9%88%D8%B1%DB%8C%D8%B3%D9%85-%D9%85%D9%88%D8%A7%D9%84%D8%B3-%D8%A8%D9%87-%D8%AC%D8%A7%DB%8C-%D9%85%D9%86-%D8%AF%D8%B1%D8%A8%D8%A7%D8%B1%D9%87"/>
      </related>
    </article>
  </body>
</html>