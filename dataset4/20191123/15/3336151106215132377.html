<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/onlarca-askerin-tutuklandigi-dev-dosyada-dikkat-ceken-ayrinti-23111939.html"/>
    <meta property="og:site_name" content="OdaTV"/>
    <meta property="article:published_time" content="2019-11-23T15:38:00+00:00"/>
    <meta property="og:title" content="Onlarca askerin tutuklandığı dev dosyada dikkat çeken ayrıntı"/>
    <meta property="og:description" content="İzmir merkezli dev FETÖ dosyasında dikkat çeken ayrıntı..."/>
  </head>
  <body>
    <article>
      <h1>Onlarca askerin tutuklandığı dev dosyada dikkat çeken ayrıntı</h1>
      <h2>İzmir merkezli dev FETÖ dosyasında dikkat çeken ayrıntı...</h2>
      <address>
        <time datetime="2019-11-23T15:38:00+00:00">23 Nov 2019, 15:38</time>
      </address>
      <p>İzmir’de yürütülen FETÖ operasyonları kapsamında, 19 Kasım’da 44 ilde eş zamanlı operasyon yapılmış, 82’si muvazzaf toplam 133 asker hakkında gözaltı kararı verilmişti.</p>
      <p>İzmir Cumhuriyet Başsavcılığı’nca yürütülen operasyona ilişkin, yeni bilgilere ulaşıldı. Hakkında gözaltı kararı verilen 133 kişiden 3’ünün, daha önce başka yargı kararlarında tutuklanmaları nedeniyle, gözaltı kararı infaz edilmedi. 6 şüphelinin de firari durumda olması nedeniyle gözaltı işlemi yapılamadı.</p>
      <p>Operasyon kapsamında 124 şüpheli yakalandı. Yakalanan şüphelilerden 6’sı etkin pişmanlıktan yararlanarak FETÖ ve örgüt mensupları hakkında ayrıntılı bilgiler verdi. <b>Yakalanan şüphelilerden 3’ü ise değişen delil durumları nedeniyle serbest bırakıldı. İşlemleri tamamlanan 113 şüpheli ise, tutuklanmaları istemiyle Sulh Ceza Hakimliklerine sevk edildiler. Tutuklama istemiyle Sulh Ceza Hakimliklerine sevk edilen 3 şüphelinin de, FETÖ’cü olduklarını kabul ettikleri ve faydasız beyan veren itirafçı konumunda oldukları öğrenildi.</b></p>
      <p>Tutuklama istemiyle Sulh Ceza Hakimliklerine sevk edilen 113 şüpheliden 80’i tutuklandı. 33 şüpheli ise, mevcut delil durumu ve etkin pişmanlık hükümlerinden yararlanması nedenleriyle adli kontrol şartıyla serbest bırakıldı. 2 şüphelinin ise işlemleri devam ediyor.</p>
      <p>
        <b>Tutuklama istemiyle sevk edilen 113 şüpheliden 37’sinin sorgusu İzmir 5. Sulh Ceza Hakimliği yaptı. Ancak İzmir 5. Sulh Ceza Hakimliği’nin şüphelilerin büyük bölümünü serbest bırakması dikkat çekti.</b>
      </p>
      <p>Şüpheliler arasında muvazzaf 3 albay, 5 binbaşı, 5 yüzbaşı, 12 üsteğmen, 54 astsubay ve 3 uzman çavuş ile 14 kapatılan askeri okul öğrencisi ve meslekten ihraç edilen, emekli, istifa, sözleşme feshi gibi nedenlerle ilişiği kesilen 2 albay, 2 yarbay ve 3 yüzbaşının bulunuyor.</p>
      <p>
        <b>Odatv.com</b>
      </p>
      <figure>
        <a href="https://odatv.com/45-sehirde-133-askere-yakalama-karari-19111934.html">
          <img src="https://odatv.com/images2/2019_11/2019_11_23/45-sehirde-133-askere-yakalama-karari-19111934_m2.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>29,550 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/onlarca-ilde-gozaltilar-08101922.html"/>
        <a href="https://odatv.com/fetonun-zenginleri-nasil-kurtarildi-12091920.html"/>
        <a href="https://odatv.com/beklenen-kampanyanin-detaylari-belli-oldu-28081952.html"/>
        <a href="https://odatv.com/30-ilde-operasyon-basladi-27071912.html"/>
        <a href="https://odatv.com/izmirde-yeni-gorevler-18061955.html"/>
        <a href="https://odatv.com/izmirde-bir-rekor-kirildi--15041904.html"/>
        <a href="https://odatv.com/sorulari-calan-polislere-9-yillik-maas-cezasi-03031901.html"/>
        <a href="https://odatv.com/cezaevinde-hala-kendisini-gizleyen-orgut-yoneticilerini-ancak-bu-yontemle-ortaya-cikarabilirsiniz-15021935.html"/>
        <a href="https://odatv.com/pismanim-diyen-fetoculeri-samimi-bulmuyorum-08021940.html"/>
        <a href="https://odatv.com/fetonun-yeni-versiyonlari-11011905.html"/>
        <a href="https://odatv.com/219-kisiye-dev-operasyon-14121813.html"/>
        <a href="https://odatv.com/o-sinav-sorusturmasinda-40-gozalti-11091816.html"/>
        <a href="https://odatv.com/istanbulda-buyuk-operasyon-10091821.html"/>
        <a href="https://odatv.com/fetocu-kocasini-giyabinda-bosadi-09091848.html"/>
        <a href="https://odatv.com/12-ilde-34-gozalti-29081810.html"/>
        <a href="https://odatv.com/feto-ile-korkutup-dolandirdilar-19081800.html"/>
        <a href="https://odatv.com/tuzla-piyade-okuluna-feto-gozaltisi-18081800.html"/>
        <a href="https://odatv.com/7-subat-sorusturmasinda-6-tutuklama-19071858.html"/>
        <a href="https://odatv.com/bunca-aci-dersten-sonra-iyice-anlasilmalidir...-16071800.html"/>
        <a href="https://odatv.com/rutbeli-askerlere-gozalti-karari-28061802.html"/>
      </related>
    </article>
  </body>
</html>