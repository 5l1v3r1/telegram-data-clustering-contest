<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549484.html/%D8%A7%D8%B3%D9%BE%D8%A7%D9%86%D8%B3%D8%B1%DB%8C-%D8%A8%D8%B1%D8%A7%DB%8C-%D8%AD%D9%85%D8%A7%DB%8C%D8%AA-%D8%A7%D8%B2-%D8%AA%DB%8C%D9%85-%D9%87%D8%A7%DB%8C-%D8%B2%D9%86%D8%AC%D8%A7%D9%86%DB%8C-%D8%AF%D8%B1-%D9%84%DB%8C%DA%AF-%D8%A8%D8%B1%D8%AA%D8%B1-%D9%88%D8%AC%D9%88%D8%AF-%D9%86%D8%AF%D8%A7%D8%B1%D8%AF--%D8%AA%D9%85%D8%A7%D9%85-%D8%AA%D9%84%D8%A7%D8%B4-%D9%85%D8%A7%D9%86-%D8%B1%D8%A7-%D8%A8%D8%B1%D8%A7%DB%8C-%D8%AC%D8%B0%D8%A8-%D8%A7%D8%B3%D9%BE%D8%A7%D9%86%D8%B3%D8%B1-%D8%A8%D9%87-%DA%A9%D8%A7%D8%B1-%D9%85%DB%8C-%DA%AF%DB%8C%D8%B1%DB%8C%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T15:06:00+00:00"/>
    <meta property="og:title" content="اسپانسری برای حمایت از تیم‌های زنجانی در لیگ برتر وجود ندارد/ تمام تلاش‌مان را برای جذب اسپانسر به کار می‌گیریم"/>
    <meta property="og:description" content="مدیرکل ورزش و جوانان استان زنجان با اشاره به وضعیت حضور تیم‌ها در لیگ گفت:  اسپانسری برای حمایت از تیم‌های زنجانی در لیگ برتر وجود ندارد."/>
  </head>
  <body>
    <article>
      <h1>اسپانسری برای حمایت از تیم‌های زنجانی در لیگ برتر وجود ندارد/ تمام تلاش‌مان را برای جذب اسپانسر به کار می‌گیریم</h1>
      <h2>مدیرکل ورزش و جوانان استان زنجان:</h2>
      <address>
        <time datetime="2019-11-23T15:06:00+00:00">23 Nov 2019, 15:06</time>
      </address>
      <p>مدیرکل ورزش و جوانان استان زنجان با اشاره به وضعیت حضور تیم‌ها در لیگ گفت: اسپانسری برای حمایت از تیم‌های زنجانی در لیگ برتر وجود ندارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علی خلیلی در گفت‌‎وگو با خبرنگار <a href="http://www.mojerasa.ir/">موج رسا;</a> با اشاره به وضعیت تیم‌های زنجان در لیگ‌های کشوری اظهار کرد: بستکتبال سال گذشته در لیگ یک حضور داشت اما باید توجه داشت که اداره کل ورزش و جوانان اجازه تیم داری ندارد.</p>
      <p>وی با بیان اینکه به طور یقین باید اسپانسری وجود داشته باشد و تیمی تشکیل شود، ابراز کرد: در هر رشته ما نیاز به اسپانسر داریم که متاسفانه در این زمینه مشکل داریم.</p>
      <p>مدیرکل ورزش و جوانان استان زنجان با تاکید بر اینکه ما آماده‌ایم تا امکانات خودمان را در اختیار تیمها قرار دهیم، خاطرنشان کرد: از عهده ما خارج است که تیمی را در لیک مورد حمایت مالی قرار دهیم.</p>
      <p>وی با اشاره به اینکه وضعیت اقتصادی طوری شده که کارخانجات حاضر به حمایت از تیم های ورزشی نیستند، بیان کرد: ما پیگیریم و برای جذب اسپانسر تلاش می‌کنیم.</p>
      <p>خلیلی با بیان اینکه تیم های واترپلو نیز در مسابقات کشوری شرکت می‌کنند، عنوان کرد: شرکت در لیگهای کشوری هزینه بالایی دارد و متاسفانه بدون جذب اسپانسر نمی توان در این لیگها شرکت کرد.</p>
      <p>وی تصریح کرد: تاکنون تیمی از واترپلو نیز در لیگ برتر حضور ندارد و ما امیدواریم با جذب اسپانسر بتوانیم تیمها را راهی لیگ های کشوری کنیم.</p>
      <p>انتهای پیام/</p>
    </article>
  </body>
</html>