<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837416-rf-anonsuvala-sche-odnu-tekhnichnu-zustrich-schodo-tranzitu-gazu-ukrayinoyu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-23T15:18:00+00:00"/>
    <meta property="og:title" content="РФ анонсувала ще одну технічну зустріч щодо транзиту газу Україною"/>
    <meta property="og:description" content="КИЇВ. 23 листопада. УНН. Чергова технічна зустріч за участю &quot;Газпрому&quot;, &quot;Нафтогазу&quot; і газотранспортного оператора України з питання &quot;продовження&quot; контракту …"/>
  </head>
  <body>
    <article>
      <h1>РФ анонсувала ще одну технічну зустріч щодо транзиту газу Україною</h1>
      <address><time datetime="2019-11-23T15:18:00+00:00">23 Nov 2019, 15:18</time> by <a rel="author">Юлія Шрамко</a></address>
      <p><b>КИЇВ. 23 листопада. УНН.</b> Чергова технічна зустріч за участю "Газпрому", "Нафтогазу" і газотранспортного оператора України з питання "продовження" контракту на транзит газу відбудеться на наступному тижні. Про це сказав міністр енергетики РФ Олександр Новак, передає <b>УНН</b> з посиланням на <a href="https://tass.ru/">ТАСС</a>.</p>
      <p>"На наступному тижні будуть чергові технічні консультації", - сказав він.</p>
      <p>"Вони йдуть в робочому порядку, обговорюються технічні питання. Передусім між "Газпромом", "Нафтогазом" і оператором газотранспортної системи України. Питання насамперед комерційних компаній", - додав він.</p>
      <p>Представники Росії, Євросоюзу і України 20 листопада провели <a href="https://www.unn.com.ua/uk/news/1836906-u-naftogazi-rozpovili-pro-tristoronni-konsultatsiyi-schodo-gazu">технічні консультації щодо газу</a>, за підсумками яких було вирішено продовжити переговори в найближчі дні і підвести підсумки наступного тижня.</p>
      <p>Як повідомляв <b>УНН</b>, у Єврокомісії поки не знають дати тристоронньої газової зустрічі <a href="https://www.unn.com.ua/uk/exclusive/1837247-u-yevrokomisiyi-poki-ne-znayut-dati-tristoronnoyi-zustrichi-po-gazu">на політичному рівні</a>.</p>
    </article>
  </body>
</html>