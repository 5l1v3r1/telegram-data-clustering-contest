<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/23/pis-lata-na-gwalt-dziure-budzetowa-beda-masowe-zwolnienia-w-budzetowce/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-23T15:15:43+00:00"/>
    <meta property="og:title" content="PiS łata na gwałt dziurę budżetową. Będą masowe zwolnienia w budżetówce?"/>
    <meta property="og:description" content="Będziemy starać się, aby budżet był zrównoważony – zapowiedział premier Mateusz Morawiecki. Chodzi o miliardy złotych, które szybko musi zdobyć rząd."/>
  </head>
  <body>
    <article>
      <h1>PiS łata na gwałt dziurę budżetową. Będą masowe zwolnienia w budżetówce?</h1>
      <address><time datetime="2019-11-23T15:15:43+00:00">23 Nov 2019, 15:15</time> by <a rel="author" href="https://nczas.com/author/tw/" target="_blank">TW</a></address>
      <p>
        <b>Będziemy starać się, aby budżet był zrównoważony – zapowiedział premier Mateusz Morawiecki. Chodzi o miliardy złotych, które szybko musi zdobyć rząd.</b>
      </p>
      <p>Nawet 3 mld zł ma przynieść „radykalne pogłębienie przeglądu instytucji państwowych”. Oprócz tego premier liczy na dalsze uszczelnianie systemu podatkowego.</p>
      <p>Dziura w budżecie spowodowana jest rezygnacją ze zniesienia limitu 30-krotności składek ZUS, który miał przynieść budżetowi ponad 7 mld zł. PiS wycofał się z tego pomysłu po sprzeciwie Porozumienia Jarosława Gowina.</p>
      <p>Ubytek, jak poinformował premier, ma zostać załatany przede wszystkim z dalszego uszczelniania podatków.</p>
      <p>– <i>Po drugie, dokonujemy radykalnego, bardzo zasadniczego przeglądu różnych instytucji państwowych</i> – stwierdził Mateusz Morawiecki. Jak dodał, różnego rodzaju obciążenia administracyjne i biurokratyczne mają swoje dwie niedobre strony. Po pierwsze, dokuczają obywatelom i są obciążeniem, po drugie stanowią koszty dla budżetu, które muszą ponosić podatnicy.</p>
      <p>– <i>Poprzez dokonanie takiego pogłębionego przeglądu, liczę na to, że znajdziemy tam  2-3 mld zł</i> –wylicza premier Morawiecki.</p>
      <p>Źródło:  forsal.pl</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/23/holenderscy-lekarze-znowu-szokuja-chca-prawa-do-eutanazji-dla-osob-ponizej-12-lat/"/>
        <a href="https://nczas.com/2019/11/23/glowny-inspektorat-sanitarny-kazal-wycofac-ten-produkt-moze-byc-szkodliwy-dla-osob-uczulonych-foto/"/>
        <a href="https://nczas.com/2019/11/23/szok-bezdomna-poprosila-o-pare-groszy-zostala-bezlitosnie-zastrzelona-video/"/>
        <a href="https://nczas.com/2019/11/23/wilki-atakuja-na-pomorzu-zrobily-podkop-i-dokonaly-masakry/"/>
        <a href="https://alaluna.pl/zdrowie/uwaga-trucizna-w-popularnych-piwach-natychmiast-wyrzuc-je-do-kosza/"/>
        <a href="https://nczas.com/2019/11/23/to-juz-prawie-epidemia-rekordowa-liczba-przypadkow-odry-w-polsce-wzrost-o-700-procent/"/>
        <a href="https://nczas.com/2019/11/23/zakonczylo-sie-wydobywanie-bomb-przy-stacji-pkp/"/>
        <a href="https://nczas.com/2019/11/23/hit-internetu-janusz-korwin-mikke-odpowiada-dziennikarce-wyborczej-nie-wytrzymala-video/"/>
      </related>
    </article>
  </body>
</html>