<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-a-miniszterelnok-tovabbra-is-tajekoztatja-a-parlamentet-az-europai-tanacsban-tortentekrol/"/>
    <meta property="og:site_name" content="lokál"/>
    <meta property="article:published_time" content="2019-11-23T15:47:17+00:00"/>
    <meta property="og:title" content="A miniszterelnök továbbra is tájékoztatja a parlamentet az Európai Tanácsban történtekről"/>
    <meta property="og:description" content="A miniszterelnök továbbra is tájékoztatja a parlamentet az Európai Tanácsban történtekről - közölte a Fidesz-frakció szombaton az MTI-vel."/>
  </head>
  <body>
    <article>
      <h1>A miniszterelnök továbbra is tájékoztatja a parlamentet az Európai Tanácsban történtekről</h1>
      <address><time datetime="2019-11-23T15:47:17+00:00">23 Nov 2019, 15:47</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2019/10/DBZOL20190527008-1280x852.jpg"/>
      </figure>
      <p>
        <b>A miniszterelnök továbbra is tájékoztatja a parlamentet az Európai Tanácsban történtekről – közölte a Fidesz-frakció szombaton az MTI-vel.</b>
      </p>
      <p>A közleményben felidézik, hogy a 2004 óta tartó gyakorlat szerint a kormányfő csak a kiemelt jelentőségű tanácsi üléseket követően szólal fel napirend előtt.</p>
      <p>Gyurcsány Ferenc miniszterelnöksége alatt öt, Orbán Viktor eddig kilenc alkalommal élt ezzel – tették hozzá.</p>
      <p>Mint írták, a változás annyi, hogy az Európai Tanács üléséről szóló tájékoztatást a továbbiakban az egyes házszabályi rendelkezésekről szóló határozat szabályozza. Ez szintén a parlament előtt van és a miniszterelnök napirend előtti felszólalásának speciális fajtájaként nevesíti az esetet, rendezetté téve a frakciók hozzászólási lehetőségét és a miniszterelnök viszonválaszát is.</p>
      <p>Emellett az Európai Tanács ülései és a stratégiai jelentőségű uniós események előtt a kormányfő ezután is tájékoztatja az Európai Uniós Konzultációs Testületet, amelynek mások mellett tagja valamennyi parlamenti frakcióvezető – olvasható a közleményben.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-orban-a-bovitesi-portfolio-elnyerese-az-elmult-tiz-ev-legnagyobb-diplomaciai-sikere/">Orbán Viktor: 2020 legfontosabb feladata a magyar gazdaság eredményeinek megvédése </a>
        </li>
        <li>
          <a href="https://www.lokal.hu/2019-11-a-sandor-palotaban-fogadta-ader-janos-a-budapestre-erkezo-erdogant-fotok/">Így fogadta Orbán Viktor a Budapestre érkező Erdogant – Fotók!</a>
        </li>
        <li>
          <a href="https://www.lokal.hu/2019-11-terkepen-mutatjuk-hol-lesz-forgalomkorlatozas-ma-a-fovarosban/">Térképen mutatjuk, hol lesz forgalomkorlátozás ma a fővárosban</a>
        </li>
        <li>
          <a href="https://www.lokal.hu/2019-11-ma-budapestre-erkezik-erdogan/">Ma Budapestre érkezik Erdogan</a>
        </li>
        <li>
          <a href="https://www.lokal.hu/2019-11-torokorszag-fontos-partner-a-bevandorlas-elleni-harcban/">Törökország fontos partner a bevándorlás elleni harcban</a>
        </li>
      </ul>
    </article>
  </body>
</html>