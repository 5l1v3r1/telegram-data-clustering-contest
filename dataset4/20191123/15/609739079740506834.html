<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/sporarena/konyaspor-0-1-besiktas-41380661"/>
    <meta property="og:site_name" content="Hürriyet"/>
    <meta property="article:published_time" content="2019-11-23T15:29:00+00:00"/>
    <meta property="og:title" content="Konyaspor 0-1 Beşiktaş"/>
    <meta property="og:description" content="Süper Lig'in 12. hafta maçında Beşiktaş Konyaspor'a konuk oldu. Konyaspor'un 3. dakikada Milosevic ile bulduğu gol VAR incelemesinin ardından ofsayt gerekçesiyle iptal edildi. İlk yarı 0-0 eşitlikle sona erdi. 72. dakikada Beşiktaş, Burak Yılmaz'ın ayağından bulduğu golle karşılaşmada 1-0 öne geçti. Kalan dakikalarda başka gol olmayınca Beşiktaş, Konya deplasmanından 3 puanla döndü. Siyah-Beyazlı ekip son 4 maçından da galip ayrıldı."/>
  </head>
  <body>
    <article>
      <h1>Konyaspor 0-1 Beşiktaş</h1>
      <address>
        <time datetime="2019-11-23T15:29:00+00:00">23 Nov 2019, 15:29</time>
      </address>
      <p>
        <b>Süper Lig'in 12. hafta maçında Beşiktaş Konyaspor'a konuk oldu. Konyaspor'un 3. dakikada Milosevic ile bulduğu gol VAR incelemesinin ardından ofsayt gerekçesiyle iptal edildi. İlk yarı 0-0 eşitlikle sona erdi. 72. dakikada Beşiktaş, Burak Yılmaz'ın ayağından bulduğu golle karşılaşmada 1-0 öne geçti. Kalan dakikalarda başka gol olmayınca Beşiktaş, Konya deplasmanından 3 puanla döndü. Siyah-Beyazlı ekip son 4 maçından da galip ayrıldı.</b>
      </p>
      <p>
        <b>Maçın önemli dakikaları </b>
      </p>
      <p>3. dakikada Skubic'in kullandığı taç atışında ceza saha içerisine hareketlenen Ömer Ali Şahiner topu kafayla Milosevic'e indirdi. Bu oyuncunun vuruşunda meşin yuvarlak ağlara gitti. Pozisyonu VAR'da inceleyen hakem Fırat Aydınus golü ofsayt gerekçesiyle iptal etti.<br/>21. dakikada Skubic'in sağ kanattan ortasında, ceza sahası içerisinde bulunan Miya'nın bekletmeden vuruşunda top yan ağlarda kaldı.<br/>22. dakikada sol kanattan getirdiği topla ceza sahası içerisine giren Burak Yılmaz, altıpas içine gönderdiği meşin yuvarlağı Anicic kornere gönderdi.</p>
      <p>
        <b>Karşılaşmanın ilk yarısı 0-0 sona erdi.</b>
      </p>
      <p>57. dakikada Diaby'nin sağ kanattan pasında, ceza sahası içinde topla buluşan Burak Yılmaz'ın vuruşunda top yandan auta gitti.<br/>72. dakikada konuk ekip öne geçti. Caner Erkin'in pasında, topla buluşan Burak Yılmaz, ceza sahası içinde kaleciyle karşı karşıya kaldığı pozisyonda meşin yuvarlağı ağlara göndererek takımını 1-0 öne geçirdi<br/>81. dakikada topla ceza sahasına hareketlenen Burak Yılmaz, kaleci Serkan Kırıntılı ile karşı karşıya kaldı. Burak Yılmaz'ın şutunda kaleci Serkan Kırıntılı'dan dönen topu önünde bulan N'Koudou'nun vuruşunda top Anicic'den döndü.<br/>Karşılaşma konuk ekibin 1-0 üstünlüğüyle sona erdi.</p>
      <p><b>Stat</b>: Konya Büyükşehir Belediye<br/><b>Hakemler</b>: Fırat Aydınus, Aleks Taşçıoğlu, Süleyman Özay<br/><b>İttifak</b><b>Holding</b><b><a href="http://www.hurriyet.com.tr/haberleri/konyaspor">Konyaspor</a></b>: Serkan Kırıntılı, Skubic, Anicic, Diagne (Dk. 89 Mücahit Can Akçay), Ferhat Öztorun (Dk. 76 Daci), Jevtovic (Dk. 72 Hadziahmetovic), Jonsson, Ömer Ali Şahiner, Milosevic, Miya, Bajic<br/><b><a href="http://www.hurriyet.com.tr/haberleri/besiktas">Beşiktaş</a></b>: Karius, Gökhan Gönül, Vida, Ruiz, Rebocho, Elneny, Hutchinson, Ljajic (Dk. 84 Oğuzhan Özyakup), Diaby (Dk. 59 N'Koudou), Caner Erkin, Burak Yılmaz (Dk. 88 Umut Nayir)<br/><b>Gol</b>: Dk. 72 Burak Yılmaz (Beşiktaş)<br/><b>Sarı</b><b>kartlar</b>: Dk. 46 Ferhat Öztorun, Dk. 78 Jonsson, Dk. 90 3 Daci (İttifak Holding Konyaspor), Dk. 53 Elneny (Beşiktaş)</p>
      <figure>
        <a href="http://www.hurriyet.com.tr/stadyum/konyaspor-besiktas-maci-18807818">
          <img src="https://i4.hurimg.com/i/hurriyet/75/770x0/5dd91fbf0f25442a2c4a20bf"/>
        </a>
      </figure>
      <p>
        <b> Konyaspor - Beşitkaş maçından notlar</b>
      </p>
      <p><a href="http://www.hurriyet.com.tr/haberleri/super-lig">Süper Lig</a>’in 12’nci haftasında İttifak Holding Konyaspor, sahasında Beşiktaş’ı ağırladı.</p>
      <p>İttifak Holding Konyaspor ve Beşiktaş, Süper Lig tarihinde 37'nci kez karşı karşıya geldi. İki takım arasında bugüne kadar oynanan 36 maçta Beşiktaş sahadan 20 kez galip ayrıldı. 4 maçı Konyaspor kazanırken, 12 maçta berabere tamamlandı. Beşiktaş'ın 74 golüne, Konyaspor 33 golle karşılık verdi. Geçen sezonun ilk yarısında Konya'da oynanan maç 2-2 sona ererken,  İstanbul'da oynanan maçı siyah beyazlılar 3-2 kazanmıştı.</p>
      <p><b>AVCI KADROYU BOZMADI</b><br/>İttifak Holding Konyaspor'a konuk olan Beşiktaş'ta teknik direktör Abdullah Avcı, Yukatel Denizlispor maçının 11'ine göre kadroda değişiklik yapmadı. </p>
      <p><b>KONYASPOR'DA 2 DEĞİŞİKLİK</b><br/>Sahasında Beşiktaş'ı konuk eden Konyaspor'da teknik direktör Aykut Kocaman, deplasmanda oynadıkları Demir Grup Sivasspor maçının ilk 11'in de yer alan Amir Hadziahmetovic ve Levan Shengelia'nın yerine Deni Milosevic ve Riad Bajic'e ilk 11'de görev verdi.</p>
      <p><b>BEŞİKTAŞ 3 MAÇTIR KAZANIYOR</b><br/>Beşiktaş, Süper Lig'de oynadığı son 3 maçıda kazanmayı başarı. Siyah beyazlı ekip sahasında Galatasaray' 1-0, deplasmanda Antalyaspor'u 2-1 ve son olarak yine sahasında Yukatel Denizlispor'u 1-0 mağlup ederek puan cetvelinde üst sıralara tırmandı.</p>
      <p><b>KONYASPOR GALİBİYETE HASRET</b><br/>İttifa Holding Konyaspor, Süper Lig'de oynadığı son 4 maçta galip gelemedi. Yeşil beyazlılar sahasında Malatyaspor'a 2-0, deplasmanda Fenerbahçe'ye 5-1, yine deplasmanda Demir Grup Sivasspor'a 2-0 mağlup olurken sahasında Gençlerbirliği ile 1-1 berabere kaldı. Aykut Kocaman'ın takımı son 4 maçta rakiplerinden sadece 1 puan alabildi.</p>
      <p><b>KONYASPOR'DA 5 EKSİK</b><br/>Konyaspor'da kırmızı kart cezalısı Levan Shengeila, sakatlıkları bulunan kaptanlar Ali Turan, Ali Çamdalı ile Alper Uludağ ve maç eksikliği bulunan Paolo Hurtado kadroda yer almadı. </p>
      <p><b>BEŞİKTAŞ'TA 2 EKSİK</b><br/>Beşiktaş'da sakatlığı bulunan ve tedavisine devam edilen Dorukhan Toköz ve Douglas Santos bu maçın kadrosunda yer almadı. </p>
      <p><b>MEŞALELİ VE HAVAİ FİŞEKLİ KARŞILAMA</b><br/>Konyaspor taraftarı, Beşiktaş maçı öncesinde teknik heyet ve futbolculara moral vermek için, stadyum önünde bir araya gelerek 3 bin meşale yakıp, havai fişek atarak takımlarına destek verdi. Taraftarlar, tezahüratlarla da takımlarına yalnız olmadıklarını gösterdi. Teknik direktör Aykut Kocaman ve futbolcularda taraftarların bu jestine onları selamlayarak karşılık verdi. </p>
      <p><b>MAÇA YOĞUN İLGİ</b><br/>Konyaspor ve Beşiktaş arasında oynanan maça taraftarlarda soğuk havaya rağmen yoğun ilgi gösterdi. Beşiktaş ve Konyaspor taraftarları kendilerine ayrılan tribünleri tamamen doldurdu. Maç öncesi sahaya çıkan futbolcular ise taraftarları tarafından tek tek tribünlere çağrılarak alkışlandı.</p>
      <p><b>ÖĞRETMENLER GÜNÜ MESAJI</b><br/>İttifak Holding Konyaspor, 'Öğretmenler gününüz kutlu olsun' pankartı ile sahaya çıktı.</p>
    </article>
  </body>
</html>