<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/oikonomia/story/1031895/enfia-mexri-pote-prepei-na-plirosete-tin-3i-dosi"/>
    <meta property="og:site_name" content="Newsbomb"/>
    <meta property="article:published_time" content="2019-11-23T15:06:48+00:00"/>
    <meta property="og:title" content="ΕΝΦΙΑ: Μέχρι πότε πρέπει να πληρώσετε την 3η δόση"/>
    <meta property="og:description" content="Αντίστροφα μετρά ο χρόνος για να πληρώσουν την 3η δόση του ΕΝΦΙΑ οι ιδιοκτήτες ακινήτων."/>
  </head>
  <body>
    <article>
      <h1>ΕΝΦΙΑ: Μέχρι πότε πρέπει να πληρώσετε την 3η δόση</h1>
      <h2>Αντίστροφα μετρά ο χρόνος για να πληρώσουν την 3η δόση του ΕΝΦΙΑ οι ιδιοκτήτες ακινήτων.</h2>
      <address><time datetime="2019-11-23T15:06:48+00:00">23 Nov 2019, 15:06</time> by <a rel="author">Newsroom</a></address>
      <p><b>Το ποσό</b> της κάθε δόσης, είναι <b>περίπου 550 εκατ.</b> και καλούνται να πληρώσουν οι περίπου <b>7,4 εκατομμύρια ιδιοκτήτες ακινήτων.</b></p>
      <p><b>Αναλυτικά, η 3η δόση του ΕΝΦΙΑ</b> θα πρέπει<b> να πληρωθεί</b> από τους ιδιοκτήτες ακινήτων έως τις <b>29 Νοεμβρίου, η 4η δόση του φόρου έως τις 31 Δεκεμβρίου,</b> ενώ η τελευταία <b>δόση θα πρέπει να εξοφληθεί έως τις 31 Ιανουαρίου 2020. </b>Αυτό ισχύει για αυτούς που<b> δεν έχουν εξοφλήσει τον φόρο εφάπαξ.</b></p>
      <p>Αξίζει να σημειωθεί πως <b>η μη πληρωμή της δόσης του <a href="https://www.newsbomb.gr/tags/tag/98372/enfia">ΕΝΦΙΑ</a></b> έχει ως συνέπεια την <b>επομένη της λήξης της ημερομηνίας πληρωμής,</b> <b>προσαύξηση</b> του ύψους της <b>δόσης (ή των δόσεων) που οφείλονται κατά 0,73% τον μήνα.</b></p>
      <p>
        <b>Σχεδιάζουν περαιτέρω «κούρεμα» - Ποιες αλλαγές ετοιμάζει το υπουργείο Οικονομικών</b>
      </p>
      <p>Ανοικτό το ενδεχόμενο<b> νέας μείωσης του ΕΝΦΙΑ το 2020 κατά 10%</b>, άφησε ο υπουργός Οικονομικών Χρήστος Σταϊκούρας, πριν από λίγες μέρες μιλώντας στον Real Fm.</p>
      <p>Δημοσιονομικό χώρο για περαιτέρω μείωση του ΕΝΦΙΑ το 2020 δημιουργεί η ένταξη των περιοχών στο αντικειμενικό σύστημα προσδιορισμού των αξιών.<i><b>«Ενδεχομένως τον Μάιο να προκύψει επιπλέον χώρος για τα νοικοκυριά που πληρώνουν ακριβά»</b></i> ανέφερε χαρακτηριστικά ο υπουργός Οικονομικών και συμπλήρωσε πως<i><b> «η μείωση θα είναι της τάξης του 10%».</b></i></p>
      <p>
        <i>
          <b>Δείτε όλες τις τελευταίες <a href="https://www.newsbomb.gr/oles-oi-eidhseis">Ειδήσεις</a> από την Ελλάδα και τον Κόσμο, τη στιγμή που συμβαίνουν, στο <a href="https://www.newsbomb.gr/">Newsbomb.gr</a></b>
        </i>
      </p>
      <related>
        <a href="https://www.newsbomb.gr/oikonomia/story/1031893/teli-kykloforias-2020-gsis-gr-pos-na-kanete-tin-ektyposi-apo-to-taxisnet"/>
        <a href="https://www.newsbomb.gr/oikonomia/story/1031875/teli-kykloforias-2020-mexri-pote-mporeite-na-katathesete-pinakides"/>
        <a href="https://www.newsbomb.gr/oikonomia/story/1031862/syntaxeis-dekemvrioy-2019-apo-26-11-i-katavoli-toys-deite-analytika-tis-imerominies"/>
      </related>
    </article>
  </body>
</html>