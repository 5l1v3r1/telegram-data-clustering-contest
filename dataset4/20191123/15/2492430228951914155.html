<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188897/Automobilist-valt-in-slaap-en-veroorzaakt-aanrijding"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-23T15:21:29+00:00"/>
    <meta property="og:title" content="Automobilist valt in slaap en veroorzaakt aanrijding"/>
    <meta property="og:description" content="Een 19-jarige automobilist was afgelopen nacht zo moe dat hij al rijdende achter het stuur in slaap viel. Dat gebeurde op de Maasboulevard in Rotterdam."/>
  </head>
  <body>
    <article>
      <h1>Automobilist valt in slaap en veroorzaakt aanrijding</h1>
      <address>
        <time datetime="2019-11-23T15:21:29+00:00">23 Nov 2019, 15:21</time>
      </address>
      <h4>Een 19-jarige automobilist was afgelopen nacht zo moe dat hij al rijdende achter het stuur in slaap viel. Dat gebeurde op de Maasboulevard in Rotterdam.</h4>
      <p>De bestuurder was naar eigen zeggen in slaap gevallen en klapte daardoor op een andere auto. Zijn bijrijder moest met verwondingen aan het gezicht naar het ziekenhuis. Zelf bleef de 19-jarige automobilist ongedeerd.</p>
      <p>Op de Schenkelse Dreef was het ook raak. Een 31-jarige automobilist werd aangehouden omdat hij met te veel alcohol op achter het stuur zat. Zijn auto en de wagen waar hij tegenaan reed zijn volgens de politie zo erg beschadigd dat ze moesten worden weggesleept.</p>
    </article>
  </body>
</html>