<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/politika/aktuelno.289.html:831938-Vucic-Imamo-autohtonu-autonomnu-i-nezavisnu-politiku"/>
    <meta property="og:site_name" content="Вечерње новости"/>
    <meta property="article:published_time" content="2019-11-23T15:22:00+00:00"/>
    <meta property="og:title" content="Vučić: Imamo autohtonu, autonomnu i nezavisnu politiku"/>
    <meta property="og:description" content="Predsednik Srbije Aleksandar Vučić i predsednik Skupštine Vojvodine Ištvan Pastor obišli su danas"/>
  </head>
  <body>
    <article>
      <h1>Vučić: Imamo autohtonu, autonomnu i nezavisnu politiku</h1>
      <address><time datetime="2019-11-23T15:22:00+00:00">23 Nov 2019, 15:22</time> by <a rel="author">Novosti Online</a></address>
      <p>
        <b>Predsednik Srbije Aleksandar Vučić i predsednik Skupštine Vojvodine Ištvan Pastor obišli su danas "Podrum Palić"</b>
      </p>
      <p>Predsednik Srbije Aleksandar Vučić i predsednik Skupštine Vojvodine Ištvan Pastor obišli su "Podrum Palić" u kojem je u petak otvorena novoizgrađena hladnjača i destilerija porodične kompanije "Andex", a u koju je ukupno uloženo blizu 11,5 miliona evra.</p>
      <p>Nakon obilaska "Podruma Palić" predsednik se zahvalio domaćinima i čestitao na velikom uspehu.</p>
      <p>"Veliko hvala za gostoprimstvo, ali hvala i za to što činite za svoje porodice i za našu zemlju Srbiju. Ovo je nešto što nas čini ponosnim. Posebno sam zahvalan predsedniku mađarske Vlade na pomoći i brojnim projektima", rekao je Vučić.</p>
      <p>"Izvoz ove obe kompanije koje smo danas posetili biće više desetine miliona evra. Oni će ovde da proizvode rakiju od više vrsta voća. Najveći deo toga ići će za izvoz, ali i za domaću potrošnju", rekao je Vučić, i dodao:</p>
      <p>"Čestitam našim vinarima na fantastičnom uspehu naše vinareske industrije. Čestitma im što šalju svoju decu n aškolovnaj ei vraćaju ih u Srbiju. Čestitma im na proizvodnji vina.</p>
      <p>Predsednik je dodao da su mnogi od naših proizvođača vina bili na sajmu vina u Šangaju.</p>
      <p>Kako kaže to je strahovito važno za našu ekonomiju, a napredak jedne ekonomije vidite po razvoju vinske industije.</p>
      <p>"Hvala vam u ime Republike Srbije, hvala vam u ime svih naših ljudi. Porezi koje plaćate su važni za nas. Hvala Vama Ištvane – rekao je Vučić i dodao da je srećan što su odnosi Srbije i Mađarske na tako visokom nivou.</p>
      <p>Odgovarajući na pitanje novinara u vezi sa vojnom neutralnošću Srbije, predsednik je rekao da bilo bi vrlo lepo da se Deklaracija o vojnoj neutralnosti Srbije usvoji na Sretenje.</p>
      <p>"Imamo autohtonu, autonomnu i nezavisnu politiku. Idemo za svojim interesima poštujući druge. Mislim da je to veoma važno i da doprinosi daljem i većem ugledu Republike Srbije", ukazao je predsednik.</p>
      <p>Na mestu nekadašnje fabrike "Podrum Palić" izgrađena je hladnjača kapaciteta skladištenja 6.000 tona smrznutih proizvoda sa linijama za preradu višnje i paprike, a prostire se na površini od 7.000 kvadratnih metara. Sama destilerija ima kapacitet prerade tri miliona litara jakih alkoholnih pića, a obuhvata površinu od 11 hiljada kvadratnih metara preradnog i skladišnog kapaciteta.</p>
      <p>
        <b>Pročitajte još: <a href="https://www.novosti.rs/%D0%B2%D0%B5%D1%81%D1%82%D0%B8/%D0%BD%D0%B0%D1%81%D0%BB%D0%BE%D0%B2%D0%BD%D0%B0/%D0%BF%D0%BE%D0%BB%D0%B8%D1%82%D0%B8%D0%BA%D0%B0.393.html:831896-%D0%92%D1%83%D1%87%D0%B8%D1%9B-%D0%BD%D0%B0-%D0%A0%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%BE%D0%BC-%D1%84%D0%BE%D1%80%D1%83%D0%BC%D1%83-%D0%BC%D0%BB%D0%B0%D0%B4%D0%B8%D1%85-%D0%A1%D1%83%D0%BD%D1%86%D0%B5-%D1%82%D1%83%D1%92%D0%B5%D0%B3-%D0%BD%D0%B5%D0%B1%D0%B0-%D0%BD%D0%B0%D0%BC-%D0%B2%D0%B8%D1%88%D0%B5-%D1%81%D0%B8%D1%98%D0%B0-%D0%B0%D0%BB%D0%B8-%D1%81%D0%B2%D0%B8-%D0%B7%D0%BD%D0%B0%D1%98%D1%83-%D0%B4%D0%B0-%D0%BD%D0%B8%D1%98%D0%B5-%D0%B1%D0%BE%D1%99%D0%B5">Vučić na Regionalnom forumu mladih: Sunce tuđeg neba nam više sija, ali svi znaju da nije bolje!</a></b>
      </p>
      <p>Kako je najavljeno, u sezoni će biti zaposleno 160 radnika, a plan je da se u prvoj godini proizvodnje na domaće i regionalno tržište plasira više od 50 proizvoda. U izgradnju hladnjače i destilerije kompanija "Andex" je iz sopstvenih sredstava investirala 4,7 miliona evra, iz kredita banke obezbeđeno je 2,7 miliona evra, a Fondacija Prosperitati obezbedila je 4,05 miliona evra.</p>
      <p>Kompanija "Andex" iz Subotice, osnovana je 1992. godine, kao društvo sa potpunim privatnim kapitalom, porodično orijentisana. Inače, "Podrum Palić" je bila nastarija srpska vinarija, sa tradicijom od 1896. godine, u čijem je posedu bilo 147 hektara zemljišta duž srpsko-mađarske granice, podrum kapaciteta 12 miliona litara, linija za punjenje, ogroman magacinski prostor.</p>
      <p>Privatizacija podruma počela je 2002. godine, kada je 34 odsto akcija kupio biznismen Vojin Đorđević, koji je godinu dana kasnije postao i većinski vlasnik. Preduzeće je 2008. otišlo u stečaj, a dve godine kasnije je proglašen bankrot. Pre privatizacije, preduzeće je zapošljavalo 350 radnika, dok je u trenutku proglašenja stečaja bila je zaposlena 51 osoba.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/drustvo/aktuelno.290.html:831943-Vucic-Nasih-vina-se-danas-necemo-sramiti"/>
        <a href="http://www.novosti.rs/vesti/naslovna/politika/aktuelno.289.html:831905-Predsednik-Srbije-se-vanredno-obratio-javnostiNemojte-da-rusite-Srbiju-i-od-Rusije-joj-pravite-neprijatelja-Jasno-je-ko-stiti-Srbiju-a-ko-radi-sve-da-je-obori-na-kolena"/>
        <a href="http://www.novosti.rs/vesti/naslovna/politika/aktuelno.289.html:831903-Albanci-zele-dominaciju-na-Balkanu-i-nece-se-smiriti-dok-im-to-ne-uspe-samo-glup-covek-to-ne-vidi-Vucic-za-Figaro-o-zlu-Velika-Albanija"/>
        <a href="http://www.novosti.rs/vesti/naslovna/politika/aktuelno.289.html:831896-Vucic-na-Regionalnom-forumu-mladih-Sunce-tudjeg-neba-nam-vise-sija-ali-svi-znaju-da-nije-bolje"/>
        <a href="http://www.novosti.rs/vesti/naslovna/politika/aktuelno.289.html:831814-Dobri-odnosi-medju-susedima-Vucic-i-Pendarovski-na-veceri-u-Beogradu-FOTO"/>
      </related>
    </article>
  </body>
</html>