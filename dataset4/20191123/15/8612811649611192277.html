<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/himachal/news/farmers-will-get-big-relief-from-opening-of-fire-station-in-bangana-263126"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-23T15:36:14+00:00"/>
    <meta property="og:title" content="बंगाणा में अग्निशमन केंद्र खुलने से किसानों को मिलेगी बड़ी राहत"/>
    <meta property="og:description" content="जोल: कुटलैहड़ भाजपा किसान मोर्चा के अध्यक्ष राजेंद्र रिंकू ने कहा कि उपमंडल बंगाणा को अग्निशमन केंद्र की वर्षो पुरानी मांग को कैबिनट मंत्री वीरेंद्र कंवर ने पूरा किया है। रिंकू ने कहा कि जब कोई अग्नि आपदा उपमंडल बंगाणा में होती थी। तो जब तक ऊना से दमखल के अधिकारी कर्मचारी बंगाणा पहुंचते थे। तो उस समय तक किसानों की इमारत लकड़ी, मकान, सामान सारा जलकर राख हो जाता था। लेकिन अब बंगाणा में अग्निशमन केंद्र के खुलने से किसानों को बड़ी राहत मिलेगी। रिंकू ने कहा कि गर्मियों में सरकारी जंगलों में आग का तांडव देखने को मिलता था और बंगाणा में अग्निशमन केंद्र न होने के कारण करोड़ों की सरकारी संपत्ति जलकर राख होती रही है। "/>
  </head>
  <body>
    <article>
      <h1>बंगाणा में अग्निशमन केंद्र खुलने से किसानों को मिलेगी बड़ी राहत</h1>
      <address><time datetime="2019-11-23T15:36:14+00:00">23 Nov 2019, 15:36</time> by <a rel="author">bhavnajoshi</a></address>
      <p>जोल: कुटलैहड़ भाजपा किसान मोर्चा के अध्यक्ष राजेंद्र रिंकू ने कहा कि उपमंडल बंगाणा को अग्निशमन केंद्र की वर्षो पुरानी मांग को कैबिनट मंत्री वीरेंद्र कंवर ने पूरा किया है। रिंकू ने कहा कि जब कोई अग्नि आपदा उपमंडल बंगाणा में होती थी। तो जब तक ऊना से दमखल के अधिकारी कर्मचारी बंगाणा पहुंचते थे। तो उस समय तक किसानों की इमारत लकड़ी, मकान, सामान सारा जलकर राख हो जाता था। लेकिन अब बंगाणा में अग्निशमन केंद्र के खुलने से किसानों को बड़ी राहत मिलेगी। रिंकू ने कहा कि गर्मियों में सरकारी जंगलों में आग का तांडव देखने को मिलता था और बंगाणा में अग्निशमन केंद्र न होने के कारण करोड़ों की सरकारी संपत्ति जलकर राख होती रही है। </p>
      <p>रिंकू ने कहा कि उपमंडल बंगाणा की धुंधला वार्ड की सतरा पंचायतों के लिए बंगाणा का अग्निशमन केंद्र वरदान साबित होगा। क्योंकि कोहडरा से तूतडू तक 35 कि.मी. के लंबे जिला पार्षद वार्ड के भीतर सोल्ह सिंगीधार भी स्थित है और भयाम्बी, पिपलू, कोट, चामुखा, सरोह, मतोह व चम्याडी आदि बड़े गांवों को भी बंगाणा में अग्निशमन केंद्र खुलने से एक बड़ी राहत मिलेगी। रिंकू ने कहा कि कैबिनट मंत्री वीरेंद्र कंवर द्वारा उपमंडल बंगाणा को बड़ी से बड़ी योजनाए देकर विकास के नए आयाम स्थापित कर रहे है। खासकर उपमंडल बंगाणा को अग्निशमन केंद्र खोलकर किसानों को बड़ी राहत दी है। जिसके लिए उपमंडल बंगाणा व कुटलैहड़ की जनता की तरफ से सीएम जयराम ठाकुर व कैबिनट मंत्री वीरेंद्र कंवर का दिल से आभार प्रकट करते है। इस मौके पर वरिष्ठ उपाध्यक्ष सुनील शारदा टक्का, महामंत्री अवतार ठाकुर, सुखलाल शास्त्री, महामंत्री कमल सिंह नेरी व महामंत्री विपन कुमार जटेहड़ी भी मौजूद रहे।</p>
      <p> </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Farmers will get big relief from opening of fire station in Bangana</p>
    </article>
  </body>
</html>