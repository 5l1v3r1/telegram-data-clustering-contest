<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/magazin/cele-mai-surprinzatoare-10-orase-din-lume-locuri-la-care-cei-mai-multi-dintre-noi-nu-s-ar-gandi-18609379"/>
    <meta property="og:site_name" content="Gândul"/>
    <meta property="article:published_time" content="2019-11-23T15:36:41+00:00"/>
    <meta property="og:title" content="Cele mai surprinzătoare 10 oraşe din lume. Locuri la care cei mai mulţi dintre noi nu s-ar gândi"/>
    <meta property="og:description" content="Mai multe detalii oe gândul.info"/>
  </head>
  <body>
    <article>
      <h1>Cele mai surprinzătoare 10 oraşe din lume. Locuri la care cei mai mulţi dintre noi nu s-ar gândi</h1>
      <h2>Între primele 50 cele mai frumoase din lume, pe lângă New York, Paris, Londra sau Roma se găsesc şi anumite metropole la care cei mai mulţi dintre noi nu s-ar gândi în primă instanţă, potrivit unui top realizat de Flight Network.</h2>
      <address><time datetime="2019-11-23T15:36:41+00:00">23 Nov 2019, 15:36</time> by <a rel="author" href="https://www.gandul.info/autor/razvan-tupa" target="_blank">Razvan Tupa</a></address>
      <p>Specialiştii în turism din jurul lumii au fost chestionaţi cu privire la destinaţiile lor preferate iar cele 50 de poziţii ale clasamentului deschis de Paris şi închis cu Atena includ 10 destinaţii neaşteptate.</p>
      <p>Potrivit platformei turistice canadiene surprizele încep în Ecuador şi se încheie în Asia, la Jaipur.</p>
      <figure>
        <img src="http://storage0.dms.mpinteractiv.ro/media/1/186/15786/18609379/3/hepta-3270909.jpg?height=400&amp;width=600"/>
      </figure>
      <p>Jaipur, India, este pe locul 48 în clasamentul canadienilor. Culorile palatului din oraş sunt reluate în toate colţurile metropolei. De aceea, localitatea este cunoscută şi drept ”Oraşul roz”. Capitala zonei Rajasthan îşi datorează renumele momentului în care Maharajahul Ram Singh a ţinut să marcheze vizita Prinţului de Wales, în 1876. Ce care avea să devină Regele Edward VII-lea a avut surpriza să descopere că toate zidurile Vechiului Oraş erau văruite în roz, simbolizând ospitalitatea. Culorile se păstrează şi azi iar, alături de Delhi şi Agra, Jaipur este unul dintre vârfurile triunghiului de aur al atracţiilor turistice din India. Pentru 45.000 de dolari pe noapte, doritorii pot să închirieze una dintre cele mai scumpe camere de hotel din lume, apartamentul prezidenţial din Raj Palace.</p>
      <p>Pe locul 41 este Dubrovnik, din Croatia. Oraşul de pe Coasta Dalmată păstrează încă mărcile înfloririi cunoscute în secolele 15 şi 16. Ultimii ani au contribuit la creşterea faimei oraşului, după ce a fost folosit ca platou de filmare pentru o parte din secvenţele din ”Game of Thrones/ Urzeala Tronurilor”. Majoritatea străzilor din Oraşul Vechi sunt rezervate pietonilor iar arhitectura bizantină şi plajele cu pietriş concurează pentru atenţia turiştilor.</p>
      <figure>
        <img src="http://storage0.dms.mpinteractiv.ro/media/1/186/15786/18609379/5/hepta-2367961.jpg?height=900&amp;width=600"/>
      </figure>
      <p>Bergen, din Norvegia este pe locul 47. A fost cel mai mare oraş din ţară până în 1830, când a fost depăşit de Oslo. Oraşul înconjurat de munţi arată tot timpul de parcă este decupat de pe o vedere turistică. Fiordurile şi clădirile din lemn de pe faleza Bryggen, aflată în patrimoniul UNESCO adaugă accente neaşteptate pavajului din piatră cu aer medieval. Nici măcar faptul că este din punct de vedere statistic una dintre cele mai umede localităţi europene nu pare să ştirbească prestigiul oraşului Bergen.</p>
      <figure>
        <img src="http://storage0.dms.mpinteractiv.ro/media/1/186/15786/18609379/4/hepta-1230484.jpg?height=408&amp;width=600"/>
      </figure>
      <p>Queenstown, din Noua Zeelandă ocupă locul 38 în clasamentul specialiştilor. Perspectivele spectaculoase pe care le oferă dinspre Bob's Peak şi oferta de atracţii pentru iubitorii de aventuri, transformă Queensland într-una dintre cele mai populare destinaţii din lume. Zona este înconjurată de cel mai lung lac din ţară, de lanţuri muntoase şi de Valea Nevis, unde se găsşte unul dintre ele mai înalunt bungee jumping din lume. Altitudinea înaltă la care ajung viile plantate în zonă, transformă localitate într-o arie ideală pentru obţinerea de varietăţi de vin Pinot Noir.</p>
      <figure>
        <img src="http://storage0.dms.mpinteractiv.ro/media/1/186/15786/18609379/6/hepta-393141.jpg?height=400&amp;width=600"/>
      </figure>
      <p>Oraşul mexican San Miguel de Allende ocupă locul 39. Străzile sunt înţesate de magazine, cafenele şi galerii de artă. Oraşul datând din perioada colon ofială se află la 3,5 ore cu maşina din Mexico City. Arhitectura barocă este bine păstrată, mai ales datorită implicării UNESCO în conservarea a zonei, care a fost inslusă pe lista obiectivelor protejate în 2008. Este unul dintre locurile preferate de artişti şi scriitori, încă din secolul XX, aici adunându-se deopotrivă studenţi din industrii creative şi creatori din toate domeniile.</p>
      <p>Pe listă se mai găsesc Seoul, San Sebastian, din Spania, Quito, din Ecuador, Dubai, din Emiratele Arabe Unite şi Saint Petersburg, din Rusia.</p>
      <related>
        <h4>Citeşte şi</h4>
        <a href="https://www.gandul.info/magazin/incident-bizar-un-caine-a-fost-filmat-conducand-masina-stapanului-cum-a-fost-posibil-video-18609081?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/magazin/borat-atac-la-facebook-twitter-youtube-si-google-cea-mai-mare-masinarie-de-propaganda-i-ar-fi-placut-lui-adolf-hitler-18609062?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/magazin/savantii-maghiari-ar-fi-aproape-de-descoperirea-unei-a-cincea-forte-fundamentale-din-univers-18608956?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <p>Foto: Hepta</p>
    </article>
  </body>
</html>