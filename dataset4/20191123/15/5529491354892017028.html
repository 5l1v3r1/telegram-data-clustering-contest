<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/tv/amici-19-alessandra-celentano-timor-steffens-3120731/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-23T15:45:41+00:00"/>
    <meta property="og:title" content="Amici 19, Alessandra Celentano contro tutti. Timor Steffens: “Sei qui da troppi anni”"/>
    <meta property="og:description" content="ROMA – Scontro senza esclusioni di colpi ad Amici di Maria De Filippi sabato 23 novembre. Protagoniste del dibattito la maestra Natalia Titova e la prof Alessandra Celentano, che se ne sono dette di tutti i colori per i ballerini Valentin e Javier, che si contendevano un solo banco.  “Il latino americano non è di serie B”, ha attaccato la Titova. E la Celentano ha replicato: “Io li manderei via tutti. Javier è di un altro pianeta”. A quel punto è intervenuto Timor Steffens: “”Non sei la regina della danza”.Maurizio Battista, la figlia di 3 anni è ricoverata in ospedale: le parole del comicoIo e te, Paola Barale: “Io fluida? Voci false su di me. Gli uomini? Sono molto delusa” Quindi Titova attacca: “Trovo incredibile che abbia la maglia con il punto interrogativo e non sia un allievo ufficiale della scuola. Valentin è bravo, ha presenza scenica, forza, mantiene le linee. Allora mi viene da pensare che il genere latino americano sia valutato come inferiore in confronto ad altri stili di danza che ci sono qua dentro.…"/>
  </head>
  <body>
    <article>
      <h1>Amici 19, Alessandra Celentano contro tutti. Timor Steffens: “Sei qui da troppi anni”</h1>
      <address><time datetime="2019-11-23T15:45:41+00:00">23 Nov 2019, 15:45</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/amici.jpg"/>
        <figcaption>Alessandra Celentano e Timor Steffens</figcaption>
      </figure>
      <p>ROMA – Scontro senza esclusioni di colpi ad <b>Amici di Maria De Filippi</b> sabato 23 novembre. Protagoniste del dibattito la <b>maestra Natalia Titova e la prof Alessandra Celentano, </b>che se ne sono dette di tutti i colori per i ballerini<b> Valentin e Javier, </b>che si contendevano un solo banco. </p>
      <p>“Il latino americano non è di serie B”, ha attaccato la Titova. E la Celentano ha replicato: “Io li manderei via tutti. Javier è di un altro pianeta”. A quel punto è intervenuto Timor Steffens: “”Non sei la regina della danza”.</p>
      <figure>
        <a href="https://www.blitzquotidiano.it/tv/maurizio-battista-figlia-ospedale-3120931/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/maurizio-battista-figlia-ospedale-3120931/">
          <img src="https://static.blitzquotidiano.it/wp/wp-content/uploads/2019/11/maurizio-battista-figlia-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/maurizio-battista-figlia-ospedale-3120931/">Maurizio Battista, la figlia di 3 anni è ricoverata in ospedale: le parole del comico</a>
      </h3>
      <figure>
        <a href="https://www.blitzquotidiano.it/tv/io-e-te-paola-barale-fluida-uomini-3120891/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/io-e-te-paola-barale-fluida-uomini-3120891/">
          <img src="https://static.blitzquotidiano.it/wp/wp-content/uploads/2019/11/barale-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/io-e-te-paola-barale-fluida-uomini-3120891/">Io e te, Paola Barale: “Io fluida? Voci false su di me. Gli uomini? Sono molto delusa”</a>
      </h3>
      <p>Quindi Titova attacca: “Trovo incredibile che abbia la maglia con il punto interrogativo e non sia un allievo ufficiale della scuola. Valentin è bravo, ha presenza scenica, forza, mantiene le linee. Allora mi viene da pensare che il genere <b>latino americano</b> sia valutato come inferiore in confronto ad altri stili di danza che ci sono qua dentro. Una situazione che vivo da cinque anni, io ricordo tante ore l’anno scorso in sala con Umberto che ha pianto, pianto, pianto per come è stato trattato dalla maestra <b>Celentano.</b> Presentare il latino americano come un ballo di serie B è un’offesa per me, per Valentin e per tutto il mondo di latino americano, non è un genere di seconda categoria”.</p>
      <p>Ma la Celentano non ci sta: “Tu non hai capito il mio discorso. Tu sai la stima che ho nei tuoi confronti. Sai che per me la danza è universale. Non sto parlando di stili di danza, ma di bravura di un ballerino e mi meraviglio che tu non veda la differenza, se li metto su un piatto dalla bilancia tra Valentin e Javier non c’è storia. Chi è limitato nella testa, lo è anche nella danza e Valentin non ha dimostrato in settimana di voler imparare. Non è una cosa personale verso Valentin, per me tutti i ballerini di questa scuola potrebbero avere la maglia con il punto interrogativo, non è che loro sono poco, è Javier che è a un livello nettamente superiore a tutti i ragazzi qui presenti, non c’è partita”.</p>
      <p>A quel punto è intervenuto <b>Timor Steffens: “</b>E’ assurdo che te lo consideri tanto superiore agli altri, semplicemente te hai una preferenza per i ballerini classici. Il problema è che io viaggio e vedo, <a href="https://www.blitzquotidiano.it/tv/amici-cellulare-alessandra-celentano-2979681/">te sei qui da troppi anni.</a> Hai paura di una sfida, scegli solo chi è bravo, perché non ti metti alla prova e non aiuti i ragazzi a crescere e migliorare?”. Al che Celentano ha replicato: “Come ti permetti?! Io sono l’unica che insegna a tutti”. Alla fine, dopo un lungo botta e risposta, è intervenuta Maria De Filippi: “Se dici che lì seduti ci sono degli incapaci, stai giudicando il loro lavoro”. Steffens ha quindi proposto di aggiungere un banco e far entrare sia Valentin sia Javier. Con buona pace di tutti. (Fonte: Amici) </p>
    </article>
  </body>
</html>