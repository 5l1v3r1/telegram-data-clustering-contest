<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321859/Thomas-Krol-voor-tweede-week-op-rij-in-baanrecord-naar-wereldbekerzege"/>
    <meta property="og:site_name" content="RTV Oost"/>
    <meta property="article:published_time" content="2019-11-23T15:08:57+00:00"/>
    <meta property="og:title" content="Thomas Krol voor tweede week op rij in baanrecord naar wereldbekerzege"/>
    <meta property="og:description" content="Thomas Krol heeft wederom een knappe overwinning geboekt in de wereldbeker. Net als vorige week deed de schaatser uit Deventer dat in baanrecord, want op de 1500 meter in het Poolse Tomasz&amp;oacute;w Mazowiecki reed hij naar een winnende tijd van 1.45,76."/>
  </head>
  <body>
    <article>
      <h1>Thomas Krol voor tweede week op rij in baanrecord naar wereldbekerzege</h1>
      <address>
        <time datetime="2019-11-23T15:08:57+00:00">23 Nov 2019, 15:08</time>
      </address>
      <slideshow>
        <figure>
          <img src="https://imgo.rgcdn.nl/d08c2d4458c44169b798f3f73a1a4ca9/opener/Thomas-Krol-Foto-Pro-Shots.jpg?v=p5gJv9G6VjJHfZ4jNI1BRg2"/>
        </figure>
        <figure>
          <img src="https://imgo.rgcdn.nl/d08c2d4458c44169b798f3f73a1a4ca9/opener/Thomas-Krol-Foto-Pro-Shots.jpg?v=p5gJv9G6VjJHfZ4jNI1BRg2"/>
        </figure>
        <figcaption>Thomas Krol (Foto: Pro Shots)</figcaption>
      </slideshow>
      <p>Thomas Krol heeft wederom een knappe overwinning geboekt in de wereldbeker. Net als vorige week deed de schaatser uit Deventer dat in baanrecord, want op de 1500 meter in het Poolse Tomaszów Mazowiecki reed hij naar een winnende tijd van 1.45,76. </p>
      <p>Vorige week was Krol in Minsk de sterkste op de 1000 meter. In Polen schaatste Krol in de laatste rit naar de overwinning door de Chinees Zhongyan Ning te verslaan. Landgenoot Kjeld Nuis, die vorige week de 1500 meter in de eerste wereldbekerwedstrijd op zijn naam schreef, werd in 1.45,96 tweede en de Rus Denis Yuskov legde beslag op de derde plaats in een tijd van 1.46,28.</p>
      <p>
        <b>Overige Overijsselaars</b>
      </p>
      <p>Eerder op de dag werd Jorien ter Mors derde in de B-groep van de 500 meter. De Enschedese kwam tot een tijd van 38,44. Gisteren eindigde Carlijn Achtereekte uit Lettele tweede op de 3000 meter en won Krol met Ronald Mulder uit Zwolle en Kjeld Nuis de teamsprint.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Thomas+Krol+voor+tweede+week+op+rij+in+baanrecord+naar+wereldbekerzege+">06 - 57 03 33 33</a>.</aside>
    </article>
  </body>
</html>