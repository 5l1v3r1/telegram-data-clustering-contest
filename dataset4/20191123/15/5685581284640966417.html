<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/genc-kadin-ingiltere-de-gundem-oldu-1286670-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-23T15:27:00+00:00"/>
    <meta property="og:title" content="Genç kadın İngiltere'de gündem oldu"/>
    <meta property="og:description" content="İngiltere'de gündüz hemşirelik yapan gece ise striptiz yapan genç kadın gündem oldu."/>
  </head>
  <body>
    <article>
      <h1>Genç kadın İngiltere'de gündem oldu</h1>
      <h2>İngiltere'de gündüz hemşirelik yapan gece ise striptiz yapan genç kadın gündem oldu.</h2>
      <address>
        <time datetime="2019-11-23T15:27:00+00:00">23 Nov 2019, 15:27</time>
      </address>
      <p>İngiltere, BBC yayınında hafta sonu striptiz yaparak bir gecede 2 bin 500 sterlin (18 bin 300 lira) kazandığını söyleyen hemşirelik öğrencisini konuşuyor.</p>
      <p>
        <b>"BUNU PARA İÇİN YAPIYORUM"</b>
      </p>
      <p>Girls on Girls adlı belgesele konuşan Ellen adlı kadın, hastanede insanlara yardım etmek için çalıştığını söyledi, ailesinin hemşire olduğunu anlattı: Brighton'a taşındım, kimseyi tanımıyordum. Burada bir ailem yok, arkadaşım yok. Gerçekten yapayalnızdım. Yalnızca dans etmeyi düşündüm ve hayatım tamamen değişti. Bir striptiz kulübüne katıldım. İki şarkıyla dans ederken üzerimizde yalnızca iç çamaşırımız oluyor. Kulüpte yalnızca üstsüz direk dansı yapmıyoruz. Sahneden inip müşterilerle konuşuyoruz ve onları özel kucak dansına götürmeye çalışıyoruz. Kucak dansı sırasında tamamen çıplak kalıyoruz. Bir kucak dansından yaklaşık 500 sterlin kazanıyorum ve o sırada erkeklerle konuşuyorum. Kendimi pahalı bir danışman gibi hissediyorum. İnsanlar ne düşünürse düşünsün, bunu para için yapıyorum. Gecenin sonunda ise evime, kocamın yanına dönüyorum.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/23/--4302280.Jpeg"/>
      </figure>
      <p>
        <b>EŞİYLE KUCAK DANSI YAPARKEN TANIŞTI</b>
      </p>
      <p>Kendisini 'feminist' olarak tanımlayan 24 yaşındaki kadın, kocasıyla da kucak dansı sırasında tanıştığını anlattı. Ellen, iki çocuğun üvey annesi. İngiliz basını tarafından 'botokssever' olarak tanımlanan Ellen'in sosyal medya paylaşımlarında hemşire üniformalı fotoğrafları var. Ayrıca 'seksi ve zengin' kelimeleriyle sunduğu videoda kazandığı paraları havaya atarken görülüyor. Genç kadın, BBC belgeselinde yer aldıktan sonra kendisiyle cinsel ilişki yaşamak istediğini söyleyen bir erkeğin mesajını da sosyal medyadan paylaştı.(Milliyet)</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/23/--4302281.Jpeg"/>
      </figure>
    </article>
  </body>
</html>