<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/norrbotten/officer-lamnade-ovning-for-egen-skattjakt-far-indragen-lon"/>
    <meta property="og:site_name" content="SVT Nyheter"/>
    <meta property="article:published_time" content="2019-11-23T15:11:58+00:00"/>
    <meta property="og:title" content="Officer lämnade övning för egen skattjakt – får indragen lön"/>
    <meta property="og:description" content="Mitt under arméövningen Northern Wind i Norrbotten i mars 2019 avvek en officer flera gånger för att ägna sig åt Geocaching, en slags skattjakt med gps. Försvarsmaktens personalansvarsnämnd ser allvarligt på händelsen."/>
  </head>
  <body>
    <article>
      <h1>Officer lämnade övning för egen skattjakt – får indragen lön</h1>
      <address><time datetime="2019-11-23T15:11:58+00:00">23 Nov 2019, 15:11</time> by <a rel="author">Ellen Jakobsson</a></address>
      <p>
        <b>Mitt under arméövningen Northern Wind i Norrbotten i mars 2019 avvek en officer flera gånger för att ägna sig åt Geocaching, en slags skattjakt med gps. Försvarsmaktens personalansvarsnämnd ser allvarligt på händelsen.</b>
      </p>
      <p>Av ”loggar” på internet avslöjades att mannen vid ett flertal tillfällen avvikit från sitt förband, detta trots att han flera gånger blivit påkommen och fått tillsägelser från sin närmsta chef.</p>
      <h3>20 timmars frånvaro</h3>
      <p>Hans arbetsuppgifter under övningen var att följa upp verksamhetssäkerheten bland annat. Det var även hans uppgift att ingripa om något fel uppstod på något av förbandens fordon. Därför ansågs hans närvaro som extra viktig enligt anmälan.</p>
      <p>I anmälan framkommer även att hans olovliga frånvaro beräknats till sammanlagt 20 timmar. Under den tiden har han avverkat en sträcka på närmare 500 km i Försvarsmaktens fordon och med Försvarsmaktens drivmedel.</p>
      <p>Disciplinpåföljden blir 25 dagars löneavdrag för mannen.</p>
    </article>
  </body>
</html>