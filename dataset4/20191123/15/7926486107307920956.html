<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1012757/%D8%A7%D8%AC%D8%AA%D9%85%D8%A7%D8%B9-%D8%A8%D8%B2%D8%B1%DA%AF-%D9%85%D8%B1%D8%AF%D9%85-%D8%AA%D9%87%D8%B1%D8%A7%D9%86-%D8%AF%D8%B1-%D9%85%DB%8C%D8%AF%D8%A7%D9%86-%D8%A7%D9%86%D9%82%D9%84%D8%A7%D8%A8-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-23T15:33:01+00:00"/>
    <meta property="og:title" content="اجتماع بزرگ مردم تهران در «میدان انقلاب» برگزار می‌شود"/>
    <meta property="og:description" content="اجتماع بزرگ مردم تهران در حمایت از اقتدار و امنیت کشور روز دوشنبه در میدان انقلاب اسلامی و با سخنرانی فرمانده کل سپاه برگزار می‌شود."/>
  </head>
  <body>
    <article>
      <h1>اجتماع بزرگ مردم تهران در «میدان انقلاب» برگزار می‌شود</h1>
      <address>
        <time datetime="2019-11-23T15:33:01+00:00">23 Nov 2019, 15:33</time>
      </address>
      <p>
        <i>اجتماع بزرگ مردم تهران در حمایت از اقتدار و امنیت کشور روز دوشنبه در میدان انقلاب اسلامی و با سخنرانی فرمانده کل سپاه برگزار می‌شود.</i>
      </p>
      <p>به گزارش مشرق، شورای هماهنگی تبلیغات اسلامی با صدور اطلاعیه‌ای از عموم آحاد و اقشار مختلف مردم بصیر و همیشه در صحنۀ تهران دعوت کرد تا با حضور حماسی و معنوی خود بار دیگر از اقتدار و امنیت کشور و کیان نظام مقدس جمهوری اسلامی ایران حمایت کرده و بیزاری و انزجار خود را نسبت به آشوب طلبان و اشرار اعلام و اقدامات خرابکارانه و خلاف نظم و امنیت عمومی را به شدت محکوم کنند.</p>
      <blockquote>بیشتر بخوانید:<br/><a href="https://www.mashreghnews.ir/news/1011960/%D8%A7%D8%B2-%D8%B4%D9%85%D8%A7%D9%84-%D8%AA%D8%A7-%D8%AC%D9%86%D9%88%D8%A8-%D8%B9%D9%84%DB%8C%D9%87-%D8%A7%D8%B4%D8%B1%D8%A7%D8%B1-%D9%85%D8%B1%D8%AF%D9%85-%D8%A7%D9%86%D9%82%D9%84%D8%A7%D8%A8%DB%8C-%D8%AF%D8%B1-%D8%B4%D9%87%D8%B1%D9%87%D8%A7%DB%8C-%D9%85%D8%AE%D8%AA%D9%84%D9%81-%D9%82%DB%8C%D8%A7%D9%85">از شمال تا جنوب علیه «اشرار»/ <i>مردم</i> انقلابی در شهرهای مختلف قیام کردند +عکس و فیلم</a></blockquote>
      <p>متن اطلاعیه به شرح زیر است:</p>
      <p>«بسم الله الرحمن الرحیم »</p>
      <p>در پاسخ به درخواست ها و تماس های مکرّر برگرفته از دیانت، بصیرت و دشمن شناسیِ اقشار مردم شریف و ولایتمدار تهران اعم از هیأت مذهبی، اصناف و بازاریان، طلاب و روحانیّت معظم و دیگر تشکّل‌های مردم نهاد، به آگاهی می رساند؛  تجمع حماسی مردمی در لبیک به مقتدای عظیم الشأن امّت اسلامی، مقام معظم رهبری «مدظله العالی» و حمایت از اقتدار و امنیت کشور در برابر شرارت های آشوب گران و دسیسه آمریکایی – صهیونیستی و مزدوران استکبار؛ رأس سـاعـت۱۴:۳۰ روز دوشــنبـه چـهارم آذرماه ۱۳۹۸ با حضور پرشور و حماسی آحاد مردم فهیم و زمان شناس تهران و با سخنرانی سردار سرلشکر پاسدار دکتر حسین سلامی فرمانده محترم کل سپاه پاسداران انقلاب اسلامی در میدان انقلاب اسلامی و خیابان های اطراف برگزار خواهد شد.</p>
      <p>شورای هماهنگی تبلیغات اسلامی، از عموم آحاد و اقشار مختلف مردم بصیر و همیشه در صحنۀ تهران دعوت کرد تا با حضور حماسی و معنوی خود بار دیگر از اقتدار و امنیت  کشور و کیان نظام مقدس جمهوری اسلامی ایران حمایت کرده و بیزاری و انزجار خود را نسبت به آشوب طلبان و اشرار اعلام و اقدامات خرابکارانه و خلاف نظم و امنیت عمومی را به شدت محکوم کنند.</p>
      <p>شایان ذکر است با توجه به استقبال گسترده مردم انقلابی، محل تجمع از ساعت ۹:۳۰ صبح روز دوشنبه چهارم آذر ماه در میدان امام حسین علیه السلام  به ساعت ۱۴:۳۰ همان روز در میدان انقلاب اسلامی تغییر یافته است.</p>
    </article>
  </body>
</html>