<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/il-resto-della-a/grande-atalanta-per-75-poi-arrivano-higuain-e-dybala-la-juve-vince-3-1-323844"/>
    <meta property="og:site_name" content="FcInterNews.it"/>
    <meta property="article:published_time" content="2019-11-23T15:58:06+00:00"/>
    <meta property="og:title" content="Grande Atalanta per 75', poi arrivano Higuain e Dybala: la Juve vince 3-1"/>
    <meta property="og:description" content="L'Atalanta mostra grande calcio e tiene sotto scacco la Juventus per 75 minuti, sbagliando anche un calcio di rigore nel primo tempo con Musa Barrow ma trovando la rete del vantaggio meritatissima..."/>
  </head>
  <body>
    <article>
      <h1>Grande Atalanta per 75', poi arrivano Higuain e Dybala: la Juve vince 3-1</h1>
      <address><time datetime="2019-11-23T15:58:06+00:00">23 Nov 2019, 15:58</time> by <a rel="author">Redazione FcInterNews.it</a></address>
      <p>L'Atalanta mostra grande calcio e tiene sotto scacco la Juventus per 75 minuti, sbagliando anche un calcio di rigore nel primo tempo con <b>Musa Barrow </b>ma trovando la rete del vantaggio meritatissima con <b>Robin Gosens </b>al 57esimo. <b>Ma basta un episodio fortuito e la partita cambia in maniera clamorosa</b>: un tiro di <b>Gonzalo Higuain </b>rimpalla su <b>Rafael Toloi </b>e spiazza <b>Pierluigi Gollini </b>per il pari bianconero. E' la sliding door del primo anticipo della 13esima giornata del campionato di Serie A: da quel momento, gli orobici si spengono e i bianconeri trovano prima il gol del raddoppio ancora con il <i>Pipita</i>, tr<b>a le veementi proteste dei padroni di casa per un precedente netto tocco di mano di Juan Cuadrado </b>dal quale si innesca l'azione, poi addirittura il tris con un'intuizione di <b>Paulo Dybala.</b> La squadra di<b> Maurizio Sarri </b>non convince ma porta a casa altri tre punti ancora una volta grazie alle sue potenti individualità. </p>
    </article>
  </body>
</html>