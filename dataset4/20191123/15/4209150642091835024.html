<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/sport/zimski-sportovi/Sifrin-oborila-Stenmarkov-rekord-u-slalomu/570128?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T15:02:15+00:00"/>
    <meta property="og:title" content="Šifrin oborila Stenmarkov rekord u slalomu"/>
    <meta property="og:description" content="Američka skijašica Mikaela Šifrin u novoj sezoni je nastavila tamo gdje je stala u prethodnoj, koju je okončala sa 17 pobjeda. Naime, ona je trijumfom u slalomu voženom danas u finskom Leviju stigla do 41. slalomske pobjede i tako oborila rekord legendarnog švedskog skijaša Ingemara Stenmarka."/>
  </head>
  <body>
    <article>
      <h1>Šifrin oborila Stenmarkov rekord u slalomu</h1>
      <address><time datetime="2019-11-23T15:02:15+00:00">23 Nov 2019, 15:02</time> by <a rel="author">Anadolija</a></address>
      <p>Američka skijašica Mikaela Šifrin u novoj sezoni je nastavila tamo gdje je stala u prethodnoj, koju je okončala sa 17 pobjeda. Naime, ona je trijumfom u slalomu voženom danas u finskom Leviju stigla do 41. slalomske pobjede i tako oborila rekord legendarnog švedskog skijaša Ingemara Stenmarka.</p>
      <p>Stenmarkov rekord od 40 pobjeda u slalomskim trkama Svjetskog kupa bio je aktuelna čak 32 godine, ali se Šifrin potrudila da konačno bude oboren.</p>
      <p>"Ne osjećam neke posebne emocije, jednostavno sam sretna. Zadovoljna sam kako sam skijala na prvoj slalomskoj trci sezone", kazala je Šifrin, koja uvijek ističe da ne obraća previše pažnje na rekorde.</p>
      <p>U Leviju drugo mjesto je osvojila švajcarska skijašica Vendi Holender, koja je za pobjednicom zaostala 1,78 sekundi, dok je trećeplasirana sa zaostatkom 1,94 sekundi bila Austrijanka Katarina Trupe.</p>
    </article>
  </body>
</html>