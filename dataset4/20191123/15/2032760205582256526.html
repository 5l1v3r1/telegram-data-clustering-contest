<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90371"/>
    <meta property="og:site_name" content="Denník politika"/>
    <meta property="article:published_time" content="2019-11-23T15:35:03+00:00"/>
    <meta property="og:title" content="Polícia stále pátra po študentovi z Prešova, kamera zachytila skok človeka z Mosta SNP"/>
    <meta property="og:description" content="23.11.2019 (Webnoviny.sk) – V súvislosti s nezvestným Michalom Stachom, ktorý zmizol v stredu a naposledy bol behať pri Dunaji, polícia vykonáva pátraciu akciu v povodí Dunaja. Ako agentúru SITA informovala hovorkyňa Krajského riaditeľstva Policajného zboru v Bratislave Lucia Mihalíková, polícia disponuje kamerovým záznamom, ktorý 20. novembra zaznamenáva skok neznámej osoby z Mosta SNP."/>
  </head>
  <body>
    <article>
      <h1>Polícia stále pátra po študentovi z Prešova, kamera zachytila skok človeka z Mosta SNP</h1>
      <address><time datetime="2019-11-23T15:35:03+00:00">23 Nov 2019, 15:35</time> by <a rel="author">Webnoviny</a></address>
      <p>23.11.2019 (Webnoviny.sk) – V súvislosti s nezvestným Michalom Stachom, ktorý zmizol v stredu a naposledy bol behať pri Dunaji, polícia vykonáva pátraciu akciu v povodí Dunaja. Ako agentúru SITA informovala hovorkyňa Krajského riaditeľstva Policajného zboru v Bratislave Lucia Mihalíková, polícia disponuje kamerovým záznamom, ktorý 20. novembra zaznamenáva skok neznámej osoby z Mosta SNP.</p>
      <p><i>„Vyhodnotením kamerových záznamov v časovej a miestnej súvislosti polícia predpokladá, že touto osobou mal byť s najväčšou pravdepodobnosťou nezvestný muž. Z uvedeného dôvodu sa dnes koná pátracia akcia v povodí Dunaja. Akciu vykonávajú policajti z Okresného riaditeľstva PZ v Bratislave I, policajti poriečneho oddelenia Policajného zboru a Slovenskej pátracej služby z Trenčína,“</i> objasnila Mihalíková.</p>
      <p>Polícia zároveň zdôrazňuje, že ani tento prípad nemá žiadnu spojitosť s vyšetrovaním prípadu zabitej ženy z 11. novembra.</p>
      <p><i>„Žiadame preto verejnosť, aby nešírili dezinformácie, kvôli ktorým sa šíri panika. Ubezpečujeme, že policajti na prípade zabitej 34-ročnej ženy naďalej intenzívne pracujú a robia všetko preto, aby prípad náležite objasnili,“</i> dodala Miháliková.</p>
      <p>Viac k témam: <a href="https://www.webnoviny.sk/tag/policia-patra/"><u>polícia pátra</u></a><br/>Zdroj: Webnoviny.sk – <a href="https://www.webnoviny.sk/policia-stale-patra-po-studentovi-z-presova-kamera-zachytila-skok-cloveka-z-mosta-snp/"><u>Polícia stále pátra po študentovi z Prešova, kamera zachytila skok človeka z Mosta SNP</u></a> © SITA Všetky práva vyhradené.</p>
    </article>
  </body>
</html>