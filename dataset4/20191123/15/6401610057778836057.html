<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/filmpje-update-van-mark-rutte-het-citaat/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-23T15:00:34+00:00"/>
    <meta property="og:title" content="Filmpje! Update van Mark Rutte: ‘economische groei loopt terug, kabinet gaat investeren’"/>
    <meta property="og:description" content="Wederom was het een bevlogen week voor premier Rutte, die van het ene probleem in het andere duikelt. Maar deze keer is er ook goed nieuws! De premier heeft ‘ruimte op de begroting’ en trekt 400 miljoen euro uit voor het onderwijs. Ook heeft Rutte investeringen aangekondigd. Dankzij de verlaging van de rentestanden kan Rutte zich op de borst knoppen dat ‘de economische groei doorzet’, zo stelt de premier bij Nieuwspoort.  Behalve een verhandeling van de macro-economische toestanden en de mogelijkheid dat het begrotingstekort weer gaat stijgen, besprak Rutte ook de stikstofcrisis. Volgens de premier wordt er hard gewerkt aan ‘een noodwet’, die naar de Raad van State is gestuurd. Het doel van de wet? Het vlotrekken van het vergunningsstelsel voor de uitstof van ‘bepaalde moleculen/elementen’ die door de wetgevende macht als ‘foute moleculen’ worden gezien. De klimaatbureaucratie draait dus overuren. Het kabinet werkt verder aan een ‘uitkoopregeling’ voor de agrarische ondernemers die willen stoppen met hun ‘vervuilende’…"/>
  </head>
  <body>
    <article>
      <h1>Filmpje! Update van Mark Rutte: ‘economische groei loopt terug, kabinet gaat investeren’</h1>
      <address><time datetime="2019-11-23T15:00:34+00:00">23 Nov 2019, 15:00</time> by <a rel="author">Teunis Dokter</a></address>
      <p>
        <b>Wederom was het een bevlogen week voor premier Rutte, die van het ene probleem in het andere duikelt. Maar deze keer is er ook goed nieuws! De premier heeft ‘ruimte op de begroting’ en trekt 400 miljoen euro uit voor het onderwijs. Ook heeft Rutte investeringen aangekondigd. Dankzij de verlaging van de rentestanden kan Rutte zich op de borst knoppen dat ‘de economische groei doorzet’, zo stelt de premier <a href="https://www.youtube.com/watch?v=kuHtrsJhS5Q&amp;t=29s">bij Nieuwspoort</a>. </b>
      </p>
      <figure>
        <iframe src="https://www.youtube.com/embed/kuHtrsJhS5Q" width="560" height="315" data-service="Youtube" scrolling="no"/>
      </figure>
      <p>Behalve een verhandeling van <a href="https://www.dagelijksestandaard.nl/2019/11/centrale-banken-verlagen-rentes-investeringen-ineens-8-gestegen-in-september/"><b>de macro-economische toestanden</b></a> en de mogelijkheid dat het begrotingstekort weer gaat stijgen, besprak Rutte ook <a href="https://www.dagelijksestandaard.nl/2019/10/video-henk-otten-go-waarschuwt-voor-recessie-door-stikstofcrisis-snel-de-natura2000-gebieden-herdefinieren/"><b>de stikstofcrisis</b></a>. Volgens de premier wordt er hard gewerkt aan ‘een noodwet’, die naar de Raad van State is gestuurd. Het doel van de wet? Het vlotrekken van het vergunningsstelsel voor de uitstof van ‘bepaalde moleculen/elementen’ die door de wetgevende macht als ‘foute moleculen’ worden gezien. De klimaatbureaucratie draait dus overuren.</p>
      <p>Het kabinet werkt verder aan een ‘uitkoopregeling’ voor de agrarische ondernemers die willen stoppen met hun ‘vervuilende’ bedrijf. De door het kabinet voorgestelde uitkoopregeling is echter nog niet klaar, maar er wordt wel hard aan gewerkt. De uitkoopregeling is een <i>groot privilege</i> voor de boeren die daadwerkelijk willen stoppen. Mensen in andere sectoren ontvangen van het kabinet namelijk geen geld als ze besluiten te stoppen met werken.</p>
      <p>Maar boeren dus wel. De vergoeding voor boeren wordt ingegeven door de veronderstelling dat er op dit moment een ‘maatschappelijk belang’ bestaat om de ‘vervuilende boerderijen’ te sluiten en de onkosten te vergoeden. Alles om de ‘grote boze moleculen/elementen’ aan banden te leggen. Zogenaamd dan.</p>
      <p>Eigenlijk is er geen maatschappelijk belang om de boeren uit te kopen of te dwingen te stoppen, maar blijkbaar wil Rutte gewoon graag méér belastingcenten uitgeven. Het uiteindelijk doel van de uitkoopregeling? Het reduceren van de <a href="https://www.dagelijksestandaard.nl/2019/11/minister-schouten-adopteert-idee-van-senator-otten-en-overweegt-rationalisatie-van-natura2000-gebieden/"><b>stikstof -deposities in Natura2000-gebieden</b></a>.</p>
    </article>
  </body>
</html>