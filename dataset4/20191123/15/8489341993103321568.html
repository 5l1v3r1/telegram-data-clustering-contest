<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806875/%DB%B1%DB%B8%DB%B0-%D9%86%D9%81%D8%B1-%D8%A7%D8%B2-%D9%84%DB%8C%D8%AF%D8%B1%E2%80%8C%D9%87%D8%A7%DB%8C-%D9%86%D8%A7%D8%A2%D8%B1%D8%A7%D9%85%DB%8C%E2%80%8C%D9%87%D8%A7%DB%8C-%D8%A7%D8%AE%DB%8C%D8%B1-%DA%A9%D8%B4%D9%88%D8%B1-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-23T15:50:00+00:00"/>
    <meta property="og:title" content="نیروی انتظامی در اطلاعیه‌ای اعلام کرد ۱۸۰ نفر از لیدر‌های ناآرامی‌های اخیر کشور دستگیر شدند"/>
    <meta property="og:description" content="نیروی انتظامی اعلام کرد:با مدیریت هوشمندانه نیروی انتظامی، تعامل دستگاه‌های امنیتی و مشارکت مطلوب مردم بصیر و ولایی کشورمان، تاکنون ۱۸۰نفر از لیدر‌های اصلی اغتشاشات کشور شناسایی و دستگیر شدند."/>
  </head>
  <body>
    <article>
      <h1>نیروی انتظامی در اطلاعیه‌ای اعلام کرد ۱۸۰ نفر از لیدر‌های ناآرامی‌های اخیر کشور دستگیر شدند</h1>
      <h2>نیروی انتظامی اعلام کرد:با مدیریت هوشمندانه نیروی انتظامی، تعامل دستگاه‌های امنیتی و مشارکت مطلوب مردم بصیر و ولایی کشورمان، تاکنون ۱۸۰نفر از لیدر‌های اصلی اغتشاشات کشور شناسایی و دستگیر شدند.</h2>
      <address>
        <time datetime="2019-11-23T15:50:00+00:00">23 Nov 2019, 15:50</time>
      </address>
      <p>به گزارش گروه اجتماعی خبرگزاری دانشجو به نقل از سایت خبری نیروی انتظامی، نیروی انتظامی در اطلاعیه‌ای آورد: در پی ناآرامی‌های اخیر در سطح کشور که با سازماندهی معاندان و افراد فرصت طلب که با هدف ایجاد ناامنی، آسیب زدن و تخریب اموال عمومی صورت گرفته بود، نیروی انتظامی با بکارگیری ظرفیت‌های اطلاعاتی، انتظامی و عملیاتی موفق شد، لیدر‌های اصلی و سرشبکه‌های این اقدامات خرابکارانه را شناسایی کند.<br/><br/>با مدیریت هوشمندانه ناجا، تعامل دستگاه‌های امنیتی و نیز مشارکت بسیار مطلوب مردم بصیر و ولایی کشورمان در معرفی اغتشاشگران و برهم زنندگان نظم و امنیت، تاکنون ۱۸۰ نفر از لیدر‌های اصلی شناسایی و دستگیر شدند.<br/><br/>تخریب اموال عمومی، آتش زدن بانک ها، حمله به مراکز انتظامی و نظامی، راه اندازی کمپین تجمعات غیرقانونی در فضای مجازی و... از اقدامات آشوبگرانه این متهمان بوده است.<br/><br/>نیروی انتظامی ضمن قدردانی از همکاری مردم عزیز، اعلام کرد: قاطعانه در برابر افرادی که به دنبال آشوب و ناامنی در سطح جامعه باشند، ایستاده و اجازه نخواهد داد، معدود افرادی باعث بی نظمی و هرج و مرج در کشور شوند همچنین شناسایی و دستگیری هنجارشکنان و مخلان نظم و امنیت همچنان در دستور کار پلیس است.</p>
    </article>
  </body>
</html>