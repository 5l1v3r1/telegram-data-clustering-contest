<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902109.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-23T15:21:00+00:00"/>
    <meta property="og:title" content="اکسسوری‌های مورد نیاز سفرهای پاییز و زمستان"/>
    <meta property="og:description" content="بعضی از مردم تصور می‌کنند لباس‌‌های مورد نیاز یک سفر هیجان‌انگیز در هوای خنک پاییز و زمستان، تنها کاپشن و پالتو است. با این حال شاید برایتان جالب باشد که اکسسوری‌های گرم مناسب فصل پاییز و زمستان، از وسایل مهم و ضروری یک چمدان در این‌گونه مسافرت‌ها است. در این صورت اگر می‌خواهید از سفر پاییزه و زمستانه خود لذت ببرید، جزئیات ضروری یک استایل پاییزه و زمستانه را فراموش نکنید."/>
  </head>
  <body>
    <article>
      <h1>اکسسوری‌های مورد نیاز سفرهای پاییز و زمستان</h1>
      <address>
        <time datetime="2019-11-23T15:21:00+00:00">23 Nov 2019, 15:21</time>
      </address>
      <figure>
        <img src="https://www.alef.ir/files/archive/originals/2019/47/161408.jpg"/>
      </figure>
      <p>بعضی از مردم تصور می‌کنند لباس‌‌های مورد نیاز یک سفر هیجان‌انگیز در هوای خنک پاییز و زمستان، تنها کاپشن و پالتو است. با این حال شاید برایتان جالب باشد که اکسسوری‌های گرم مناسب فصل پاییز و زمستان، از وسایل مهم و ضروری یک چمدان در این‌گونه مسافرت‌ها است. در این صورت اگر می‌خواهید از سفر پاییزه و زمستانه خود لذت ببرید، جزئیات ضروری یک استایل پاییزه و زمستانه را فراموش نکنید.</p>
      <p>یک کلاه گرم از شما در برابر سرما محافظت می‌کند:</p>
      <p>کلاه یک اکسسوری گرم و شیک است و اگر می‌‌خواهید از سرمای هوا در امان بمانید، توصیه می‌‌کنیم یک کلاه بافت یا پشمی در چمدان‌‌تان قرار دهید. به گفته محققان، گرمای بدن از سر خارج می‌‌شود و ما احساس سرمای بیشتری می‌‌کنیم. در این صورت اگر می‌‌خواهید دمای بدن خود را حفظ کنید، خرید کلاه گرم را فراموش نکنید.</p>
      <p>بعضی از کاپشن‌‌ها شامل یک کلاه است. اگر نمی‌‌خواهید چمدان خود را سنگین کنید، می‌‌توانید از همان کلاه کاپشن‌‌تان استفاده کنید و از خودتان در برابر باد و سرما محافظت کنید.</p>
      <p>دستانتان را با دستکش گرم کنید:</p>
      <figure>
        <img src="https://www.alef.ir/files/archive/originals/2019/47/161410.jpg"/>
      </figure>
      <p>یکی از اکسسوری‌‌هایی که ممکن است فراموش کنید در چمدان سفر خود قرار دهید، دستکش است. با این حال دستکش نقش پر اهمیتی در گرم ماندن شما دارد. شما می‌‌توانید در لیست خرید پیش از سفر خود، <b><a href="https://www.banimode.com/66/%D8%AF%D8%B3%D8%AA%DA%A9%D8%B4-%D9%85%D8%B1%D8%AF%D8%A7%D9%86%D9%87">خرید دستکش چرم</a></b> یا بافت را قرار دهید تا دستان‌‌ خود را در طول گشت و گذار گرم نگه‌‌دارید.</p>
      <p>بعضی از مردم نمی‌‌توانند از دستکش استفاده کنند، چرا که تصور می‌‌کنند در انجام بعضی از کارها همچون استفاده از تلفن همراه دچار مشکل می‌‌شوند. به تازگی دستکش‌‌هایی وارد بازار شده که سر انگشتانش شامل یک جسم پلاستیکی است و شما می‌‌توانید به سادگی از تلفن همراه خود استفاده کنید و کارهای روزمره‌‌تان را نیز انجام دهید.</p>
      <p>یک شال گرم در چمدان قرار دهید:</p>
      <p>بعضی از خانم‌‌ها علاقه‌‌ای به خرید کلاه ندارند و شال را ترجیح می‌‌دهند. سعی کنید چمدان خود را با انواع مدل و رنگ‌‌های شال‌‌های نخی پُر و سنگین نکنید. در صورت نیاز یک شال نخی و سبک کافی است.</p>
      <p>با این حال توصیه می‌‌کنیم شال بافت یا کشمیر را در چمدان خود قرار دهید تا در سرما روی سر بگذارید یا دور گردن‌‌تان بپیچید. آقایان می‌‌توانند از شال‌‌گردن بافت یا پشمی استفاده کنند. این اکسسوی به ظاهرتان جلوه ویژه‌‌ای می‌‌بخشد.</p>
      <p>چند جفت جوراب گرم در چمدان قرار دهید:</p>
      <p>یک جوراب مناسب از لباس‌‌های ضروری چمدان سفر پاییزه و زمستانه به حساب می‌‌آید. توصیه می‌‌کنیم یک جوراب معمولی و <b><a href="https://www.banimode.com/64/%D8%AC%D9%88%D8%B1%D8%A7%D8%A8-%D9%85%D8%B1%D8%AF%D8%A7%D9%86%D9%87">خرید جوراب</a></b> پشمی را در برنامه خود قرار دهید تا در صورتی که کفش‌‌تان در باران خیس شد، جوراب‌‌تان را عوض کنید.</p>
      <p>این نکته را به یاد داشته باشید: جوراب ساق کوتاه مناسب فصل سرد پاییز و زمستان نیست. در این صورت سعی کنید یک جوراب ساق بلند و یک جوراب پشمی با خود به همراه داشته باشید تا از پاهای خود در برابر سرما محافظت کنید.</p>
      <p>عینک آفتابی در هر فصلی ضرورت دارد:</p>
      <figure>
        <img src="https://www.alef.ir/files/archive/originals/2019/47/161409.jpg"/>
      </figure>
      <p>بسیاری از مردم تصور می‌‌کنند که فقط باید از عینک آفتابی در آفتاب و تابستان استفاده کنند. توصیه می‌‌کنیم پیش از سفر پاییزه و زمستانه این تصور را فراموش کنید و خرید عینک آفتابی استاندارد در برنامه خود قرار دهید.</p>
      <p>برف و آب، نور خورشید را منعکس می‌کنند و این انعکاس نور برای چشم‌‌‌‌ها ضرر دارد. عینک آفتابی استاندارد از چشم‌‌ها در برابر بسیاری از اشعه‌‌های مضر خورشید محافظت می‌‌کند و مشکلات مربوط به چشم را به حداقل می‌‌رساند.</p>
      <p>کرم ضدآفتاب تنها مخصوص تابستان نیست:</p>
      <p>این نکته را به یاد داشته باشید تا همیشه پوست‌‌تان سالم و جوان باقی بماند: هرگاه از خانه خارج می‌‌شوید، به پوست صورت‌‌تان کرم ضدآفتاب بزنید. نور خورشید اشعه‌‌های مضری دارد که ممکن است باعث پیری زودرس یا حتی سرطان پوست شود.</p>
      <p>توصیه می‌‌کنیم به جای آنکه کرم ضدآفتاب را در ته چمدان‌‌تان قرار دهید، در کیف دستی‌‌تان بگذارید تا در دسترس باشد. کرم ضدآفتاب با SPF 15 یا 30 از پوست شما محافظت می‌‌کند. با این حال پیش از خرید کرم ضدآفتاب به نوع پوست (چرب، خشک، معمولی، مخلوط) خود توجه کنید.</p>
      <p>کرم مرطوب‌کننده را در هوای خشک فراموش نکنید:</p>
      <p>بسیاری از افرادی که پوست خشک یا معمولی دارند، در آغاز فصل سرما دچار مشکل می‌‌شوند و پوست‌‌شان قرمز یا خشک می‌‌شود. با این حال فرقی ندارد که پوست‌‌تان چرب یا خشک است، در فصل پاییز و زمستان که هوا خشک است، <b><a href="https://www.banimode.com/315/%DA%A9%D8%B1%D9%85-%D9%85%D8%B1%D8%B7%D9%88%D8%A8-%DA%A9%D9%86%D9%86%D8%AF%D9%87-%D8%B2%D9%86%D8%A7%D9%86%D9%87">خرید کرم مرطوب‌کننده</a></b> را فراموش نکنید تا پوست‌‌تان سالم و شاداب باقی بماند.</p>
      <p>ممکن است خشکی هوا پوست‌‌تان را قرمز، ملتهب یا پوسته کند یا دچار خارش شوید. پزشکان متخصص پوست و مو بر این باورند که در فصل‌‌های خشک، پوست دچار آسیب بیشتری نسبت به فصل‌‌های مرطوب می‌‌شود. در این صورت کرم مرطوب‌‌کننده را همچون کرم ضدآفتاب در کیف خود قرار دهید.</p>
    </article>
  </body>
</html>