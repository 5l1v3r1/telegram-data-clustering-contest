<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/cultura-media/greta-thunberg-va-fi-redactor-sef-al-unei-emisiuni-de-la-bbc-radio-4-in-timpul-craciunului-1922404023002019111519178444"/>
    <meta property="og:site_name" content="News.ro"/>
    <meta property="article:published_time" content="2019-11-23T15:40:00+00:00"/>
    <meta property="og:title" content="Greta Thunberg va fi redactor-şef al unei emisiuni de la BBC Radio 4 în timpul Crăciunului"/>
    <meta property="og:description" content="Tânăra militantă ecologistă suedeză Greta Thunberg va fi redactor-şef al programului matinal de la canalul BBC Radio 4 în timpul vacanţei de Crăciun, a anunţat sâmbătă BBC, citat de AFP."/>
  </head>
  <body>
    <article>
      <h1>Greta Thunberg va fi redactor-şef al unei emisiuni de la BBC Radio 4 în timpul Crăciunului</h1>
      <address><time datetime="2019-11-23T15:40:00+00:00">23 Nov 2019, 15:40</time> by <a rel="author">Aura Marinescu</a></address>
      <p>
        <b>Tânăra militantă ecologistă suedeză Greta Thunberg va fi redactor-şef al programului matinal de la canalul BBC Radio 4 în timpul vacanţei de Crăciun, a anunţat sâmbătă BBC, citat de AFP.</b>
      </p>
      <p>Adolescenta în vârstă de 16 ani, simbol al luptei faţă de încălzirea climatică, în cărţi la premiul Nobelul pentru Pace 2019, este una dintre cele cinci personalităţi care vor coordona această emisiunea radio foarte ascultată în Regatul Unit între Crăciun şi Anul Nou.</p>
      <p>Greta Thunberg se va întâlni cu mai multe personalităţi care luptă contra încălzirii climatice şi cu lideri indigeni. Adolescenta a sugerat chiar reportaje în Antarctica şi Zambia şi un interviu cu Mark Carney, guvernatorul Băncii Angliei.</p>
      <p>Brenda Hale, preşedinta Curţii supreme britanice, care a decis drept "ilegală" decizia premierului conservator Boris Johnson de a suspenda Parlamentul, va fi de asemenea redactor-şef al programului într-o zi.</p>
      <p>Alţi redactori-şefi efemeri, artistul Grayson Perry, rapperul "George The Poet" şi Charles Moore, fost redactor-şef al cotidianului The Daily Telegraph, vor vorbi despre libertatea de expresie.</p>
      <p>Printre precedenţii redactori-şefi ai emisiunii s-au numărat: prinţul Harry, actriţa Angelina Jolie sau profesorul Stephen Hawking.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>