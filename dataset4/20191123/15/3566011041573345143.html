<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549483.html/%D8%AA%D8%B9%D9%84%D9%84-%D8%AF%D8%B1-%D8%B1%D8%A7%D9%87-%D8%A7%D9%86%D8%AF%D8%A7%D8%B2%DB%8C-%D8%B4%D8%A8%DA%A9%D9%87-%D9%85%D9%84%DB%8C-%D8%A7%D8%B7%D9%84%D8%A7%D8%B9%D8%A7%D8%AA-%D8%A8%D8%A7%D8%B2%DB%8C-%D8%AF%D8%B1-%D8%B2%D9%85%DB%8C%D9%86-%D8%AF%D8%B4%D9%85%D9%86-%D8%A7%D8%B3%D8%AA--%D8%AF%D8%B4%D9%85%D9%86%D8%A7%D9%86-%D8%A7%D8%B2-%D8%B6%D8%B9%D9%81-%DA%A9%D8%B4%D9%88%D8%B1-%D8%A8%D8%B1%D8%A7%DB%8C-%D9%87%D8%AF%D8%A7%DB%8C%D8%AA-%D8%A2%D8%B4%D9%88%D8%A8-%D9%87%D8%A7-%D8%A7%D8%B3%D8%AA%D9%81%D8%A7%D8%AF%D9%87-%D9%85%DB%8C-%DA%A9%D9%86%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T15:04:00+00:00"/>
    <meta property="og:title" content="تعلل در راه‌اندازی شبکه ملی اطلاعات بازی در زمین دشمن است/ دشمنان از ضعف کشور برای هدایت آشوب‌ها استفاده می‌کنند"/>
    <meta property="og:description" content="عضو هیئت‌علمی دانشگاه زنجان با اشاره به حجم اخبار و تویت ها درباره آشوب های اخیر ایران گفت: توئیت و اخباری که در بستر اینترنت از آشوب ها ایران منتشر شد نشان از فعالیت شبکه‌های عربستانی و بیگانه داشت."/>
  </head>
  <body>
    <article>
      <h1>تعلل در راه‌اندازی شبکه ملی اطلاعات بازی در زمین دشمن است/ دشمنان از ضعف کشور برای هدایت آشوب‌ها استفاده می‌کنند</h1>
      <h2>عضو هیئت‌ علمی دانشگاه زنجان:</h2>
      <address>
        <time datetime="2019-11-23T15:04:00+00:00">23 Nov 2019, 15:04</time>
      </address>
      <p>عضو هیئت‌علمی دانشگاه زنجان با اشاره به حجم اخبار و تویت ها درباره آشوب های اخیر ایران گفت: توئیت و اخباری که در بستر اینترنت از آشوب ها ایران منتشر شد نشان از فعالیت شبکه‌های عربستانی و بیگانه داشت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ اصغر تاج‌الدین در گفت‌وگو با خبرنگار <a href="http://www.mojerasa.ir/">موج رسا;</a> با اشاره به مزیت‌های سامانه ملی اطلاعات، اظهار کرد: شبکه ملی اطلاعات در سال 84 به تصویب مجلس رسید و در سال 89 نیز به‌صورت دقیق‌تر این طرح موردبحث و بررسی قرار گرفت.</p>
      <p>وی بابیان اینکه راه‌اندازی شبکه ملی اطلاعات به معنی قطع ارتباط با دنیا نیست، ابراز کرد: طبق تعریف شبکه ملی اطلاعات، این شبکه به دنبال انتقال اطلاعات در داخل کشور است.</p>
      <p>عضو هیئت‌علمی دانشگاه زنجان با اشاره به اینکه 80درصد ترافیک اینترنت کره جنوبی در داخل کشور کره جابجا می‌شود، تصریح کرد: فقط 20 درصد از ترافیک اینترنت کشورِ کره جنوبی در خارج از کشور جابجا می‌شود.</p>
      <p>وی با اشاره به مزیت‌های شبکه ملی اطلاعات، عنوان کرد: اولین مزیت شبکه ملی اطلاعات امنیت اطلاعات است، چراکه وقتی اطلاعات تولیدشده در کشور، در داخل کشور بماند امنیت آن بالا است و امکان پیاده‌سازی سیاست‌های امنیتی را در کشور دارد.</p>
      <p>تاج‌الدین با اشاره به اینکه یکی دیگر از مزیت‌های شبکه ملی اطلاعات انتقال داده‌ها با سرعت‌بالا است، خاطرنشان کرد: به دلیل اینکه اطلاعات در داخل کشور جابجا می‌شود سرعت انتقال اطلاعات بسیار بالا است.</p>
      <p>وی بابیان اینکه شبکه ملی اطلاعات را چند مدتی در کشور به‌اشتباه اینترنت ملی گفتند، ابراز کرد: البته این اشتباه به‌مرورزمان اصلاح شد و شبکه ملی اطلاعات هیچ ارتباطی با اینترنت ملی ندارد و اینترنت جهانی است.</p>
      <p>عضو هیئت‌علمی دانشگاه زنجان با اشاره به اینکه یکی از مزیت‌های جدی شبکه ملی اطلاعات برای تجارت است، تصریح کرد: مزیت‌های شبکه ملی اطلاعات در مشاغل از راه دور بسیار بالا است.</p>
      <p>وی بیان کرد: برای مثال شخصی که سایت یکی از سازمان‌های ایران را پشتیبانی می‌کند چه لزومی دارد انتقال داده‌ها از طریق اینترنت انجام دهد؟ این کار به لحاظ قانونی اشکال می‌تواند پیدا کند.</p>
      <p>تاج‌الدین با اشاره به اینکه انتقال داده‌ها در اینترنت برای سازمان‌ها ایجاد نگرانی می‌کند، خاطرنشان کرد: اگر اطلاعات سازمان‌ها به شبکه ملی اطلاعات ارسال شود نگرانی‌ها نسبت به  انتقال اطلاعات در اینترنت کمتر است.</p>
      <p>عضو هیئت‌علمی دانشگاه زنجان با اشاره به اینکه یکی از مزیت‌های شبکه ملی اطلاعات به اشتراک گزاری تولیدات علمی است، عنوان کرد: در شبکه ملی اطلاعات امکان به اشتراک گذاشتن تولیدات علمی کشور در بین دانشگاه‌های کشور است.</p>
      <p>وی با اشاره به اینکه طی چند روز گذشته اینترنت به دلایل معقولی قطع‌شده است و این ارتباطی با شبکه ملی اطلاعات ندارد، بیان کرد: ولی قرار نیست شبکه ملی اطلاعات جای اینترنت را بگیرد.</p>
      <p>تاج‌الدین بیان کرد:در به اشتراک گذاشتن دانش در دانشگاه‌های بین‌المللی شبکه ملی اطلاعات هیچ جایگاهی ندارد و در این دست از موارد ما نیازمند اینترنت هستیم.</p>
      <p>وی با اشاره به اینکه محدودیت‌های استفاده از اینترنت در کل جهان و جود دارد، افزود: این محدودیت‌ها در کل جهان وابسته به فرهنگ کشورها است.</p>
      <p>عضو هیئت‌علمی دانشگاه زنجان با اشاره به اینکه دانشگاه‌های کشور به شبکه ملی اطلاعات می‌توانند کمک‌های دانشی و مهندسی انجام دهند، ابراز کرد: دانشگاه‌های کشور در شبکه توزیع محتوا به شبکه ملی اطلاعات کمک‌های بسیاری می‌تواند انجام دهند.</p>
      <p>وی بابیان اینکه اینترنت بازی در زمین دشمن است چرا مالک اینترنت ما نیستیم، خاطرنشان کرد: به دلیل اینکه اتاق فرماندهی اکثر شبکه‌های اجتماعی در خارج از کشور است هرزمانی که مایل باشند می‌توانند آشوب ها را هدایت کنند.</p>
      <p>تاج‌الدین با اشاره به اینکه زیرساخت اینترنت در اختیار ما نیست هرزمانی که مایل باشند می‌توانند از این بستر سوءاستفاده کنند، افزود: درزمانی که اینترنت در ایران قطع بود حجم توئیت ها و اخبار در خصوص آشوب ها در ایران زیاد بود و این نشان از فعالیت‌های شبکه‌های عربستانی و خارجی در بستر اینترنت دارد.</p>
      <p>وی با اشاره اینکه متأسفانه ما کار جدی برای اینکه زیرساخت‌های کلی در دنیا برای خودمان ایجاد کنیم انجام نداده‌ایم، تصریح کرد: شبکه‌های اجتماعی و موارد مشابه را ما در داخل کشور آن‌طور که باید حمایت نکرده‌ایم واکنون دچار مشکل هستیم.</p>
      <p>انتهای پیام/</p>
    </article>
  </body>
</html>