<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/ciala-w-ciezarowce-w-essex-jeden-ze-zmarlych-nastolatek-z-wietnamu-uciekl-z-osrodka-w-holandii,987669.html"/>
    <meta property="og:site_name" content="TVN24"/>
    <meta property="article:published_time" content="2019-11-23T15:53:25+00:00"/>
    <meta property="og:title" content="Nastolatek uciekł z ośrodka w Holandii, został znaleziony martwy w ciężarówce w Essex"/>
    <meta property="og:description" content="Jednym z 39 Wietnamczyków, których ciała zostały znalezione 23 października w kontenerze ciężarówki w Anglii, był nastolatek, który uciekł z ośrodka dla migrantów w Holandii - podał holenderski dzi..."/>
  </head>
  <body>
    <article>
      <h1>Nastolatek uciekł z ośrodka w Holandii, został znaleziony martwy w ciężarówce w Essex</h1>
      <address><time datetime="2019-11-23T15:53:25+00:00">23 Nov 2019, 15:53</time> by <a rel="author">tas//rzw</a></address>
      <slideshow>
        <figure>
          <img src="https://r-scale-e0.dcs.redcdn.pl/scale/o2/tvn/web-content/m/p1/i/c3395dd46c34fa7fd8d729d8cf88b7a8/ce7eb3cc-ee00-4a2b-87a3-9e311d818cc1.jpg?type=1&amp;srcmode=0&amp;srcx=1/1&amp;srcy=7/10&amp;srcw=1/1&amp;srch=17/20&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/6b9e8546-9c3e-4992-905e-4bfa1e6174f4-480p.mp4"/>
          <figcaption>Trzeci aresztowany w związku z ciałami ludzi w ciężarówce</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/caaf8375-e89e-4528-85e3-c9f9544a1355-480p.mp4"/>
          <figcaption>Czekają na potwierdzenie tożsamości ofiar w ciężarówce....</figcaption>
        </figure>
        <figcaption>Ciała zmarłych znajdowały się w kontenerze-chłodni umieszczonym na naczepie ciężarówki<cite>Foto: PAP/EPA/VICKIE FLORES | Video: ENEX</cite></figcaption>
      </slideshow>
      <h3>Jednym z 39 Wietnamczyków, których ciała zostały znalezione 23 października w kontenerze ciężarówki w Anglii, był nastolatek, który uciekł z ośrodka dla migrantów w Holandii - podał holenderski dziennik "Algemeen Dagblad", powołując się rządową agencję, zajmującą się przyjmowaniem uchodźców.</h3>
      <p>Gazeta "Algemeen Dagblad" napisała w sobotę, że nastolatek z Wietnamu (jego tożsamość nie została ujawniona) uciekł z ośrodka dla migrantów w Limburgii na południu Holandii.</p>
      <related>
        <a href="https://www.tvn24.pl/wiadomosci-ze-swiata,2/trzeci-zatrzymany-w-zwiazku-z-makabrycznym-odkryciem-w-essex,987402.html"/>
      </related>
      <p>Jego ciało, wraz z 38 innymi, znaleziono w październiku w ciężarówce w angielskim Essex.</p>
      <h3>Byli chronieni przed przemytnikami ludzi</h3>
      <p>COA, rządowa agencja zajmująca się przyjmowaniem uchodźców, przekazała tę informację dziennikarzom "Algemeen Dagblad" i radia Argos. Przypomniała, że w sierpniu z tego samego ośrodka uciekło sześciu innych wietnamskich nastolatków. Są wciąż poszukiwani przez policję.</p>
      <p>"Młodzi ludzie zostali umieszczeni w ośrodku w Limburgii, by chronić ich przed przemytnikami ludzi" - napisała gazeta "Algemeen Dagblad".</p>
      <p>"W ciągu ostatnich lat dziesiątki Wietnamczyków w Holandii złożyły wnioski o azyl. Mieli zapewnione schronienie w ośrodkach azylowych, jednak często znikali" - dodała holenderska gazeta.</p>
      <related>
        <a href="https://www.tvn24.pl/wiadomosci-ze-swiata,2/dziesieciu-nastolatkow-wsrod-ofiar-znalezionych-w-ciezarowce,984045.html"/>
      </related>
      <p>Brytyjska policja podała, że wśród osób, których ciała odnaleziono w ciężarówce, było łącznie 10 nastolatków.</p>
      <h3>Postawione zarzuty</h3>
      <p>Władze brytyjskie na razie postawiły zarzuty dwóm osobom: 25-letniemu kierowcy ciężarówki, który został aresztowany tego samego dnia, kiedy zostały znalezione ciała oraz 23-letniemu mężczyźnie zatrzymanemu później w Irlandii. Obaj pochodzą z Irlandii Północnej. Postawiono im zarzuty zabójstwa, uczestnictwa w przemycie ludźmi oraz pomocy w nielegalnym przedostaniu się na terytorium Wielkiej Brytanii.</p>
      <p>W piątek brytyjska policja zatrzymała kolejnego mieszkańca Irlandii Północnej, wiązanego ze sprawą śmierci Wietnamczyków.</p>
      <h3>Masakryczne odkrycie w Essex</h3>
      <p>Ciała zmarłych zostały znalezione w nocy z 22 na 23 października w parku przemysłowym Waterglade Industrial Park w hrabstwie Essex, około 30 km na wschód od Londynu. Znajdowały się w kontenerze chłodniczym, umieszczonym na naczepie ciężarówki.</p>
      <p>Kontener przypłynął tej samej nocy z belgijskiego Zeebrugge do angielskiego portu Purfleet, gdzie odebrał go kierowca ciężarówki, która - jak się przypuszcza - przyjechała z Irlandii Północnej.</p>
      <p>W Wietnamie w związku z tą sprawą aresztowano dotychczas 11 osób.</p>
      <figure>
        <img src="https://r-scale-40.dcs.redcdn.pl/scale/o2/tvn/web-content/m/p1/i/c3395dd46c34fa7fd8d729d8cf88b7a8/54d2bc3e-6c4f-4c0a-89d2-7d9b20c7ceb7.png?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>39 ciał w ciężarówce pod Londynem<cite>Źródło: PAP/Maciej Zieliński</cite></figcaption>
      </figure>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/liderzy-glownych-brytyjskich-partii-odpowiadali-na-pytania-publicznosci,987608.html"/>
        <a href="https://www.tvn24.pl/wiadomosci-ze-swiata,2/xix-wieczny-hotel-pochloniety-przez-plomienie,987482.html"/>
        <a href="https://www.tvn24.pl/wiadomosci-ze-swiata,2/trzeci-zatrzymany-w-zwiazku-z-makabrycznym-odkryciem-w-essex,987402.html"/>
        <a href="https://www.tvn24.pl/wiadomosci-ze-swiata,2/najpotezniejsi-beda-wam-mowic-ze-to-niemozliwe-lewica-przedstawila-program,987317.html"/>
        <a href="https://www.tvn24.pl/wiadomosci-ze-swiata,2/byly-szef-szkockiego-rzadu-przed-sadem-14-zarzutow-w-tym-proba-gwaltu,987168.html"/>
      </related>
    </article>
  </body>
</html>