<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1012753/%D9%87%D9%85%D8%AA%DB%8C-%D9%85%D8%B1%D8%AF%D9%85-%D9%86%DA%AF%D8%B1%D8%A7%D9%86-%D9%88%D8%B6%D8%B9-%D8%A7%D8%B1%D8%B2%DB%8C-%DA%A9%D8%B4%D9%88%D8%B1-%D9%86%D8%A8%D8%A7%D8%B4%D9%86%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-23T15:05:55+00:00"/>
    <meta property="og:title" content="همتی: مردم نگران وضع ارزی کشور نباشند"/>
    <meta property="og:description" content="رئیس کل بانک مرکزی در یادداشتی نوشت: مردم درمورد وضعیت ارزی کشور نگران نباشند، زیرا نگرانی برخی کارشناسان ناشی از تحلیل اشتباه بدون آگاهی از وضعیت بانک مرکزی است."/>
  </head>
  <body>
    <article>
      <h1>همتی: مردم نگران وضع ارزی کشور نباشند</h1>
      <address>
        <time datetime="2019-11-23T15:05:55+00:00">23 Nov 2019, 15:05</time>
      </address>
      <p>
        <i>رئیس کل بانک مرکزی در یادداشتی نوشت: مردم درمورد وضعیت ارزی کشور نگران نباشند، زیرا نگرانی برخی کارشناسان ناشی از تحلیل اشتباه بدون آگاهی از وضعیت بانک مرکزی است.</i>
      </p>
      <p>به گزارش مشرق، <b>عبدالناصر همتی</b> رئیس کل بانک مرکزی در یادداشت اینستاگرامی در صفحه شخصی خود نوشت: در یک هفته گذشته نوسانات بازار ارز که از قبل پیش‌بینی می‌شد و در دو نوشته قبلی خود اشاره کرده بودم نگرانی‌هایی را برای مردم عزیز پیش آورد.</p>
      <blockquote>بیشتر بخوانید:<br/><a href="https://www.mashreghnews.ir/news/1012314/%D8%A8%D8%A7%D9%86%DA%A9-%D9%85%D8%B1%DA%A9%D8%B2%DB%8C-%DA%86%D8%B7%D9%88%D8%B1-%D8%A7%DB%8C%D9%86-%D8%B1%D9%88%D8%B2%D9%87%D8%A7-%D8%A8%D8%A7%D8%B2%D8%A7%D8%B1%D8%B3%D8%A7%D8%B2%DB%8C-%D9%85%DB%8C-%DA%A9%D9%86%D8%AF">بانک مرکزی چطور این روزها بازارسازی می‌کند؟</a></blockquote>
      <p>این نگرانی‌ها بیشتر از آنچه ریشه در متغیرهای واقعی اقتصاد داشته باشد ناشی از تحلیل‌های اشتباه و بدون آگاهی از وضعیت بانک مرکزی و قدرت بازارسازی آن بوده است.</p>
      <p>آنچه که در شرایط امروز کشور توجه به آن لازم است تکیه بر منطق علمی اقتصاد، جلوگیری از بروز التهابات ناشی از تغییر انتظارات و نیز تلاش برای حرکت به سوی تداوم ثبات اقتصادی است. </p>
      <p>مردم عزیز ایران که همواره نقطه اتکای بانک مرکزی و نیز دولت در ساماندهی وضعیت اقتصادی کشور بوده‌اند همچنان نقطه اتکای بنده در عمل به تعهدات بانک مرکزی بوده و خواهند بود. قطعا ملت بزرگ ایران با استفاده از خداوند متعال از این برهه سخت و حساس نیز عبور خواهد کرد.</p>
      <p>تصویر این یادداشت را می‌توانید در اینجا دریافت کنید. </p>
      <figure>
        <img src="https://cdn.mashreghnews.ir/d/2019/11/23/4/2652479.jpg"/>
      </figure>
    </article>
  </body>
</html>