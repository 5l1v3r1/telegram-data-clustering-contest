<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/23/na-pidkontrolnu-terytoriyu-ukrayiny-postavlyaly-vugillya-vydobute-bojovykamy-v-ordlo-sbu/"/>
    <meta property="og:site_name" content="Рубрика"/>
    <meta property="article:published_time" content="2019-11-23T15:39:19+00:00"/>
    <meta property="og:title" content="На підконтрольну територію України поставляли вугілля, видобуте бойовиками в ОРДЛО, - СБУ"/>
    <meta property="og:description" content="Служба безпеки України блокувала масштабний механізм фінансування терористичних організацій “Л/ДНР” через незаконний видобуток тимчасово окупованих територіях вугілля та подальшого його постачання до України та країн Європи. Про це повідомляє Facebook прес-служби СБУ. Так, встановлено, що організатори оборудки зареєстрували в Україні низку комерційних структур. Через них на підконтрольну територію України постачали продукцію, видобуту на захоплених членами […]"/>
  </head>
  <body>
    <article>
      <h1>На підконтрольну територію України поставляли вугілля, видобуте бойовиками в ОРДЛО, - СБУ</h1>
      <address><time datetime="2019-11-23T15:39:19+00:00">23 Nov 2019, 15:39</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/02/vugillya-860x580-c-1.jpg"/>
      </figure>
      <p>
        <b>
          <b>Служба безпеки України блокувала масштабний механізм фінансування терористичних організацій “Л/ДНР” через незаконний видобуток тимчасово окупованих територіях вугілля та подальшого його постачання до України та країн Європи.</b>
        </b>
      </p>
      <p>Про це повідомляє Facebook прес-служби СБУ.</p>
      <p>Так, встановлено, що організатори оборудки зареєстрували в Україні низку комерційних структур. Через них на підконтрольну територію України постачали продукцію, видобуту на захоплених членами незаконних збройних формувань українських вугільних об’єднаннях, розташованих на тимчасово окупованій території Донецької і Луганської областей. Так звані податки вони вносили до бюджетів псевдореспублік.</p>
      <p>“В Україну продукція надходила, як нібито видобута на території Росії. Надалі ділки за підробленими документами реалізовували вугілля українським ТЕЦ та до країн ЄС. Одному з учасників нелегального бізнесу оголошено про підозру у вчиненні злочину, передбаченого ст. 258-5 Кримінального кодексу України”, – вказано у повідомленні.</p>
      <p>Наразі здійснюються заходи щодо притягнення інших фігурантів справи до кримінальної відповідальності.</p>
    </article>
  </body>
</html>