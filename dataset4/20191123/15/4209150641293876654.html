<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/kultura/muzika/Otkazan-koncert-Enrikea-Iglesijasa-u-Zagrebu-nema-povrata-novca/570138?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T15:50:05+00:00"/>
    <meta property="og:title" content="Otkazan koncert Enrikea Iglesijasa u Zagrebu, nema povrata novca"/>
    <meta property="og:description" content="Svjetska latino zvijezda Enrike Iglesijas trebao je 1. decembra nastupiti u zagrebačkoj Areni. Koncert je otkazan radi problema sa organizacijom, prenose hrvatski mediji."/>
  </head>
  <body>
    <article>
      <h1>Otkazan koncert Enrikea Iglesijasa u Zagrebu, nema povrata novca</h1>
      <address><time datetime="2019-11-23T15:50:05+00:00">23 Nov 2019, 15:50</time> by <a rel="author">N.N.</a></address>
      <p>Svjetska latino zvijezda Enrike Iglesijas trebao je 1. decembra nastupiti u zagrebačkoj Areni. Koncert je otkazan radi problema sa organizacijom, prenose hrvatski mediji.</p>
      <p>Popularni pjevač koji izvodi hit "Bailando" ipak ne dolazi u Zagreb. Razlog otkazivanja velikog koncerta jeste neispunjenje ugovornih obaveza organizatora prema Iglesijasu.</p>
      <p>Takođe, postoji velika šansa da novac za karte neće biti vraćen kupcima jer je već proslijeđen dalje.</p>
      <p>"Poduzimamo i nastavićemo poduzimati sve pravne mjere kako bismo kupcima otkazanog koncerta omogućili povrat novca. Nažalost, do potpunog pravnog i institucionalnog razrješenja nastale situacije ne možemo izvršiti povrat novca kupcima ulaznica za ovaj otkazani koncert", navela je organizatorska firma Eventim.</p>
      <p>Ipak, iz Eventima dodaju kako se trude što prije pronaći soluciju za ovu situaciju te premjestiti koncert na drugi datum. Na kraju su kazali kako će sve dodatne informacije biti dostupne na njihovoj zvaničnoj internet stranici, kao i na njihovim društvenim mrežama, prenosi Klix.ba.</p>
    </article>
  </body>
</html>