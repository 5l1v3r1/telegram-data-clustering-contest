<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://businessinsider.com.pl/technologie/trzy-rokujace-zawody-przyszlosci-o-ktorych-istnieniu-byc-moze-nie-miales-pojecia/e3xfy6w"/>
    <meta property="og:site_name" content="Business Insider"/>
    <meta property="article:published_time" content="2019-11-23T15:59:00+00:00"/>
    <meta property="og:title" content="Trzy rokujące zawody przyszłości, o których istnieniu być może nie miałeś pojęcia"/>
    <meta property="og:description" content="Nie są znane jeszcze zawody, w których będą pracować nasze wnuki – tak brzmi słynne powiedzenie opisujące dynamikę zmian na rynku pracy. Czwarta rewolucja (po)przemysłowa kompletnie zmieniła gospodarkę. Profesje przyszłości będą na pewno wynikiem cyfrowych zmian."/>
  </head>
  <body>
    <article>
      <h1>Trzy rokujące zawody przyszłości, o których istnieniu być może nie miałeś pojęcia</h1>
      <address><time datetime="2019-11-23T15:59:00+00:00">23 Nov 2019, 15:59</time> by <a rel="author">Partner publikacji: Samsung</a></address>
      <figure>
        <img src="http://ocdn.eu/images/pulscms/OGY7MDA_/61f18d704cf10aa550c30336f2bd6245.jpeg"/>
        <figcaption>Analizując obecne trendy w gospodarce i doniesienia z Doliny Krzemowej można spróbować wytypować, że zawody przyszłości związane będą z obszarami machine learning, cyberbezpieczeństwa, a także będą opierać się na ideach personalizacji i humanizacji AI<cite>Foto: Shutterstock</cite></figcaption>
      </figure>
      <p>
        <b>Nie są znane jeszcze zawody, w których będą pracować nasze wnuki – tak brzmi słynne powiedzenie opisujące dynamikę zmian na rynku pracy. Czwarta rewolucja (po)przemysłowa kompletnie zmieniła gospodarkę. Profesje przyszłości będą na pewno wynikiem cyfrowych zmian.</b>
      </p>
      <p>Analizując obecne trendy w gospodarce i doniesienia z Doliny Krzemowej można spróbować wytypować, że zawody przyszłości związane będą z obszarami machine learning, cyberbezpieczeństwa, a także będą opierać się na ideach personalizacji i humanizacji AI. Wybraliśmy trzy przykłady z setki nowych lub istniejących, ale wciąż niszowych zawodów przyszłości (teraźniejszości), które mogą zmienić gospodarkę i rynek pracy.</p>
      <h3>Trener robotów</h3>
      <p>Wraz z rozwojem sztucznej inteligencji autonomiczne roboty już wkrótce staną się naszymi partnerami w realnym świecie. Uczenie maszynowe jest jednym z najważniejszych obszarów rozwoju sztucznej inteligencji. Jedną z profesji przyszłości będzie…trener robotów. Pierwsi cyfrowi coachowie już pracują, ale w przyszłości zapotrzebowanie na takich specjalistów będzie tylko rosło. Już teraz tacy trenerzy „szkolą” roboty przemysłowe: instalują oprogramowanie, „uczą” pracy na stanowiskach, kontrolują i nadzorują, a także konserwują takich pracowników. W przyszłości szkolenie robotów nabierze nowego wymiaru (i będzie można pisać o tym już bez cudzysłowu), ponieważ jednym z głównych zadań trenerów robotów będzie humanizacja sztucznej inteligencji, mówiąc wprost: uczczenie robotów, by zachowywały się jak ludzie.</p>
      <p>Trener robotów będzie prowadził robota jak rodzice dziecko, tyle że w przyśpieszonym tempie edukacji. Ludzie uczą się, zdobywając doświadczenia (metodą prób i błędów) i powtarzając czynności za rodzicami i opiekunami. Tak będą uczyć się roboty. Poprzez uczenie maszynowe krok po kroku będą staną się coraz bardziej podobne do ludzi. Zadaniem trenera będzie tłumaczenie „człowieka” na język programowania.</p>
      <h3>Oto zawody przyszłości:</h3>
      <h3>Etyczny haker</h3>
      <p>Kolejnym zawodem przyszłości (i to całkiem niedalekiej) będzie etyczny haker. Dziś słowo haker kojarzy się z cyberprzestępczością, która z etycznym zachowaniem ma niewiele wspólnego. Pomimo że firmy dwoją się i troją, aby im przeciwdziałać, cyberataki są prawdziwą plagą współczesnej gospodarki. Chcąc wygrać z hakerami, trzeba posłużyć się ich bronią. Tym zajmą się etyczni hakerzy, zwani też white hakerami.</p>
      <p>Taki „dobry” haker ma za zadanie włamywać się do systemów firm na ich własne życzenie, szukając tym samym luk i lokalizując ewentualne słabe punkty, po to, by uchronić system przed prawdziwym atakiem. Etyczny haker zajmuje się wytwarzaniem i badaniem złośliwego oprogramowania, by zawsze wyprzedzać prawdziwych cyberprzestępców. Mówiąc obrazowo: będzie wytwarzać e-szczepionki na złośliwe wirusy cyfrowe.</p>
      <p>Dziś coraz więcej firm decyduje się na zatrudnienie swoich hakerów. Czasami zostają nimi byli cyberprzestępcy, ale większość takich specjalistów kończy specjalne kursy hakowania. Z racji, że świat będzie coraz bardziej cyfrowy, a zarazem coraz więcej danych będzie znajdować się w chmurach, to white hakerzy będą bardzo potrzebni. Stare zabezpieczenia nie wystarczą a ci, którzy prześpią rewolucję, mogą narazić się na spore straty.</p>
      <h3>Architekt świata</h3>
      <p>Ze wspomnianymi wyżej specjalistami będą związani także specjaliści od rzeczywistości. To kolejna profesja, której robocza nazwa brzmi absurdalnie, ale osoby zajmujące się tzw. architekturą rzeczywistości już wkrótce będą niezbędne.</p>
      <p>Czy zajmuje się taki specjalista? Nie jest czarodziejem, choć zakres jego obowiązków może wydawać się magiczny. Architekci rzeczywistości będą zajmować się (przy wsparciu tradycyjnych architektów i programistów) urządzaniem inteligentnych miast. Ich głównym obowiązkiem będzie tworzenie koncepcji przestrzeni, która będzie zarazem przyjazna ludziom, jak i bezpieczna; będą koordynować pracę wielu specjalistów (np. tych zajmujących się transportem i komunikacją miejską), by usprawnić działanie miasta opartego na cyfrowym szkielecie (tutaj będzie potrzebna współpraca z analitykami danych).</p>
      <p>Żeby stworzyć smart city potrzebne jest połączenie każdego systemu miejskiego: monitoringu, kontroli ruchu, wodociągów, oświetlenia oraz wielu innych, z głównym centrum sterowania. Tylko wtedy będzie można zarządzać całym miastem kompleksowo. Projektowaniem takiej współpracy będzie się zajmować właśnie architekt ds. rzeczywistości (przestrzeni). Na takim stanowisku ważne jest połączenie kompetencji miękkich (rozumienie ludzkich potrzeb) i przynajmniej podstawowej wiedzy informatycznej.</p>
      <h3>Specjalizacja i jeszcze raz specjalizacja</h3>
      <p>Prób predykcji tego, jaki nowy zawód powstanie w kolejnym roku lub za kilka lat jest bez liku i z pewnością niejedna nowa profesja nas zaskoczy. Wielu futurologów wymienia wśród profesji przyszłości takie stanowiska jak: inżynier tkanek, akwaponiczny hodowca ryb, programista genów, aktor rzeczywistości wirtualnej, rewitalizator fauny i flory, kontroler GMO czy tester Turinga. Na pewno na zmiany rynku pracy wpłynie coraz większa specjalizacja – jednym słowem pojawią się specjaliści, którzy będą zajmować się małym wycinkiem rzeczywistości, korzystając z bardzo szczegółowej wiedzy. Świat staje się coraz bardziej skomplikowany i wydaje się, że pożądanym zawodem będzie tłumacz, który nam białkowym istotom spróbuje to wszystko wyjaśnić.</p>
      <p>Grafika została przygotowana na tablecie Samsung Galaxy Tab S4. <a href="http://samsung-poland.demdex.net/event?d_event=click&amp;d_type=media_click&amp;d_bu=71252&amp;d_campaign=%ebuy!&amp;d_creative=%ecid!&amp;d_site=%esid!&amp;d_adid=PL_Tab-S4-2019_mind-mapping_native-formats_20190122_IM&amp;d_rd=https%3A%2F%2Fwww.samsung.com%2Fpl%2Ftablets%2Fgalaxy-tabs4-t835%2FSM-T835NZAAXEO%2F%3Fcid%3Dpl_banner_businessinsider.com.pl_Tab-S4-2019_20190122_native-formats_awareness_mind-mapping%26utm_source%3Dbusinessinsider.com.pl%26utm_medium%3Dbanner%26utm_campaign%3DTab-S4-2019%26utm_content%3Dnative-formats_mind-mapping%26utm_term%3DFF">Dowiedz się więcej o urządzeniu</a></p>
      <related>
        <h4>Zobacz także</h4>
        <a href="https://businessinsider.com.pl/twoje-pieniadze/zarobki-w-branzach-gdzie-mozna-liczyc-na-podwyzki-a-gdzie-nie/g4950rd"/>
      </related>
    </article>
  </body>
</html>