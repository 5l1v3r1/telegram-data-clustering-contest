<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641590/%D8%A8%DB%8C%D8%A7%D9%86%DB%8C%D9%87-%D8%A7%D8%AA%D8%AD%D8%A7%D8%AF%DB%8C%D9%87-%D8%A7%D8%B1%D9%88%D9%BE%D8%A7-%D8%AF%D8%B1%D8%A8%D8%A7%D8%B1%D9%87-%D9%86%D8%B4%D8%B3%D8%AA-%D8%B4%D9%88%D8%B1%D8%A7%DB%8C-%D8%AD%DA%A9%D8%A7%D9%85-%D8%A2%DA%98%D8%A7%D9%86%D8%B3"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T15:04:00+00:00"/>
    <meta property="og:title" content="بیانیه اتحادیه اروپا درباره نشست شورای حکام آژانس"/>
    <meta property="og:description" content="نماینده اتحادیه اروپا در بیانیه‌ای درباره نشست شورای حکام آژانس اعلام کرد این اتحادیه به اجرای قطعنامه مربوط به خاورمیانه که در سال ۱۹۹۵ تصویب شد..."/>
  </head>
  <body>
    <article>
      <h1>
        <a href="https://www.bultannews.com/fa/news/641590/%D8%A8%DB%8C%D8%A7%D9%86%DB%8C%D9%87-%D8%A7%D8%AA%D8%AD%D8%A7%D8%AF%DB%8C%D9%87-%D8%A7%D8%B1%D9%88%D9%BE%D8%A7-%D8%AF%D8%B1%D8%A8%D8%A7%D8%B1%D9%87-%D9%86%D8%B4%D8%B3%D8%AA-%D8%B4%D9%88%D8%B1%D8%A7%DB%8C-%D8%AD%DA%A9%D8%A7%D9%85-%D8%A2%DA%98%D8%A7%D9%86%D8%B3">بیانیه اتحادیه اروپا درباره نشست شورای حکام آژانس</a>
      </h1>
      <h2>نماینده اتحادیه اروپا در بیانیه‌ای درباره نشست شورای حکام آژانس اعلام کرد این اتحادیه به اجرای قطعنامه مربوط به خاورمیانه که در سال ۱۹۹۵ تصویب شد...</h2>
      <address><time datetime="2019-11-23T15:04:00+00:00">23 Nov 2019, 15:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از اتحادیه اروپا درباره نشست شورای حکام آژانس بین‌المللی انرژی اتمی درخصوص اجرای پادمان‌های آژانس در خاورمیانه بیانیه داد.</p>
      <p>در این بیانیه که در سایت این اتحادیه درج شده، به نقل از نماینده اتحادیه اروپا آمده است: «حمایت از صلح و ثبات در کل خاورمیانه، همچنان اولویت راهبردی اتحادیه اروپاست. اتحادیه اروپا همچنان به اجرای قطعنامه مربوط به خاورمیانه که در کنفرانس بازنگری ان‌پی‌تی سال ۱۹۹۵ تصویب شد، متعهد است.</p>
      <p>اتحادیه اروپا همچنان قویا از طرح اقدام درباره خاورمیانه که در کنفرانس بازنگری ان‌پی‌تی سال ۲۰۱۰ بر سر آن توافق شد، حمایت می‌کند و بر حمایت کامل خود از ایجاد منطقه عاری از تسلیحات هسته‌ای و دیگر تسلیحات کشتار جمعی و سامانه‌های حمل آن‌ها در خاورمیانه –چنانچه به توافق کشور‌های عضو ان پی تی رسید- تاکید می‌کند. ما اعتقاد داریم مسیر اقدام، چنانچه در طرح اقدام ۲۰۱۰ تعریف شده، همچنان امیدبخش‌ترین مبنا برای ادامه راه است.</p>
      <p>همانطور که پیشتر ذکر شد، اتحادیه اروپا بر این باور است که چنین منطقه‌هایی باید بر اساس ترتیباتی شکل گیرند که آزادانه در بین همه کشور‌های منطقه مد نظر حاصل شده است.</p>
      <p>ما قویا همه طرف‌های ذینفع، به ویژه کشور‌های منطقه را، به مشارکت در رایزنی‌های معنادار به منظور رسیدن به توافق بر سر ترتیبات لازم برای برگزاری کنفرانس تشویق می‌کنیم. این روند باید دربرگیرنده همه طرف‌ها باشد تا موثر باشد و پیشنهادی که این موضوع را نادیده بگیرد، با خطر شکست مواجه است.»</p>
    </article>
  </body>
</html>