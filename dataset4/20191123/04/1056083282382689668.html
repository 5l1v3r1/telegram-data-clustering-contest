<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200336/%D9%88%D8%A7%DA%A9%D9%86%D8%B4-%D8%AA%D9%88%D8%AE%D9%84-%D8%A8%D9%87-%D8%A7%D8%B9%D8%AA%D8%B1%D8%A7%D8%B6-%D9%86%DB%8C%D9%85%D8%A7%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-11-23T04:09:52+00:00"/>
    <meta property="og:title" content="واکنش توخل به اعتراض نیمار"/>
    <meta property="og:description" content="سرمربی پاری سن ژرمن به اعتراض نیمار بعد از تعویض شدن در دیدار برابر لیل واکنش نشان داد."/>
  </head>
  <body>
    <article>
      <h1>واکنش توخل به اعتراض نیمار</h1>
      <address><time datetime="2019-11-23T04:09:52+00:00">23 Nov 2019, 04:09</time> by <a rel="author">پیام کریمی</a></address>
      <p>سرمربی پاری سن ژرمن به اعتراض نیمار بعد از تعویض شدن در دیدار برابر لیل واکنش نشان داد.</p>
      <p>به گزارش ایسنا و به نقل از اسکای اسپورت، پاری سن ژرمن در دیدار برابر لیل در هفته چهاردهم رقابت های لیگ فرانسه توانست با دو گل به پیروزی برسد. در این دیدار نیمار بعد از بیشتر از یک ماه در ترکیب پاری سن ژرمن به میدان رفت.</p>
      <p>او در دقیقه ۶۵ تعویض شد و با ناراحتی زمین را ترک و مستقیما به رختکن رفت تا اعتراض و ناراحتی خود را از این تصمیم سرمربی تیمش نشان دهد. توماس توخل سرمربی پاری سن ژرمن در واکنش به اعتراض نیمار بعد از تعویض شدنش گفت: چنین رفتارهای طبیعی است. بعضی از بازیکنان بلافاصله بعد از تعویض شدن به رختکن می روند. من روی بازی تمرکز داشتم و رفتار نیمار را ندیدم. درباره این موضوع با هم صحبت خواهیم کرد.</p>
      <p>سرمربی آلمانی پاری سن ژرمن درباره حضور نیمار در دیدار حساس برابر رئال مادرید در لیگ قهرمانان اروپا گفت: شاید نیمار از ابتدا در ترکیب اصلی قرار نگیرد. بازی کردن برابر رئال با نیمار، ام‌باپه، ایکاردی و دی ماریا بعید است و به احتمال خیلی زیاد یکی از این چهار بازیکن نیمکت نشین خواهد بود. قبل از بازی برابر رئال به آرامش و خواب عمیق نیاز دارم. نباید در چنین دیداری زیاد شجاعانه تصمیم گرفت.</p>
      <p>توخل درباره پیروزی برابر لیل هم گفت: خوشحالیم که در این دیدار توانستیم به پیروزی برسیم. بازی سختی بود اما با شایستگی توانستیم در آن به پیروزی دست پیدا کنیم.</p>
      <p>پاری سن ژرمن با پیروزی که در این دیدار به دست آورد ۳۳ امتیازی شد و فاصله اش را با نزدیک ترین تعقیب کننده خود به ۱۱ امتیاز افزایش داد تا نشان دهد که در فصل جاری هم شانس اصلی کسب عنوان قهرمانی است.</p>
      <p>انتهای پیام</p>
    </article>
  </body>
</html>