<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/593469/%E0%A6%9B%E0%A7%9F-%E0%A6%AC%E0%A6%9B%E0%A6%B0%E0%A7%87%E0%A6%B0-%E0%A6%B6%E0%A6%BF%E0%A6%B6%E0%A7%81%E0%A6%95%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3-%E0%A6%85%E0%A6%AD%E0%A6%BF%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%95%E0%A7%87-%E0%A6%97%E0%A6%A3%E0%A6%AA%E0%A6%BF%E0%A6%9F%E0%A7%81%E0%A6%A8%E0%A6%BF-%E0%A6%A6%E0%A6%BF%E0%A7%9F%E0%A7%87"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-23T04:10:00+00:00"/>
    <meta property="og:title" content="ছয় বছরের শিশুকে ধর্ষণ: অভিযুক্তকে গণপিটুনি দিয়ে পুলিশে সোপর্দ"/>
    <meta property="og:description" content="দিনাজপুর সদরে ছয় বছরের এক মেয়েশিশুকে ধর্ষণের অভিযোগ উঠেছে। এই ঘটনায় অভিযুক্তকে গণপিটুনি দিয়ে পুলিশে সোপর্দ করেছে এলাকাবাসী। ঘটনার শিকার শিশুকে দিনাজপুর এম আব্দুর রহিম মেডিক্যাল কলেজ হাসপাতালে ভর্তি করা হয়েছে। শুক্রবার রাতে গণপিটুনির শিকার ওই যুবককে আটক করে হাসপাতালে ভর্তি করেছে পুলিশ।..."/>
  </head>
  <body>
    <article>
      <h1>ছয় বছরের শিশুকে ধর্ষণ: অভিযুক্তকে গণপিটুনি দিয়ে পুলিশে সোপর্দ</h1>
      <address><time datetime="2019-11-23T04:10:00+00:00">23 Nov 2019, 04:10</time> by <a rel="author">দিনাজপুর প্রতিনিধি</a></address>
      <figure>
        <img src="http://cdn.banglatribune.com/contents/cache/images/700x0x1/uploads/media/2016/01/08/642aba979ff89ef1c7166d6ab8e138ce-Dinajpur-.jpg"/>
        <figcaption>দিনাজপুর</figcaption>
      </figure>
      <p>দিনাজপুর সদরে ছয় বছরের এক মেয়েশিশুকে ধর্ষণের অভিযোগ উঠেছে। এই ঘটনায় অভিযুক্তকে গণপিটুনি দিয়ে পুলিশে সোপর্দ করেছে এলাকাবাসী। ঘটনার শিকার শিশুকে দিনাজপুর এম আব্দুর রহিম মেডিক্যাল কলেজ হাসপাতালে ভর্তি করা হয়েছে।</p>
      <p>শুক্রবার রাতে গণপিটুনির শিকার ওই যুবককে আটক করে হাসপাতালে ভর্তি করেছে পুলিশ। আটক অভিযুক্তের নাম সোনা মিয়া (২২)। সে সদর উপজেলার পশ্চিম নিশ্চিন্তপুর এলাকার নুর ইসলামের ছেলে। এই ঘটনায় একটি মামলা দায়েরের প্রস্তুতি চলছে বলে জানিয়েছে পুলিশ।</p>
      <p>পুলিশ ও প্রত্যক্ষদর্শী সূত্রে জানা যায়, শুক্রবার দুপুরে ওই শিশুটিকে ফুসলিয়ে একটি বাঁশ বাগানে নিয়ে গিয়ে ধর্ষণ করে সোনা মিয়া। পরে শিশুটি বাড়িতে ফিরে তার মাকে ঘটনা বললে দ্রুত ওই শিশুকে দিনাজপুর এম আব্দুর রহিম মেডিক্যাল কলেজ হাসপাতালে ভর্তি করা হয়। ঘটনাটি এলাকাবাসী জানতে পেরে ধর্ষণের পর পালিয়ে যাওয়া অভিযুক্ত সোনা মিয়াকে আটক করে পিটুনি দিয়ে পুলিশকে খবর দেয়। রাতে পুলিশ তাকে আটক করে নিয়ে আসে।</p>
      <p>ঘটনার সত্যতা নিশ্চিত করে দিনাজপুর কোতোয়ালি থানার পরিদর্শক (তদন্ত) বজলুর রশিদ জানান, ‘এই ঘটনায় ভিকটিমের বাবা-মা থানায় এসেছেন অভিযোগ দায়ের করার জন্য। এলাকাবাসীর গণপিটুনিতে অভিযুক্ত ধর্ষকও আহত হয়েছে এবং তাকে চিকিৎসা দেওয়া হচ্ছে।’</p>
      <p> </p>
      <footer>/এফএস/</footer>
    </article>
  </body>
</html>