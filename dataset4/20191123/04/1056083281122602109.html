<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200333/%D9%BE%D8%A7%D8%B3%D8%AE-%D9%85%D9%86%D9%81%DB%8C-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%A8%D9%87-%D8%AD%D8%B6%D9%88%D8%B1-%D8%A8%D8%B4%D8%A7%D8%B1-%D8%B1%D8%B3%D9%86-%D8%AF%D8%B1-%D8%AA%DB%8C%D9%85-%D9%85%D9%84%DB%8C-%D8%B9%D8%B1%D8%A7%D9%82"/>
    <meta property="og:site_name" content="ایسنا"/>
    <meta property="article:published_time" content="2019-11-23T04:05:33+00:00"/>
    <meta property="og:title" content="پاسخ منفی پرسپولیس به حضور بشار رسن در تیم ملی عراق"/>
    <meta property="og:description" content="باشگاه پرسپولیس مخالف حضور بشار رسن در تیم ملی فوتبال عراق در جام کشورهای عربی حوزه خلیج فارس است."/>
  </head>
  <body>
    <article>
      <h1>پاسخ منفی پرسپولیس به حضور بشار رسن در تیم ملی عراق</h1>
      <address><time datetime="2019-11-23T04:05:33+00:00">23 Nov 2019, 04:05</time> by <a rel="author">پیام کریمی</a></address>
      <p>باشگاه پرسپولیس مخالف حضور بشار رسن در تیم ملی فوتبال عراق در جام کشورهای عربی حوزه خلیج فارس است.</p>
      <p>به گزارش ایسنا و به نقل از استاد الدوحه، جام کشورهای عربی حوزه خلیج فارس با شرکت 8 تیم از سه شنبه هفته جاری به میزبانی قطر برگزار خواهد شد. تیم ملی فوتبال عراق یکی از تیم های است که در این رقابت ها حضور دارد.</p>
      <p>روزنامه استاد الدوحه با تیتر" شوک جدید به تیم ملی فوتبال عراق" نوشت که باشگاه پرسپولیس مخالفت خود را با حضور بشار رسن در جام کشورهای عربی خلیج فارس اعلام کرده و بعد از طارق همام به نظر می‌رسد که بشار هم نمی‌تواند تیم ملی فوتبال عراق را در این رقابت‌ها همراهی کند.</p>
      <p>استاد الدوحه در ادامه نوشت: باشگاه پرسپولیس اعلام کرده که جام خلیح 24 یک رقابت غیر رسمی است و فیفا هم آن را تایید نمی‌کند و به همین خاطر به بشار اجازه نمی‌دهد که تیم ملی عراق را همراهی کند، این درحالی است که خود این بازیکن در تلاش است تا باشگاه پرسپولیس را راضی کند تا در این رقابت تیم ملی کشورش را همراهی کند.</p>
      <p>به گزارش ایسنا، بشار رسن در دوران برانکو ایوانکوویچ یکی از بازیکنان کلیدی و تاثیر گذار پرسپولیس بود اما با آمدن کالدرون این بازیکن عراقی یا مصدوم است و یا نیمکت نشین و در اردوی تیم ملی فوتبال عراق. او در فصل جاری تنها در چند بازی سرخ پوشان را همراهی کرده و با توجه به شرایطی که دارد احتمال جدایی او در زمستان وجود دارد.</p>
      <p>انتهای پیام</p>
    </article>
  </body>
</html>