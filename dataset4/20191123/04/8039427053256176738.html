<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962150"/>
    <meta property="og:site_name" content="Andhrajyothy"/>
    <meta property="article:published_time" content="2019-11-23T04:11:04+00:00"/>
    <meta property="og:title" content="ఇళ్ల మధ్య.. మద్యం దుకాణాలొద్దు"/>
    <meta property="og:description" content="ADVT"/>
  </head>
  <body>
    <article>
      <h1>ఇళ్ల మధ్య.. మద్యం దుకాణాలొద్దు</h1>
      <address>
        <time datetime="2019-11-23T04:11:04+00:00">23 Nov 2019, 04:11</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>సూర్యాపేటలో మహిళల ఆందోళన</b>
        </li>
      </ul>
      <p><b>చిలుకూరు, నవంబరు 22</b>: జనావాసాల మధ్య ఏర్పాటుచేసిన మద్యం దుకాణాలను వెంటనే తొలగించాలంటూ సూర్యాపేట జిల్లాలో మహిళలు గురువారం రాత్రి ఆందోళనకు దిగారు. చిలుకూరు మండల కేంద్రంలో జనావాసాల మధ్య ఏర్పాటుచేసిన ద్వారకా వైన్స్‌ ఎదుట నిరసన వ్యక్తంచేశారు. ఈ సందర్భంగా వారు మాట్లాడుతూ ఇళ్ల మధ్య మద్యం షాపుతో మహిళలు తీవ్రంగా ఇబ్బందులు ఎదుర్కొంటున్నారని ఆవేదన వ్యక్తం చేశారు. రాత్రి సమయంలో మందుబాబులు పీకలదాకా తాగి.. రోడ్డుపైనే సీసాలు పగులగొడుతున్నారని ఆరోపించారు. వెంటనే మద్యం దుకాణాన్ని దూరంగా తరలించాలని కోరారు. దీనిపై ఎక్సైజ్‌, పోలీస్‌, పంచాయతీ కార్యాలయాల్లో ఫిర్యాదు చేసినా పట్టించుకోలేదన్నారు. సంఘటనా స్థలానికి చేరుకున్న ఏఎస్సై వెంకటేశ్వర్లు మహిళలకు సర్దిచెప్పడంతో వారు ఆందోళన విరమించారు.</p>
    </article>
  </body>
</html>