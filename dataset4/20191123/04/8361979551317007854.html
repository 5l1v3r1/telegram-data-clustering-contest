<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/health/lifehacks/yak-uniknuti-kariyesu-p-yat-sposobiv-zahistiti-svoji-zubi-novini-medicini-i-zdorov-ya-50055263.html"/>
    <meta property="og:site_name" content="НВ"/>
    <meta property="article:published_time" content="2019-11-23T04:38:00+00:00"/>
    <meta property="og:title" content="Бережи зуби змолоду. П’ять способів уникнути карієсу"/>
    <meta property="og:description" content="Як захистити зуби від карієсу і забути про проблеми із зубами"/>
  </head>
  <body>
    <article>
      <h1>Бережи зуби змолоду. П’ять способів уникнути карієсу</h1>
      <h2>Як захистити зуби від карієсу і забути про проблеми із зубами</h2>
      <address>
        <time datetime="2019-11-23T04:38:00+00:00">23 Nov 2019, 04:38</time>
      </address>
      <p>Карієс — це процес, який викликає руйнування зубів і приносить сильний дискомфорт.</p>
      <p>Особливо неприємно, коли про профілактику забули, лікування вчасно не почали, а дірочки з’явилися не в одному зубі, а відразу в декількох.</p>
      <p>Щоб не витрачати час, гроші і нерви на біганину по стоматологічних клініках, краще проводити регулярну профілактику — це допоможе уникнути болючих процедур. Адже профілактика набагато краще, ніж лікування.</p>
      <p>Карієс — це гострий або хронічний патологічний процес, який протікає в твердих тканинах зуба і розвивається через комплексний вплив зовнішніх і внутрішніх факторів, розповідає гігієніст і терапевт українсько-швейцарської стоматологічної клініки Porcelain Аліна Колякіна.</p>
      <p>За її словами, зовнішні чинники — це бактерії, стрептококи, а внутрішні — загальний стан організму та імунітету.</p>
      <p>Якщо карієс не лікувати, то згодом можуть розвинутися пульпіт (запалення внутрішніх тканин зуба) і пародонтит (запалення тканин, які утримують зуб на місці). Також є ймовірність прояву запалень нерва або судинно-нервового пучка.</p>
      <p>Карієс у вигляді маленької чорної точки може «жити» 2−3 роки, а потім переходити в гострий біль, коли досягне внутрішніх тканин зуба. І ось тоді — стоматологічне крісло, свердління, видалення судинно-нервового пучка і пломбування кореневих каналів. Лікування стає некомфортним і дорогим.</p>
      <p>Краще, звичайно, не допускати таких ситуацій і відвідувати стоматолога для огляду і професійної гігієни кожні 6 місяців.</p>
      <p>Ось п’ять дієвих способів уникнути карієсу.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/028/035/big/4ed0f706dca2c253e78174a3341af1dc.png&amp;stamp=20191123061718&amp;q=85&amp;output=jpg&amp;bg=white"/>
        <figcaption>Фото: Unsplash</figcaption>
      </figure>
      <p>1 <b>Регулярний огляд у лікаря</b></p>
      <p>Відвідувати стоматолога потрібно кожні півроку.</p>
      <p>На консультації робиться повний огляд ротової порожнини, проводяться аналіз пародонтологічної ситуації і скринінг-тест, а після лікар говорить, де є проблеми.</p>
      <p>Якщо ви ходите в одну клініку протягом декількох років, стоматолог допоможе розібратися в тому, які засоби працюють для ваших зубів, а які краще не використовувати.</p>
      <p>Відвідуючи лікаря регулярно, карієс можна помітити на початковій стадії і швидко його пролікувати. В середньому лікування займає годину-півтори, якщо пацієнту потрібно ставити композитну пломбу.</p>
      <p>Якісне лікування — не безкоштовне. Кажуть, що стоматологія — це дорого, але все залежить від ступеня занедбаності процесу.</p>
      <p>Якщо планово ходити до лікаря кожні півроку, обмежуватися гігієною і лікуванням декількох вогнищ карієсу, то це розумні гроші.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/028/036/big/9f67f874db6cd6b1d9f5e4b94edfc516.png&amp;stamp=20191123061821&amp;q=85&amp;output=jpg&amp;bg=white"/>
        <figcaption>Фото: Unsplash</figcaption>
      </figure>
      <p>2 <b>Уникати продуктів, які провокують карієс</b></p>
      <p>Насправді карієс провокує не сама собою солодка їжа (наприклад, цукор), а бактерії, які містяться в ній і підвищують кислотність в ротовій порожнині.</p>
      <p>Це відбувається через будь-які вуглеводи, а не тільки цукор в чистому вигляді. Хліб, фрукти і овочі теж входять до цього переліку.</p>
      <p>А кислота в ротовій порожнині, в свою чергу, викликає виникнення карієсу.</p>
      <p>Про це йдеться і в <a href="https://journals.sagepub.com/doi/abs/10.1177/0022034515590377">дослідженні</a> британських учених — вони вважають, що цукор і бактерії, що виникають через його споживання — основні причини появи карієсу.</p>
      <p>На стан ротової порожнини впливає не кількість з'їдених вуглеводів, а тривалість споживання: тобто з'їсти порцію таких продуктів один раз на день краще, ніж цілий день попивати, скажімо, солодкий газований напій.</p>
      <p>Саме тому після шоколадок і льодяників необхідно полоскати рот, підкреслюють дослідники.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/028/037/big/68592c8c8a422da41d04468f302faf63.png&amp;stamp=20191123061857&amp;q=85&amp;output=jpg&amp;bg=white"/>
        <figcaption>Фото: Unsplash</figcaption>
      </figure>
      <p>3 <b>Особиста гігієна</b></p>
      <p>Вся профілактика впирається в гігієну.</p>
      <p>Половина успіху залежить від стоматологічної гігієни з регулярними оглядами у лікаря.</p>
      <p>Решта 50% — рутинні дії, те, як ми чистимо зуби, наскільки регулярно полощітеми чи нічого не робимо.</p>
      <p>Зуби потрібно чистити двічі на день і по максимуму намагатися не пропускати процедури, адже тим самим ви відкриваєте дорогу мікробам.</p>
      <p>Користуйтеся зубною ниткою, ходіть на професійну гігієну до стоматолога раз на шість місяців, щоб уникнути зубних відкладень.</p>
      <p>У Саудівській Аравії, наприклад, нещодавно провели <a href="https://www.ncbi.nlm.nih.gov/pmc/articles/PMC4454910/">дослідження</a>, присвячене взаємозалежності між регулярною гігієною ротової порожнини і здоров’ям зубів у школярів. У підсумку, вчені порадили батькам частіше водити дітей на огляди до зубних лікарів і вчити правильному догляду за зубами.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/028/039/big/fe5da20aacc52fd0bd0cfdddcd8b1486.png&amp;stamp=20191123063833&amp;q=85&amp;output=jpg&amp;bg=white"/>
        <figcaption>Фото: Unsplash</figcaption>
      </figure>
      <p>4 <b>Балансувати pH</b></p>
      <p>Важливо пам’ятати про pH (лат. Pondus Hydrogenii) — показник лужності і кислотності в речовині.</p>
      <p>Ми часто порушуємо баланс pH в ротовій порожнині.</p>
      <p>Проявляється це, наприклад, коли після вживання цукерок не полощуть порожнину рота.</p>
      <p>Кислотно-лужний баланс порушується, починають розмножуватися стрептококи, внаслідок чого з’являється карієс.</p>
      <p>Не забувайте після солодкого полоскати рот, щоб знизити ризик запалення зубів. Це хороша звичка, яка в довгостроковій перспективі зробить ваші побачення зі стоматологом більш рідкісними.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/028/038/big/ffb0fd6cd5dda1ae2cfcf5730e36849b.png&amp;stamp=20191123062720&amp;q=85&amp;output=jpg&amp;bg=white"/>
        <figcaption>Фото: Unsplash</figcaption>
      </figure>
      <p>5 <b>Жуйки з ксилитолом</b></p>
      <p>У жуйках немає нічого страшного, якщо ми жуємо їх 5−7 хвилин після їжі, а не півгодини, як багато хто любить.</p>
      <p>Після закінчення цього часу вони перетворюються на ще одне вогнище розмноження бактерій: концентрація їх значно знижується, коли ми викидаємо гумку.</p>
      <p>Жуйка з ксилитолом механічно очищає порожнину рота, не містить цукор і підходить для пацієнтів з діабетом.</p>
      <p>Вся справа в ксилитолі — натуральному заміннику цукру, який отримують з волокон фруктів, овочів, кукурудзи. Його також використовують як підсолоджувач з низькою калорійністю.</p>
      <p>Читайте також:</p>
      <ul>
        <li>
          <a href="https://nv.ua/ukr/health/happiness/shcho-take-uspih-i-yak-jiji-znayti-novini-medicini-i-psihologiji-50049476.html">Все в твоїх руках. Вчені пояснили, що таке удача і як її знайти</a>
        </li>
        <li>
          <a href="https://nv.ua/ukr/health/nutrition/dva-superprodukti-yaki-ne-zavadyat-shudnennyu-banani-i-vinograd-50054738.html">Найкраща дієта. Два продукти, від яких не можна відмовлятися, якщо хочеш схуднути</a>
        </li>
        <li>
          <a href="https://nv.ua/ukr/health/medicine/medikam-vpershe-vdalosya-postaviti-na-pauzu-organizm-paciyenta-50054869.html">Вже не фантастика. Медикам вперше вдалося «поставити на паузу» організм пацієнта</a>
        </li>
      </ul>
    </article>
  </body>
</html>