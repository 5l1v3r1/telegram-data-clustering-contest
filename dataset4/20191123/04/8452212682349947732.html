<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/lider-in-productia-de-tapiterie-pentru-scaune-auto/"/>
    <meta property="og:site_name" content="Cotidianul"/>
    <meta property="article:published_time" content="2019-11-23T04:59:09+00:00"/>
    <meta property="og:title" content="Lider în producția de tapițerie pentru scaune auto"/>
    <meta property="og:description" content="La Adient Trim Ploiești, recunoașterea internațională se scrie în timp. Producătorul de  tapițerii pentru mașini premium Adient contribuie la confortul (...)"/>
  </head>
  <body>
    <article>
      <h6 class="kicker">ADIENT TRIM Ploiești</h6>
      <h1>Lider în producția de tapițerie pentru scaune auto</h1>
      <address><time datetime="2019-11-23T04:59:09+00:00">23 Nov 2019, 04:59</time> by <a rel="author">Rona Rita David</a></address>
      <p>
        <b>La Adient Trim Ploiești, recunoașterea internațională se scrie în timp. Producătorul de  tapițerii pentru mașini premium Adient contribuie la confortul și siguranța a mai mult de 750.000  de clienți în fiecare an.</b>
      </p>
      <p>Producţia este realizată folosind utilaje de ultimă generaţie, iar calitatea ridicată a produselor şi profesionalismul echipei au ajutat compania să devină un reper vizibil la nivel internaţional, în domeniul său de activitate. Adient Trim Ploieşti are în vedere exploatarea oportunităţilor oferite de pieţele autovehiculelor, trenurilor de călători dar și avioanelor.</p>
      <p>Adient Trim a sărbătorit anul acesta, în luna octombrie, 16 ani de activitate.</p>
      <p>“<i>Este un moment de mândrie pentru noi: 16 ani de Adient Trim  Ploieşti, 16 ani în care am demonstrat, an de an, că suntem o companie performantă şi inovativă. Adient Trim nu este doar un reper în domeniul nostru de activitate ci şi unul dintre cei mai importanţi angajatori din judeţul Prahova. Am reuşit să construim şi să menţinem această reputaţie datorită echipei noastre. Pe viitor vom continua să realizăm investiții importante în tehnologii ce vor fi utilizate în procesele noastre, dar și în îmbunătățirea mediului de lucru în care echipa ADIENT își desfășoară activitatea“,</i> a afirmat Adrian Diţă, Plant manager ADIENT TRIM Ploieşti.</p>
      <p>Compania Adient, fosta Johnson Controls, este prezentă în România din anul 2000  şi are un număr total de 6600 de angajaţi,  în 8 unităţi de producţie: Jimbolia (armături metalice şi mecanisme), Timişoara (material textile pentru huse auto), Craiova (scaune auto pentru Ford), Poiana Lacului (spumă poliuretanică), Bradu (scaune auto pentru Dacia, respectiv  armături metalice), Ploieşti (tapițerii) şi  Piteşti (tapiţerii).</p>
      <p>Adient urmărește creşterea investiţiilor în produse şi tehnologii inovatoare precum : pilotarea autonomă, electrificarea, scaune uşoare care ocupă puţin spaţiu, precum şi personalizarea produselor şi a capabilităţilor oferite de o maşină. Compania vizează exploatarea oportunităţilor oferite de pieţele adiacente precum:  vehicule comerciale, trenuri de pasageri şi scaune pentru avioane.</p>
      <p>Adient este lider global în fabricarea de scaune auto. Cu 85.000 de angajați în 238 de fabrici localizate în 34 de țări din întreaga lume, produce și livrează scaune pentru toate clasele de vehicule și toţi producătorii de echipamente originale, de la sisteme complete până la componente individuale.</p>
      <p>Adient Internațional are sediul central la Plymouth, Michigan și este unul dintre cei mai mari fabricanti de scaune auto din lume,  reprezentând un sfert din cifra de afaceri mondială pe acest segment, furnizând scaune auto pentru 25 de milioane de autovehicule.</p>
      <p>În ianuarie 2018, o nouă companie formată din Adient (50,1%) și Boeing (49,99%) are ca obiectiv dezvoltarea și fabricarea scaunelor pentru avioane, ceea ce înseamna o cifră de afaceri de 4,5 miliarde de dolari.</p>
    </article>
  </body>
</html>