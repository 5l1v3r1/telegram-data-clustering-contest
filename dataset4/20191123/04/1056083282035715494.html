<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090200345/%D8%A7%D9%88%D9%86%D8%A7%D9%86%D8%A7-%D8%AA%DB%8C%D9%85-%D9%87%D8%A7%DB%8C-%D8%A8%D8%B2%D8%B1%DA%AF-%D8%AF%D8%B1%D9%88%D8%A7%D8%B2%D9%87-%D8%A8%D8%A7%D9%86-%D9%87%D8%A7%DB%8C-%D8%B3%DB%8C%D8%A7%D9%87-%D9%BE%D9%88%D8%B3%D8%AA-%D9%86%D9%85%DB%8C-%D8%AE%D9%88%D8%A7%D9%87%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-23T04:36:22+00:00"/>
    <meta property="og:title" content="اونانا: تیم‌های بزرگ دروازه‌بان‌های سیاه پوست نمی‌خواهند"/>
    <meta property="og:description" content="سنگربان آژاکس از نژادپرستی در فوتبال انتقاد و تاکید کرد که تیم های بزرگ علاقه‌ای به جذب دروازه‌بان‌های سیاه پوست ندارند."/>
  </head>
  <body>
    <article>
      <h1>اونانا: تیم‌های بزرگ دروازه‌بان‌های سیاه پوست نمی‌خواهند</h1>
      <address><time datetime="2019-11-23T04:36:22+00:00">23 Nov 2019, 04:36</time> by <a rel="author">پیام کریمی</a></address>
      <p>سنگربان آژاکس از نژادپرستی در فوتبال انتقاد و تاکید کرد که تیم های بزرگ علاقه‌ای به جذب دروازه‌بان‌های سیاه پوست ندارند.</p>
      <p>به گزارش ایسنا و به نقل از مارکا، آندره اونانا سنگربان کامرونی آژاکس است که عملکرد بسیار خوبی در این تیم داشته است. او در گفت‌وگویی که با مارکا داشت از یک واقعیت تلخ در فوتبال اروپا خبر داد و گفت: متاسفانه نژادپرستی در فوتبال اروپا وجود دارد. تیم‌های بزرگ علاقه‌ای به همکاری با دروازه‌بان‌های سیاه پوست ندارند. من تنها کسی نیستم که چنین چیزی را می‌گوید. فقط کافی است که نگاه کنید.</p>
      <p>اونانا ادامه داد: شما نگاهی به باشگاه های بزرگ اروپا کنید. دروازه‌بان‌های سیاه پوست در تیم های بزرگ نیستند. بعضی براین باور هستند که دلیل چنین چیزی اشتباهات زیاد آنهاست اما این درست نیست.</p>
      <p>اونانا فصل قبل با آژاکس عملکرد بسیار خوبی از خود نشان داد و علاوه بر کسب عنوان قهرمانی در جام حذفی و لیگ هلند توانست با آژاکس به نیمه نهایی لیگ قهرمانان اروپا هم راه پیدا کند.</p>
      <p>انتهای پیام</p>
    </article>
  </body>
</html>