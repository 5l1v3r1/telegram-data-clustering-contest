<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/localitzen-la-dona-i-el-seu-bebe-desapareguts-a-torrevella-en-bon-estat"/>
    <meta property="og:site_name" content="Diari La Veu"/>
    <meta property="article:published_time" content="2019-11-23T04:03:00+00:00"/>
    <meta property="og:title" content="Localitzen la dona i el seu bebé desapareguts a Torrevella en bon estat"/>
    <meta property="og:description" content="El dispositiu de cerca de la dona de 23 anys i el seu bebé d'onze mesos desapareguts ahir a Torrevella (el Baix Segura) ha estat desactivat després que tots dos hagen sigut localitzats en bon estat."/>
  </head>
  <body>
    <article>
      <h1>Localitzen la dona i el seu bebé desapareguts a Torrevella en bon estat</h1>
      <h2>Els investigadors plantejaven com a principal hipòtesi que la desapareguda haguera pres un avió voluntàriament a un altre país des de l'aeroport d'Alacant-Elx</h2>
      <address><time datetime="2019-11-23T04:03:00+00:00">23 Nov 2019, 04:03</time> by <a rel="author">DLV</a></address>
      <p>VALÈNCIA. El dispositiu de cerca de la dona de 23 anys i el seu bebé d'onze mesos desapareguts ahir a Torrevella (el Baix Segura) ha estat desactivat després que tots dos hagen sigut  localitzats en bon estat.<br/><br/>Fonts de l'operatiu han informat que la Guàrdia Civil ha verificat el parador d'aquesta dona, que comptava amb un seguiment del servei de protecció a les víctimes de violència masclista, encara que no s'han oferit més detalls.<br/><br/>Des de feia unes hores, els investigadors plantejaven com a principal hipòtesi que la desapareguda i el seu bebé, tots dos d'origen polonés, hagueren pres un avió voluntàriament a un altre país des de l'aeroport d'Alacant-Elx.<br/><br/>La dona, Karolina Zelaznowska, és beneficiària del Servei Telefònic d'Atenció i Protecció per a les Víctimes de Violència de Gènere (Atenpro), gestionat per la Creu Roja. La Generalitat, a petició de la Guàrdia Civil, havia difós a primera hora de hui la seua foto i del bebé en el seu compte de Twitter després que els pares de la desapareguda denunciaren ahir a les 20.30 hores que es trobava en parador ignorat.</p>
      <h3>AGERMANA'T</h3>
      <p>
        <b>Necessitem la teua ajuda per a fer econòmicament viable Diari La Veu. Si vols continuar informant-te en valencià, <a href="https://diarilav.eu/agermanat">agermana't ara</a>!</b>
      </p>
      <related>
        <h4>Les més llegides</h4>
        <a href="https://www.diarilaveu.com/educacio-amenaces-vox-petrer-professor-del-seu-fill"/>
        <a href="https://www.diarilaveu.com/lunica-solucio-veig-la-guerra-paciencia-limit-sahrauis-territori-ocupat-40-anys"/>
        <a href="https://www.diarilaveu.com/la-guardia-civil-investiga-la-desaparicio-duna-jove-de-25-anys-a-manuel"/>
        <a href="https://www.diarilaveu.com/el-jutjat-arxiva-la-causa-contra-nomdedeu-i-brancal-pel-cas-dels-sobres"/>
        <a href="https://www.diarilaveu.com/antifrau-pregunta-jutge-investigacio-oberta-francis-puig-tancar-expedient"/>
      </related>
    </article>
  </body>
</html>