<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/23/rank-borul-a-tel-nagy-lehules-jon-decembertol"/>
    <meta property="og:site_name" content="infostart"/>
    <meta property="article:published_time" content="2019-11-23T04:37:00+00:00"/>
    <meta property="og:title" content="Ránk borul a tél: nagy lehűlés jön decembertől"/>
    <meta property="og:description" content="Közelít a tél, vagy legalábbis a télre többnyire emlékeztető időjárás. Kapkodhatjuk majd a fejünket december elejétől, de addig még van egy hetünk!"/>
  </head>
  <body>
    <article>
      <h1>Ránk borul a tél: nagy lehűlés jön decembertől</h1>
      <address><time datetime="2019-11-23T04:37:00+00:00">23 Nov 2019, 04:37</time> by <a rel="author">Infostart</a></address>
      <h3>Közelít a tél, vagy legalábbis a télre többnyire emlékeztető időjárás. Kapkodhatjuk majd a fejünket december elejétől, de addig még van egy hetünk!</h3>
      <h4>Várható időjárás az ország területére szombat estig:</h4>
      <p>Tovább szakadozik, csökken a felhőzet, és éjszaka már általában kevés lesz a felhő, csak keleten, valamint az Alpokalján lehetnek erősen felhős körzetek is. Keleten, északkeleten elszórtan várható eső, záporeső, másutt csapadék nem valószínű. Szombaton északkeleten eleinte több, majd ott is kevesebb felhő valószínű, arrafelé reggel kisebb eső még lehet, másutt gyengén felhős, napos időre számíthatunk csapadék nélkül.</p>
      <p>A délkeleti szél megélénkül, északnyugaton és délkeleten időnként meg is erősödik.</p>
      <p>A legalacsonyabb éjszakai hőmérséklet 1 és 7 fok között várható.</p>
      <p>A legmagasabb nappali hőmérséklet szombaton 8 és 13 fok között alakul.</p>
      <h4>Két tűz közé kerülünk</h4>
      <p>Ciklon és anticiklon szorítja a Kárpát medencét.</p>
      <p>Hétvégén minimumok és maximumok tekintetében egyaránt 3-4 fokot visszaesik ugyan a hőmérséklet, viszont nem fog esni, többórás napsütésre mindenütt számíthatunk.</p>
      <p>A délkeleti szél vasárnapig sokfelé élénk, időnként erős lehet.</p>
      <figure>
        <iframe src="https://www.youtube.com/embed/YOpTNfZQMg8" width="560" height="315" data-service="Youtube" scrolling="no"/>
      </figure>
      <p>
        <i>Nyitókép: Pixabay</i>
      </p>
    </article>
  </body>
</html>