<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962161"/>
    <meta property="og:site_name" content="Andhrajyothy"/>
    <meta property="article:published_time" content="2019-11-23T04:13:54+00:00"/>
    <meta property="og:title" content="గొర్రెలు తొక్కేశాయి.."/>
    <meta property="og:description" content="ADVT"/>
  </head>
  <body>
    <article>
      <h1>గొర్రెలు తొక్కేశాయి..</h1>
      <address>
        <time datetime="2019-11-23T04:13:54+00:00">23 Nov 2019, 04:13</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b> చెరువులో కూరుకుపోయి కొడుకు మృతి</b>
        </li>
        <li>
          <b> కాపాడేందుకు వెళ్లిన తండ్రీ దుర్మరణం</b>
        </li>
      </ul>
      <p><b>జీలుగుమిల్లి, నవంబరు 22</b>: తండ్రీకొడుకులిద్దరూ గొర్రెలు కాస్తున్నారు. వాటిని కడిగేందుకు చెరువులోకి దిగిన కొడుకుని అవి తొక్కేయడంతో బురదలో కూరుకుపోయాడు. అతన్ని కాపాడేందుకు లోపలికి దూకిన తండ్రి కూడా నీట మునిగి ప్రాణాలు కోల్పోయాడు. పశ్చిమ గోదావరి జిల్లా తాటియాకుల గూడెం గ్రామంలో శుక్రవారం ఈ ఘోరం చోటుచేసుకుంది. స్థానికులు తెలిపిన వివరాల ప్రకారం.. గ్రామానికి చెందిన కేసుబోయిన కృష్ణ (50)కు భార్య ఇద్దరు కుమారులు ఉన్నారు. కృష్ణ శుక్రవారం ఉదయం చిన్న కొడుకు దుర్గాప్రసాద్‌ (22)తో కలిసి గొర్రెలను మేపేందుకు వెళ్లాడు. గొర్రెలను కడిగేందుకు దుర్గాప్రసాద్‌ చెరువులోకి దిగగా కృష్ణ ఒడ్డునే ఉన్నాడు. గొర్రెలను కడుగుతున్న దుర్గాప్రసాద్‌ ఉన్నట్టుండి నీటిలో పడిపోయాడు. ఆ సమయంలో గొర్రెలు అటూ ఇటూ పరుగు తీయడంతో వాటి కాళ్లకింద పడి బయటకు రాలేక బురదలో కూరుకుపోయాడు. కొడుకు మునిగి పోవడంతో కంగారు పడిన తండ్రి అతన్ని కాపాడేందుకు వెంటనే చెరువులో దూకాడు. కానీ అతను కూడా మునిగి చనిపోయాడు. విషయం తెలిసి గ్రామస్థులు పెద్ద సంఖ్యలో చెరువు వద్దకు చేరుకున్నారు. సాయంత్రం వరకు గాలించి దుర్గాప్రసాద్‌, కృష్ణ మృతదేహాలను వెలికి తీశారు.</p>
    </article>
  </body>
</html>