<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/dzhuliani_zvinuvativ_baydena_u_pidkupi_poroshenka__zmi_n1238310"/>
    <meta property="og:site_name" content="24 Канал"/>
    <meta property="article:published_time" content="2019-11-23T04:54:00+00:00"/>
    <meta property="og:title" content="Джуліані звинуватив Байдена у підкупі Порошенка, – ЗМІ"/>
    <meta property="og:description" content="Адвокат президента США Руді Джуліані звинуватив потенційного кандидата від демократів на майбутніх виборах Джо Байдена у корупційній діяльності щодо п'ятого президента України Петра Порошенка."/>
  </head>
  <body>
    <article>
      <h1>Джуліані звинуватив Байдена у підкупі Порошенка, – ЗМІ</h1>
      <address><time datetime="2019-11-23T04:54:00+00:00">23 Nov 2019, 04:54</time> by <a rel="author" href="https://24tv.ua/mihaylo_goda_tag5966/" target="_blank">Михайло Года</a></address>
      <p>
        <b>Адвокат президента США Руді Джуліані звинуватив потенційного кандидата від демократів на майбутніх виборах Джо Байдена у корупційній діяльності щодо п'ятого президента України Петра Порошенка.</b>
      </p>
      <p>Видання <a href="https://www.mediaite.com/tv/exclusive-giuliani-now-claiming-biden-bribed-former-ukrainian-president/?fbclid=IwAR0tkgw-1qKZj3E1c85RluuWRP2hluXEn1N60-r1XOSX6brZPH1gLgNNtgA">Mediaite </a>повідомило, що на відеозаписі інтерв'ю з Джуліані, яке опинилося в руках у журналістів і скоро повинно вийти в ефір, юрист звинувачує Байдена у підкупі Порошенка.</p>
      <blockquote>Актуально: <a href="https://24tv.ua/tramp_spodivayetsya_shho_rozglyad_impichmentu_diyde_do_senatu_n1237727">Трамп сподівається, що розгляд імпічменту дійде до Сенату</a></blockquote>
      <aside>Реальність така, що президент справедливо протистоїть Україні, яка має справді великі проблеми з корупцією,<cite>– заявив адвокат Трампа.</cite></aside>
      <p>За його словами Байден "втягнув у корупцію й Сполучені Штати Америки".</p>
      <p>"Подумайте, як жахливо, що віце-президент США підкупив президента іноземної держави, щоб звільнити прокурора, який розслідує справу сина віце-президента, і кожна людина в Україні знає про це", – сказав Джуліані.</p>
      <p>Видання наголосило, що жодних доказів на підтвердження своїх слів адвокат Трампа не навів.</p>
      <p>Демократи звинуватили Трампа у тиску на українську владу з метою домогтися від Києва розслідування проти компанії Burisma та Байденів. Зараз у США проходять громадські слухання в рамках процедури імпічменту Трампа.</p>
      <p>У чому звинувачують Байдена і чому виник скандал у США?З 2014 року Гантер Байден був у керівництві скандальної компанії "Burisma" Миколи Злочевського. Він – син Джо Байдена – головного конкурента лідера США Дональда Трампа на майбутніх президентських виборах.<br/><br/>"Справа Байдена" вже спровокувала політичну кризу у США, а президента Дональда Трампа звинувачують у тиску на українську владу.<br/><br/>У липні під час телефонної розмови <a href="https://24tv.ua/ukrayinskiy_skandal_u_ssha_za_shho_napisali_donos_na_trampa_n1208533">Трамп нібито пообіцяв президенту України Володимиру Зеленському</a>, що стосунки між країнами покращаться, якщо Україна поновить розслідування у справі газової компанії "Burisma". Через телефонний скандал спікер Палати представників Ненсі Пелосі оголосила про початок формальної процедури імпічменту президента Дональда Трампа.<br/><br/>25 вересня Білий Дім<a href="https://24tv.ua/rozmova_zelenskogo_z_trampom_tekst_rozmovi_stenograma_n1210132"> оприлюднив стенограму розмови</a> Зеленського з Трампом. Вона засвідчує, що Дональд Трамп таки говорив Володимиру Зеленському, що "було б добре", якби той вивчив справу Джо Байдена.</p>
      <blockquote><a href="https://24tv.ua/sprava_burisma_shho_vidomo_pro_ukrayinsku_kompaniyu_yaka_sprichinila_skandal_u_ssha_n1213803">Детально про справу Burisma</a> (що відомо про українську компанію, яка спричинила скандал у США) – читайте у матеріалі 24 каналу.</blockquote>
    </article>
  </body>
</html>