<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3385624/berna-gozbasi-kimdir"/>
    <meta property="og:site_name" content="Milli Gazete"/>
    <meta property="article:published_time" content="2019-11-23T04:07:00+00:00"/>
    <meta property="og:title" content="Berna Gözbaşı kimdir?"/>
    <meta property="og:description" content="Berna Gözbaşı, Kayserispor Yönetim Kurulu'nun aldığı karar ile başkan seçildi. Süper Lig'de ilk kadın kulüp başkanı olan Berna Gözbaşı kimdir?"/>
  </head>
  <body>
    <article>
      <h1>Berna Gözbaşı kimdir?</h1>
      <h2>Berna Gözbaşı, Kayserispor Yönetim Kurulu'nun aldığı karar ile başkan seçildi. Süper Lig'de ilk kadın kulüp başkanı olan Berna Gözbaşı kimdir?</h2>
      <address>
        <time datetime="2019-11-23T04:07:00+00:00">23 Nov 2019, 04:07</time>
      </address>
      <p>Süper Lig ekibi İstikbal Mobilya Kayserispor'da 30 Kasım Cumartesi günü yapılacak olağanüstü genel kurulu öncesinde başkan danışmanı ve yönetim kurulu üyesi olarak görev yapan Berna Gözbaşı, Kayserispor Yönetim Kurulu'nun aldığı karar ile başkan seçildi . Berna Gözbaşı, Süper Lig'de ilk kadın kulüp başkanı olarak tarihe geçti.</p>
      <h3>BERNA GÖZBAŞI KİMDİR?</h3>
      <p>Kayserili olan Berna Gözbaşı, Gelibolu'da dünyaya geldi. Berna Gözbaşı, memur bir ailenin tek kızı olarak, 9 Eylül Üniversitesi İşletme Fakültesi İngilizce İşletme Bölümü'nden 1996 yılında mezun oldu. Berna Gözbaşı, iş hayatına Kayseri Çinkur'un ihracat biriminde başladı.</p>
      <p>Londra Metal Borsasında "Uluslararası Finans, Metal Ticareti, Futures&amp; Options" konusunda eğitim alan Berna Gözbaşı, ilk şirketi olan BRN Uluslararası Danışmanlık ve Dış Ticaret Limited Şirketi'ni 2001 yılında kurdu.</p>
      <p>Berna Gözbaşı, birçok firmaya uluslararası pazarlama ve dış ticaret danışmanlığı yaptı. İhracata açılmamış birçok KOBİ'yi ihracatla tanıştıran Gözbaşı, 2001 -2006 yılları arasında Ortadoğu, Doğu ve Batı Afrika pazarlarında aktif çalıştı. Berna Gözbaşı, 2006 yılında yatak üretimine başladı.</p>
      <p>BRN Yatak'ı farklı paketleme yöntemleri 5 kıtada 60'dan fazla ülkeye ihraç eden bir şirket haline getirerek, çok kısa bir sürede sektörün en önemli ihracatçı firmalarından biri haline getirdi ve girişimcilik ve ihracat dalında birçok ödüle layık görüldü. Berna Gözbaşı, genç ve kadın girişimciler için rol model oldu. Kayseri Sanayi Odası ilk kadın meclis üyesi olan Berna Gözbaşı'nın 2 kızı vardır.</p>
    </article>
  </body>
</html>