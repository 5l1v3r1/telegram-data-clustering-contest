<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/lifestyle/ljubimac/170555/nezeljenog-steneta-svetske-zvezde-upoznajte-jedinstvenog-psica-obrvama-zvanog-frida"/>
    <meta property="og:site_name" content="REPUBLIKA"/>
    <meta property="article:published_time" content="2019-11-23T04:13:00+00:00"/>
    <meta property="og:title" content="Od neželjenog šteneta do svetske zvezde: Upoznajte jedinstvenog psića sa obrvama, zvanog Frida!"/>
    <meta property="og:description" content="Nakon što su na ulici na periferiji ruskog grada Bratska u istočnom Sibiru pokupili petomesečno štene, volonteri su ga smestili u sklonište za napuštene životinje Dobri Ruki."/>
  </head>
  <body>
    <article>
      <h1>Od neželjenog šteneta do svetske zvezde: Upoznajte jedinstvenog psića sa obrvama, zvanog Frida!</h1>
      <h2>Nakon što su na ulici na periferiji ruskog grada Bratska u istočnom Sibiru pokupili petomesečno štene, volonteri su ga smestili u sklonište za napuštene životinje Dobri Ruki.</h2>
      <address><time datetime="2019-11-23T04:13:00+00:00">23 Nov 2019, 04:13</time> by <a rel="author">Republika</a></address>
      <p>Psa su prvo temeljno oprali - naime, svi su mislili kako se neko ružno našalio s nesretnom životinjom obojivši joj obrve.</p>
      <p>- Dugo radim ovde u skloništu, ali nikad nisam videla nešto slično - rekla je volonterka Olešnja Novopoltseva.</p>
      <p>Lokalna veterinarka Nadežda Grozetskaja pregledala je štene i utvrdila kako je malena potpuno zdrava, a za njene upečatljive obrve okrivila je "majku prirodu" i neobičnu pigmentaciju koja se, dodala je, može pojaviti i u sledećoj generaciji pasa, tj. kod njenih potomaka.</p>
      <p>- Dlaka iznad očiju s godinama bi mogla postati malo svetlija, ali nikada neće nestati - objasnila je veterinarka.</p>
      <figure>
        <embed-post data-src="https://www.instagram.com/p/B5EqXQloS1t" data-service="Instagram"/>
      </figure>
      <p>Štene je odmah dobilo nadimak Frida, a kako i ne bi, kad je mnoge podsetilo na meksičku slikarku Fridu Kalo, koja je takođe imala prepoznatljive tamne i guste obrve.</p>
      <p>Upravo zbog njih ovom štenetu niko nije poželeo da pruži dom. Potencijalni udomitelji zaobilazili su je u širokom luku jer im je izgledala - previše čudno.</p>
      <p>A onda je oglas za udomljavanje videla Oksana.</p>
      <figure>
        <embed-post data-src="https://www.instagram.com/p/B4wndijKBdR" data-service="Instagram"/>
      </figure>
      <p>- Sažalila sam se nad njom i odlučila sam da je uzmem. Dugo je čekala u skloništu i to me jako rastužilo. Dala sam joj novo ime Beti. Neverovatno je pametna i odmah se sprijateljila s mojom 17-godišnjom mačkom - ponosno govori vlasnica.</p>
      <p>Štene neobičnih obrva u međuvremenu je postalo prava zvezda na društvenim mrežama, a gostovalo je i na ruskoj televiziji.</p>
      <related>
        <h4>Pročitajte još:</h4>
        <a href="http://republika.rs/lifestyle/ljubimac/169232/vas-kucni-ljubimci-bude-nocu-Postoji-resenje-taj-problem"/>
        <a href="http://republika.rs/lifestyle/ljubimac/169172/Tuga-plac-neverica-Posle-godina-vlasnici-psa-ostavili-azilu-Kraljevu-Snimak-govori-koliko-Boki-tesko-podneo-rastanak"/>
        <a href="http://republika.rs/lifestyle/ljubimac/168981/Pas-vam-omiljena-zivotinja-Evo-sta-govori-vama"/>
        <a href="http://republika.rs/razonoda/zanimljivosti/168869/FOTO-Dusa-preslatka-Ovom-stencu-rep-raste-GLAVI"/>
      </related>
    </article>
  </body>
</html>