<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/dunya/son-dakika-haberi-sandvic-hirsizina-buyuk-sok/haber-1024305"/>
    <meta property="og:site_name" content="Akşam"/>
    <meta property="article:published_time" content="2019-11-23T04:06:00+00:00"/>
    <meta property="og:title" content="Sandviç hırsızına büyük şok: 12 yıl hapsi isteniyor"/>
    <meta property="og:description" content="Polonya'da sosisli sandviç çalan şahsın tutuklu yargılanmasına karar verilirken, 12 yıla kadar hapis cezası istemiyle yargılanması bekleniyor."/>
  </head>
  <body>
    <article>
      <h1>Sandviç hırsızına büyük şok: 12 yıl hapsi isteniyor</h1>
      <h2>Polonya'da sosisli sandviç çalan şahsın tutuklu yargılanmasına karar verilirken, 12 yıla kadar hapis cezası istemiyle yargılanması bekleniyor.</h2>
      <address>
        <time datetime="2019-11-23T04:06:00+00:00">23 Nov 2019, 04:06</time>
      </address>
      <p>Polonya'nın Olsztyn kentinde bir şahıs sosisli sandviç için benzin istasyonu soydu.</p>
      <p>Yüzü maskeli şahıs, elinde bulunan gaz tabancasıyla benzin istasyonuna girdi. Çalışanlardan sosisli sandviç isteyen 26 yaşındaki şahıs, sandviçi alamayınca elindeki gaz tabancasıyla çalışanları tehdit ederek sandviçi çalıp kayıplara karıştı.</p>
      <p>İhbar üzerine harekete geçen polis, güvenlik kameralarından yola çıkarak sandviç hırsızını yakaladı.</p>
      <p>Çıkarıldığı mahkemece tutuklanan sandviç hırsızının 12 yıla kadar hapis cezası istemiyle yargılanması bekleniyor.</p>
      <p>(Sputnik)</p>
    </article>
  </body>
</html>