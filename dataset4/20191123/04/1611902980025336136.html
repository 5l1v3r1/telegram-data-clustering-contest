<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/23/morawiecki-oszalal-facebook-google-i-amazon-moga-sie-pakowac/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-23T04:30:57+00:00"/>
    <meta property="og:title" content="Morawiecki oszalał! Facebook, Google i Amazon mogą się pakować"/>
    <meta property="og:description" content="Już dziś firmy Google, Amazon, Facebook płacą jakieś podatki i mam nadzieję, że będą płaciły większe – mówił w środę premier Mateusz Morawiecki. Jak wyjaśnił rząd oczekuje, że tak się stanie po tym, jak w UE wielkie korporacje zostaną obciążone podatkiem cyfrowym."/>
  </head>
  <body>
    <article>
      <h1>Morawiecki oszalał! Facebook, Google i Amazon mogą się pakować</h1>
      <address><time datetime="2019-11-23T04:30:57+00:00">23 Nov 2019, 04:30</time> by <a rel="author" href="https://nczas.com/author/pa/" target="_blank">PA</a></address>
      <p>
        <b>Już dziś firmy Google, Amazon, Facebook płacą jakieś podatki i mam nadzieję, że będą płaciły większe – mówił w środę premier Mateusz Morawiecki. Jak wyjaśnił rząd oczekuje, że tak się stanie po tym, jak w UE wielkie korporacje zostaną obciążone podatkiem cyfrowym.</b>
      </p>
      <p>Morawiecki został zapytany w Polsat News o uwagę wygłoszoną po expose premiera przez lidera klubu Lewicy Adriana Zandberga, który stwierdził, że podatku od wielkich korporacji w Polsce nie ma po „telefonie z jednej ambasady”.</p>
      <p>„Wystarczy przytoczyć twarde liczby. Przez osiem lat rządów naszych poprzedników podatek od korporacji, czyli ten, o który pytała (po expose – PAP) lewica i prawica, był na poziomie około 34 miliardów złotych. Po ośmiu latach (rządów PO-PSL – PAP) w ogóle nie drgnął, a nawet lekko spadł, co jest rzeczą skandaliczna, ale takie są nagie fakty. Po czterech latach naszych rządów dochody z tego podatku – a trzeba było przygotować legislację, procedury, zmienić pracę urzędów skarbowych – będą wynosiły 50 miliardów złotych” – odpowiedział premier.</p>
      <p>Morawiecki dodał, że rząd PiS w poprzedniej kadencji obniżył CIT z 19 na 9 proc. dla małych i średnich przedsiębiorstw. „Czyli dla małych przedsiębiorstw obniżamy podatek, ale łączna suma tego podatku do budżetu wzrasta o 15 miliardów złotyc. Powstaje pytanie, skąd te pieniądze się pojawiły? No właśnie z wielkich korporacji – to jest odpowiedź, jaka jest prawda na temat tego opodatkowania” – wyjaśnił.</p>
      <p>Zapytany, czy amerykańskie firmy – takie jak Google, Amazon, Facebook – zostaną opodatkowane wyższym podatkiem, premier odpowiedział: „Już dzisiaj te firmy płacą jakieś podatki i mam nadzieję, że będą płaciły większe”.</p>
      <p>Premier wyjaśnił, że to jego oczekiwanie wiąże się z tym, że Polska, jako członek UE, zgodziła się dać Komisji Europejskiej kilka miesięcy na to, by ta wypracowała jeden wspólny mechanizm opodatkowania wielkich korporacji podatkiem cyfrowym.</p>
      <p>Źródło: PAP</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/23/wyrzuc-je-predko-z-lodowki-to-jedzenie-zabija-potencje/"/>
        <a href="https://nczas.com/2019/11/23/hit-kapral-braun-premier-jestem-ciut-glupszy-niz-sadzicie-video/"/>
        <a href="https://nczas.com/2019/11/23/potworny-atak-na-stanislawa-michalkiewicza-sommer-jesli-ulegniemy-to-beda-nastepni/"/>
        <a href="https://nczas.com/2019/11/23/co-za-cyrk-cyrk-aleksander-kwasniewski-narzeka-na-niska-emeryture-zobacz-ile-dostanie-od-zus/"/>
        <a href="https://nczas.com/2019/11/23/zapnijcie-pasy-lech-walesa-opowiada-historie-z-usa-a-internauci-placza-ze-smiechu/"/>
        <a href="https://nczas.com/2019/11/23/to-bedzie-brutalny-koniec-pis-jasnowidz-jackowski-nie-ma-zadnych-watpliwosci/"/>
        <a href="https://nczas.com/2019/11/23/spekulacjom-nie-ma-konca-jan-kulczyk-zyje-i-ukrywa-sie-wystarczylo-przemyslec-slowa-jego-corki-na-pogrzebie/"/>
        <a href="https://nczas.com/2019/11/23/to-beda-miliony-iii-wojna-swiatowa-jest-nieunikniona-co-czeka-polske/"/>
        <a href="https://nczas.com/2019/11/23/kolejny-koniec-swiata-to-juz-niedlugo-nasa-asteroida-2009-j1-znajdzie-sie-niepokojaco-blisko-ziemi/"/>
      </related>
    </article>
  </body>
</html>