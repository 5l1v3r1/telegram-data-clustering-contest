<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/kerala/2019/11/23/valayar-case-5"/>
    <meta property="og:site_name" content="Media One"/>
    <meta property="article:published_time" content="2019-11-23T04:53:42+00:00"/>
    <meta property="og:title" content="വാളയാര്‍ കേസില്‍ വാര്‍ത്ത നല്‍കിയ മാധ്യമപ്രവര്‍ത്തകര്‍ക്കെതിരെ കേസെടുത്ത നടപടിയില്‍ പ്രതിഷേധം ശക്തം"/>
    <meta property="og:description" content="പാലക്കാട് അഞ്ചുവിളക്കില്‍ നടന്ന പ്രതിഷേധ കൂട്ടായ്മ മുന്‍ മന്ത്രി വി.സി കബീര്‍ ഉദ്ഘാടനം ചെയ്തു"/>
  </head>
  <body>
    <article>
      <h1>വാളയാര്‍ കേസില്‍ വാര്‍ത്ത നല്‍കിയ മാധ്യമപ്രവര്‍ത്തകര്‍ക്കെതിരെ കേസെടുത്ത നടപടിയില്‍ പ്രതിഷേധം ശക്തം</h1>
      <h2>പാലക്കാട് അഞ്ചുവിളക്കില്‍ നടന്ന പ്രതിഷേധ കൂട്ടായ്മ മുന്‍ മന്ത്രി വി.സി കബീര്‍ ഉദ്ഘാടനം ചെയ്തു</h2>
      <address><time datetime="2019-11-23T04:53:42+00:00">23 Nov 2019, 04:53</time> by <a rel="author" href="https://www.mediaonetv.in/author/641636" target="_blank">Web Desk</a></address>
      <p>വാളയാര്‍ കേസില്‍ വാര്‍ത്ത നല്‍കിയ മാധ്യമപ്രവര്‍ത്തകര്‍ക്കും,പ്രതികരിച്ച പൊതുപ്രവര്‍ത്തകനും എതിരെ കേസ് എടുത്ത സംഭവത്തില്‍ പ്രതിഷേധം ശക്തമാകുന്നു. പാലക്കാട് അഞ്ചുവിളക്കില്‍ നടന്ന പ്രതിഷേധ കൂട്ടായ്മ മുന്‍ മന്ത്രി വി.സി കബീര്‍ ഉദ്ഘാടനം ചെയ്തു. സി.ഡബ്ല്യു ചെയര്‍മാനെതിരെ വാര്‍ത്ത നല്‍കിയതിനെതിരെയുള്ള പ്രതികാരമായാണ് മീഡിയാവണ്ണിനെതിരെ കേസ് എടുത്തതെന്ന് വി.സി കബീര്‍ പറഞ്ഞു.</p>
      <p>വാളയാര്‍ വിഷയവുമായി ബന്ധപെട്ട് മീഡിയാവണ്ണില്‍ വന്ന വാര്‍ത്തയില്‍ മരിച്ച പെണ്‍കുട്ടിയുടെ മുഖം കാണിച്ചുവെന്ന പരാതിയിലാണ് പോക്സോ വകുപ്പ് ചുമത്തി പാലക്കാട് നോര്‍ത്ത് പൊലീസ് കേസ് എടുത്തത്. വാര്‍ത്ത ഫെയ്സ് ബുക്കില്‍ ഷെയര്‍ചെയ്ത പൊതു പ്രവര്‍ത്തകനെതിരെയും, മീഡിയവണ്ണിലെ നാലുമാധ്യമ പ്രവര്‍ത്തകര്‍ക്കെതിരെയുമാണ് കേസ്. പ്രതികളെ രക്ഷപെടാന്‍ അനുവദിച്ചവര്‍ സത്യം വിളിച്ചു പറയുന്നവര്‍ക്കെതിരെ പോക്സോ ചുമത്തുകയാണെന്ന് മുന്‍ മന്ത്രിയും ,മുതിര്‍ന്ന കോണ്‍ഗ്രസ് നേതാവുമായ വി.സി കബീര്‍ പറഞ്ഞു.</p>
      <figure>
        <iframe src="https://www.youtube.com/embed/QtCaEj8AQ0Q" width="640" height="360" data-service="Youtube" scrolling="no"/>
      </figure>
      <p>സംഭവം മുഖ്യമന്ത്രിക്കും,സര്‍ക്കാറിനും അപമാനമാണ്.സി.ഡബ്ല്യു.സി ചെയര്‍മാന്‍‌ എന്‍.രാജേഷിനെതിരെ മീഡിയാവണ്‍ പുറത്തുവിട്ട വാര്‍ത്തകളുടെ പ്രതികരമായാണ് രാജേഷിന്‍റെ ജൂനിയറായിരുന്ന ശ്രീനാഥ് കേസ് കൊടുത്തത്. പാലക്കാട് പൌരവലിയാണ് അഞ്ചുവിളക്കില്‍ പ്രതിഷേധ കൂട്ടായ്മ നടത്തിയത്. രാഷ്ട്രീയ,സാമൂഹ്യ ,മാധ്യമ രംഗത്തെ പ്രമുഖര്‍ സംസാരിച്ചു. വിഷയത്തില്‍ വരും ദിവസങ്ങളില്‍ ശക്തമായ സമരം നടത്തനാണ് വിവിധ സംഘടനകളുടെ തീരുമാനം.</p>
    </article>
  </body>
</html>