<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188169/"/>
    <meta property="og:site_name" content="Janam TV"/>
    <meta property="article:published_time" content="2019-11-23T04:42:38+00:00"/>
    <meta property="og:title" content="പിന്തുണ നല്‍കിയത് അറിഞ്ഞില്ലെന്ന് ശരദ് പവാര്‍; പവാര്‍ കാണിച്ചത് രാഷ്ട്രീയത്തിലെ വന്‍ ചതിയെന്ന് കോണ്‍ഗ്രസ്"/>
    <meta property="og:description" content="മുംബൈ: മഹാരാഷ്ട്രയില്‍ ഉപമുഖ്യമന്ത്രിയായി അജിത് പവാര്‍ സത്യപ്രതിജ്ഞ ചെയ്യുന്ന കാര്യം അറിഞ്ഞില്ലെന്ന് ശരദ് പവാര്‍. അജിത് പവാര്‍ എടുത്ത തീരുമാനം"/>
  </head>
  <body>
    <article>
      <h1>പിന്തുണ നല്‍കിയത് അറിഞ്ഞില്ലെന്ന് ശരദ് പവാര്‍; പവാര്‍ കാണിച്ചത് രാഷ്ട്രീയത്തിലെ വന്‍ ചതിയെന്ന് കോണ്‍ഗ്രസ്</h1>
      <address><time datetime="2019-11-23T04:42:38+00:00">23 Nov 2019, 04:42</time> by <a rel="author">Janam TV Web Desk</a></address>
      <p>മുംബൈ: മഹാരാഷ്ട്രയില്‍ ഉപമുഖ്യമന്ത്രിയായി അജിത് പവാര്‍ സത്യപ്രതിജ്ഞ ചെയ്യുന്ന കാര്യം അറിഞ്ഞില്ലെന്ന് ശരദ് പവാര്‍. അജിത് പവാര്‍ എടുത്ത തീരുമാനം പാര്‍ട്ടിയുടേതല്ല. അജിത്തിന്റെ വ്യക്തി പരമായ തീരുമാനമാണന്നും അദ്ദേഹം പറഞ്ഞു.</p>
      <p>ബിജെപിയുമായി സഖ്യമുണ്ടാക്കാന്‍ എന്‍സിപി തീരുമാനിച്ചിട്ടില്ലെന്നും പവാര്‍ പറഞ്ഞു.എന്‍സിപി അദ്ധ്യക്ഷന്‍ ശരദ് പവാറിന്റെ അനന്തരവനാണ് അജിത് പവാര്‍. അതേസമയം, നാടകീയ നീക്കം ശരദ് പവാറിന്റെ അറിവോടെ യായാണെന്നും രാഷ്ട്രീയത്തിലെ ഏറ്റവും വലിയ ചതിയാണ് മഹാരാഷ്ട്രയില്‍ നടന്നതെന്നും കോണ്‍ഗ്രസ് കുറ്റപ്പെടുത്തി.</p>
      <p>കോണ്‍ഗ്രസ്-എന്‍സിപി പിന്തുണയോടെ ശിവസേന ത്രികക്ഷി സര്‍ക്കാര്‍ രൂപീകരിക്കുന്നതിന്റെ പ്രഖ്യാപനം വരുന്നതിന് തൊട്ടു മുമ്പാണ് മഹാരാഷ്ട്രയില്‍ നാടകീയമായ നീക്കം നടന്നത്. രാത്രിയോടെയാണ് തീരുമാനങ്ങള്‍ തകിടം മറിഞ്ഞത്.</p>
      <p>എന്‍സിപി പിന്തുണയോടെ ഫഡ്‌നാവിസ് മഹാരാഷ്ട്ര മുഖ്യമന്ത്രിയായി ചുമതലയേറ്റു. ഉപമുഖ്യമന്ത്രിയായി എന്‍സിപിയുടെ അജിത് പവാറും ചുമതലയേറ്റു. മുംബൈയിലെ രാജ് ഭവനില്‍ വെച്ച് ഗവര്‍ണറിന്റെ സാന്ന്ധ്യത്തിലാണ് സത്യപ്രതിജ്ഞ നടന്നത്.</p>
    </article>
  </body>
</html>