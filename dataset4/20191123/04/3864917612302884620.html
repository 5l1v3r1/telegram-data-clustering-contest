<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2823871-okupanti-14-raziv-porusili-tisu-u-dtp-zaginuv-voin.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-23T04:21:00+00:00"/>
    <meta property="og:title" content="Окупанти 14 разів порушили &quot;тишу&quot;, у ДТП загинув воїн"/>
    <meta property="og:description" content="22 листопада збройні формування Російської Федерації 14 разів порушили режим припинення вогню."/>
  </head>
  <body>
    <article>
      <h1>Окупанти 14 разів порушили "тишу", у ДТП загинув воїн</h1>
      <h2>22 листопада збройні формування Російської Федерації 14 разів порушили режим припинення вогню.</h2>
      <address>
        <time datetime="2019-11-23T04:21:00+00:00">23 Nov 2019, 04:21</time>
      </address>
      <p>Про це інформує <a href="https://www.facebook.com/pressjfo.news/">пресцентр ООС</a>.</p>
      <p>"Противник обстрілював позиції підрозділів Об'єднаних сил із заборонених Мінськими домовленостями мінометів калібрів 82 та 120 мм, гранатометів різних систем та стрілецької зброї, з великокаліберними кулеметами включно", - йдеться в повідомленні.  </p>
      <p>У районі відповідальності оперативно-тактичного угруповання "Схід" ворог здійснив шість обстрілів:</p>
      <ul>
        <li>біля Талаківки та Водяного – з ручних протитанкових гранатометів; </li>
        <li>неподалік Пісків – зі стрілецької зброї;</li>
        <li>поблизу Тарамчука та двічі біля <a href="https://www.ukrinform.ua/tag-krasnogorivka">Красногорівки</a> – з СПГ, великокаліберних кулеметів, іншої стрілецької зброї.</li>
      </ul>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2823786-okupanti-vipustili-raketu-po-vantazivci-zsu-poraneni-troe-bijciv.html">Окупанти випустили ракету по вантажівці ЗСУ, троє поранених</a>
      </blockquote>
      <p>Вісім обстрілів російські окупаційні війська здійснили в районі відповідальності оперативно-тактичного угруповання "Північ":</p>
      <ul>
        <li>неподалік Шумів – з ручних протитанкових гранатометів;</li>
        <li>поблизу Новгородського - з мінометів калібру 120 мм;</li>
        <li>двічі біля Причепилівки – з гранатометів різних систем, великокаліберних кулеметів та іншої стрілецької зброї;</li>
        <li>двічі поблизу Новолуганського – з мінометів калібру 82 мм і станкових протитанкових гранатометів; </li>
        <li>двічі неподалік Зайцевого – з гранатометів різних систем і стрілецької зброї.</li>
      </ul>
      <p>Учора, 22 листопада, поранення внаслідок обстрілів отримав один захисник України. Ще один військовослужбовець зі складу Об'єднаних сил загинув під час дорожньо-транспортної пригоди. </p>
      <p>Від початку цієї доби російські окупаційні війська вогневої активності не проявляли. Втрат з нашого боку не зафіксовано.</p>
      <p>
        <i>Фото: Міноборони</i>
      </p>
    </article>
  </body>
</html>