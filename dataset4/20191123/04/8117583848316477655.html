<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pomponik.pl/plotki/news-kinga-preis-w-koncu-moze-odetchnac-z-ulga,nId,3346761"/>
    <meta property="og:site_name" content="Pomponik.pl"/>
    <meta property="article:published_time" content="2019-11-23T04:30:00+00:00"/>
    <meta property="og:title" content="Kinga Preis w końcu może odetchnąć z ulgą!"/>
    <meta property="og:description" content="Wreszcie przestała martwić się o jedynaka. Antoni (21 l.), syn operatora filmowego Piotra Borowca i aktorki Kingi Preis (48 l.) dokonał w swym życiu rewolucji."/>
  </head>
  <body>
    <article>
      <h1>Kinga Preis w końcu może odetchnąć z ulgą!</h1>
      <address>
        <time datetime="2019-11-23T04:30:00+00:00">23 Nov 2019, 04:30</time>
      </address>
      <h4>Wreszcie przestała martwić się o jedynaka. Antoni (21 l.), syn operatora filmowego Piotra Borowca i aktorki Kingi Preis (48 l.) dokonał w swym życiu rewolucji.</h4>
      <figure>
        <img src="https://i.iplsc.com/kinga-preis/0009EKW5R4A3MVHS-C122-F4.jpg"/>
        <figcaption>Kinga Preis<cite>/Jarosław Antoniak /MWMedia</cite></figcaption>
      </figure>
      <p>Wrócił z Australii na stałe do Polski i porzucił rajdy motorowe. A wszystko za sprawą atrakcyjnej młodej kobiety.</p>
      <p>To właśnie dla Kariny, absolwentki łódzkiej filmówki, młody mężczyzna przerwał zagraniczne studia, na które zdecydował się tuż po maturze i postanowił związać z krajem swoją zawodową przyszłość.</p>
      <p>Partnerka zachęciła go również do znalezienia zatrudnienia w kinematograficznej branży. - Obecnie dużo pracuje przy produkcjach filmowych i serialowych - zdradza w rozmowie z "Na żywo" znajoma Kingi.</p>
      <p>To zajęcie pochłania go bez reszty, a artystka wreszcie może odetchnąć ulgą.</p>
      <p>Gwiazda dobrze pamięta dzień, kiedy z jednej z wyścigowych imprez w Hiszpanii przyjechał do domu mocno poturbowany. Przed obrażeniami ciała nie uchroniła go nawet obecność mistrza enduro Wojciecha Rencza.</p>
      <p>- Wrócił poobijany z ranami ciętymi i szarpanymi na całym ciele - wspomina Preis.</p>
      <p>Serce matczyne szalało także z niepokoju, gdy Antoni bywał na rajdach poza Europą. Na szczęście teraz wszystko wskazuje na to, że jej lęki to już przeszłość, gdyż chłopak coraz lepiej radzi sobie w branży filmowej.</p>
      <p>- Ma już za sobą debiut producencki, bywał też asystentem reżysera i kierownika produkcji. Kinga jest dumna z osiągnięć syna - dodaje informatorka "Na żywo".</p>
      <p>Artystka tym bardziej cieszy się z decyzji syna, bo widzi, iż jest on szczęśliwy, a ona ma go blisko siebie. Razem z dziewczyną chętnie przyjeżdżają do niej i Piotra.</p>
      <p>- W ich nowym domu na wsi spędzają długie weekendy całkowicie odcięci od cywilizacji - zdradza znajoma Kingi w rozmowie z "Na żywo".</p>
      <p>Ku zadowoleniu aktorki rodzina coraz bardziej się zżywa. A gwiazda w końcu może spać spokojnie.</p>
      <related>
        <a href="http://www.pomponik.pl/plotki/news-kinga-preis-nie-wpuszcza-nikogo-do-swojego-domu,nId,2698351?parametr=embed_linki"/>
      </related>
      <figure>
        <img src="https://i.iplsc.com/kinga-preis-z-ukochanym-piotrem/0009EKWCC282JMIQ-C122-F4.png"/>
        <figcaption>Kinga Preis z ukochanym, Piotrem<cite>/Kurnikowski /AKPA</cite></figcaption>
      </figure>
    </article>
  </body>
</html>