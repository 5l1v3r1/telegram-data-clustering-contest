<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/galatasaray/2019/11/23/aslan-coktu"/>
    <meta property="og:site_name" content="Aspor"/>
    <meta property="article:published_time" content="2019-11-23T04:40:28+00:00"/>
    <meta property="og:title" content="Aslan çöktü"/>
    <meta property="og:description" content="Milli arada verdiği sakatlarla yıldızlarından yoksun sahaya çıkan Aslan’ın Türk Telekom Stadı’ndaki hanedanlığı sona erdi. Gulbrandsen’in golüyle Başakşehir, Cimbom’u devirdi."/>
  </head>
  <body>
    <article>
      <h1>Aslan çöktü</h1>
      <address>
        <time datetime="2019-11-23T04:40:28+00:00">23 Nov 2019, 04:40</time>
      </address>
      <p>
        <b>Milli arada verdiği sakatlarla yıldızlarından yoksun sahaya çıkan <a href="https://www.aspor.com.tr/index/aslan">Aslan</a>’ın Türk Telekom Stadı’ndaki hanedanlığı sona erdi. Gulbrandsen’in golüyle Başakşehir, Cimbom’u devirdi.</b>
      </p>
      <p>Süper Lig'de son 2 sezonun şampiyonu Galatasaray, bu başarıya ulaşırken sahasında kaybetmiyordu. Son olarak 6 Mayıs 2017'de Kasımpaşa'ya yenilen Cimbom'un o tarihten bu yana sahasında çıktığı 41 maçta bileği bükülmemişti. Bu dönemde 34 galibiyet, 7 beraberlik alan <a href="https://www.aspor.com.tr/index/aslan">Aslan</a> bu unvanını yitirdi. Milli arada kaybedilen yıldızlar da mevcut sakatlara eklenince sarı-kırmızılılar aslarından yoksun şekilde sahaya çıktı. Yoklukları fazlasıyla hak edildi.</p>
      <p><b>TEK TEHLİKE VAR</b><br/>Galatasaray ilk yarıda baskın gözükürken ikinci devrede oyundan düştü. Sarı-kırmızılar maç boyunca tek bir tehlike buldu. Ömer Bayram'ın kullandığı serbest vuruşta Feghouli topa yükseldi. Ancak kaleci <a href="https://www.aspor.com.tr/index/mert_gunok">Mert Günok</a> şaşırmadı ve iyi bir refleksle topu çıkardı. Başakşehir ikinci devrede maçın direksiyonunu elinde tutan taraftı. İrfan Can Kahveci'nin pasında Gulbrandsen topu çok iyi kontrol edip ağlarla buluşturdu. G.Saray sahasında 41 maç sonra yenildi.</p>
      <p><b>3 DEĞİŞİKLİK YAPTI</b><br/>G.Saray'da teknik direktör <a href="https://www.aspor.com.tr/index/fatih-terim">Fatih Terim</a>, sakatlıklar nedeniyle mecburi oyuncu değişikliğine gitti. 11. haftada Gaziantep'e karşı forma giyen Muslera, Florin Andone ve Christian Luyindama dün gece oynamadı. Yerlerine Ryan Donk, Okan Kocuk ve <a href="https://www.aspor.com.tr/index/ryan_babel">Ryan Babel</a> görev yaptı.</p>
    </article>
  </body>
</html>