<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/pilka-nozna/pko-ekstraklasa/korona-kielce/korona-kielce-rakow-czestochowa-wynik-meczu-i-relacja-pko-ekstraklasa/ypv9ehz"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-23T16:00:41+00:00"/>
    <meta property="og:title" content="Korona pewnie pokonała beniaminka z Częstochowy"/>
    <meta property="og:description" content="Korona Kielce pokonała Raków Częstochowa 3:0. Gospodarze wyszli na prowadzeniu po samobójczym trafieniu Kamila Piątkowskiego. Wynik podwyższył z rzutu karnego Adnan Kovacević. W drugiej połowie rezultat ustalił Erik Pacinda."/>
  </head>
  <body>
    <article>
      <h1>Korona pewnie pokonała beniaminka z Częstochowy</h1>
      <address>
        <time datetime="2019-11-23T16:00:41+00:00">23 Nov 2019, 16:00</time>
      </address>
      <p>
        <b>Korona Kielce pokonała Raków Częstochowa 3:0. Gospodarze wyszli na prowadzeniu po samobójczym trafieniu Kamila Piątkowskiego. Wynik podwyższył z rzutu karnego Adnan Kovacević. W drugiej połowie rezultat ustalił Erik Pacinda.</b>
      </p>
      <p>
        <a href="https://plebiscyt.przegladsportowy.pl/">Wybieraj sportowca roku w Plebiscycie „Przeglądu Sportowego”. Głosuj codziennie &gt;&gt;</a>
      </p>
      <p>Korona i Raków po raz drugi mierzyły się ze sobą na najwyższym szczeblu rozgrywek. Pierwsza konfrontacja tych drużyn miała miejsce na inaugurację tego sezonu PKO Ekstraklasy. Ledwie spotkanie się zaczęło, a już gospodarze wyszli na prowadzenie. Zadecydował o tym stały fragment gry, a konkretnie daleki wyrzut piłki z autu. Po rozpoczęciu gry od autu piłka wróciła w pole karne Rakowa, gdzie pechowo do własnej bramki wbił ją Kamil Piątkowski.</p>
      <p>W kolejnych minutach gra się bardzo zaostrzyła i co chwilę któryś z piłkarzy leżał na boisku. W 18. minucie po błędzie obrony Rakowa znalazł się Uros Duranović, ale Jakub Szumski zdołał obronić jego strzał. W 25. minucie piłkarze z Częstochowy znacznie zmniejszyli swoje szanse na korzystny wynik. W polu karnym Emir Azemović powalił Konrada Cebulę, a sędzia podyktował rzut karny. Adnan Kovacević podszedł do piłki i pewnie pokonał bramkarza rywali.</p>
      <p>Niemal do końca pierwszej połowy stroną dominującą byli gospodarze. Z jednym zastrzeżeniem. W 43. minucie Raków miał świetną szansę na zdobycie kontaktowej bramki. Piątkowski podał do Bryana Nouviera, a ten uderzył z półwoleja i zmusił Marka Kozioła do odbicia piłki.</p>
      <related>
        <a href="http://onet.tv/s/przegladsportowy/bale-znowu-w-centrum-huraganu-jego-zachowanie-bylo-niepotrzebne-i-glupie-ale-media/pewzes"/>
      </related>
      <p>W 48. minucie wynik mógł podwyższyć Michal Papadopoulos. Czech po ograniu obrony Rakowa nie pokonał z pięciu metrów Szumskiego. Bramkarz gości odbił piłkę. Minutę później znów pewnie interweniował. W 54. minucie nad bramką Szumskiego uderzył Cebula. Gola też mógł strzelić Andres Lioi, ale na dziesiątym metrze poślizgnął się tuż przed oddaniem strzału.</p>
      <p>W 81. minucie Korona podwyższyła wynik na 3:0 po kuriozalnym golu. W pole karne wbiegł Erik Pacinda. Chciał uderzyć technicznie, ale trafił w obrońcę. Po rykoszecie piłka zaczęła zmierzać w stronę bramki. Szumski zbił ją na słupek, ale sędzia Tomasz Musiał wskazał, że piłka przekroczyła linię bramkową.</p>
      <p>Korona miała kolejne okazje do zdobycia bramki, ale nie podwyższyła już wyniku. Wygrana pozwoliła jej uciec ze strefy spadkowej.</p>
      <p>
        <b>Korona Kielce - Raków Częstochowa 3:0 (2:0)</b>
      </p>
      <p><b>Bramki: </b>Kamil Piątkowski (4-sam.), Adnan Kovacević (25), Erik Pacinda (83)</p>
      <p><b>Żółte kartki</b>: Michael Gardawski, Mateusz Spychała, Jakub Żubrowski - Bryan Nouvier</p>
      <p><b>Sędzia :</b>Tomasz Musiał (Kraków)</p>
      <p><b>Korona Kielce</b>: Marek Kozioł - Mateusz Spychała, Adnan Kovacević, Ivan Marquez, Michael Gardawski - Andres Lioi (77. Erik Pacinda), Ognjen Gnjatić, Jakub Żubrowski, Marcin Cebula - Uros Duranović (85. Milan Radin), Michal Papadopulos</p>
      <p><b>Raków Częstochowa:</b> Jakub Szumski - Kamil Piątkowski, Emir Azemović (46. Piotr Malinowski), Tomas Petrasek, Jarosław Jach, Patryk Kun - Petr Schwarz (79. Maciej Domański), Igor Sapała, Rusłan Babenko (46. Miłosz Szczepański) - Sebastian Musiolik, Bryan Nouvier</p>
    </article>
  </body>
</html>