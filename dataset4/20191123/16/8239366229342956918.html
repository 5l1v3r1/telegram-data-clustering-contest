<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/pogrozhuvav_nozhem_taksystu_i_poranyv_perehozhogo_u_lvovi_zatrymaly_inozemtsya_331512.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-23T16:45:00+00:00"/>
    <meta property="og:title" content="Погрожував ножем таксисту і поранив перехожого: у Львові затримали іноземця"/>
    <meta property="og:description" content="Напередодні близько 22 години патрульні 1 батальйону отримали виклик на вулицю Володимира Великого де невідомий наніс ножове поранення заявнику в пах та втік. Про це Гал-інфо повідомили у прес-службі Патрульної поліції Львівської області."/>
  </head>
  <body>
    <article>
      <h1>Погрожував ножем таксисту і поранив перехожого: у Львові затримали іноземця</h1>
      <h2>Напередодні близько 22 години патрульні 1 батальйону отримали виклик на вулицю Володимира Великого де невідомий наніс ножове поранення заявнику в пах та втік. Про це Гал-інфо повідомили у прес-службі Патрульної поліції Львівської області.</h2>
      <address>
        <time datetime="2019-11-23T16:45:00+00:00">23 Nov 2019, 16:45</time>
      </address>
      <slideshow>
        <figure>
          <img src="https://galinfo.com.ua/media/gallery/full/z/a/zatrymalyinozemtsia.jpg"/>
          <figcaption>У Львові затримали іноземця, який ножем поранив чоловіка</figcaption>
        </figure>
        <figure>
          <img src="https://galinfo.com.ua/media/gallery/full/z/a/zatrymalyinozemtsia1.jpg"/>
          <figcaption>У Львові затримали іноземця, який ножем поранив чоловіка</figcaption>
        </figure>
      </slideshow>
      <p>Розуміючи, що кожна секунда в таких ситуаціях надважлива, екіпаж був на місці за лічені хвилини. Їх зустрів 60-річний чоловік і розповів, що іноземець його поранив. Потерпілому вдалося простежити за ним, він побачив як той забіг в гуртожиток неподалік.</p>
      <p>На місці також був водій таксі, який привіз цього іноземця і став очевидцем події. З його слів, спочатку невідомий погрожував ножем йому і змушував комусь зателефонувати, а коли той відмовив, то зловмисник кинув цеглину в його напрямку і пошкодив припарковане поруч авто. Патрульні викликавши підмогу зайшли у гуртожиток і почали обстежувати будівлю. На 5-ому поверсі в кінці коридору виявили особу схожу за описами.</p>
      <p>Він поводився агресивно. Поліцейські затримали його. Ним виявився 33-річний іноземець, який проживає у цьому гуртожитку. На місце події викликали слідчих Франківського відділу поліції. В квартирі чоловіка виявили ніж, яким ймовірно той завдав поранення перехожому. Потерпілого госпіталізували.</p>
    </article>
  </body>
</html>