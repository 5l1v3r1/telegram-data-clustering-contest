<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/spor-haberleri/granadada-ismail-koybasi-yine-kadro-disinda-kaldi-1392888"/>
    <meta property="og:site_name" content="Karar.com"/>
    <meta property="article:published_time" content="2019-11-23T16:41:00+00:00"/>
    <meta property="og:title" content="Granada'da İsmail Köybaşı yine kadro dışında kaldı"/>
    <meta property="og:description" content="La Liga takımlarından Granada'da forma giyen İsmail Köybaşı, teknik direktör Diego Martinez'in tercihiyle 3 haftadır kadro dışında tutuluyor."/>
  </head>
  <body>
    <article>
      <h1>Granada'da İsmail Köybaşı yine kadro dışında kaldı</h1>
      <address>
        <time datetime="2019-11-23T16:41:00+00:00">23 Nov 2019, 16:41</time>
      </address>
      <p>
        <b>La Liga takımlarından Granada'da forma giyen İsmail Köybaşı, teknik direktör Diego Martinez'in tercihiyle 3 haftadır kadro dışında tutuluyor.</b>
      </p>
      <p>La Liga'nın 14. haftasında bu akşam Atletico Madrid'e karşı oynayacak Granada'da 20 kişilik kadro açıklanırken, İsmail Köybaşı'nın bir kez daha kadro dışında kaldığı görüldü.</p>
      <p>Teknik direktör Diego Martinez, İsmail Köybaşı'na şimdiye kadar sadece 11. haftada deplasmanda oynadıkları ve 3-1 yenildikleri Getafe maçında şans tanımıştı.</p>
      <p>İsmail Köybaşı, ağustos ayı sonunda Granada ile 1+1'lik sözleşme imzalamıştı.</p>
      <p>Getafe karşısında ilk 11'de sahaya çıkan Köybaşı, 45 dakika oyunda kalıp, teknik direktör Martinez'in kararıyla ikinci yarının başında değiştirilmişti.</p>
      <p>La Liga'ya yeni çıkan ve iyi bir başlangıç yapan Granada 13. hafta sonunda 20 puanla 8. sırada bulunurken, Atletico Madrid ise 24 puanla 3. sırada yer alıyor.</p>
      <p>
        <b>MADRİD/AA</b>
      </p>
    </article>
  </body>
</html>