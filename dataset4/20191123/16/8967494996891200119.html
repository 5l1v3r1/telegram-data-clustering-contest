<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/wetenschap-planeet/wetenschap/-archeologen-graven-gemummificeerde-leeuwenwelpjes-op-in-egypte~a30fec2e/"/>
    <meta property="og:site_name" content="HLN"/>
    <meta property="article:published_time" content="2019-11-23T16:08:57+00:00"/>
    <meta property="og:title" content="“Archeologen graven gemummificeerde leeuwenwelpjes op in Egypte”"/>
    <meta property="og:description" content="In Saqqara, een begraafplaats uit het Oude Egypte in de buurt van hoofdstad Caïro, hebben archeologen gemummificeerde dieren aangetroffen. Het gaat onder meer om ibissen (heilige vogels bij de Oude..."/>
  </head>
  <body>
    <article>
      <h1>“Archeologen graven gemummificeerde leeuwenwelpjes op in Egypte”</h1>
      <address><time datetime="2019-11-23T16:08:57+00:00">23 Nov 2019, 16:08</time> by <a rel="author">SVM</a></address>
      <p>
        <b>In Saqqara, een begraafplaats uit het Oude Egypte in de buurt van hoofdstad Caïro, hebben archeologen gemummificeerde dieren aangetroffen. Het gaat onder meer om ibissen (heilige vogels bij de Oude Egyptenaren; nvdr) en vijf katachtigen. Volgens de eerste studies gaat het om leeuwenwelpjes van acht maanden. Minister van Antiquiteiten Khaled al-Anani deed de aankondiging vandaag tijdens een persconferentie.</b>
      </p>
      <p>Er werden ook 75 houten en bronzen standbeelden van katten gevonden, in verschillende vormen en maten. In houten dozen zaten gemummificeerde katten. Er waren ook standbeelden van andere dieren, zoals mangoesten en kleine krokodillen.</p>
      <figure>
        <img src="https://images2.persgroep.net/rcs/lsf4-mn9kcK9srKgjerLV7dpZ5k/diocontent/161257845/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Een gemummificeerde leeuw.<cite>© EPA</cite></figcaption>
      </figure>
      <p>“Als de resultaten bevestigd worden, is het de eerste keer dat in Egypte intacte gemummificeerde leeuwenwelpjes ontdekt zijn", aldus Mostafa Waziri als topman van de Hoge Raad van Antiquiteiten. Tot nu zijn enkel skeletten van leeuwen gevonden. De leeuwenmummies zouden in de zevende eeuw voor Christus begraven zijn.</p>
      <figure>
        <img src="https://images4.persgroep.net/rcs/M-V75n5iMLC4Mzno4JbtHqoNWg4/diocontent/161257852/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Een gemummificeerde kat.<cite>© EPA</cite></figcaption>
      </figure>
      <p>In de bekende necropolis van Saqqara zijn honderdduizenden dieren geofferd en achtergelaten in graven.<br/>Egypte kondigde recent een reeks ontdekkingen aan die de toeristische sector in het land er weer bovenop zouden moeten helpen.</p>
      <figure>
        <img src="https://images3.persgroep.net/rcs/JACHjPTBUr2Usu7UnucZScPprV4/diocontent/161263535/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Standbeelden van katten.<cite>© REUTERS</cite></figcaption>
      </figure>
      <figure>
        <img src="https://images2.persgroep.net/rcs/WeNpSeV0177u6tX_9QxgeurATEs/diocontent/161257843/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Gemummificeerde katachtigen worden tentoongesteld in Saqqara.<cite>© EPA</cite></figcaption>
      </figure>
      <figure>
        <img src="https://images1.persgroep.net/rcs/OmGPCMLv8txg6cAR_msvjk_Pszw/diocontent/145776986/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Een van de recent ontdekte graftombes waar archeologen aan het werk zijn.<cite>© AFP</cite></figcaption>
      </figure>
      <figure>
        <img src="https://images3.persgroep.net/rcs/0iUEbF_B87mHDO-uwE-Q4TpwcyY/diocontent/161263494/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>
          <cite>© REUTERS</cite>
        </figcaption>
      </figure>
    </article>
  </body>
</html>