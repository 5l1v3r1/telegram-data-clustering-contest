<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159204_1.html"/>
    <meta property="og:site_name" content="Novsport"/>
    <meta property="article:published_time" content="2019-11-23T16:44:00+00:00"/>
    <meta property="og:title" content="Валверде: Теренът беше много зле, а и имаше силен вятър"/>
    <meta property="og:description" content="&quot;Доволен съм, че отборът отвърна на удара&quot;"/>
  </head>
  <body>
    <article>
      <h1>Валверде: Теренът беше много зле, а и имаше силен вятър</h1>
      <address><time datetime="2019-11-23T16:44:00+00:00">23 Nov 2019, 16:44</time> by <a rel="author">Спортал</a></address>
      <p>Старши треньорът на Барселона Ернесто Валверде потърси странични оправдания за неубедителната игра на каталунците при днешната победа с 2:1 над Леганес. “Много е важна тази победа, защото мачът тръгна много лошо за нас. Теренът беше много зле, а и имаше силен вятър. Съперникът се прибра дълбоко. Не искам да търся извинения, но ни беше трудно. Успяхме да спечелим, търсейки различни варианти. Играта не беше брилянтна, но сме доволни”, заяви наставникът на “лос кулес”.<br/><br/>“Зная, че този сезон ни засипват с критики, но но е трудно, защото често допускаме ранен гол. Със сигурност има неща, които да подобряваме. Доволен съм, че отборът отвърна на удара”, довери той. “Не започнахме добре сезона, защото натрупахме три загуби. Днес трябваше да спечелим задължително. Има аргументи да се говори, че сме играли слабо, но трябва да отчетем и способността ни да обърнем срещата”, каза още Валверде.</p>
    </article>
  </body>
</html>