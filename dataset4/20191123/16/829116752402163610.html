<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191123-hollandia-migransterror.html"/>
    <meta property="og:site_name" content="Origo"/>
    <meta property="article:published_time" content="2019-11-23T16:12:00+00:00"/>
    <meta property="og:title" content="Migráns tinibanda terrorizál holland gyerekeket - videó"/>
    <meta property="og:description" content="Jelenleg öt ügyben nyomoznak, mind marokkóiakból álló tinibandához köthető,"/>
  </head>
  <body>
    <article>
      <h1>Migráns tinibanda terrorizál holland gyerekeket - videó</h1>
      <address><time datetime="2019-11-23T16:12:00+00:00">23 Nov 2019, 16:12</time> by <a rel="author">Origo</a></address>
      <p>
        <b>Több videó is található a közösségi médiában arról, ahogy fiatal migránsok holland gyerekeket támadnak meg. A holland rendőrség a videók kapcsán nyomozást indított, és kiderült, hogy nem egyedi esetről van szó. Jelenleg öt ügyben nyomoznak, mind marokkóiakból álló tinibandához köthető - írja a <a href="https://v4na.com/hu/video-migrans-tinibanda-terrorizal-holland-gyerekeket">V4NA nemzetközi hírügynökség</a>.</b>
      </p>
      <p>Sajtóértesülések szerint fiatal marokkói tinédzserekből áll az a banda, amelynek tagjai holland gyerekekre támadnak. A rendőrség szerint véletlenszerűen választják ki áldozataikat.</p>
      <figure>
        <iframe data-src="https://twitter.com/BasedPoland/status/1197510502462754818?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Az egyik megtámadott fiú és édesanyja <a href="https://www.telegraaf.nl/nieuws/448763676/goed-dat-kopschopvideo-viraal-gaat">nyilatkozott a De Telegraafnak</a>. Elmondták, hogy a fiú pénteken két barátjával találkozott az ország középső részén lévő kisváros, Gorinchem egyik parkjában, amikor három oldalról körbevette és megtámadta őket a csoport. A 15 éves holland fiú meg tudta védeni magát, de így is komolyan megsérült. Az édesanya azt mondja, egyértelműen rasszista támadásról van szó, és szeretné, ha minél többen észrevennék, hogy a bevándorlók egy csoportja, hogy bánik a fehér fiatalokkal.</p>
      <figure>
        <iframe data-src="https://twitter.com/BasedPoland/status/1197223165467992064?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A fiú a támadás után feljelentést tett a rendőrségen. A nyomozás azóta is tart, már öt esetben vizsgálódnak. A <a href="https://www.politie.nl/nieuws/2019/november/21/07-vijf-aangiftes-voor-mishandelingen-gorinchem.html">rendőrség</a> a tanúk vallomásai és a felvételek alapján több elkövetőt is azonosítani tudott.</p>
    </article>
  </body>
</html>