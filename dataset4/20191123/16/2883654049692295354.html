<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/van-gerwen-klopt-lewis-met-ninedarter/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-23T16:19:35+00:00"/>
    <meta property="og:title" content="Van Gerwen klopt Lewis met ninedarter"/>
    <meta property="og:description" content="Michael van Gerwen heeft weer eens van zich doen spreken. De Brabantse darter gooide op de Players Championship Finals in Minehead een zogeheten negendarter. 'Mighty Mike' zorgde voor de eerste ninedarter die dit jaar live op televisie te zien was."/>
  </head>
  <body>
    <article>
      <h1>Van Gerwen klopt Lewis met ninedarter</h1>
      <address>
        <time datetime="2019-11-23T16:19:35+00:00">23 Nov 2019, 16:19</time>
      </address>
      <p>Michael van Gerwen heeft weer eens van zich doen spreken. De Brabantse darter gooide op de Players Championship Finals in Minehead een zogeheten negendarter. ‘Mighty Mike’ zorgde voor de eerste ninedarter die dit jaar live op televisie te zien was.</p>
      <p>De nummer 1 van de wereld gooide een ‘perfecte’ leg in de tweede ronde van het toernooi tegen de Engelsman Adrian Lewis. Van Gerwen begon met drie keer triple 20, in zijn tweede beurt gevolgd door twee keer triple 20 en een keer triple 19. Hij gooide de resterende 144 punten uit met twee keer triple 20 en dubbel 12. Terwijl het publiek in de zaal uit z’n dak ging, kreeg de 30-jarige Nederlander een handje van Lewis. Van Gerwen nam dankzij zijn ninedarter een voorsprong van 5-3, maar zijn Engelse opponent was niet onder de indruk. Lewis trok de stand gelijk, maar de beslissende elfde leg ging toch naar Van Gerwen: 6-5.</p>
      <p>Volgende maand verdedigt de Brabander zijn wereldtitel op het WK in Londen. Maandag is de loting voor het slotstuk van het dartsjaar.</p>
      <p>BUZZS</p>
    </article>
  </body>
</html>