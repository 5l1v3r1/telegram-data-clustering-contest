<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spazionapoli.it/2019/11/23/massara-intervista-sky/"/>
    <meta property="og:site_name" content="Spazio Napoli"/>
    <meta property="article:published_time" content="2019-11-23T16:45:30+00:00"/>
    <meta property="og:title" content="Massara: “Abbiamo bisogno di una grande partita per migliorare la classifica. Ibrahimovic? È un campione…”"/>
    <meta property="og:description" content="NEWS NAPOLI CALCIO – Nel corso del prepartita del match tra Milan e Napoli, Frederic Massara ha rilasciato alcune dichiarazioni ai microfoni di Sky. Di seguito quanto evidenziato dalla nostra redazione: “È stata una vigilia ricca di concentrazione, la gara è molto importante, siamo in un momento delicato. La classifica non ci piace, abbiamo bisogno di una grande partita e […]"/>
  </head>
  <body>
    <article>
      <h1>Massara: “Abbiamo bisogno di una grande partita per migliorare la classifica. Ibrahimovic? È un campione…”</h1>
      <address><time datetime="2019-11-23T16:45:30+00:00">23 Nov 2019, 16:45</time> by <a rel="author" href="https://www.spazionapoli.it/author/nicolas-iannone/" target="_blank">Nicolas Iannone</a></address>
      <p><b><a href="https://www.spazionapoli.it/news-napoli-calcio/">N</a></b><a href="https://www.spazionapoli.it/news-napoli-calcio/">EWS NAPOLI CALCIO</a> – Nel corso del prepartita del match tra <b>Milan</b> e <b>Napoli</b>, <b>Frederic Massara</b> ha rilasciato alcune dichiarazioni ai microfoni di <i>Sky</i>. Di seguito quanto evidenziato dalla nostra <a href="https://www.spazionapoli.it/">redazione</a>:</p>
      <p>
        <i>“<b>È stata una vigilia ricca di concentrazione, la gara è molto importante</b>, siamo in un momento delicato. La classifica non ci piace, abbiamo bisogno di una grande partita e un buon risultato. Problema in attacco? Si risolve lavorando, sviluppando gioco e occasioni. I<b>brahimovic? Ibra è un campione, ha scritto pagine importanti in questo club ed è chiaro che sia una suggestione incredibile, ma rimane tale</b>. Meglio concentrarci sulle partite, per migliorare e tornare a livelli accettabili anche in classifica”.</i>
      </p>
      <p>
        <i>“<b>Rebic? È arrivato all’ultimo giorno di <a href="https://www.spazionapoli.it/calciomercato-napoli/">mercato</a>, si è inserito a fatica ed ora le scelte tattiche lo stanno penalizzando</b>. Potrà darci una mano, abbiamo visto le sue qualità in Germania, le scelte sono tattiche e non dettate dal giocatore. <b>Problemi di attenzione? I ragazzi stanno lavorando su questo aspetto</b>, bisogna applicarsi in allenamento per ridurre questo difetto che i numeri evidenziano. Essendo una delle squadre più giovani di questo campionato spesso ci siamo fatti trovare impreparati nei momenti topici delle gare”.</i>
      </p>
      <p>
        <i>“<b>Donnarumma? Lui é sereno, ha un anno e mezzo di contratto, non siamo preoccupati</b>. Nonostante la situazione non ha mai fatto mancare il suo contributo alla squadra”.</i>
      </p>
      <p>Per seguire tutte le <a href="https://www.spazionapoli.it/news-napoli-calcio/">news</a> sul <a href="https://www.spazionapoli.it/news-napoli-calcio/">calcio Napoli</a> clicca <a href="https://news.google.com/publications/CAAqKggKIiRDQklTRlFnTWFoRUtEM053WVhwcGIyNWhjRzlzYVM1cGRDZ0FQAQ?hl=it&amp;gl=IT&amp;ceid=IT%3Ait">QUI</a></p>
    </article>
  </body>
</html>