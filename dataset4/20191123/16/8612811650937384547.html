<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/haryana/news/union-holds-meeting-with-director-general-of-animal-husbandry-regarding-demands-263136"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-23T16:15:35+00:00"/>
    <meta property="og:title" content="मांगों को लेकर यूनियन ने की पशुपालन महानिदेशक के साथ बैठक "/>
    <meta property="og:description" content="हिसार: सर्व कर्मचारी संघ से संबंधित पशुपालन विभाग चतुर्थ श्रेणी कर्मचारी यूनियन ने प्रतिनिधिमंडल ने आज राज्य प्रधान किशनलाल सागर के नेतृत्व में महानिदेशक पशुपालन एवं डेयरी विभाग हरियाणा पंचकूला के साथ बैठक की। बैठक में यूनियन द्वारा दिए गए मांग पत्र पर विचारविमर्श किया गया। बैठक में महानिदेशक ने तमाम समस्याओं एवं मांगों के समाधान के लिए 18 दिसंबर को पुन: बैठक के लिए समय निर्धारित किया। "/>
  </head>
  <body>
    <article>
      <h1>मांगों को लेकर यूनियन ने की पशुपालन महानिदेशक के साथ बैठक </h1>
      <address><time datetime="2019-11-23T16:15:35+00:00">23 Nov 2019, 16:15</time> by <a rel="author">bhavnajoshi</a></address>
      <p>हिसार: सर्व कर्मचारी संघ से संबंधित पशुपालन विभाग चतुर्थ श्रेणी कर्मचारी यूनियन ने प्रतिनिधिमंडल ने आज राज्य प्रधान किशनलाल सागर के नेतृत्व में महानिदेशक पशुपालन एवं डेयरी विभाग हरियाणा पंचकूला के साथ बैठक की। बैठक में यूनियन द्वारा दिए गए मांग पत्र पर विचारविमर्श किया गया। बैठक में महानिदेशक ने तमाम समस्याओं एवं मांगों के समाधान के लिए 18 दिसंबर को पुन: बैठक के लिए समय निर्धारित किया। </p>
      <p>यूनियन राज्य महासचिव छबीलदास मौलिया ने बताया कि यूनियन के माग पत्र में सभी चतुर्थ श्रेणी कर्मचारियों को प्राइवेट बीमा कंपनियों का एजैंट बनाने व सरकारी संस्थानों का दुरूपयोग करने पर रोक लगाने, मनमानाम जॉब चार्ट बनाकर कर्मचारियों का शोषण करने पर रोक लगाने, कर्मचारियों से पद के अनुरूप काम लेने, विभाग में खाली पड़े स्वीपर कम चौकीदार के पदों पर भर्ती करने, दो वर्ष की सेवा पूरी कर चुके सभी प्रकार के कच्चे कर्मचारियों को पक्का किया जाए व पक्का होने तक समान काम समान वचेतन लागू किया जाए, वीएलडीए ट्रेनिंग के लिए चतुर्थ श्रेणी कर्मचारियों में सेवाकाल 5 वर्ष से घटाकर 2 वर्ष किया जाए, चतुर्थ श्रेणी कर्मचारियों के लिए बनाई गई जिला से बाहर तबादला करने की पॉलिसी को रद्द किया जाए, भ्रष्टाचार व कर्मचारियों के उत्पीड़न की कार्रवाई पर रोक लगाई जाए, चतुर्थ श्रेणी कर्मचारियों को प्रति माह 1000 रुपए जोखिम भत्ता दिया जाए, पशुपालन विभाग के सभी चतुर्थ श्रेणी कर्मचारियों को ड्यूटी के दौरान आसमानी रंग की डांगरी उपलब्ध करवाई जाए, प्रत्येक पॉली क्लीनिक में लैब सहायक के दो सर्जित कर चतुर्थ श्रेणी कर्मचारियों को पदोन्नति से भरा जाए, विभाग द्वारा शुरू की गई लैब टैक्नीशियन व डेयरी टैक्नालोजी की नई ट्रेनिंग में चतुर्थ श्रेणी कर्मचारियों के लिए 40 प्रतिशत कोटा आरक्षित करके दाखिले में शामिल किया जाए सहित 20 मांगों को रखा गया है। </p>
      <p>यूनियन प्रतिनिधिमंडल का नेतृत्व राज्य प्रधान किशन लाल सागर के साथ राज्य महासचिव छबील दास, सर्व कर्मचारी संघ के पूर्व राज्य प्रधान एवं वर्तमान संगठनकर्त्ता धर्मवीर फोगाट, वित्त सचिव देवी सिंह, महासचिव राजेश नेगी और राज्य कार्यकारिणी सदस्य रवि कुमार अम्बाला, राहुल कुमार जींद, चमन लाल सैनी, राजा व आडिटर वेद प्रकाश आदि भी शामिल रहे। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Union holds meeting with Director General of Animal Husbandry regarding demands</p>
    </article>
  </body>
</html>