<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-23/kenia-34-osoby-zginely-w-powodziach/"/>
    <meta property="og:site_name" content="Polsat News"/>
    <meta property="article:published_time" content="2019-11-23T16:43:00+00:00"/>
    <meta property="og:title" content="Kenia: 34 osoby zginęły w powodziach"/>
    <meta property="og:description" content="34 osoby zginęły w sobotę w powodziach w Kenii, 29 z nich zmarło w wyniku osunięcia się ziemi - poinformował kenijski minister spraw wewnętrznych Fred Matiangi. Powodzie spowodowane są ulewnymi deszczami, które nawiedziły zachodnią część kraju."/>
  </head>
  <body>
    <article>
      <h1>Kenia: 34 osoby zginęły w powodziach</h1>
      <address>
        <time datetime="2019-11-23T16:43:00+00:00">23 Nov 2019, 16:43</time>
      </address>
      <p>
        <b>34 osoby zginęły w sobotę w powodziach w Kenii, 29 z nich zmarło w wyniku osunięcia się ziemi - poinformował kenijski minister spraw wewnętrznych Fred Matiangi. Powodzie spowodowane są ulewnymi deszczami, które nawiedziły zachodnią część kraju.</b>
      </p>
      <related>
        <a href="https://www.polsatnews.pl/wiadomosc/2019-08-11/do-93-wzrosla-liczba-ofiar-smiertelnych-powodzi-na-poludniu-indii/"/>
      </related>
      <p>Domy zostały zmyte w nocy z piątku na sobotę przez silne opady w hrabstwie West Pokot, położonym ok. 350 km na północny zachód od Nairobi. Pracownicy Czerwonego Krzyża zgłosili osuwiska w różnych częściach hrabstwa i powiedzieli, że wysłano tam ekipy ratunkowe.</p>
      <p>Pięć osób zginęło, kiedy ich samochód został porwany przez wodę z rzeki, która wystąpiła z brzegów. Do tragedii doszło na drodze między miastami Kitale i Lodwar.</p>
      <p>
        <a href="https://www.polsatnews.pl/wiadomosc/2019-09-23/zawalila-sie-klasa-szkolna-zginelo-siedmioro-dzieci/">
          <b>ZOBACZ: Zawaliła się prowizoryczna klasa szkolna w Kenii. Zginęło siedmioro dzieci</b>
        </a>
      </p>
      <p>
        <b>Starty nie zostały oszacowane</b>
      </p>
      <p>Szef MSW przekazał, że do pomocy poszkodowanym rząd skierował śmigłowce. Nie wiadomo, jak wielkie są skutki klęski - zaznaczył.</p>
      <p>W związku z większymi niż zazwyczaj opadami w ostatnim czasie powodzie dotknęły ponad milion ludzi w Afryce Wschodniej. W ciągu 1,5 miesiąca w wyniku powodzi zginęło tam już 72 ludzi. </p>
      <p>
        <a href="https://www.polsatnews.pl/wideo/na-ratunek-koali-kobieta-zdjela-koszule-i-ocalila-zwierze-przed-ogniem-wideo_6759996/">WIDEO - Na ratunek koali. Kobieta zdjęła koszulę i ocaliła zwierzę przed ogniem [WIDEO]</a>
      </p>
      <figure>
        <img src="https://r.dcs.redcdn.pl/http/o2/redefine/cp/dd/ddnykfarhpqsiokoiuck3aq5tmzwynx8.jpg"/>
      </figure>
    </article>
  </body>
</html>