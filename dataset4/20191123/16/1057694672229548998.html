<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2050206/panikos-sta-kosmika-salonia-tis-koka%ce%90nis-o-fotografos-tou-kartel-ke-i-lista-me-onomata-ke-diefthinsis.html"/>
    <meta property="og:site_name" content="News.gr"/>
    <meta property="article:published_time" content="2019-11-23T16:54:07+00:00"/>
    <meta property="og:title" content="Πανικός στα κοσμικά σαλόνια της κοκαΐνης – Ο «φωτογράφος του καρτέλ» και η λίστα με ονόματα και διευθύνσεις"/>
    <meta property="og:description" content="Κανόνιζε τις «δουλειές» μόνο μέσω Viber και Facebook"/>
  </head>
  <body>
    <article>
      <h1>Πανικός στα κοσμικά σαλόνια της κοκαΐνης – Ο «φωτογράφος του καρτέλ» και η λίστα με ονόματα και διευθύνσεις</h1>
      <address>
        <time datetime="2019-11-23T16:54:07+00:00">23 Nov 2019, 16:54</time>
      </address>
      <h3>Κανόνιζε τις «δουλειές» μόνο μέσω Viber και Facebook</h3>
      <p>Μεγάλος φαίνεται πως είναι ο κατάλογος με τα ονόματα και τις διευθύνσεις από αγοραστές <a href="https://www.news.gr/tag/koka%ce%90ni">κοκαΐνης</a> υπεράνω... υποψίας που φέρεται να είχε στο κινητό του τηλέφωνο ο «φωτογράφος του καρτέλ» ναρκωτικών που «ξηλώθηκε» από την Ασφάλεια.</p>
      <p>Σύμφωνα με το «Έθνος της Κυριακής» πρόκειται για έναν 38χρονο με έντονη παρουσία στα social media, ο οποίος έκανε χλιδάτη ζωή. Γύριζε όλο τον κόσμο και τραβούσε καλλιτεχνικές -συνήθως υποβρύχιες- φωτογραφίες από διάφορες γωνιές του πλανήτη.</p>
      <h4>Το κρυφό εργαστήριο στην πολυτελή κατοικία </h4>
      <p>Ο φωτογράφος ζούσε με την γυναίκα σε μια πολυτελή κατοικία 200 τ.μ. στη Νέα Φιλαδέλφεια. Στο εσωτερικό του σπιτιού υπήρχε μια «κρυφή» πόρτα, η οποία οδηγούσε σε πατάρι, το οποίο και είχε μετατρέψει σε εργαστήριο παρασκευής κοκαΐνης και κάνναβής.</p>
      <p>Στο σπίτι ξεχώριζαν τα πανάκριβα διακοσμητικά είδη που έφερνε από τα ταξίδια του  ενώ όταν οι αστυνομικοί έκαναν έφοδο γύρισε και είπε στη γυναίκα του «Μωρό μου, game over».</p>
      <p>Ο ίδιος φέρεται να καυχιόταν συχνά για την ποιότητα της κοκαΐνης την οποία πουλούσε λέγοντας μάλιστα στους πελάτες του που ήθελαν να διαπραγματευτούν την τιμή «Αν θες πάρε από άλλον». Η τιμή του γραμμαρίου άγγιζε τα 100 ευρώ ενώ ο 38χρονος είχε πελατεία από όλες τις οικονομικές τάξεις.</p>
      <p>Σύμφωνα με το δημοσίευμα κατά την παρουσία του στον ανακριτή εμφανίστηκε πρόθυμος να συνεργαστεί με τις αρχές και να δώσει ονόματα και διευθύνσεις. Οι αστυνομικοί ατζέντα δεν βρήκαν και έτσι εικάζουν ότι όλες αυτές οι πληροφορίες είναι περασμένες στο κινητό του.</p>
      <h4>Κανόνιζε τις «δουλειές» μόνο μέσω Viber και Facebook</h4>
      <p>Μάλιστα φαίνεται πως λειτουργούσε με συγκεκριμένη τακτικλή καθώς συνομιλούσε για «δουλειές» μόνο μέσω Viber και Facebook, ενώ το κύκλωμα παρέδιδε ναρκωτικά από το <a href="https://www.news.gr/tag/marousi">Μαρούσ</a>ι έως τη Γλυφάδα και από τα Σπάτα έως το κέντρο της Αθήνας.</p>
      <p>Ολόκληρο το ρεπορτάζ στο «Έθνος της Κυριακής» που κυκλοφορεί</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2049341/sinelifthi-24chronos-me-ta-narkotika-stin-kavantza.html"/>
        <a href="https://www.news.gr/ellada/article/2048823/o-skilos-mirise-ta-narkotika-sillipsis-sto-limani-tis-soudas.html"/>
        <a href="https://www.news.gr/ellada/article/2047743/epichirise-na-perasi-narkotika-stis-filakes-domokou.html"/>
      </related>
    </article>
  </body>
</html>