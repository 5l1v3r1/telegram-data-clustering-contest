<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/kolnde-savastan-kalan-bomba-nedeniyle-6-bin-500-kisiye-tahliye-1392904"/>
    <meta property="og:site_name" content="Karar.com"/>
    <meta property="article:published_time" content="2019-11-23T16:51:00+00:00"/>
    <meta property="og:title" content="Köln'de savaştan kalan bomba nedeniyle 6 bin 500 kişiye tahliye"/>
    <meta property="og:description" content="Almanya'nın Köln kentinde 2. Dünya Savaşı'ndan kalma patlamamış bomba bulundu. 125 kilogramlık patlamamış İngiliz yapımı bombanın imha çalışmaları sırasında tehlikeli bölgenin 500 metre yarıçapında bulunan 6 bin 500 kişi tahliye edildi."/>
  </head>
  <body>
    <article>
      <h1>Köln'de savaştan kalan bomba nedeniyle 6 bin 500 kişiye tahliye</h1>
      <address>
        <time datetime="2019-11-23T16:51:00+00:00">23 Nov 2019, 16:51</time>
      </address>
      <p>
        <b>Almanya'nın Köln kentinde 2. Dünya Savaşı'ndan kalma patlamamış bomba bulundu. 125 kilogramlık patlamamış İngiliz yapımı bombanın imha çalışmaları sırasında tehlikeli bölgenin 500 metre yarıçapında bulunan 6 bin 500 kişi tahliye edildi.</b>
      </p>
      <p>Almanya'da Köln Büyükşehir Belediyesi'nden yapılan açıklamaya göre, Zollstock semtinde bulunan 125 kilogramlık patlamamış İngiliz yapımı bombanın imha çalışmaları sırasında, tehlikeli bölgenin 500 metre yarıçapında bulunan 6 bin 500 kişi tahliye edildi.</p>
      <p>Karlheinz-Steimel-Weg'de bulunan bomba nedeniyle, bölgeden geçen demir yolunda  tehlikeli madde taşıyan vagonlar, güvenli  bir bölgeye çekildi.</p>
      <p>Tahliye edilenler için Brüggener Caddesi üzerinde bir okulda irtibat noktası oluşturulurken, bölgeden geçen bazı yollar kapatıldı, toplu taşıma araçlarında aksamalar yaşandı.</p>
      <p>
        <b>BOMBANIN BUGÜN İMHA EDİLECEK</b>
      </p>
      <p>Dün akşam inşaat çalışmaları sırasında bulunan bombanın bugün imha edilmesi bekleniyor.</p>
      <p>Önceki gün de Köln'ün Buchheim semtinde Amerikan yapımı patlamamış bir bomba bulunmuş ve uzman ekiplerce etkisiz hale getirilmişti.</p>
      <p>Almanya'da 2. Dünya Savaşı'ndan kalma, bir kısmı yerleşim yerlerinde olmak üzere patlamamış çok sayıda bomba bulunuyor. </p>
      <p>
        <b>KÖLN/AA</b>
      </p>
      <related>
        <a href="https://www.karar.com/dunya-haberleri/almanyada-2-dunya-savasindan-kalma-bomba-bulundu-1345657"/>
      </related>
      <related>
        <a href="https://www.karar.com/dunya-haberleri/almanyada-oyun-alaninda-patlamamis-bomba-bulundu-1289996"/>
      </related>
    </article>
  </body>
</html>