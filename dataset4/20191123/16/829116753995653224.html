<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191123-katona-jozsef-szinhaz-titoktartasi-klauzula-semmis.html"/>
    <meta property="og:site_name" content="Origo"/>
    <meta property="article:published_time" content="2019-11-23T16:42:00+00:00"/>
    <meta property="og:title" content="Érvénytelen lehet a Katona József Színház saját színészeire kényszerített titoktartási nyilatkozata"/>
    <meta property="og:description" content="Gothár Péter szexuális zaklatásáról nem engednek senkit sem beszélni. Máté Gábor igazgató a botrány óta bujkál."/>
  </head>
  <body>
    <article>
      <h1>Érvénytelen lehet a Katona József Színház saját színészeire kényszerített titoktartási nyilatkozata</h1>
      <address><time datetime="2019-11-23T16:42:00+00:00">23 Nov 2019, 16:42</time> by <a rel="author">Both Hunor</a></address>
      <p>
        <b>Ahogy arról korábban részletesen <a href="https://www.origo.hu/itthon/20191121-amit-tudni-lehet-gothar-peter-zaklatasi-ugyerol.html">beszámoltunk</a>, kedden robbant ki a hazai balliberális kulturális elit legújabb szexuális zaklatási botránya, Gothár Péter rendező körül és a legfontosabb kérdésekre azóta sem kaptunk választ. A Katona József Színház és a Karácsony Gergely vezette budapesti Városháza mindent megtesz, hogy megmentse Gothár Pétert és ezzel az egykori kaposvári, jelenlegi katonás-színművészetis színházi világot. Minden fontos információt megpróbálnak eltitkolni, de közben hibák sorozatát követik el, így sorra lelepleződnek. Legutoljára a Színművészeti Egyetem vezetése. Az Origónak írt válaszukból kiderült, valójában semmilyen érdemi vizsgálat nem is zajlik Gothár ellen. Eszük ágában sincs megszabadulni a Katonából kénytelen-kelletlen kirúgott, nagyhatalmú, egykor SZDSZ-képviselőjelölt rendezőtől. Korábban arról is írtunk, a <a href="https://ripost.hu/sztar/huha/mit-akar-elhallgatni-a-katona-titoktartasi-szerzodest-kotottek-a-szineszekkel-2170268/">Ripost </a>alapján, hogy a Katona József Színház titoktartási szerződést íratott alá a dolgozóikkal, hogy házon belül tartsák a botrány részleteit. Mint ismert: a Katona József Színházat igazgató Máté Gábor a Színház- és Filmművészeti Egyetemen az egyik legbefolyásosabb vezető, ahogy mindkét helyen (eddig) Gothár Péter is. Abban az esetben, ha valóban bebizonyosodik, hogy szexuális bűncselekmény valósult meg a színházban, egy ilyen megállapodás komoly jogi aggályokat vet fel, amelynek részleteiről kérdeztük ifjabb Lomnici Zoltán alkotmányjogászt, a Századvég Alapítvány jogi igazgatóját.</b>
      </p>
      <p> A jogász az eset kapcsán kifejtette, hogy </p>
      <blockquote>Főszabályként a Polgári Törvénykönyv alapján kötött szerződések titoktartási klauzulája bűncselekmény eltussolására nem használható."</blockquote>
      <p>- mondta el az alkotmányjogász.</p>
      <p>
        <mark>Lomnici Zoltán kifejtette, hogy a munkaszerződésbe foglalt titoktartási klauzulák általában olyan üzleti titkok, technológiák titokban tartása miatt szükségesek, amelyeknek kitudódása versenyhátrányhoz juttatná az adott céget, a konkurenciát pedig versenyelőnyhöz. </mark>
      </p>
      <figure>
        <img src="https://cdn.nwmgroups.hu/s/img/i/1911/20191123gothar-peter.jpg?w=644&amp;h=395"/>
        <figcaption>Gothár Péter<cite>Forrás: MTI</cite></figcaption>
      </figure>
      <p>A Katona József Színház esetében erről szó sem volt.</p>
      <aside>A jogász elmondta, hogy amennyiben bebizonyosodik, hogy a Katona József Színházban valóban szexuális bűncselekmény valósult meg, akkor a dolgozókkal aláíratott ilyen titoktartási nyilatkozat érvénytelen lehet,</aside>
      <p>hiszen az jogszabályba ütközik, amelynek érvénytelenségére bárki, határidő nélkül hivatkozhat a bíróság előtt.</p>
      <figure>
        <img src="https://cdn.nwmgroups.hu/s/img/i/1503/20150318mate-gabor-szinesz-a-katona7.jpg?w=644&amp;h=429"/>
        <figcaption>Máté Gábor<cite>Fotó: Szabó Gábor - Origo</cite></figcaption>
      </figure>
      <p>De súlyosabb esetben akár bűncselekmény is megvalósulhat a munkáltató vonatkozásában egy ilyen nyilatkozat munkavállalókra kényszerítése a szakértő szerint.</p>
      <related>
        <h4>KAPCSOLÓDÓ CIKKEK</h4>
        <a href="https://www.origo.hu/itthon/20191121-amit-tudni-lehet-gothar-peter-zaklatasi-ugyerol.html"/>
        <a href="https://www.origo.hu/itthon/20191122-gothar-peter-szinhaz-es-filmmuveszeti-foiskola.html"/>
        <a href="https://www.origo.hu/itthon/20191122-szexuails-zaklatas-gothar-peter-szinhaz-es-filmmmuveszeti-egyetem.html"/>
        <a href="https://www.origo.hu/itthon/20191122-kalomista-gabor-nyilatkozata-gothar-peter-szexualis-zaklatasi-ugyerol.html"/>
        <a href="https://www.origo.hu/itthon/20191121-szexualis-zaklatas-mate-gabor.html"/>
        <a href="https://www.origo.hu/itthon/20191121-gulyas-gothar-szexualis-zaklatasarol-teljeskoru-vizsgalat-kell.html"/>
        <a href="https://www.origo.hu/itthon/20191120-katona-jozsef-szinhaz-szexualis-zaklatas-gothar-magyar-szynhazi-tarsasag.html"/>
        <a href="https://www.origo.hu/itthon/20191120-gothar-katona.html"/>
        <a href="https://www.origo.hu/itthon/20191120-nane-gotharpeter-katonajozsefszinhaz-szexualiszaklatas.html"/>
        <a href="https://www.origo.hu/itthon/20191120-gothar-peter-katona-jozsef-szinhz-zaklatas.html"/>
      </related>
    </article>
  </body>
</html>