<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mako.co.il/news-world/2019_q4/Article-3bd919eb9f89e61027.htm"/>
    <meta property="og:site_name" content="mako"/>
    <meta property="article:published_time" content="2019-11-23T16:03:00+00:00"/>
    <meta property="og:title" content="ארה&quot;ב מזהירה: אירן מתכננת מתקפה גדולה במזרח התיכון"/>
    <meta property="og:description" content="מפקד הכוחות האמריקניים במזרח התיכון מזהיר כי אירן מתכננת מתקפה גדולה נוספת במזרח התיכון. לטענתו, המתקפה תהיה בסדר גדול של תקיפת מתקן הנפט בסעודיה. הגנרל אמר כי תגבור הכוחות האמריקניים למפרץ נועד למנוע מתקפה זו"/>
  </head>
  <body>
    <article>
      <h1>ארה"ב מזהירה: אירן מתכננת מתקפה גדולה במזרח התיכון</h1>
      <h2>מפקד הכוחות האמריקניים במזרח התיכון מזהיר כי אירן מתכננת מתקפה גדולה נוספת במזרח התיכון. לטענתו, המתקפה תהיה בסדר גודל של תקיפת מתקן הנפט בסעודיה. הגנרל אמר כי תגבור הכוחות האמריקניים למפרץ נועד למנוע מתקפה כזאת, אך ייתכן שאין בכך די כדי להרתיע את הרפובליקה האסלאמית</h2>
      <address>
        <time datetime="2019-11-23T16:03:00+00:00">23 Nov 2019, 16:03</time>
      </address>
      <p>מפקד כוחות הצבא האמריקני במזרח התיכון מזהיר כי בקנה של אירן מתקפה גדולה נוספת באזורנו, כך דווח היום (שבת) לניו יורק טיימס. על פי הגנרל האמריקני סדר גודלה של התקיפה העתידית יהיה דומה לתקיפת מתקן הנפט בערב הסעודית.</p>
      <p>
        <a href="http://bit.ly/2PwRNBn">לעדכונים נוספים ושליחת הסיפורים שלכם - היכנסו לעמוד הפייסבוק של החדשות</a>
      </p>
      <p>"לפי דעתי יש סבירות מאוד גבוהה כי אירן תתקוף שוב", צוטט המפקד הבכיר, "זה המסלול בו אנו נמצאים בעת הנוכחית". לדבריו המתקפה על מתקני הנפט הסעודים הייתה "עזת מצח" ותפסה את כולם לא מוכנים.  הגנרל אמר כי תגבור הכוחות האמריקניים למפרץ נועד למנוע מתקפה כזאת, אך ייתכן שאין בכך דיי כדי להרתיע את הרפובליקה האסלאמית .</p>
      <p>למרות זאת, הבכיר הצבאי לא פירט או נתן ראיות על כן שאירן אכן מתכננת מתקפה נוספת, אך אמר כי על פי כוחות הביון והמודיעין האמריקניים ההיתכנות של מתקפה כזו גבוהה. "אירן תחת לחץ עצום, והיא מנסה להתגרות בארה"ב ולגרור אותה עד שתגיב צבאית כנגדה".</p>
      <p>במהלך ועידה ביטחונית אזורית בבחריין, אמר הבכיר כי ארה"ב דבקה בנכונותה להגן על בעלות בריתה במפרץ הפרסי, על אף השינוי במדיניות של ממשל טראמפ. בנוסף באותה ועידה הפציר הגנרל בערב הסעודית, איחוד האמירויות, עירק ועומאן לעבוד בשיתוף פעולה עם וושינגטון כדי "להתעמת ולחסל" את התוקפנות האירנית.</p>
      <p>בספטמר האחרון נשיא ארה"ב דונלד טראמפ אישר לשלוח כוחות צבא אמריקנים לערב הסעודית על מנת לחזק את יכולות ההגנה האווירית שלה, זאת על רקע התקיפות שאירעו בשטחה של סעודיה והביאו להשבתתם של שני מתקני נפט במדינה.</p>
      <p> </p>
    </article>
  </body>
</html>