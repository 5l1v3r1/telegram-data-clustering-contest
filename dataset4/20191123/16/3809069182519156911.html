<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/basket-league/article/1417819/oyigkins-latrepsa-ayto-poy-ezisa-me-ton-kosmo"/>
    <meta property="og:site_name" content="gazzetta.gr"/>
    <meta property="article:published_time" content="2019-11-23T16:33:35+00:00"/>
    <meta property="og:title" content="Ουίγκινς: «Λάτρεψα αυτό που έζησα με τον κόσμο»"/>
    <meta property="og:description" content="Ο Αντουέιν Ουίγκινς έκανε το καλύτερο φετινό παιχνίδι του και αναφέρθηκε στην αποθέωση του κόσμου μετά τη νίκη επί του Ρεθύμνου."/>
  </head>
  <body>
    <article>
      <h1>Ουίγκινς: «Λάτρεψα αυτό που έζησα με τον κόσμο»</h1>
      <h2>Ο Αντουέιν Ουίγκινς έκανε το καλύτερο φετινό παιχνίδι του και αναφέρθηκε στην αποθέωση του κόσμου μετά τη νίκη επί του Ρεθύμνου.</h2>
      <address><time datetime="2019-11-23T16:33:35+00:00">23 Nov 2019, 16:33</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ο Αμερικανός φόργουορντ του ΠΑΟΚ αναφέρθηκε στην αποθέωση της ομάδας λέγοντας ότι… «το λάτρεψα όπως και οι συμπαίκτες μου. Θέλουμε να έρχονται όσο γίνεται περισσότεροι γιατί μας δίνουν ενέργεια. Μας κάνουν χαρούμενους όταν είναι εδώ». Αναφερόμενος στο παιχνίδι αλλά και στη βελτίωση που έχει ο ΠΑΟΚ στο παιχνίδι του, είπε: «Παίξαμε σαν ομάδα. Βρίσκουμε τη χημεία μας και βγάζουμε ένα καλό πρόσωπο, ειδικά εντός έδρας, αφού βγάζουμε αυτά που θέλει ο προπονητής μας. Νιώθω άνετα με τον κόουτς και τους συμπαίκτες μου και αυτό φαίνεται στο παιχνίδι μου. Γενικώς, βρήκαμε τη χημεία μας, παίζουμε καλύτερα όλοι μαζί και μάθαμε ο ένας το παιχνίδι του άλλου. Βγάζουμε ένταση στο παιχνίδι μας και αυτό είναι σημαντικό στοιχείο».</p>
      <p>Ο Ουίγκινς αναφέρθηκε στον μέχρι στιγμής απολογισμό του ΠΑΟΚ και απάντησε: «Θέλουμε να παίξουμε στα Play Offs. Οι ήττες που κάναμε με εξαίρεση μία, θα μπορούσαν να αποφευχθούν. Μπορούμε να κάνουμε τις νίκες που χρειάζονται για να τα καταφέρουμε. Υπάρχουν οι δυνατότητες για να το κάνουμε».</p>
    </article>
  </body>
</html>