<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/ex-yu/Vucic-Gradicemo-i-brzu-saobracajnicu-Backi-Breg-Kikinda/570141?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-23T16:22:09+00:00"/>
    <meta property="og:title" content="Vučić: Gradićemo i brzu saobraćajnicu Bački Breg-Kikinda"/>
    <meta property="og:description" content="PALIĆ - Predsjednik Srbije Aleksandar Vučić najavio je danas da će najkasnije za tri ili četiri godine početi da se gradi brza saobraćajnica od Bačkog Brega do Kikinde."/>
  </head>
  <body>
    <article>
      <h1>Vučić: Gradićemo i brzu saobraćajnicu Bački Breg-Kikinda</h1>
      <address><time datetime="2019-11-23T16:22:09+00:00">23 Nov 2019, 16:22</time> by <a rel="author">Tanjug</a></address>
      <p>PALIĆ - Predsjednik Srbije Aleksandar Vučić najavio je danas da će najkasnije za tri ili četiri godine početi da se gradi brza saobraćajnica od Bačkog Brega do Kikinde.</p>
      <p>"Imamo još jednu dobru vest za Vojvodinu. Mi smo planirali i uskoro ćemo kroz Investicioni plan predočiti da ćemo, verujem da je realno, za tri ili četiri godine najkasnije, krenuti u izgradnju brze saobraćajnice Bački Breg - Sombor - Kula - Vrbas - Srbobran - Bečej - Novi Bečej - Kikinda", rekao je Vučić novinarima.</p>
      <p>Kaže da bi ta brza saobraćajnica bila poput paralele koja bi se naslanjala na vertikalu Koridora 10 i to bi značilo mnogo za zapadnobački, sjevernobački i južnobački okrug, ali i cijeli sjeverni Banat.</p>
      <p>"To bi bilo od presudnog značaja za dovođenje investitora i time bismo još jedan veliki prelaz napravili od malog prelaza, tako da bi građani sa obe strane imali laši prelaz mađarsko -srpske granice", istakao je Vučić.</p>
      <p>Srbija će pokušati i na granici sa Mađarskom da ubrza tereretni i putnički saobraćaj, kako bi građani brže prelazili na jednu i drugu stranu, izjavio je predsjednik Srbije</p>
      <p>On je, ipak, izrazio sumnju da bi sa Mađarskom, kao što je to slučaj sa graničnim prelazom Tabanovce sa Sjevernom Makedonijom, mogao da se primjeni "mini Šengen", jer je Mađarska članica EU i primjenjuje evropsko zakonodavstvo.</p>
      <p>Vučić je tako odgovorio na pitanje novinara da li bi i na sjeveru zemlje mogao da se ubrza prelaz na graničnim prelazima, na primjer, njihovim proširenjem ili nekim dogovorom sa premijerom Mađarske Viktorom Orbanom, kao i konstataciju novinara da srpska strana brzo radi, ali da je problem sa mađarskom stranom.</p>
      <p>"To su pravila Šengena i EU i ne mislim da ima mnogo veze sa lokalnim mađarskim zakonodavstvom. Sve što možemo da pokrenemo, uradićemo", naglasio je Vučić.</p>
    </article>
  </body>
</html>