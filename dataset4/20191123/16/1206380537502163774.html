<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/nova-pritelkyne-brada-pitta-kdo-je-pihata-misenka-alia-shawkat"/>
    <meta property="og:site_name" content="eXtra.cz"/>
    <meta property="article:published_time" content="2019-11-23T16:42:00+00:00"/>
    <meta property="og:title" content="Nová přítelkyně Brada Pitta: Kdo je pihatá míšenka Alia Shawkat"/>
    <meta property="og:description" content="Ukázalo se, že Brad Pitt (55) je dokonalý tajnůstkář. Už několik měsíců má být totiž ve vztahu s herečkou Aliou Shawkat (30). Románek těchto dvou celebrit na svém Instagramu propálila politička Meral Melika Duran a svět se nyní zajímá, kdo je pihatá kráska po Pittově boku."/>
  </head>
  <body>
    <article>
      <h6 class="kicker">milenka</h6>
      <h1>Nová přítelkyně Brada Pitta: Kdo je pihatá míšenka Alia Shawkat</h1>
      <address><time datetime="2019-11-23T16:42:00+00:00">23 Nov 2019, 16:42</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/88/5f/885f83e-247547-418e5cd-247410-mv5bmjexotm2mty3n-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Alia Shawkat má být novou přítelkyní Brada Pitta.<cite>extra.cz</cite></figcaption>
        </figure>
        <figure>
          <img src="https://www.extra.cz/images/thumbs/cf/12/cf12d1e-247411-mv5bmtg5mtc4nzc4nv5bml5banbnxkft-2560x0-shrink.jpg"/>
          <figcaption>Alia Shawkat je americká herečka.<cite>imdb.com</cite></figcaption>
        </figure>
        <figure>
          <img src="https://www.extra.cz/images/thumbs/30/40/3040923-247409-mv5bmtkwndc1oti1nl5bml5banbnxkft-2560x0-shrink.jpg"/>
          <figcaption>Věnuje se i výtvarnému umění a zpěvu.<cite>imdb.com</cite></figcaption>
        </figure>
        <figure>
          <img src="https://www.extra.cz/images/thumbs/86/f1/86f19b4-247413-a-2560x0-shrink.png"/>
          <figcaption>Brad Pitt a Alia Shawkat spolu mají randit už několik měsíců.<cite>Instagram</cite></figcaption>
        </figure>
        <figcaption>
          <a href="https://www.extra.cz/nova-pritelkyne-brada-pitta-kdo-je-pihata-misenka-alia-shawkat/galerie/4">+ Dalších 8 fotografií</a>
        </figcaption>
      </slideshow>
      <p>
        <b>Ukázalo se, že Brad Pitt (55) je dokonalý tajnůstkář. Už několik měsíců má být totiž ve vztahu s herečkou Aliou Shawkat (30). Románek těchto dvou celebrit na svém Instagramu propálila politička Meral Melika Duran a svět se nyní zajímá, kdo je pihatá kráska po Pittově boku.</b>
      </p>
      <p>Nová přítelkyně <a href="https://www.extra.cz/tema/brad-pitt">Brada Pitta</a>, americká herečka <a href="https://www.extra.cz/tema/alia-shawkat">Alia Shawkat</a>, se narodila 18. dubna 1989 v Riverside v Kalifornii rodičům Dině a Tonymu Shawkatovým. Její otec je Íránec, matka Norka, Irka a Italka. Na obrazovkách se poprvé objevila v roce 1999, když dostala příležitost si zahrát v tehdy populárním seriálu JAG. Tou dobou jí bylo pouhých 10 let.</p>
      <p>Alii se na hereckém poli velmi dobře daří. Za sebou už má celkem 82 rolí a v roce 2020 si na konto s jistotou připíše jednu další. Čeští diváci ji mohli vidět například v seriálech Veronika Mars, Beze stopy či Vzkvétající město. Zahrála si ale ve filmech jako Budiž světlo, Vyfič! nebo Blaze.</p>
      <related>
        <a href="https://www.extra.cz/brad-pitt-byl-pristizen-s-novou-pritelkyni-vyzablou-angelinu-nahradila-pihata-kraska"/>
      </related>
      <p>Kromě herectví se ale Shawkat věnuje i jinému umění. Kresba je jednou z jejích největších vášní a navíc je v ní velmi dobrá. Své obrazy vystavovala v galeriích nejen v Americe, ale dokonce i v Paříži. Rovněž miluje hudbu, a když má čas, ráda si zazpívá v jazzovém nočním klubu.</p>
      <h3>Přirozený talent</h3>
      <p>Je až s podivem, že někdo tak talentovaný jako Alia Shawkat se věnuje hlavně pouze herectví. Kromě kreslení a zpěvu se ve volném čase totiž ráda věnuje i jízdě na koni, krasobruslení, tanci a hře na piano. Je navíc velmi vzdělaná a umí plynule mluvit sedmi jazyky. Co myslíte, vybral si Brad dobrou náhradu za bývalou manželku <a href="https://www.extra.cz/tema/angelina-jolie">Angelinu Jolie</a>?</p>
    </article>
  </body>
</html>