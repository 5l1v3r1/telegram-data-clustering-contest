<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/hanover-protest-desnicara-i-kontramiting/"/>
    <meta property="og:site_name" content="Krstarica"/>
    <meta property="article:published_time" content="2019-11-23T16:27:00+00:00"/>
    <meta property="og:title" content="Hanover: Protest desničara i kontramiting"/>
    <meta property="og:description" content="HANOVER - Više od 5.000 ljudi odazvalo se danas pozivu premijera nemačke savezne države Donja Saksonija da se pridruži demonstracijama protiv protesta"/>
  </head>
  <body>
    <article>
      <h1>Hanover: Protest desničara i kontramiting</h1>
      <address><time datetime="2019-11-23T16:27:00+00:00">23 Nov 2019, 16:27</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>HANOVER – Više od 5.000 ljudi odazvalo se danas pozivu premijera nemačke savezne države Donja Saksonija da se pridruži demonstracijama protiv protesta krajnje desnice u Hanoveru.</p>
      <p>Premijer Stefan Vajl pozvao je ljude da protestuju protiv skupa krajnje desne Nacionalno-demokratske partije, koja okupljanjem želi da zastraši novinare koji kritički izveštavaju o toj nacionalističkoj stranci.</p>
      <p>Policija u Hanoveru je pokušala da zabrani protest desničara, ali je sud kasno sinoć odlučio da skup može da bude održan.</p>
      <p>Na protestu se pojavilo samo oko 100 desničarskih demonstranata, dok je na kontramitingu više od 5.000 ljudi predvođenih premijerom tražilo slobodu medija i podržalo novinare, prenosi AP.</p>
      <p>Nemački ministar spoljnih poslova Hajko Mas napisao je na Tviteru da se u Hanoveru može videti ono što važi za celu Nemačku, da su neonacisti i zastrašivači koji su protiv novinara, u manjini.</p>
      <p>„Hvala svima koi su mirno protestovali protiv ovih nečasnih demonstracija“, naveo je Mas.</p>
      <p>(Tanjug)</p>
    </article>
  </body>
</html>