<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/buitenland/-documenten-tonen-link-tussen-advocaat-trump-en-minister-van-buitenlandse-zaken-aan~a04c7d6f/"/>
    <meta property="og:site_name" content="HLN"/>
    <meta property="article:published_time" content="2019-11-23T16:52:00+00:00"/>
    <meta property="og:title" content="“Documenten tonen link tussen advocaat Trump en minister van Buitenlandse Zaken aan”"/>
    <meta property="og:description" content="Rudy Giuliani, de persoonlijke advocaat van de Amerikaanse president Donald Trump, en minister van Buitenlandse Zaken Mike Pompeo hebben in de maanden voorafgaand aan de controversiële terugroeping..."/>
  </head>
  <body>
    <article>
      <h1>“Documenten tonen link tussen advocaat Trump en minister van Buitenlandse Zaken aan”</h1>
      <address><time datetime="2019-11-23T16:52:00+00:00">23 Nov 2019, 16:52</time> by <a rel="author">PVZ</a></address>
      <p>
        <b>Rudy Giuliani, de persoonlijke advocaat van de Amerikaanse president Donald Trump, en minister van Buitenlandse Zaken Mike Pompeo hebben in de maanden voorafgaand aan de controversiële terugroeping van de Amerikaanse ambassadrice uit Oekraïne verschillende malen contact gehad. Dat blijkt uit documenten die zaterdag bekendgemaakt zijn.</b>
      </p>
      <p>Ambassadrice Marie Yovanovitch, die door Trump aan de deur werd gezet, werd vorige week ondervraagd tijdens een openbare hoorzitting die deel uitmaakt van het impeachmentonderzoek. Haar getuigenis is mogelijk belangrijk, omdat ze misschien aan de kant werd geschoven omdat ze weigerde om het spel van het Witte Huis mee te spelen.</p>
      <related>
        <h4>Lees ook</h4>
        <a href="https://www.hln.be/nieuws/buitenland/is-vicevoorzitter-van-impeachment-onderzoekscommissie-zelf-betrokken-bij-oekraine-gate-nieuwe-getuige-zegt-van-wel~a54045db/"/>
      </related>
      <p>De documenten, die door de 'freedom of information'-wet vrijgegeven moesten worden door het ministerie van Buitenlandse Zaken, zijn door American Oversight gepubliceerd, een organisatie die aan factchecking doet over de Amerikaanse politiek. Uit de documenten blijkt dat Pompeo en Giuliani op 26 en 29 maart contact hadden met elkaar. Dat kan belangrijk zijn voor het impeachment-onderzoek.</p>
      <p>"De documenten tonen zwart op wit dat er contact was tussen Rudy Giuliani, het oval office en Pompeo, om de Amerikaanse ambassadrice aan de kant te schuiven", zegt Austin Evers, directeur van American Oversight. "We begrijpen nu ook waarom Pompeo deze documenten niet vrijgaf aan het Congres.</p>
    </article>
  </body>
</html>