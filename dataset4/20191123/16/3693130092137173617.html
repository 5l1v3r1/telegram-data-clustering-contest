<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/cezaevi-firarisi-kocaeli-de-yakalandi-1210989.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-23T16:37:00+00:00"/>
    <meta property="og:title" content="Cezaevi firarisi Kocaeli'de yakalandı"/>
    <meta property="og:description" content=" Kocaeli'de çok sayıda farklı suçtan aranan, 19 yıl 10 ay kesinleşmiş hapis cezası bulunan cezaevi firarisi polis ekipleri tarafından gözaltına alınarak tutuklandı."/>
  </head>
  <body>
    <article>
      <h1>Cezaevi firarisi Kocaeli'de yakalandı</h1>
      <h2> Kocaeli'de çok sayıda farklı suçtan aranan, 19 yıl 10 ay kesinleşmiş hapis cezası bulunan cezaevi firarisi polis ekipleri tarafından gözaltına alınarak tutuklandı.</h2>
      <address>
        <time datetime="2019-11-23T16:37:00+00:00">23 Nov 2019, 16:37</time>
      </address>
      <p>Edinilen bilgilere göre, <b>İzmit İlçe Emniyet Müdürlüğü</b> Suç Önleme ve Soruşturma Büro Amirliği ekipleri, cinayet suçundan <b>tutuklu bulunduğu cezaevinden firar eden</b>, Kocaeli'de de karıştığı <b>2 ayrı bıçaklama ve çok sayıda tehdit suçundan</b> Y.D. isimli şahsın yakalanması için çalışma başlattı.</p>
      <p>Ekipler tarafından yapılan incelemelerin ardından şahsın İzmit ilçesinde olduğu tespit edildi. Polis ekipleri tarafından düzenlenen operasyonla şahıs yakalanarak gözaltına alındı.</p>
      <p><b>İzmit İlçe Emniyet Müdürlüğü'ne</b> götürülen şahsın 19 yıl 10 ay kesinleşmiş hapis cezasının olduğu tespit edildi. Emniyette tamamlanan işlemlerinin ardından Kocaeli Adliyesi'ne sevk edilen şahsın tutuklanarak cezaevine gönderilmesine karar verildi.</p>
    </article>
  </body>
</html>