<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/sport/1037367/"/>
    <meta property="og:site_name" content="Sanook"/>
    <meta property="article:published_time" content="2019-11-23T16:55:00+00:00"/>
    <meta property="og:title" content="รัวกันครึ่งแรก! แมนฯ ซิตี้ เปิดบ้านคว่ำ เชลซี 2-1 แซงขึ้นที่ 3"/>
    <meta property="og:description" content="การแข่งขันฟุตบอลพรีเมียร์ลีก อังกฤษ 2019-20 นัดที่ 13 คู่บิ๊กแมตช์ประจำสัปดาห์ แมนเชสเตอร์ ซิตี้ อันดับ 4 เปิดสนามเอติฮัด สเตเดียม รับการมาเยือนของ เชลซี ทีมอันดับ 3 ของตารางวันนี้เจ้าถิ่นใช้แผน 4-3-3 ริยาด มาห์เรซ, ราฮีม สเตอร์ลิง และ เซร์คิโอ อเกวโร เป็นสามประสานในแนวรุก ส่วนทีมเยือนมาในระบบ 4-3-3 เช่นกัน แทมมี อับราฮัม ยืนหน้าเป้า คริสเตียน พูลิซิช กับ วิลเลียน สร้างสรรค์เกมผลการแข่งขันปรากฏว่า ขุนพลเรือใบสีฟ้าเป็นฝ่ายทำได้ดีกว่า เอาชนะไปได้ 2-1 จากการยิงของ เควิน เดอ บรอยน์ นาที 29 และ ริยาด มาห์เรซ นาที 37 ด้านสิงห์บลูส์ขึ้นนำก่อนจาก เอ็นโกโล ก็องเต นาที 21จากชัยชนะนัดนี้ ทำให้ แมนเชสเตอร์ ซิตี้ มีเพิ่มเป็น 28 คะแนน ขยับขึ้นไปอยู่ที่ 3 ตามหลังจ่าฝูง ลิเวอร์พูล 9 คะแนน ส่วน เชลซี มี 26 คะแนนเท่าเดิม หล่นมาอยู่อันดับ 4"/>
  </head>
  <body>
    <article>
      <h1>รัวกันครึ่งแรก! แมนฯ ซิตี้ เปิดบ้านคว่ำ เชลซี 2-1 แซงขึ้นที่ 3</h1>
      <address><time datetime="2019-11-23T16:55:00+00:00">23 Nov 2019, 16:55</time> by <a rel="author">Kittiporn P.</a></address>
      <p><b>การแข่งขัน<a href="https://www.sanook.com/sport/">ฟุตบอล</a><a href="https://sport.sanook.com/football/table/premierleague/">พรีเมียร์ลีก</a> อังกฤษ 2019-20 นัดที่ 13 คู่บิ๊กแมตช์ประจำสัปดาห์ แมนเชสเตอร์ ซิตี้ อันดับ 4 เปิดสนามเอติฮัด สเตเดียม รับการมาเยือนของ เชลซี ทีมอันดับ 3 ของตาราง</b><br/><br/>วันนี้เจ้าถิ่นใช้แผน 4-3-3 ริยาด มาห์เรซ, ราฮีม สเตอร์ลิง และ เซร์คิโอ อเกวโร เป็นสามประสานในแนวรุก ส่วนทีมเยือนมาในระบบ 4-3-3 เช่นกัน แทมมี อับราฮัม ยืนหน้าเป้า คริสเตียน พูลิซิช กับ วิลเลียน สร้างสรรค์เกม<br/><br/>ผลการแข่งขันปรากฏว่า ขุนพลเรือใบสีฟ้าเป็นฝ่ายทำได้ดีกว่า เอาชนะไปได้ 2-1 จากการยิงของ เควิน เดอ บรอยน์ นาที 29 และ ริยาด มาห์เรซ นาที 37 ด้านสิงห์บลูส์ขึ้นนำก่อนจาก เอ็นโกโล ก็องเต นาที 21<br/><br/>จากชัยชนะนัดนี้ ทำให้ แมนเชสเตอร์ ซิตี้ มีเพิ่มเป็น 28 คะแนน ขยับขึ้นไปอยู่ที่ 3 ตามหลังจ่าฝูง ลิเวอร์พูล 9 คะแนน ส่วน เชลซี มี 26 คะแนนเท่าเดิม หล่นมาอยู่อันดับ 4</p>
    </article>
  </body>
</html>