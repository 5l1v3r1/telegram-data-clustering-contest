<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/india/2019/11/23/andhra-pradesh-government-cancels-licenses-of-all-bars-in-state.html"/>
    <meta property="og:site_name" content="Manoramanews"/>
    <meta property="article:published_time" content="2019-11-23T16:44:01+00:00"/>
    <meta property="og:title" content="വാക്ക് പാലിച്ച് ജഗൻ സർക്കാർ; എല്ലാ ബാറുകളുടെയും ലൈസൻസ് റദ്ദാക്കി"/>
    <meta property="og:description" content="ഭരണത്തിലേറിയതിന് പിന്നാലെ കടുത്ത തീരുമാനങ്ങളുമായി മുന്നോട്ടു പോവുകയാണ് ജഗൻ മോഹൻ റെഡ്ഡി സർക്കാർ. സംസ്ഥാനത്തെ എല്ലാ ബാറുകളുടെ ലൈസൻസും ആന്ധ്രാ പ്രദേശ് സർക്കാർ റദ്ദാക്കി. വൈഎസ്ആർ കോൺഗ്രസിന്റെ തിരഞ്ഞെടുപ്പ് വാഗ്ദാനങ്ങളിലൊന്നായിരുന്നു സമ്പൂർണ മദ്യനിരോധനം. ഡിസംബര്‍ 31ന് ശേഷം ബാറുകളുടെ പൂർണമായും നിർത്താൻ. Andhra Pradesh. Y. S. Jaganmohan Reddy. Bar."/>
  </head>
  <body>
    <article>
      <h1>വാക്ക് പാലിച്ച് ജഗൻ സർക്കാർ; എല്ലാ ബാറുകളുടെയും ലൈസൻസ് റദ്ദാക്കി</h1>
      <address><time datetime="2019-11-23T16:44:01+00:00">23 Nov 2019, 16:44</time> by <a rel="author">സ്വന്തം ലേഖകൻ</a></address>
      <p>ഭരണത്തിലേറിയതിന് പിന്നാലെ കടുത്ത തീരുമാനങ്ങളുമായി മുന്നോട്ടു പോവുകയാണ് ജഗൻ മോഹൻ റെഡ്ഡി സർക്കാർ. സംസ്ഥാനത്തെ എല്ലാ ബാറുകളുടെ ലൈസൻസും ആന്ധ്രാ പ്രദേശ് സർക്കാർ റദ്ദാക്കി. വൈഎസ്ആർ കോൺഗ്രസിന്റെ തിരഞ്ഞെടുപ്പ് വാഗ്ദാനങ്ങളിലൊന്നായിരുന്നു സമ്പൂർണ മദ്യനിരോധനം. ഡിസംബര്‍ 31ന് ശേഷം ബാറുകളുടെ പൂർണമായും നിർത്താൻ സർക്കാർ ആവശ്യപ്പെട്ടിരിക്കുകയാണ്. </p>
      <p>ഘട്ടംഘട്ടമായി മദ്യനിരോധനം കൊണ്ടുവരാനാണ് സർക്കാർ ശ്രമം. ഇതിന്റെ ഭാഗമായിട്ടാണ് ബാറുകളുടെ ലൈസൻസ് റദ്ദാക്കുന്നത്. നിലവില്‍ 798 ബാറുകളാണ് ആന്ധ്രയില്‍ പ്രവര്‍ത്തിക്കുന്നത്. അടുത്ത വര്‍ഷം മുതൽ ഇതിൽ 40 ശതമാനം ബാറുകൾക്ക് മാത്രമാകും ലൈസൻസ് നൽകുക. എന്നാൽ സർക്കാർ തീരുമാനത്തിനെതിരെ കോടതിയെ സമീപിക്കാനൊരുങ്ങുകയാണ് ബാർ ഉടമകൾ. 2020 ജൂണ്‍വരെ ലൈസന്‍സ് അനുമതിയുണ്ടെന്നും ഇപ്പോള്‍ ലൈസന്‍സ് റദ്ദാക്കാനാകില്ലെന്നുമാണ് ബാറുടമകളുടെ വാദം.</p>
    </article>
  </body>
</html>