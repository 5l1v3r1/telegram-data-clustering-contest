<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/stockholm/brand-i-flerfamiljshus-i-nynashamn"/>
    <meta property="og:site_name" content="SVT Nyheter"/>
    <meta property="article:published_time" content="2019-11-23T16:58:22+00:00"/>
    <meta property="og:title" content="Brand i flerfamiljshus i Nynäshamn"/>
    <meta property="og:description" content="Brandkåren larmades till ett flerfamiljshus i centrala Nynäshamn under lördagseftermiddagen. En person hittades livlös i en lägenhet och fördes till sjukhus. Branden var snabbt under kontroll men trapphuset var rökfyllt. Trots det behövde övriga boende i huset inte evakueras."/>
  </head>
  <body>
    <article>
      <h1>Brand i flerfamiljshus i Nynäshamn</h1>
      <address><time datetime="2019-11-23T16:58:22+00:00">23 Nov 2019, 16:58</time> by <a rel="author">Sanna Lüning</a></address>
      <p>
        <b>Brandkåren larmades till ett flerfamiljshus i centrala Nynäshamn under lördagseftermiddagen. En person hittades livlös i en lägenhet och fördes till sjukhus. Branden var snabbt under kontroll men trapphuset var rökfyllt. Trots det behövde övriga boende i huset inte evakueras.</b>
      </p>
      <p>– Vi fick larm om en brand i ett flerfamiljshus i Nynäshamn vid halv tretiden i eftermiddags. När vi kom till platsen var det en fullt utvecklad brand i en av lägenheterna. Därinne påträffades en livlös person, säger Roger Magnusson, operativ chef på räddningstjänsten i Södertörn.</p>
      <p>Personen fördes till sjukhus. Under eftermiddagen har polis varit på plats för att göra en teknisk undersökning hur branden startade.</p>
      <p>– I nuläget utreds händelsen som allmänfarlig ödeläggelse, säger Eva Nilsson, polisens presstalesperson.</p>
    </article>
  </body>
</html>