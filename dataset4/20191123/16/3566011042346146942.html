<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549506.html/%D8%A2%D9%85%D8%A7%D8%AF%DA%AF%DB%8C-%D8%B9%D9%86%D8%A7%D8%B5%D8%B1-%D9%86%D8%B8%D8%A7%D8%B1%D8%AA%DB%8C-%D8%A8%D8%B3%DB%8C%D8%AC-%D8%A8%D8%B1%D8%A7%DB%8C-%DA%A9%D9%86%D8%AA%D8%B1%D9%84-%D9%82%DB%8C%D9%85%D8%AA-%DA%A9%D8%A7%D9%84%D8%A7%D9%87%D8%A7--%D9%85%D8%B3%DB%8C%D8%B1-%D8%A8%DB%8C%D8%A7%D9%86-%D9%85%D8%B7%D8%A7%D9%84%D8%A8%D9%87-%D9%82%D8%A7%D9%86%D9%88%D9%86%DB%8C-%D8%A7%D8%B2-%D8%B4%D8%B1%D8%A7%D8%B1%D8%AA-%D9%88-%D8%A7%D8%BA%D8%AA%D8%B4%D8%A7%D8%B4-%D8%AC%D8%AF%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T16:26:00+00:00"/>
    <meta property="og:title" content="آمادگی عناصر نظارتی بسیج برای کنترل قیمت کالاها/ مسیر بیان مطالبه قانونی از شرارت و اغتشاش جداست"/>
    <meta property="og:description" content="فرمانده سپاه خرم آباد گفت: جهت کنترل و جلوگیری از افزایش قیمت کالاها، با بسیجیان آموزش دیده آمادگی نظارت بر تمامی 18 هزار مغازه های شهر را داریم."/>
  </head>
  <body>
    <article>
      <h1>آمادگی عناصر نظارتی بسیج برای کنترل قیمت کالاها/ مسیر بیان مطالبه قانونی از شرارت و اغتشاش جداست</h1>
      <h2>فرمانده ناحیه مقاومت بسیج خرم آباد:</h2>
      <address>
        <time datetime="2019-11-23T16:26:00+00:00">23 Nov 2019, 16:26</time>
      </address>
      <p>فرمانده سپاه خرم آباد گفت: جهت کنترل و جلوگیری از افزایش قیمت کالاها، با بسیجیان آموزش دیده آمادگی نظارت بر تمامی 18 هزار مغازه های شهر را داریم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سرهنگ پاسدار ماشااله بازگیر در گفت‌وگو با خبرنگار <a href="http://safiraflak.ir/?p=1997">سفیر افلاک</a> ضمن گرامیداشت چهلمین سالگرد تشکیل بسیج اظهار داشت: بسیج شجره طیبه ای است که هر روز کشور و جامعه اسلامی از این درخت مقدس به بار نشسته و امروز بسیجیان هستند که با عزمی راسخ، در اوج بصیرت ژرف و شناخت عمیق مبانی و احکام اسلامی به شکلی آگاهانه در راستای مرتفع کردن نیازهای روز جامعه، قدم هایی محکم و استوار برمی دارند.</p>
      <p>وی با اشاره به ضرورت تبیین نقش مهم بسیج و بسیجیان در زمینه مقابله با هجمه های دشمنان انقلاب در جنگ سخت و نرم افزود: هفته بسیج فرصتی است تا توانمندی ها و ظرفیت عظیم بسیج را که موجب پیشرفت و اقتدار نظام مقدس جمهوری اسلامی ایران شده را به نحوی شایسته مطرح و بیان کنیم.</p>
      <p>فرمانده ناحیه مقاومت بسیج خرم آباد عنوان کرد: امنیت ۳۶۰ درجه در تمام صحنه ها، حضور آگاهانه و شجاعانه در عرصه ها ی مورد نیاز انقلاب اسلامی و مجاهد فی سبیل الله بودن از جمله تعاریف و معانی بسیج است.</p>
      <p>وی با اشاره به ۲ ماموریت مهم بسیج خاطرنشان کرد: مأموریت سازمانی بسیج شامل جذب، آموزش ،تربیت و حفظ انسجام است که به حول و قوه الهی هم اکنون یک سوم جمعیت خرم آباد عضو بسیج هستند هم چنین رصد انقلابی شامل رصد تمامی عرصه های فرهنگی، اجتماعی، سیاسی، اقتصادی،امنیتی و دفاعی ماموریت دوم بسیج است.</p>
      <p>فرمانده سپاه خرم آباد گفت:به جهت کنترل و جلوگیری از افزایش قیمت کالاها، با بسیجیان آموزش دیده آمادگی نظارت بر تمامی ۱۸ هزار مغازه های شهر را داریم.</p>
      <p>سرهنگ بازگیر از ارائه خدمات متنوع به مردم محلات آسیب دیده ای همچون کوی علی آباد، کرگانه،فلک الدین، پاچنار، گل سفید ، و پشته حسین آباد و همچنین تشکیل ۲۸ صندوق قرض‌الحسنه و۲۲۴ گروه جهادی برای ارائه خدمات به مردم اشاره کرد و گفت: رصد، مطالعه، شناسایی و بررسی مشکلات و معضلات فرهنگی عمرانی و آسیب های اجتماعی شهرستان، ایجاد شورای تحول محله، تشکیل کمیته های فرهنگی اجتماعی با ادارت، ساخت مجموعه های فرهنگی ، آموزشی در محلات حاشیه شهر از جمله فعالیت های بسیج شهرستان در بحث فرهنگی، اجتماعی بوده است که همچنان ادامه دارد.</p>
      <p>وی تصریح کرد: با اجرای طرح کرامت تهیه بانک اطلاعاتی معتادان، رشد فرهنگی، عمرانی ،سازندگی در مناطق حاشیه شهر، توزیع بروشور با محوریت آموزش و پیشگیری از اعتیاد ، تخریب خانه های فساد در این محلات، حضور تیم های پزشکی برای درمان معتادین، صیانت از معتادین بهبود یافته از طریق اشتغالزایی به عنوان مصادیق ۶ گام شناسایی،بسترسازی،بیان آسیب ها،اقدام قاطع، درمان وصیانت ازمعتادین بهبود یافته در راستای مبارزه با مواد مخدر انجام شده است.</p>
      <p>فرمانده ناحیه مقاومت بسیج خرم آباد با اشاره به حوادث اخیر درپی اجرای طرح مدیریت مصرف سوخت اظهار داشت: ما حافظ امنیت و آرامش مردم عزیزمان هستیم و آنجایی که خطری مردم را تهدید کند با قدرت و قاطعیت وارد عمل می شویم؛اگرچه تک تک مردم بصیر و ولایی ما خود پاسدار انقلاب و کشور هستند.</p>
      <p>وی با اشاره به تلاش دشمنان برای ایجاد و تشدید ناآرامی ها در سطح شهرها تآکید کرد: در جنگ اقتصادی، دشمنان به دنبال ناآرامی و اغتشاش در کشور هستند و البته مردم ما با هوشیاری و آگاهی در راهپیمایی ۲۹ آبان نشان دادند که مسیر بیان مطالبه قانونی از مسیر شرارت و اغتشاش جداست وتخریب اموال عمومی نه تنها مشکلی را حل نمی کند بلکه موجب ناامنی در کشور می شود.</p>
      <p>سرهنگ بازگیر با اشاره به راه اندازی ۱۲۰ گشت رضویون در سطح شهرستان افزود: به جهت کنترل و جلوگیری از افزایش قیمت کالاها، با بسیجیان آموزش دیده آمادگی نظارت بر تمامی ۱۸ هزار مغازه های شهر را داریم.</p>
      <p>انتهای پیام/</p>
    </article>
  </body>
</html>