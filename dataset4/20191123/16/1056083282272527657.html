<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090201030/%D8%AF%D8%B9%D9%88%D8%AA-%D8%B1%D8%B3%D8%A7%D9%86%D9%87-%D9%87%D8%A7-%D8%A7%D8%B2-%D9%85%D8%B1%D8%AF%D9%85-%D8%A8%D8%B1%D8%A7%DB%8C-%D9%85%D8%B4%D8%A7%D8%B1%DA%A9%D8%AA-%D8%AD%D8%AF%D8%A7%DA%A9%D8%AB%D8%B1%DB%8C-%D8%AF%D8%B1-%D8%A7%D9%86%D8%AA%D8%AE%D8%A7%D8%A8%D8%A7%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-23T16:50:06+00:00"/>
    <meta property="og:title" content="دعوت رسانه ها از مردم برای مشارکت حداکثری در انتخابات"/>
    <meta property="og:description" content="ایسنا/گیلان فرماندار آستارا بر دعوت اصحاب قلم و رسانه ها از مردم برای مشارکت حداکثری در انتخابات پیش رو تأکید کرد."/>
  </head>
  <body>
    <article>
      <h6 class="kicker">فرماندار آستارا تأکید کرد</h6>
      <h1>دعوت رسانه ها از مردم برای مشارکت حداکثری در انتخابات</h1>
      <address><time datetime="2019-11-23T16:50:06+00:00">23 Nov 2019, 16:50</time> by <a rel="author">رامین بشرویه</a></address>
      <p>ایسنا/گیلان فرماندار آستارا بر دعوت اصحاب قلم و رسانه ها از مردم برای مشارکت حداکثری در انتخابات پیش رو تأکید کرد.</p>
      <p>حسن رستم زاد در نخستین نشست خبری که با محوریت انتخابات در فرمانداری این شهرستان برگزار شد، اظهار کرد: افزایش نرخ بنزین، برقراری عدالت اجتماعی و کمک به دهک های پایین جامعه است.</p>
      <p> وی با بیان اینکه هر سه روسای قوا و مقام معظم رهبری برای اجرای این طرح مهم تأکید دارند، ادامه داد: از سالیان قبل دشمن برای به دست آوردن اینگونه فرصت ها، جهت بر هم زدن آرامش ملت برنامه ریزی می کرد.</p>
      <p> وی با اشاره به اینکه مردم ایران بسیار آگاه و با بصیرت هستند، افزود: با توجه به اینکه بسیاری از مردم انتقاداتی هم داشتند، ولی پس از بیانات مقام معظم رهبری، صف خود را از صف اغتشاشگران و آشوب طلبان جدا کردند.</p>
      <p>رستم زاد در ادامه به در پیش رو بودن انتخابات و ایجاد ناامنی در آستانه این رویداد مهم اشاره و یادآور شد: در همه آشوبهای پس از انقلاب، دستهای سلطنت طلبان، منافقان و دشمنان ایران نیز مشهود است.</p>
      <p>وی دلسرد کردن مردم برای کم رنگ شدن حضور در انتخابات را از دیگر توطئههای دشمنان عنوان کرد و گفت: وظیفه اصحاب قلم و رسانهها در این ایام چند برابر شده است و باید از مردم برای مشارکت حداکثری در انتخابات پیش رو دعوت کرد.</p>
      <p>وی با اشاره به حضور حداکثری مردم آستارا در انتخاباتهای مختلف، خاطرنشان کرد: رأی مردم حق الناس است و باید با برگزاری انتخابات سالم، از آن امانت داری شود.</p>
      <p>فرماندار آستارا مردم را برنده اصلی و همیشگی انتخابات های نظام مقدس جمهوری اسلامی دانست و تصریح کرد: ستاد اجرایی شهرستان، کوچک ترین دخالت را به نفع هیچ کس نخواهد داشت و در چارچوب قانون و وظایف محوله عملی می کند.</p>
      <p>وی در بخش پایانی سخنان خود روشنگری را از مهمترین وظایف مطبوعات، خبرگزاری ها و سایر رسانه ها عنوان و افزود: دشمنان، می خواهند در کشور تفرقه ایجاد کنند و از هر فرصتی برای تحقق اهداف خود بهره مند خواهند شد و این وظیفه آگاهی بخشی را رسانه ها بر عهده دارند.</p>
      <p>انتهای پیام</p>
    </article>
  </body>
</html>