<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/169b6f5feeb818df/detectoare-de-fum-vor-fi-instalate-in-casele-faliilor-vulnerabile-din-mai-multe-raioane.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-23T16:55:04+00:00"/>
    <meta property="og:title" content="Detectoare de fum vor fi instalate în casele faliilor vulnerabile din mai multe raioane"/>
    <meta property="og:description" content="Familiile cu mulți copii, cele vulnerabile, pensionarii și persoanele cu dizabilități din raioanele Făleşti, Donduşeni, Briceni, Teleneşti, Cahul şi UTA Găgăuzia vor beneficia de detectoare de fum, care vor fi instalate gratuit de către pompieri. Inspectoratul General pentru Situaţii de Urgenţă a dat startul campaniei de informare a populaţiei „O casă protejată, o viaţă salvată”."/>
  </head>
  <body>
    <article>
      <h1>Detectoare de fum vor fi instalate în casele faliilor vulnerabile din mai multe raioane</h1>
      <address><time datetime="2019-11-23T16:55:04+00:00">23 Nov 2019, 16:55</time> by <a rel="author">Jurnal.md</a></address>
      <p>
        <b>Familiile cu mulți copii, cele vulnerabile, pensionarii și persoanele cu dizabilități din raioanele Făleşti, Donduşeni, Briceni, Teleneşti, Cahul şi UTA Găgăuzia vor beneficia de detectoare de fum, care vor fi instalate gratuit de către pompieri. Inspectoratul General pentru Situaţii de Urgenţă a dat startul campaniei de informare a populaţiei „O casă protejată, o viaţă salvată”.</b>
      </p>
      <p>Potrivit IGSU, scopul campaniei, în cadrul căreia este planificată instalarea a peste o mie de detectoare de fum, este de a evita cazurile de intoxicaţie cu monoxid de carbon, dar şi izbucnirea incendiilor în locuinţe, minimalizând astfel riscul producerii unor tragedii. Lansarea campaniei a avut loc într-o casă de locuit care aparține unei familii cu mulți copii, din strada Butuceni a capitalei, unde mai devreme s-a produs un incendiu.</p>
      <p>În anii precedenţi, în cadrul aceleiași campanii, au fost instalate 7094 de detectoare de fum în casele a 6669 de familii din 313 localităţi rurale din ţară. Au fost înregistrate șase cazuri în care instalaţiile s-au declanşat în urma izbucnirii focului, fiind astfel salvată viața oamenilor.</p>
    </article>
  </body>
</html>