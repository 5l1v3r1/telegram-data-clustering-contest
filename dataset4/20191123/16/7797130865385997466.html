<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Ljubimci/a546396/Macak-nakon-pet-godina-pronadjen-1.900-kilometara-od-svog-doma.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-23T16:22:00+00:00"/>
    <meta property="og:title" content="Mačak nakon pet godina pronađen 1.900 kilometara od svog doma"/>
    <meta property="og:description" content="Muškarac iz Oregona pronašao je svog mačka 1.900 kilometara od doma u kojem su zajedno živeli, a iz kog je životinja..."/>
  </head>
  <body>
    <article>
      <h1>Mačak nakon pet godina pronađen 1.900 kilometara od svog doma</h1>
      <address>
        <time datetime="2019-11-23T16:22:00+00:00">23 Nov 2019, 16:22</time>
      </address>
      <p>Muškarac iz Oregona pronašao je svog mačka 1.900 kilometara od doma u kojem su zajedno živeli, a iz kog je životinja nestala pre pet godina, prenosi BBC.</p>
      <p>Crni mačak Saša pronađen je na ulicama Sante Fea u Novom Meksiku pet godina nakon nestanka iz svog doma u Portlandu. </p>
      <p>Iz azila u Santa Feu kažu da su uspeli locirati vlasnika skeniranjem Sašinog mikročipa. </p>
      <p>Mačak je ove nedelje vraćen vlasniku Viktoru Usovu. Njegov ljubimac nestao je pre pet godina, a Usov je već izgubio nadu da će ga ponovo videti. </p>
      <p>"Nisam mogao verovati. Pomislili smo na najgore, ali kad su nas nazvali bili smo zahvalni što je Saša živ i što je dobro", rekao je Usov. </p>
      <p>Nije poznato kako je Saša dospeo do Santa Fea, ali Usov vjeruje da je njegov ljubimac uspeo "uhvatiti prevoz". </p>
      <p>"Želim verovati da je proživeo sjajnu američku avanturu", kaže Usov. </p>
      <p>Porparol azila Murad Kirdar kaže da cela priča ukazuje na važnost mikročipovanja kućnih ljubimaca.</p>
      <p>"Jednostavan mikročip, veličine zrna pirinča koji je ugrađen pod kožu kućnog ljubimca, pomogao nam je pronaći vlasnika nestalog mačka", naveo je u saopštenju. </p>
    </article>
  </body>
</html>