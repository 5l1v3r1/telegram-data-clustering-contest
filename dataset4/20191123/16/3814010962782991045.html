<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/unitsef-izleze-ss-stanovishche-po-doklada-na-dri-za-usloviyata-v-tsentrovete-za-detsa"/>
    <meta property="og:site_name" content="Новини БНТ"/>
    <meta property="article:published_time" content="2019-11-23T16:48:19+00:00"/>
    <meta property="og:title" content="УНИЦЕФ излезе със становище по доклада на DRI за условията в центровете за деца"/>
    <meta property="og:description" content="УНИЦЕФ смята, че деинституционализацията не се ограничава до извеждането на децата от институциите от стар тип"/>
  </head>
  <body>
    <article>
      <h1>УНИЦЕФ излезе със становище по доклада на DRI за условията в центровете за деца</h1>
      <address><time datetime="2019-11-23T16:48:19+00:00">23 Nov 2019, 16:48</time> by <a rel="author">Мария Чернева</a></address>
      <p>
        <b>УНИЦЕФ смята, че деинституционализацията не се ограничава до извеждането на децата от институциите от стар тип</b>
      </p>
      <p>"УНИЦЕФ България споделя разбирането, че деинституционализацията не е крайна цел, а средство за постигане на това, което е най-добро за всяко едно дете. Тя е процес на замяна на институционалната грижа с грижа в семейна или близка до семейната среда и не се ограничава само до закриване на специализираните институции и извеждане на децата от тях. Работата по подкрепа на семействата за предотвратяване разделянето на децата от техните родители е ключова част от този процес, така както и подкрепата за децата и младежите, напускащи грижа, и специалистите, които работят с децата и родителите" - пише в становището си УНИЦЕФ по повод доклада на международната правозащитна организация DRI за продължаващите лоши практики от големите институции за децата с увреждания.</p>
      <p>DRI заедно с други две правозащитни организации подадоха иск в съда на ЕС срещу Европейската комисия, за това че продължава да финансира институции за деца, в нарушение на Хартата за основните човешки права и Конвенцията на ООН за правата на хората с увреждания</p>
      <p>Анализът на УНИЦЕФ отчитат напредъка на страна в реформите на системата за грижа на децата с увреждания, но и той отчита, че "...все още голям брой деца продължават да бъдат разделяни от семействата си. Децата от маргинализирани общности и тези с увреждания са с най-висок риск да бъдат разделени от семействата си. Затова основните приоритети в настоящата програма за партньорство между УНИЦЕФ и правителството на Република България са превенцията на разделянето на децата от семействата им и подкрепата на родителите да се грижат за своите деца."</p>
      <p>Цялото становище на УНИЦЕФ можете да прочетете <a href="https://www.unicef.org/bulgaria/%D0%BF%D1%80%D0%B5%D1%81-%D1%81%D1%8A%D0%BE%D0%B1%D1%89%D0%B5%D0%BD%D0%B8%D1%8F/%D1%83%D0%BD%D0%B8%D1%86%D0%B5%D1%84-%D1%81%D0%BC%D1%8F%D1%82%D0%B0-%D1%87%D0%B5-%D0%B4%D0%B5%D0%B8%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%B0%D0%BB%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B5-%D1%81%D0%B5-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0-%D0%B4%D0%BE-%D0%B8%D0%B7%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D0%BE%D1%82">тук</a></p>
      <related>
        <a href="http://news.bnt.bg/bg/a/pravozashchitni-organizatsii-sdyat-ek-zaradi-domove-za-detsa-s-uvrezhdaniya-u-nas"/>
      </related>
    </article>
  </body>
</html>