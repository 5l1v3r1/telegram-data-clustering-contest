<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/suleyman-soylu-agzim-dolu-dolu-soyluyorum-257620h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T16:14:00+00:00"/>
    <meta property="og:title" content="Süleyman Soylu: Ağzım dolu dolu söylüyorum…"/>
    <meta property="og:description" content="İçişleri Bakanı Süleyman Soylu, “Allah'a şükür birileri istemese de Avrupa, Amerika ve başka ülkeler kambura yatsa da etrafımızda fitne coğrafyası oluşturmaya çalışsa da ağzım dolu dolu söylüyorum Doğu'nun ve Güneydoğu'nun makûs talihi yenilmiştir.” dedi."/>
  </head>
  <body>
    <article>
      <h1>Süleyman Soylu: Ağzım dolu dolu söylüyorum…</h1>
      <address><time datetime="2019-11-23T16:14:00+00:00">23 Nov 2019, 16:14</time> by <a rel="author">Yeni Çağ Gazetesi</a></address>
      <p>
        <b>İçişleri Bakanı Süleyman Soylu, “Allah'a şükür birileri istemese de Avrupa, Amerika ve başka ülkeler kambura yatsa da etrafımızda fitne coğrafyası oluşturmaya çalışsa da ağzım dolu dolu söylüyorum Doğu'nun ve Güneydoğu'nun makûs talihi yenilmiştir.” dedi.</b>
      </p>
      <p>İçişleri Bakanı Süleyman Soylu, Ağrı’ya gerçekleştirdiği ziyarette açıklamalarda bulundu.</p>
      <p>Doğu ve Güneydoğu Anadolu'da insanların artık rahatça istediği yere gidebildiğini söyleyen Soylu, bölgenin büyük bir şahlanış içinde olduğunu ileri sürdü.</p>
      <p>Soylu, “Bugün kimse 'Doğu'nun makus talihi yenilmez.' demiyor. Allah'a şükür birileri istemese de Avrupa, Amerika ve başka ülkeler kambura yatsa da etrafımızda fitne coğrafyası oluşturmaya çalışsa da ağzım dolu dolu söylüyorum Doğu'nun ve Güneydoğu'nun makûs talihi yenilmiştir." dedi.</p>
      <p>
        <b>“BİZİ ÖRNEK ALACAKLAR”</b>
      </p>
      <p>Cumhurbaşkanı Recep Tayyip Erdoğan'ın Birlemiş Milletler'de hakkı savunduğunu söyleyen Soylu, şöyle devam etti:</p>
      <p>"Moralimiz yüksek tutalım. Cumhurbaşkanımıza verdiğiniz destekle BM'deki kürsüde dünyaya hakkı haykırdı. Onun doğru söylemesini hakkı haykırmasını siz sağladınız ve onun bütün dünyaya artık kaçmayın göçmesin insanlığa sahip çıkın demesini siz sağladınız. Allah sizden razı olsun. Bilin ki çocuklarınız sizin yaşınıza geldiği zaman Ağrı, Orta Doğu'nun lideri olan bir Ağrı olacaktır. Bizler sadece buraları zenginleştirmeyeceğiz, Suriye, Irak imar ve inşa edilerek Sudan'dan Libya'ya Afganistan'dan Pakistan'a kadar bizi örnek alacaklar. Yarınların umudu bizlerledir."</p>
      <related>
        <a href="https://www.yenicaggazetesi.com.tr/umit-ozdag-suleyman-soylunun-o-aciklamalarini-hatirlatti-255275h.htm"/>
        <a href="https://www.yenicaggazetesi.com.tr/umit-ozdagdan-suleyman-soyluya-cagri-255200h.htm"/>
      </related>
    </article>
  </body>
</html>