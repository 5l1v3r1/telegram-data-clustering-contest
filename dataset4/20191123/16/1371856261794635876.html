<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.proiezionidiborsa.it/titoli-azionari-vicini-ad-esplosioni-di-prezzo-a-wall-street/"/>
    <meta property="og:site_name" content="Proiezioni di Borsa"/>
    <meta property="article:published_time" content="2019-11-23T16:35:15+00:00"/>
    <meta property="og:title" content="Titoli azionari vicini ad esplosioni di prezzo a Wall Street"/>
    <meta property="og:description" content="Quali sono attualmente i titoli azionari vicini ad esplosioni di prezzo per chi opera sui mercati americani? La risposta è abbastanza complicata, in"/>
  </head>
  <body>
    <article>
      <h1>Titoli azionari vicini ad esplosioni di prezzo a Wall Street</h1>
      <address><time datetime="2019-11-23T16:35:15+00:00">23 Nov 2019, 16:35</time> by <a rel="author">Leonardo Bernini</a></address>
      <p>Quali sono attualmente i titoli azionari vicini ad esplosioni di prezzo per chi opera sui mercati americani? La risposta è abbastanza complicata, in quanto Wall Street sta attraversando una delle fasi più positive di tutti i tempi. E di solito in momenti di rialzi non tutti sono disposti a entrare in acquisto con posizioni long, proprio per la paura che il rialzo possa essere giunto quasi al termine. Quindi, per chi volesse guadagnare in Borsa, questo è un momento in cui prestare molta attenzione alle varie tipologie di azioni su cui investire.</p>
      <h3>Le strategie di investimento da adottare</h3>
      <p>Abbiamo parlato di tipologie di azioni. Tra i fattori che spingono i traders ad investire su un titolo azionario anziché un altro, vi è anche quello della sottovalutazione. I titoli azionari vicino ad esplosioni di prezzo potrebbero essere proprio quelli <a href="https://www.proiezionidiborsa.it/guadagnare-comprando-titoli-sottovalutati-a-wall-street/">sottovalutati</a>, o come piace agli Americani, <b>undervalued</b>.</p>
      <p>Questo accade quando l’andamento del titolo sui mercati in realtà non corrisponde al suo valore effettivo. Ciò potrebbe comportare un improvviso calo dovuto a ragioni momentanee (ritracciamento) e che paradossalmente sarebbe un’ottima occasione di acquisto. Proveremo a ricreare uno scenario del genere prendendo in esame il colosso del settore retail <b>Home Depot</b> (<b><a href="https://it.tradingview.com/symbols/NYSE-HD/">HD</a></b>).</p>
      <h4>Home Depot e il settore retail</h4>
      <p>Il gigante della vendita al dettaglio di prodotti per la casa è tra i più famosi negli Stati Uniti insieme a <b>Walmart</b> (<a href="https://it.tradingview.com/symbols/NYSE-WMT/">WMT</a>) e <b>Lowe’s Companies</b> (<a href="https://it.tradingview.com/symbols/NYSE-LOW/">LOW</a>). Ha una capitalizzazione di mercato di quasi 240 miliardi di dollari e gestisce più di 2100 stores. Appartiene ad un settore, il retail, che secondo alcuni studi di <b>Goldman Sachs</b> ha subito molto l’effetto della Guerra Commerciale, con performance che fino a giugno sono state nettamente inferiori alle attese.</p>
      <h3>Home Depot è tra i titoli azionari vicini ad esplosioni di prezzo a Wall Street?</h3>
      <p>Passando all’analisi nello specifico, questo titolo azionario rientra benissimo nella tipologia di azioni sottovalutate. La discrepanza tra i report sulle trimestrali e l’andamento del titolo mostrati nell’immagine sottostante, sono una conferma.</p>
      <figure>
        <img src="https://i1.wp.com/www.proiezionidiborsa.it/site/wp-content/uploads/2019/11/home-depot-grafico-analitico.jpg"/>
      </figure>
      <p>A fronte di un andamento assolutamente non lineare, dall’altro lato le trimestrali mostravano segni di forza. Il recentissimo calo che ha subito passando da 239$ agli attuali 218$, potrebbe come già detto, rappresentare un’<b>ottima occasione di acquisto</b>. Fermo restando che si tratti effettivamente di un ritracciamento in un canale rialzista e che si adoperi una strategia di trading oculata.</p>
      <related>
        <h4>Ti potrebbero interessare anche</h4>
        <a href="https://www.proiezionidiborsa.it/crollo-dei-mercati-entro-pochi-mesi-bridgewater-ci-scommette/"/>
        <a href="https://www.proiezionidiborsa.it/azioni-da-comprare-a-wall-street-puntare-su-amd/"/>
        <a href="https://www.proiezionidiborsa.it/dove-conviene-oggi-investire-a-wall-street/"/>
      </related>
    </article>
  </body>
</html>