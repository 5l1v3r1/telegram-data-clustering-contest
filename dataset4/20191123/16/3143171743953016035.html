<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/gotha-6-8-ergastoli-per-la-cupola-mafiosa-di-barcellona.html"/>
    <meta property="og:site_name" content="Tempostretto"/>
    <meta property="article:published_time" content="2019-11-23T16:11:24+00:00"/>
    <meta property="og:title" content="Gotha 6, otto ergastoli per la cupola mafiosa di Barcellona"/>
    <meta property="og:description" content="Sentenza di 8 ergastoli e 2 condanne per gli omicidi di mafia a Barcellona svelati dai pentiti con l'operazione Gotha 6. Alla sbarra boss e killer"/>
  </head>
  <body>
    <article>
      <h1>Gotha 6, otto ergastoli per la cupola mafiosa di Barcellona</h1>
      <address><time datetime="2019-11-23T16:11:24+00:00">23 Nov 2019, 16:11</time> by <a rel="author" href="https://www.tempostretto.it/author/alessandra-serio" target="_blank">Alessandra Serio</a></address>
      <p>
        <i>Carcere a vita per 8 tra boss e killer del clan del Longano, accusati dai pentiti di 12 omicidi. Condannato anche il collaboratore Micale</i>
      </p>
      <p>I giudici hanno deciso otto ergastoli per la cupola mafiosa di Barcellona, alla fine del processo scaturito dall’<b><i>operazione Gotha 6</i>,</b> l’ultima tranche della maxi inchiesta sui clan del Longano.</p>
      <p>Il giudici della Corte d’assiste (presidente <b>Samperi</b>), oggi ha deciso il carcere a vita per Giuseppe <b>Gullotti,</b> considerato ancora oggi il padrino storico e punto di riferimento principale del clan, Giovanni <b>Rao</b>, Sam <b>Di Salvo,</b> Antonino “Caiella” <b>Calderone</b>, Domenico <b>Chiofalo,</b> Carmelo <b>Giambò,</b> Angelo<b> Caliri </b>e Pietro Nicola <b>Mazzagatti.</b> Condannato a 28 anni Nino Calderone, mentre i giudici hanno deciso 18 anni di condanna anche per Aurelio Micale, uno dei pentiti che ha contribuito alla retata del febbraio 2016.</p>
      <p>Agli atti del processo ci sono anche le dichiarazioni di Francesco <b>D’Amico,</b> fratello dell’ex boss e killer<b> Carmelo D’Amico </b>– anche lui oggi collaborante – entrambi c<b><i><a href="https://www.tempostretto.it/news/giudiziaria-gotha-6-condanne-confermate-appello-cupola-mafiosa-barcellonese.html">ondannati in abbreviato</a></i></b> insieme ad altri cinque tra boss e manovalanza del clan.</p>
      <p>Agli atti del processo ci sono i retroscena di ben 12 omicidi commessi a cavallo tra gli anni ’90 e il periodo successivo.</p>
      <p>I giudici sembrano quindi aver accolto le richieste di condanna avanzate dall’Accusa, i PM Vito <b>Di Giorgio,</b> Fabrizio <b>Monaco</b> e Francesco <b>Massara. </b>Tocca ora ai difensori, gli avvocati Tino <b>Celi,</b> Tommaso <b>Calderone, </b>Diego <b>Lanza,</b> Salvatore <b>Silvestro, </b>Tommaso Autru<b> Riolo</b>, Pinuccio <b>Calabrò, </b>Giuseppe <b>Lo Presti e</b> Antonino<b> Aloisio,</b> decidere se ricorrere o meno in appello.</p>
      <p>LEGGI QUI: <b><i><a href="https://www.tempostretto.it/news/dettagli-gotha-6-tutti-indagati-delitti-pi-efferati-nuove-verit-sull-aias.html">TUTTI GLI INDAGATI, I DELITTI, LE NUOVE VERITA’ SULL’AIAS</a></i></b></p>
    </article>
  </body>
</html>