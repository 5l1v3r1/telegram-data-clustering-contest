<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/kolumbia-protesty-mimo-wprowadzonej-godziny-policyjnej,987625.html"/>
    <meta property="og:site_name" content="TVN24"/>
    <meta property="article:published_time" content="2019-11-23T16:59:30+00:00"/>
    <meta property="og:title" content="Wyszli na ulice mimo godziny policyjnej"/>
    <meta property="og:description" content="Trzech policjantów zginęło w stolicy Kolumbii, Bogocie, w wyniku eksplozji na jednym z komisariatów. Przed budynkiem zebrały się tysiące ludzi mimo wprowadzonej wcześniej godziny policyjnej. Protes..."/>
  </head>
  <body>
    <article>
      <h1>Wyszli na ulice mimo godziny policyjnej</h1>
      <address><time datetime="2019-11-23T16:59:30+00:00">23 Nov 2019, 16:59</time> by <a rel="author">tas//rzw//kwoj</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/af7919b8-1dfa-4ff0-8607-60b11075a20a-480p.mp4"/>
        <figcaption>Protestujący w Kolumbii żądają dialogu władz z grupami pracowniczymi w celu wprowadzenia reform<cite>Foto: PAP/EPA | Video: ENEX</cite></figcaption>
      </figure>
      <h3>Trzech policjantów zginęło w stolicy Kolumbii, Bogocie, w wyniku eksplozji na jednym z komisariatów. Przed budynkiem zebrały się tysiące ludzi mimo wprowadzonej wcześniej godziny policyjnej. Protestujący w tym kraju domagają się od rządu między innymi dialogu z grupami pracowniczymi w celu wprowadzenia reform.</h3>
      <p>Do eksplozji przed komisariatem w Bogocie doszło w piątek wieczorem. Ładunek został podłożony także przed posterunkiem policji w miejscowości Santander de Quilichao na południowym zachodzie kraju. W wyniku wybuchu w tym miejscu zostało rannych 10 funkcjonariuszy.</p>
      <related>
        <a href="https://www.tvn24.pl/wiadomosci-ze-swiata,2/smierc-aktywisty-to-byla-zasadzka-pulapka-zorganizowana-przez-gangi,982959.html"/>
      </related>
      <p>Wcześniej w piątek prezydent Kolumbii Ivan Duque wprowadził w stolicy godzinę policyjną w związku z zamieszkami, które wybuchły po czwartkowych protestach antyrządowych. Wzięło w nich udział około 250 tysięcy osób.</p>
      <p>Godzina policyjna obowiązywała w piątek od godziny 21:00 czasu miejscowego do 6:00 w sobotę rano.</p>
      <h3>Żądania o nawiązanie dialogu</h3>
      <p>Demonstranci domagali się od prawicowego rządu Ivana Duque nawiązania dialogu z grupami pracowniczymi w celu wprowadzenia reform, zwiększenia nakładów na edukację publiczną, skutecznej ochrony praw ludności indiańskiej do życia w jej tradycyjnych siedliskach (podobnie jak w Brazylii jest ona coraz częściej atakowana przez gangi działające na zlecenie wielkich plantatorów).</p>
      <p>Wśród postulatów uczestników protestów ważne miejsce zajmuje też żądanie poszanowania porozumienia o zawarciu w 2016 roku pokoju z lewicową partyzantką FARC (Siły Zbrojne Rewolucji Kolumbijskiej).</p>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/samolot-spadl-tuz-po-starcie-siedem-osob-nie-zyje,969802.html"/>
        <a href="https://www.tvn24.pl/wiadomosci-ze-swiata,2/byli-dowodcy-partyzantki-zapowiadaja-powrot-do-walki-prezydent-wyznacza-nagrode,965359.html"/>
        <a href="https://www.tvn24.pl/wiadomosci-ze-swiata,2/zajrzeli-do-trumny-znalezli-300-kilogramow-marihuany,964757.html"/>
        <a href="https://www.tvn24.pl/wiadomosci-ze-swiata,2/pluca-ziemi-sa-zagrozone-musimy-znalezc-wspolne-rozwiazania,964050.html"/>
        <a href="https://www.tvn24.pl/wiadomosci-ze-swiata,2/chcial-przemycic-pol-kilograma-kokainy-pod-peruka-nie-udalo-sie,953317.html"/>
      </related>
    </article>
  </body>
</html>