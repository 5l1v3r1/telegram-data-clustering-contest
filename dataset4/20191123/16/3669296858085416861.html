<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/ankaragucu-trabzonspor-0-3"/>
    <meta property="og:site_name" content="CNN Türk"/>
    <meta property="article:published_time" content="2019-11-23T16:59:24+00:00"/>
    <meta property="og:title" content="Ankaragücü - Trabzonspor: 0-3"/>
    <meta property="og:description" content="Süper Lig'in 12. haftasında Ankaragücü'nü..."/>
  </head>
  <body>
    <article>
      <h1>Ankaragücü - Trabzonspor: 0-3</h1>
      <h2>Süper Lig'in 12. haftasında Ankaragücü'nü deplasmanda 3-0'lık skorla mağlup eden Trabzonspor, maç fazlasıyla liderliğe yükseldi.</h2>
      <address>
        <time datetime="2019-11-23T16:59:24+00:00">23 Nov 2019, 16:59</time>
      </address>
      <p><a href="https://www.cnnturk.com/haberleri/super-lig">Süper Lig</a>'de 12. hafta maçında <a href="https://www.cnnturk.com/haberleri/trabzonspor">Trabzonspor</a>, konuk olduğu <a href="https://www.cnnturk.com/haberleri/ankaragucu">Ankaragücü</a>'nü 3-0 yenerek puanını 22'ye yükseltti ve maç fazlasıyla liderlik koltuğuna oturdu. Bordo-mavili takıma galibiyeti getiren golleri 6. dakikada Sörloth, 49. dakikada Yusuf Sarı ve 56. dakikada Nwakaeme kaydetti. 9 puanda kalan ev sahibi Ankaragücü'nde 45+1. dakikada ikinci sarıdan kırmızı kart gören Faty, oyun dışında kaldı.</p>
      <p>
        <b>ANKARAGÜCÜ - TRABZONSPOR MAÇ ÖZETİ</b>
      </p>
      <p>6. dakikada Kitsiou'nun, Yalçın Ayhan'a göndermek istediği topu araya girerek önüne alan Sörloth meşin yuvarlağı biraz sürdükten sonra ağlarla buluşturdu ve takımını 1-0 öne geçirdi.</p>
      <p>18. dakikada Canteros'un kullandığı serbest atışta top ilk önce direğe ardından da kalecinin sırtına çarparak kornere gitti.</p>
      <p>23. dakikada Sosa'nın kullandığı serbest vuruşta altı pas içinde iyi yükselen Obi Mikel'in vuruşunda, üst direğe çarpan top oyun alanına geri döndü.</p>
      <p>30. dakikada Sosa'nın ortasında ceza alanı içinde Yalçın Ayhan topu uzaklaştırmak isterken meşin yuvarlak Sörloth'un önünde kaldı. Bu futbolcunun vuruşunda Yalçın Ayhan'a çarpan top ceza sahası dışına çıktı.</p>
      <p>42. dakikada Sosa'nın şutunda kaleci Korcan Çelikay topu sektirince meşin yuvarlak Sörloth'un önünde kaldı. Bu futbolcunun vuruşunda kaleci tehlikeyi önledi.</p>
      <p>Karşılaşmanın ilk yarısı 1-0 Trabzonspor üstünlüğünde sona erdi.</p>
      <p>49. dakikada gelişen Trabzonspor atağında sol kanatta topla buluşan Nwakaeme meşin yuvarlağı diğer kanattaki Yusuf Sarı ile buluşturdu. Bu futbolcu önündeki oyuncuyu geçtikten sonra vuruşunu yaptı ve takımını 2-0 öne geçirdi.</p>
      <p>55. dakikada Canteros'un sağ taraftan ceza alanı içine yaptığı ortada ön direkte iyi yükselen Alihan Kubalas'ın kafa vuruşunda, top üstten dışarı çıktı.</p>
      <p>56. dakikada Pereira'nın sağ kanattan ceza alanı içine gönderdiği topla arka direkte buluşan Nwakaeme, düzgün bir vuruşla meşin yuvarlağı ağlara gönderdi: 0-3.</p>
      <p>62. dakikada Sosa'nın sağ taraftan kale alanı içine yaptığı ortada bomboş pozisyonda toplu buluşan Campi'nin kafa vuruşunda, meşin yuvarlak kaleciden döndü.</p>
      <p>72. dakikada Orgill'in pasıyla ceza alanına hareketlenen Moke'nin şutunda, top kalecide kaldı.</p>
      <p>75. dakikada ani gelişen Trabzonspor atağında kendi yarı alanından topla çıkan Yusuf Sarı, kaleciyi de geçtikten sonra vuruşunu yaptı ancak araya giren Pazdan golü engelledi.</p>
      <p>Müsabakayı Trabzonspor 3-0 kazandı.</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/aykut-kocaman-daha-beterini-de-yasadik"/>
        <a href="https://www.cnnturk.com/spor/futbol/elnenyden-sampiyonluk-sozleri"/>
        <a href="https://www.cnnturk.com/spor/futbol/abdullah-avci-6-maclik-bir-surec-tek-gol-yedik"/>
      </related>
    </article>
  </body>
</html>