<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/agonia-gia-ton-noti-sfakainaki-giati-anavlithike-gia-deyteri-fora-i-premiera-toy-me-ton-gonidi/"/>
    <meta property="og:site_name" content="europost.gr"/>
    <meta property="article:published_time" content="2019-11-23T16:42:23+00:00"/>
    <meta property="og:title" content="Αγωνία για τον Νότη Σφακαινάκη! Γιατί αναβλήθηκε για δεύτερη φορά η πρεμιέρα του με τον Γονίδη?…"/>
    <meta property="og:description" content="Ανησυχία προκαλεί η δεύτερη μέσα σε λίγες μέρες αναβολή της πρεμιέρας του Νότη Σφακιανάκη και του Σταμάτη Γονίδη στον Βοτανικό. Σε ανακοίνωση που εξέδωσε κυριολεκτικά την τελευταία στιγμή το νυχτερινό κέντρο αναφέρονται τα εξής: «Η σεζόν"/>
  </head>
  <body>
    <article>
      <h1>Αγωνία για τον Νότη Σφακαινάκη! Γιατί αναβλήθηκε για δεύτερη φορά η πρεμιέρα του με τον Γονίδη?…</h1>
      <address>
        <time datetime="2019-11-23T16:42:23+00:00">23 Nov 2019, 16:42</time>
      </address>
      <p>Ανησυχία προκαλεί η δεύτερη μέσα σε λίγες μέρες αναβολή της πρεμιέρας του Νότη Σφακιανάκη και του Σταμάτη Γονίδη στον Βοτανικό.</p>
      <p>Σε ανακοίνωση που εξέδωσε κυριολεκτικά την τελευταία στιγμή το νυχτερινό κέντρο αναφέρονται τα εξής: «Η σεζόν στον αγαπημένο μας #Βοτανικό θα είναι μοναδική. Η συνεργασία του Νότη #Σφακιανάκη και του Σταμάτη #Γονίδη θα πρωταγωνιστήσει και θα χαρίσει ανεπανάληπτες στιγμές διασκέδασης στο κοινό. Όμως η υγεία μας είναι το πιο σημαντικό αγαθό και επειδή ο κ. Νότης Σφακιανάκης βρίσκεται στο στάδιο της ανάρρωσης, θα χρειαστεί να αναβάλουμε τη σημερινή μας πρεμιέρα. Ευχαριστούμε θερμά για την κατανόηση σας. Η διεύθυνση του Βοτανικού».</p>
      <figure>
        <img src="https://europost.gr/wp-content/uploads/2019/11/sfakianakis-201x300.jpg"/>
      </figure>
      <p>Εν τω μεταξύ, μόλις την περασμένη εβδομάδα είχαμε την πρώτη αναβολή εξαιτίας μιας υπερκόπωσης του Νότη Σφακιανάκη, όπως ανακοίνωσαν, ο οποίος κουράστηκε, λέει, πολύ στις πρόβες του και έτσι η συνεργασία με τον Σταμάτη Γονίδη πάγωσε μέχρι νεοτέρας.</p>
      <p>Σημειώνεται πως και τον περασμένο Οκτώβριο ο Νότης ακύρωσε τη συναυλία του στη Λεμεσό και πάλι για ένα πρόβλημα υγείας. Συγκεκριμένα ο ίδιος είχε γράψει: «Φίλοι συμπατριώτες μου, υγεία σε εσάς.<br/>Με λύπη σας ανακοινώνω την αναβολή της συναντήσεως μας στις 14 Σεπτεμβρίου λόγο ανωτέρας βίας, συγκεκριμένα ενός ιού που είχα μόνο ακουστά.</p>
      <p>Όμως ο «έρπης ζωστήρ» μετά τη γνωριμία μας θα μου μείνει αξέχαστος διά βίου και απεύχομαι να τον «γνωρίσει» ακόμα και ο εχθρός μου.<br/>Ανανεώνουμε λοιπόν την παρέα μας και ανυπομονώ να δω στις 11 Οκτωβρίου στο Monte Caputo στη Λεμεσό, «σιδερένιος» όπως είθιστε να λέμε. Και πάλι εύχομαι υγεία σε εσάς. Νότης Σφακιανάκης».</p>
    </article>
  </body>
</html>