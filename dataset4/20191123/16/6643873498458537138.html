<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/btmeninger/debatt/i/dOaglO/paa-hoey-tid-med-lavere-fart-over-kvamskogen"/>
    <meta property="og:site_name" content="Bergens Tidende"/>
    <meta property="article:published_time" content="2019-11-23T16:22:56+00:00"/>
    <meta property="og:title" content="Debatt: – På høy tid med lavere fart over Kvamskogen"/>
    <meta property="og:description" content="Det er et under at det ikke har skjedd alvorlige ulykker, skriver hytteeier Eva Hagen."/>
  </head>
  <body>
    <article>
      <h1>Debatt: – På høy tid med lavere fart over Kvamskogen</h1>
      <h2>Det er et under at det ikke allerede har skjedd alvorlige ulykker.</h2>
      <address><time datetime="2019-11-23T16:22:56+00:00">23 Nov 2019, 16:22</time> by <a rel="author">Eva Hagen</a></address>
      <p>Debattinnlegg</p>
      <p><b>Denne uken kom</b> en gledelig nyhet<a href="https://www.nrk.no/hordaland/hyttefolket-vil-ha-ned-farten-_-det-kan-gi-asbjorn-ni-timar-ekstra-i-bilen-1.14787149"> fra lokalsendingen til NRK P1</a>. Statens vegvesen har innstilt på en redusert hastighet fra 70 og 80 km i timen til 60 km i timen på strekningen fra Brudesløret i Eikedalen til Norheimsund.</p>
      <p>Vi har en hytte med beliggenhet like ved utløpet av Teigabergtunnelen i retning østover. Den benytter vi hele året, og har hatt den gleden i mer enn 70 år.</p>
      <p><b>Men vi har</b> følt og registrert en økende trafikk og endret kjørekultur. Vi opplever stadig å høre akselerasjonen fra biler inne i tunnelen, som nærmest «flyr lavt» i det den kommer ut av tunnelåpningen og «forsvinner»».</p>
      <p>Vi har ringt politiet når motorsykkel-kolonner driver villmannskjøring over Kvamskogen. Å være fotgjenger langs veien, er med livet som innsats. Det er på høy tid at noe skjer.</p>
      <p>
        <a href="https://www.bt.no/nyheter/okonomi/i/9mVJXp/vegen-paa-kvamskogen-er-saa-farleg-at-fartsgrensa-kan-verta-sett-ned">Les også<br/>Vegen på Kvamskogen er så farleg at fartsgrensen kan verta sett ned</a>
      </p>
      <p><b>Jeg har forståelse</b> for at pendlerne føler at dette er unødvendig, ettersom det i perioder er liten aktivitet og rolig på Kvamskogen. Imidlertid kan det ikke dreie seg om en vesentlig forlenget kjøretid på den aktuelle strekningen.</p>
      <p>Antall hytter på Kvamskogen har økt betraktelig, og alle hytteeierne bidrar godt til heradskassen i Kvam.</p>
      <p><b>Fra Kvam Herad</b> har det lenge vært snakket om å etablere et sykkel-/gangfelt over Kvamskogen, så langt har ingenting skjedd. Heradets planer om å trygge fotgjengere oppleves lite troverdig. Vi føler at vi ikke blir hørt eller tatt på alvor.</p>
      <p>Etablering av fotobokser over Kvamskogen, vil kunne fungere preventivt, i tillegg vil Statens vegvesens kostnader relativt raskt tjenes inn igjen.</p>
      <p><b>Det blir altfor</b> enkelt for bilister, som selv ikke er avhengig å krysse eller forflytte seg langs fylkesvei 7, å ha sterke meninger om hva som er nødvendig og riktig. At det ikke allerede har oppstått alvorlige trafikkulykker er et under.</p>
      <p>Det bør uansett være i alle politikere og bilisters interesse at sikkerhet er helt overordnet og blir tatt på største alvor.</p>
      <p><b>Din mening betyr noe</b><br/>I BT trenger du ikke å være ekspert eller politiker for å slippe til. Skriv om det du har på hjertet! <a href="https://www.bt.no/btmeninger/debatt/dinmening">Skriv et innlegg</a></p>
      <related>
        <h4>Les også</h4>
        <a href="https://www.bt.no/nyheter/lokalt/i/dOzL0A/datasenter-i-samnanger-blir-like-stort-som-ikea"/>
        <a href="https://www.bt.no/nyheter/lokalt/i/VbLxBW/denne-verstingveien-vil-kreve-hele-rassikringspotten"/>
        <a href="https://www.bt.no/nyheter/lokalt/i/XgngG7/skrytevideoer-paa-sosiale-medier-avsloerer-mc-miljoe-som-driver-med-ulovl"/>
        <a href="https://www.bt.no/btmagasinet/i/4dpeeE/interioernerd-paa-foerste-klasse"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/btmagasinet/i/3Jeyvd/det-er-mye-rart-man-sier-ja-til-aa-gifte-seg-for-eksempel"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/lokalt/i/kJPR56/ap-profil-vil-gjoere-olav-kyrres-gate-til-gaagate"/>
        <a href="https://www.bt.no/nyheter/lokalt/i/50v6M6/vill-budkamp-om-bolig-med-krypt-solgt-for-235-millioner-over-takst"/>
        <a href="https://www.bt.no/innenriks/i/9vWE9w/ulovlig-aa-dra-til-utlandet-mente-nav-men-de-spurte-ikke-direkte-om-d"/>
      </related>
      <ol>
        <li>
          <a href="https://www.bt.no/tag/Kvam">Kvam</a>
        </li>
        <li>
          <a href="https://www.bt.no/tag/vegvesen">vegvesen</a>
        </li>
        <li>
          <a href="https://www.bt.no/tag/Motorsykkel">Motorsykkel</a>
        </li>
        <li>
          <a href="https://www.bt.no/tag/Sikkerhet">Sikkerhet</a>
        </li>
        <li>
          <a href="https://www.bt.no/tag/Trafikk">Trafikk</a>
        </li>
      </ol>
    </article>
  </body>
</html>