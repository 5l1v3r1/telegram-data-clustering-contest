<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/auto/bilbord-na-peugeot-zarezhda-avtomobili-chrez-shum-video.html"/>
    <meta property="og:site_name" content="Money.bg"/>
    <meta property="article:published_time" content="2019-11-23T16:39:59+00:00"/>
    <meta property="og:title" content="Билборд на Peugeot зарежда автомобили ... чрез шум (видео)"/>
    <meta property="og:description" content="Такъв вече се появи в Париж"/>
  </head>
  <body>
    <article>
      <h1>Билборд на Peugeot зарежда автомобили ... чрез шум (видео)</h1>
      <address>
        <time datetime="2019-11-23T16:39:59+00:00">23 Nov 2019, 16:39</time>
      </address>
      <p>На пръв поглед изглежда, че електромобилите спасиха автомобилната индустрия. Проблемът обаче е, че голяма част от електричеството, което ползваме, идва от "мръсни" източници, като централи на въглища. Добрата новина е, че използването на вятърни и водни централи и слънчеви панели расте. Но това не се случва достатъчно бързо.</p>
      <p>С тази идея Peugeot обединява сили с френската рекламна агенция BETC, за да създаде един изключително оригинален билборд. Той не само помага на компанията да продава повече автомобили, но и дава заряд на електромобилите.</p>
      <p>Благодарение на хиляди акустични сензори, които използват пиезоелектричния ефект, билбордът генерира електричество от колосалното ниво на шум в големите градове. Съвсем накратко, деформацията на даден материал генерира електричество, което може да бъде запазено. Екстремните вибрации, причинени от шума в някои градове, са достатъчни, за да превърнат теорията в реалност.</p>
      <p>Звуковите вълни се абсорбират от леко сгъване на билборда, което е достатъчно да генерира електричество.</p>
      <p>Технологията все още е в начален етап на разработка, но две компании вече бяха достатъчно уверени, за да я представят в края на октомври в Париж. И да издигнат два билборда в града.</p>
      <p>Електричеството, генерирано от тях, се пренасочва към електропреносната мрежа.</p>
      <figure>
        <iframe src="https://www.youtube.com/embed/6_lVGiokmNM" width="640" height="360" data-service="Youtube" scrolling="no"/>
      </figure>
    </article>
  </body>
</html>