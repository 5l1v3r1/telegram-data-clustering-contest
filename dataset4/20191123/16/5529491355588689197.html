<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/gatti/rinoceronte-sumatra-morto-malesia-estinzione-3120734/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-23T16:06:07+00:00"/>
    <meta property="og:title" content="Rinoceronte di Sumatra, morto l’ultimo esemplare rimasto in Malesia"/>
    <meta property="og:description" content="KUALA LUMPUR – Il rinoceronte di Sumatra è ufficialmente estinto in Malesia. L’ultimo esemplare è morto oggi, 23 novembre, nel Borneo malese per le conseguenze di un cancro. Con la morte di quest’esemplare, una femmina di 25 anni che si chiamava Iman, il rinoceronte di Sumatra è definitivamente scomparso dal Paese. A maggio era morto l’ultimo maschio. In tutto il mondo restano meno di 100 esemplari, secondo alcune stime soltanto 30, e vivono tutti sparpagliati sull’isola dalla quale prendono il loro nome, in Indonesia. Cani, nel 2018 oltre novemila furti sventati grazie al loro abbaiarePitone gigante salta fuori dall’acqua e cattura un cervo VIDEO Proprio la frammentazione della popolazione di rinoceronti di Sumatra, oltre al bracconaggio e alla scomparsa del loro habitat, è tra le cause principali del rischio estinzione per questi animali.   Attualmente nel mondo esistono cinque specie di rinoceronte, due in Africa e tre in Asia. Le specie asiatiche comprendono il rinoceronte di Sumatra (Dicerorhinus sumatrensis)…"/>
  </head>
  <body>
    <article>
      <h1>Rinoceronte di Sumatra, morto l’ultimo esemplare rimasto in Malesia</h1>
      <address><time datetime="2019-11-23T16:06:07+00:00">23 Nov 2019, 16:06</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/rinoceronte-1.jpg"/>
        <figcaption>(Foto Ansa)</figcaption>
      </figure>
      <p>KUALA LUMPUR – Il <b>rinoceronte di Sumatra</b> è ufficialmente estinto in <b>Malesia</b>. L’ultimo esemplare è morto oggi, 23 novembre, nel Borneo malese per le conseguenze di un <b>cancro.</b></p>
      <p>Con la morte di quest’esemplare, una femmina di 25 anni che si chiamava Iman, il rinoceronte di Sumatra è definitivamente scomparso dal Paese. A maggio era morto l’ultimo maschio. In tutto il mondo restano <b>meno di 100 esemplari,</b> secondo alcune stime soltanto 30, e vivono tutti sparpagliati sull’isola dalla quale prendono il loro nome, in<b> Indonesia.</b></p>
      <figure>
        <a href="https://www.blitzquotidiano.it/gatti/cani-2018-novemila-furti-sventati-3120457/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/gatti/cani-2018-novemila-furti-sventati-3120457/">
          <img src="https://static.blitzquotidiano.it/wp/wp-content/uploads/2019/11/cani-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/gatti/cani-2018-novemila-furti-sventati-3120457/">Cani, nel 2018 oltre novemila furti sventati grazie al loro abbaiare</a>
      </h3>
      <figure>
        <a href="https://www.blitzquotidiano.it/gatti/pitone-gigante-cervo-3120343/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/gatti/pitone-gigante-cervo-3120343/">
          <img src="https://static.blitzquotidiano.it/wp/wp-content/uploads/2019/11/pitone_cervo-300x300.jpg"/>
        </a>
      </figure>
      <h3>
        <a href="https://www.blitzquotidiano.it/gatti/pitone-gigante-cervo-3120343/">Pitone gigante salta fuori dall’acqua e cattura un cervo VIDEO</a>
      </h3>
      <p>Proprio la frammentazione della popolazione di rinoceronti di Sumatra, oltre al bracconaggio e alla scomparsa del loro habitat, è tra le cause principali del rischio estinzione per questi animali.  </p>
      <p>Attualmente nel mondo esistono cinque specie di <a href="https://www.blitzquotidiano.it/ambiente/rinoceronte-animali-estinzione-bracconieri-specie-scimpanze-801322/">rinoceronte</a>, due in Africa e tre in Asia. Le specie asiatiche comprendono il rinoceronte di Sumatra (Dicerorhinus sumatrensis), che è il più piccolo rinoceronte al mondo. (Fonti: Ansa, Bbc)</p>
    </article>
  </body>
</html>