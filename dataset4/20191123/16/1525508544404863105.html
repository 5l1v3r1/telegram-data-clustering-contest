<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779056/%D8%B1%D9%88%DA%AF%D8%B0%D8%B1%D8%A7%D9%86-%D8%B3%D8%B1%D8%A8%D8%A7%D8%B2%D8%A7%D9%86-%DA%AF%D9%85%D9%86%D8%A7%D9%85-%D8%A7%D9%85%D8%A7%D9%85-%D8%B2%D9%85%D8%A7%D9%86-%D8%B9%D8%AC-%DA%AF%D8%B1%DA%AF%D8%A7%D9%86-%D8%A2%D8%B0%D8%B1%D9%85%D8%A7%D9%87-%D8%A7%D9%81%D8%AA%D8%AA%D8%A7%D8%AD-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-23T16:23:12+00:00"/>
    <meta property="og:title" content="شهردار گرگان: روگذران سربازان گمنام امام زمان (عج) گرگان آذرماه افتتاح می شود"/>
    <meta property="og:description" content="گرگان- شهردار گرگان گفت: روگذران سربازان گمنام امام زمان (عج) گرگان آذرماه افتتاح می شود."/>
  </head>
  <body>
    <article>
      <h1>شهردار گرگان: روگذران سربازان گمنام امام زمان (عج) گرگان آذرماه افتتاح می شود</h1>
      <address>
        <time datetime="2019-11-23T16:23:12+00:00">23 Nov 2019, 16:23</time>
      </address>
      <p>عبدالرضا دادبود در گفتگو با <a href="https://www.mehrnews.com/">خبرنگار مهر</a> اظهارکرد: پروژه تقاطع سربازان گمنام امام زمان (عج) به همراه بازگشایی خیابان افسران و اصلاح هندسی میدان بسیج مراحل انتهایی خود را سپری می کند و هر سه پروژه همزمان با هم آذرماه افتتاح خواهد شد.</p>
      <p> وی در خصوص روگذر گفت که آسفالت این مسیر باقی مانده که بر عهده خود شهرداری است و با مساعد شدن هوا و آماده شدن خیابان افسران همزمان با هم عملیاتی می شود.</p>
      <p>دادبود با بیان این که مجموعه این پروژه ها ۹۵ درصد پیشرفت فیزیکی دارد، اضافه کرد: اغلب کارهای عمرانی انجام شده و زمان نهایی افتتاح هم منوط به آمادگی حضور یک مهمان کشوری در گرگان است.</p>
      <p>وی با تأکید بر این که این پروژه ها آذرماه افتتاح می شود، گفت: پیش بینی شده بود که تقاطع سربازان گمنام امام زمان (عج) آبان ماه به پایان برسد که در حال اتمام است، ولی کار در پروژه بازگشایی افسران و میدان بسیج به دلیل تأخیر در مصوبات شورای ترافیک کمی دیرتر شروع شد که با همراهی همکاران در مراحل نهایی است.</p>
      <p>شهردار گرگان بیان کرد: پیش بینی ما برای افتتاح پروژه، ۱۴ آذر بود که ممکن است با تأخیر یک هفته ای به بهره برداری برسد.</p>
    </article>
  </body>
</html>