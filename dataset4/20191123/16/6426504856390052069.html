<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spidersweb.pl/2019/11/samsung-galaxy-s11.html?full=1"/>
    <meta property="og:site_name" content="Spider's Web"/>
    <meta property="article:published_time" content="2019-11-23T16:21:49+00:00"/>
    <meta property="og:title" content="Zapomnij o wszystkim, co wiesz na temat Samsunga Galaxy S11+"/>
    <meta property="og:description" content="Pojawia się coraz więcej informacji na temat telefonu Galaxy S11. Znany informator ostrzega jednak, że nie powinniśmy zakładać, że S11+ będzie podobny."/>
  </head>
  <body>
    <article>
      <h1>Zapomnij o wszystkim, co wiesz na temat Samsunga Galaxy S11+</h1>
      <address><time datetime="2019-11-23T16:21:49+00:00">23 Nov 2019, 16:21</time> by <a rel="author" href="https://www.spidersweb.pl/author/amat3ur" target="_blank">Maciej Gajewski</a></address>
      <p>
        <b>Pojawia się coraz więcej informacji z całkiem wiarygodnych źródeł na temat telefonu Galaxy S11. Znany informator ostrzega jednak, że nie powinniśmy zakładać, że S11+ będzie podobny. Wedle jego wiedzy, wersja z Plusem ma się znacząco różnić od podstawowej.</b>
      </p>
      <p>Następca <a href="https://www.spidersweb.pl/tag/galaxy-s10">Galaxy S10</a> ma się pojawić – jak zawsze – w pierwszej połowie przyszłego roku. Również jak zawsze, osoby mające dobre kontakty w Samsungu lub u jego podwykonawców węszą w poszukiwaniu informacji na temat największego rywala iPhone’a. Widzieliśmy już prawdopodobne <a href="https://www.spidersweb.pl/2019/11/samsung-galaxy-s11-rendery.html">wygląd urządzenia</a>, niektóre <a href="https://www.spidersweb.pl/2019/11/galaxy-s11-aparat.html">nowe funkcje jego aparatów</a>, <a href="https://www.spidersweb.pl/2019/11/galaxy-s11-akumulator.html">dane o akumulatorze</a> i <a href="https://www.spidersweb.pl/2019/11/galaxy-s11-wersje.html">o poszczególnych podwersjach telefonu</a>.</p>
      <p>Jedną z podwersji będzie Galaxy S11+. Zakładaliśmy, że – jak zawsze – wersja z Plusem na końcu będzie nieco lepszą i większą edycją zwykłego Galaxy S11. Prawdopodobnie z większym wyświetlaczem, akumulatorem i pewnie z lepiej wyposażonym aparatem. Znany informator sugeruje, że te założenia są błędne.</p>
      <h3>Galaxy S11+ kontra <a href="https://www.spidersweb.pl/tag/galaxy-s11">Galaxy S11</a>: różnice mają być istotne.</h3>
      <figure>
        <iframe data-src="https://twitter.com/UniverseIce/status/1197858156002430978?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Użytkownik Twittera o pseudonimie Ice Universe – który już wielokrotnie udowodnił, że jego informacje są wiarygodne –  zastrzega, że wszystkie dotychczasowe informacje tyczą się wyłącznie Galaxy S11 i nie mają zastosowania do Galaxy S11+. Sugeruje, że model z Plusem ma znacząco różnić się od bazowej wersji.</p>
      <p>Według plotek ze źródeł o niskiej wiarygodności, któryś z telefonów Galaxy S11 miał mieć wodospadowy wyświetlacz – a więc zakrywający cały front urządzenia i zagięty na krawędziach. Inne plotki wspominały o zatopionym w wyświetlaczu przednim aparacie, co miałoby oznaczać, że ów wyświetlacz w S11+ nie miałby żadnego wcięcia czy otworu.</p>
      <p>Na razie jednak pozostaje tylko mieć w pamięci, że o Galaxy S11+ – w przeciwieństwie do Galaxy S11 – nie wiemy w zasadzie nic.</p>
    </article>
  </body>
</html>