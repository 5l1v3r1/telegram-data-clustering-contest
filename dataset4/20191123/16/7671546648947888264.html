<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914910"/>
    <meta property="og:site_name" content="Dnevnik"/>
    <meta property="article:published_time" content="2019-11-23T16:34:00+00:00"/>
    <meta property="og:title" content="Belakova v Cottbusi do drugega mesta"/>
    <meta property="og:description" content="Najboljša slovenska telovadka Teja Belak, ki si je na svetovnem pokalu v Cottbusu, na kvalifikacijski tekmi za olimpijske igre 2020, s tretjim dosežkom kvalifikacij pritelovadila finale preskoka, je danes nastopila še bolje. Prvi skok ji je izjemno lepo uspel (14,233 točke), prav tako drugi (14,200) in s povprečjem 14,216 je zasedla drugo mesto."/>
  </head>
  <body>
    <article>
      <h1>Belakova v Cottbusi do drugega mesta</h1>
      <address><time datetime="2019-11-23T16:34:00+00:00">23 Nov 2019, 16:34</time> by <a rel="author">STA</a></address>
      <p>
        <b>Najboljša slovenska telovadka Teja Belak, ki si je na svetovnem pokalu v Cottbusu, na kvalifikacijski tekmi za olimpijske igre 2020, s tretjim dosežkom kvalifikacij pritelovadila finale preskoka, je danes nastopila še bolje. Prvi skok ji je izjemno lepo uspel (14,233 točke), prav tako drugi (14,200) in s povprečjem 14,216 je zasedla drugo mesto.</b>
      </p>
      <p>Zmagala je 16-letna Kitajka Linmin Yu (14,649), tretje mesto je zasedla srebrna z letošnjih vseameriških iger, Kubanka Yesenia Ferrera (14,199).</p>
      <p>Dvakratna svetovna in evropska prvakinja na tem orodju, 24-letna Rusinja Marija Paseka, je padla pri drugem skoku in s povprečno oceno 13,883 izpadla iz boja za odličja.</p>
      <p>Belakova je bila edina slovenska finalistka turnirja prvakov v Cottbusu, potem ko je Sašo Bertoncelj v kvalifikacijah konja z ročaji po nizu izvedbenih napak ostal zunaj finala. S to tekmo se je tudi uradno končala gimnastična sezona, ki se bo nadaljevala še z zadnjimi tremi kvalifikacijskimi tekmami za Tokio - Melbourne, Doha, Baku.</p>
      <related>
        <h4>Preberite zadnje Älanke</h4>
        <a href="https://www.dnevnik.si/1042914949/kultura/film/liffe-danes-s-se-zadnjimi-projekcijami-"/>
        <a href="https://www.dnevnik.si/kartica/1042914947"/>
        <a href="https://www.dnevnik.si/1042914948/kronika/neurje-na-jugu-francije-terjalo-smrtni-zrtvi-"/>
      </related>
    </article>
  </body>
</html>