<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/tehnika_viyni_potuzhne_nadhodzhennya_ozbroyennya_i_viyskovoyi_tehniki_dlya_zsu_novi_patrulni_sudna_n1238443"/>
    <meta property="og:site_name" content="24 Канал"/>
    <meta property="article:published_time" content="2019-11-23T16:34:00+00:00"/>
    <meta property="og:title" content="Техніка війни: Потужне надходження озброєння і військової техніки для ЗСУ. Нові патрульні судна"/>
    <meta property="og:description" content="У свіжому випуску програми &quot;Техніка війни&quot; – до кінця 2019 року до ЗСУ має надійти приблизно 2800 одиниць озброєння і військової техніки. З них 1300 – ракетно-артилерійського озброєння, 100 автомобілів, 80 бронетанкових зразків. Кабмін підтримав проєкт закупівлі для морської охорони патрульних кораблів у французької компанії ОКІА. 20 суден коштуватимуть Україні 136,5 мільйонів доларів."/>
  </head>
  <body>
    <article>
      <h1>Техніка війни: Потужне надходження озброєння і військової техніки для ЗСУ. Нові патрульні судна</h1>
      <address><time datetime="2019-11-23T16:34:00+00:00">23 Nov 2019, 16:34</time> by <a rel="author" href="https://24tv.ua/sergiy_kaminskiy_tag7124/" target="_blank">Сергій Камінський</a></address>
      <p>
        <b>У свіжому випуску програми "Техніка війни" – до кінця 2019 року до ЗСУ має надійти приблизно 2800 одиниць озброєння і військової техніки. З них 1300 – ракетно-артилерійського озброєння, 100 автомобілів, 80 бронетанкових зразків. Кабмін підтримав проєкт закупівлі для морської охорони патрульних кораблів у французької компанії ОКІА. 20 суден коштуватимуть Україні 136,5 мільйонів доларів.</b>
      </p>
      <h3>Також у випуску:</h3>
      <p>Інтерв'ю з розробником автоматів "Малюк", "Вулкан-М" та "Шепіт" Сергієм Луговським.</p>
      <p>
        <b>Головне:</b>
      </p>
      <p>► 20 листопада до бази ВМС у Очакові прибули, захоплені Росією в районі Керченської протоки рік тому, артилерійські катери "Бердянськ" та "Нікополь", а також буксир "Яні Капу". </p>
      <p>► Кабінет Міністрів підтримав проєкт закупівлі для морської охорони патрульних кораблів у французької компанії ОКІА, і вже підписано рамочну угоду. 20 суден коштуватимуть Україні 136,5 мільйонів доларів.</p>
      <p>► Конструкторське бюро "Південне" на міжнародній авіакосмічній виставці в Дубаї представило проєкт космічного апарату для посадки на місяць.</p>
      <p>► Держпідприємство "Завод 410" передало бригаді транспортної авіації модернізований "Ан-26".</p>
      <p>► Голосіївський районний суд наклав арешт на майновий комплекс заводу "Маяк", що входить до держконцерну Укроборонпром.</p>
      <p>► Президент України Володимир Зеленський на кілька днів раніше відкрив обіцяний пішохідний міст у Станиці Луганській.</p>
      <p>
        <b>Інше:</b>
      </p>
      <p>• У Таїланді презентували командно-штабну машину БТР-3КШ розробки Київського бронетанкового заводу.</p>
      <p>• На півночі Сирії курди закидають камінням колони російської техніки. Тепер в хід пішли й коктейлі Молотова. Один з них влучив в бронеавтомобіль "Тайфун" військової поліції РФ, який загорівся. Також курди застрибують на техніку та намагаються пошкодити обладнання й антени. Нагадаємо, свою гостинність в лапках, кремлівським асвабадітєлям місцеві жителі почали демонструвати ще кілька тижнів тому. </p>
      <p>• "Рейнметал" та "Сеілз" завершили модернізацію авіатренажерів для вертольотів "Тайгер" для Німеччини та Франції.</p>
      <p>• Об’єднані Арабські Емірати надали власній компанії "Колдіас" контракт на постачання для ВПС 24-х легких турбогвинтових літаків "Бі-250".</p>
      <p>• В Рязанській області під час випробувального польоту розбився розвідувально-ударний безпілотник "Оріон".</p>
      <p>•  В Сирії, через кілька секунд після зльоту, впав "Мі-8" урядових ВПС, а екіпаж загинув.</p>
      <p>• Сполучені штати втратили в Афганістані вертоліт "Чінук" та двох військових пілотів.</p>
      <p><a href="https://24tv.ua/avariya_tankera_bilya_odesi_zabrudnennya_vodi_u_53_razi_perevishhuye_normu_n1238176">Аварія танкера біля Одеси: забруднення води у 157 разів перевищує норму</a> сьогодні 6448</p>
      <anchor name="comAnch"/>
    </article>
  </body>
</html>