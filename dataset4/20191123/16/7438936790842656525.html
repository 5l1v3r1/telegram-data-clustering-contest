<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Senator-Oberfalzer-Chybi-nam-jiz-100-let-604429"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-23T16:39:00+00:00"/>
    <meta property="og:title" content="Senátor Oberfalzer: Chybí nám již 100 let"/>
    <meta property="og:description" content="Senát dějištěm vzrušené diskuze: Je bezpečné umístit Slovanskou epopej v Moravském Krumlově?"/>
  </head>
  <body>
    <article>
      <h1>Senátor Oberfalzer: Chybí nám již 100 let</h1>
      <address>
        <time datetime="2019-11-23T16:39:00+00:00">23 Nov 2019, 16:39</time>
      </address>
      <p>
        <b>Senát dějištěm vzrušené diskuze: Je bezpečné umístit Slovanskou epopej v Moravském Krumlově?</b>
      </p>
      <p>Současná situace kolem Slovanské epopeje Alfonse Muchy byla tématem semináře, který se 22. listopadu 2019 uskutečnil na ve Frýdlantském salonku. V reakci na rozhodnutí pražského zastupitelstva o dočasném umístění 20 pláten obrazového cyklu Slovanská epopej se na půdě horní komory parlamentu sešli příznivci i odpůrci tohoto rozhodnutí. Prostor pro výměnu názorů a odbornou diskuzi zprostředkoval místopředseda Senátu Jiří Oberfalzer.</p>
      <p>Důvodem hlasité kritiky je špatný stav zámku v Moravském Krumlově. V letošním roce byla zahájena rekonstrukce jižního křídla s věží, což podle některých památkářů ohrožuje bezpečnost Muchova díla, které má být vystaveno ve stavebně souvisejícím vedlejším křídle.</p>
      <p>„V průběhu tříhodinové a často velmi vzrušené debaty nedošlo k zásadnímu sblížení postojů. Dočasným umístěním v Moravském Krumlově Praha jen odkládá nutnost vypracovat skutečně koncepční řešení pro stálou expozici Slovanské epopeje na území hlavního města, jak si to přál sám autor,“ konstatuje Jiří Oberfalzer. „Dnešní diskuzi jsme uzavřeli s tím, že by se zastupitelstvo mělo koncepci konečně odpovědně věnovat. Chybí nám již 100 let.“</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Senator-Oberfalzer-Slovanska-epopej-by-mela-zustat-v-Praze-pral-si-to-sam-autor-604318"/>
        <a href="https://www.parlamentnilisty.cz/zpravy/tiskovezpravy/Senat-Spicky-ceskeho-soudnictvi-zhodnoti-efektivitu-a-kvalitu-soucasneho-systemu-604288"/>
        <a href="https://www.parlamentnilisty.cz/politika/politici-volicum/Tretina-TOP-09-Moravsky-Krumlov-je-pripraven-uvitat-zpet-Slovanskou-epopej-601417"/>
        <a href="https://www.parlamentnilisty.cz/politika/politici-volicum/Trestikova-Odbornici-doporucili-umisteni-Slovanske-epopeje-v-Moravskem-Krumlove-594869"/>
      </related>
    </article>
  </body>
</html>