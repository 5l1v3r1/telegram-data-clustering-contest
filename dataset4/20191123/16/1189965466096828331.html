<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260380/fonikes-katolisthiseis-stin-kenya-toylaxiston-29-nekroi"/>
    <meta property="og:site_name" content="LiFO"/>
    <meta property="article:published_time" content="2019-11-23T16:16:00+00:00"/>
    <meta property="og:title" content="Φονικές κατολισθήσεις στην Κένυα - Τουλάχιστον 29 νεκροί"/>
    <meta property="og:description" content="Τουλάχιστον 29 άνθρωποι έχασαν τη ζωή τους στην Κένυα από κατολισθήσεις λόγω των ισχυρών βροχοπτώσεων"/>
  </head>
  <body>
    <article>
      <h1>Φονικές κατολισθήσεις στην Κένυα - Τουλάχιστον 29 νεκροί</h1>
      <h2>Τουλάχιστον 29 άνθρωποι έχασαν τη ζωή τους στην Κένυα από κατολισθήσεις λόγω των ισχυρών βροχοπτώσεων</h2>
      <address><time datetime="2019-11-23T16:16:00+00:00">23 Nov 2019, 16:16</time> by <a rel="author">NEWSROOM</a></address>
      <p>
        <b>Τουλάχιστον 29 άνθρωποι έχουν χάσει τη ζωή τους στη δυτική <a href="https://www.lifo.gr/tags/%CE%9A%CE%AD%CE%BD%CF%85%CE%B1">Κένυα</a> από τις <a href="https://www.lifo.gr/tags/%CE%9A%CE%B1%CF%84%CE%BF%CE%BB%CE%AF%CF%83%CE%B8%CE%B7%CF%83%CE%B7">κατολισθήσεις</a> που προκάλεσαν οι ισχυρές <a href="https://www.lifo.gr/tags/%CE%B2%CF%81%CE%BF%CF%87%CF%8C%CF%80%CF%84%CF%89%CF%83%CE%B7">βροχοπτώσεις</a>, έγινε σήμερα γνωστό από τον υπουργό Εσωτερικών της χώρας.</b>
      </p>
      <p>«Μετά λύπης επιβεβαιώνουμε ότι 12 άνθρωποι στο Τάπας και την Παρούα (στην περιοχή του) Πόκοτ Σάουθ και 17 στο Ταμκάλ στο Πόκοτ Σέντραλ έχασαν τη ζωή τους» εξήγησε σε ένα δελτίο τύπου ο υπουργός Εσωτερικών της χώρας Φρεντ Ματιάνγκι. Σπίτια παρασύρθηκαν από ορμητικούς χειμάρρους τη νύχτα της Παρασκευής προς Σάββατο εξαιτίας των καταρρακτωδών βροχών, που έπληξαν την περιοχή του Πόκοτ, σε απόσταση 350 χλμ βορειοδυτικά του Ναϊρόμπι. «Δώδεκα πτώματα έχουν βρεθεί και οι έρευνες συνεχίζονται» δήλωσε ο πρόεδρος της κοινότητας του Πόκοτ Απόλο Οκέλο σε δημοσιογράφους. Δύο παιδιά βρέθηκαν ζωντανά κάτω από τα χαλάσματα και έχουν μεταφερθεί στο νοσοκομείο, σύμφωνα με τον αξιωματούχο.</p>
      <p>«Οι σφοδρές βροχοπτώσεις αποτελούν πρόκληση για εμάς, όμως θα κάνουμε το καλύτερο» επιβεβαίωσε, την ώρα δρόμοι έχουν κοπεί στα δύο και γέφυρες έχουν κλείσει. Ελικόπτερα του στρατού και της αστυνομίας έχουν σταλεί στις πληγείσες περιοχές για να διευκολύνουν τις επιχειρήσεις διάσωσης, διευκρίνισε ο υπουργός Εσωτερικών.</p>
      <p>
        <i>Με πληροφορίες από AΠΕ-ΜΠΕ/AFP</i>
      </p>
    </article>
  </body>
</html>