<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/23/tim-roaming-ue-25-novembre-2019-243655/"/>
    <meta property="og:site_name" content="MobileWorld"/>
    <meta property="article:published_time" content="2019-11-23T16:22:38+00:00"/>
    <meta property="og:title" content="TIM precorre i tempi: aumentano i Giga disponibili per il roaming UE già dal 25 novembre"/>
    <meta property="og:description" content="Il 1° gennaio 2020 è ormai vicino e, oltre a rappresentare simbolicamente un nuovo inizio con annessi buoni propositi, sarà di nuovo tempo dell'annuale mig"/>
  </head>
  <body>
    <article>
      <h1>TIM precorre i tempi: aumentano i Giga disponibili per il roaming UE già dal 25 novembre</h1>
      <h2>E contestualmente diminuisce anche il costo della tariffa a consumo in caso di superamento delle soglie.</h2>
      <address><time datetime="2019-11-23T16:22:38+00:00">23 Nov 2019, 16:22</time> by <a rel="author" href="https://www.mobileworld.it/author/tomdelly/" target="_blank">Edoardo Carlo Ceretti</a></address>
      <p>Il <b>1° gennaio 2020</b> è ormai vicino e, oltre a rappresentare simbolicamente un nuovo inizio con annessi buoni propositi, sarà di nuovo tempo dell’annuale <b>miglioramento delle condizioni del <i>roaming like at home</i></b>, ovvero la possibilità di utilizzare la propria tariffa telefonica mobile anche negli altri Paesi dell’Unione Europea. Per i clienti <a href="https://www.mobileworld.it/tag/tim/">TIM</a> però, è<b> ancora più vicino</b>, distante appena un paio di giorni.</p>
      <p>L’operatore italiano ha infatti deciso di far scattare le novità – previste appunto per Capodanno 2020 –<b> già dal 25 novembre 2019</b>, facendo un gradito regalo a tutti i suoi clienti che viaggeranno all’estero (in Europa) di qui a fine anno. In particolare, il calcolo dei Giga disponibili anche nei Paesi UE diverrà il seguente: <b>2x (‘Costo Tariffa Telefonica Senza IVA’ / 3,5) = Numero GB in Roaming</b>.</p>
      <p>Allo stesso tempo, TIM <b>diminuirà il costo della tariffa a consumo</b> in caso di superamento delle soglie, dagli da 0,549 centesimi di euro per ogni MB attuali, a <b>0,416 centesimi di euro per ciascun MB utilizzato</b>. Anche le opzioni illimitate disponibili con alcune offerte TIM godranno di un incremento per il <i>roaming</i> UE: Social 6 GB in più, Video 5 GB in più, Chat 600 GB, Musica 500 GB in più, Giochi 100 GB in più.</p>
      <p>
        <a href="https://www.amazon.it/gp/goldbox?ascsubtag=243655-widget-desktop-www.mobileworld.it&amp;tag=mobileworld-1131-21">OFFERTE SU AMAZON</a>
      </p>
      <p>
        <a href="http://t.me/offertesmartworld">CANALE TELEGRAM OFFERTE</a>
      </p>
      <p>Via: <a href="https://www.mondomobileweb.it/164033-tim-roaming-ue-25-novembre-2019-aumentano-giga-diminuisce-tariffa-consumo/">Mondomobileweb</a></p>
    </article>
  </body>
</html>