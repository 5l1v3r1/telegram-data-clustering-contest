<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/world/607265"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-23T16:57:00+00:00"/>
    <meta property="og:title" content="สหรัฐถลุงงบฯไปกว่า 6.4 ล้านล้านดอลลาร์ ในภารกิจต่อต้านก่อการร้าย"/>
    <meta property="og:description" content="ผลวิจัยเผยนับตั้งแต่เหตุการณ์ 9/11 รัฐบาลสหรัฐใช้เงินภาษีชาวอเมริกันในสงครามต่อต้านก่อการร้ายไปมากกว่า 193 ล้านล้านบาท"/>
  </head>
  <body>
    <article>
      <h1>สหรัฐถลุงงบฯไปกว่า 6.4 ล้านล้านดอลลาร์ ในภารกิจต่อต้านก่อการร้าย</h1>
      <address><time datetime="2019-11-23T16:57:00+00:00">23 Nov 2019, 16:57</time> by <a rel="author">PostToday</a></address>
      <p>ผลวิจัยเผยนับตั้งแต่เหตุการณ์ 9/11 รัฐบาลสหรัฐใช้เงินภาษีชาวอเมริกันในสงครามต่อต้านก่อการร้ายไปมากกว่า 193 ล้านล้านบาท</p>
      <p>สถาบัน Watson Institute of International and Public Affairs แห่งมหาวิทยาลัยบราวน์ของสหรัฐฯ ได้เผยรายงานสองฉบับที่ระบุถึงการสูญเสียชีวิต และเงินงบประมาณจากปฏิบัติการต่อต้านก่อการร้ายของสหรัฐ นับตั้งแต่เกิดเหตุกาณ์ 9/11 โดยพบว่าตลอดปฏิบัติการดังกล่าวถึงปัจจุบัน มีผู้เสียชีวิตไปแล้วอย่างน้อย 801,000 ราย รวมทั้งใช้เงินงบประมาณภาษีของประชาชนไปแล้วกว่า 6.4 ล้านล้านดอลลาร์ หรือมากกว่า 193 ล้านล้านบาท</p>
      <p>ยอด 6.4 ล้านล้านดอลล์นี้ จัดว่าสูงถึง 2 ล้านล้านดอลลาร์ หากเทียบกับงบประมาณประจำปี2019ของรัฐบาล ซึ่งมียอดงบถึง 4.4 ล้านล้านดอลลาร์</p>
      <p>รายงานของมหาวิทยาลัยบราวน์ยังระบุอีกว่า ยอดผู้เสียชีวิตกว่า 8 แสนคน ในจำนวนนี้กว่า 335,000 เป็นพลเรือน และส่งผลให้ต้องมีผู้อพยพพลัดถิ่นฐานกว่า 21 ล้านคน จากความรุนแรงในพื้นที่</p>
      <p>รายงานดังกล่าวมีขึ้นหลังจากที่ประธานาธิบดีทรัมป์ประกาศถอนทหารออกจากซีเรีย แต่ก็ยังคงกองกำลังสหรัฐในอัฟกานิสถานไว้ แม้ว่าจะมีข้อถกเถียงเรื่องการถอนทัพสหรัฐออกจากอัฟกานิสถานด้วย</p>
      <p>Neta Crawford ผู้เขียนงานวิจัยชิ้นนี้เผยว่า นับตั้งแต่เหตุการณ์ 9/11 จากสงครามต่อต้านก่อการร้ายในอิรัก อัฟกานิสถาน ปากีสถาน และซีเรีย ได้ขยายไปสู่สงครามต่อต้านก่อการร้ายทั่วโลกในกว่า 80 ประเทศ</p>
      <p>และแม้ว่าปัจจุบันสหรัฐมีแผนถอนกองกำลังทหารออกจากพื้นที่สงครามหลักๆในตะวันออกลาง แต่จำนวนผู้เสียชีวิตก็ยังคงเพิ่มสูงขึ้นเรื่อยๆ เพราะยังคงมีสงครามเกินขึ้นและสงครามเหล่านี้ก็ไม่ได้จบลงง่ายๆ</p>
    </article>
  </body>
</html>