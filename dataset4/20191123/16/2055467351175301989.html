<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://g-rafa.co.il/samsung-galaxy-s11-new-render/"/>
    <meta property="og:site_name" content="Girafa"/>
    <meta property="article:published_time" content="2019-11-23T16:01:42+00:00"/>
    <meta property="og:title" content="הדמיה חדשה: Samsung Galaxy S11 עם מערך צילום של 5 מצלמות"/>
    <meta property="og:description" content="הדמיה חדשה: Samsung Galaxy S11 עם מערך צילום של 5 מצלמות"/>
  </head>
  <body>
    <article>
      <h1>הדמיה חדשה: Samsung Galaxy S11 עם מערך צילום של 5 מצלמות</h1>
      <address><time datetime="2019-11-23T16:01:42+00:00">23 Nov 2019, 16:01</time> by <a rel="author">רון פיירמן</a></address>
      <p>זוהי לא פעם ראשונה שמתפרסמות תמונות הדמיה של <b>Galaxy S11</b> הקרב ובא. הפעם מפורסמות ברשת תמונות הדמיה חדשות של המכשיר והן שונות מכל מה שהתפרסם עד כה.</p>
      <figure>
        <img src="https://g-rafa.co.il/wp-content/uploads/2019/11/SamsungGalaxyS115Krender1.jpg"/>
      </figure>
      <p>המדליפים <b>OnLeaks</b> ו- <b>91Mobile</b> כבר עם עבר מוכח בהדלפות מדויקות לכן הרשת גועשת ומניחה שאלו כנראה תמונות נכונות. סדרת Galaxy S11 אמורה להיות מוכרזת בחודש פברואר בסמוך לכנס המובייל השנתי <b>MWC</b> בברצלונה ועוד נזכה להרבה הדלפות עד אז.</p>
      <figure>
        <img src="https://g-rafa.co.il/wp-content/uploads/2019/11/Samsung-Galaxy-S11-5K-render-3.jpg"/>
      </figure>
      <p>הפעם אנו רואים שסמסונג בחרה לנטוש את העיצוב המסורתי שלה בגב המכשיר ומערך הצילום מקבל העמדה חדשה. כמיטב האופנה הנוכחית מערך הצילום רוכז בחלקו השמאלי של המכשיר בתוך מסגרת בולטת. עיצוב המזכיר חברות רבות כגון אפל, וואווי וגוגל.</p>
      <figure>
        <img src="https://g-rafa.co.il/wp-content/uploads/2019/11/SamsungGalaxyS115Krender2.jpg"/>
      </figure>
      <p>במערך הצילום אנו רואים את הפלאש ועוד 5 חיישנים. הערכות מדברות על 3 מצלמות: ראשונה של <b>108 מגה פיקסל</b>, שניה טלפוטו עם <b>זום כפול 5</b> ושלישית <b>צילום רחב</b>. כמובן שיש ציפיה לנתוני צילום טובים יותר כמו זום אופטי גדול יותר היות וזום כפול 5 כבר ראינו בשוק. החיישן הרביעי הינו חיישן עומק <b>ToF</b> ולא ידוע במדויק מהו החיישן החמישי. <a href="https://g-rafa.co.il/galaxy-s11-spectrometer/">פרסמנו</a> בעבר שיתכן וזהו חיישן ספקטרומטר לבדיקת תכולת הפריט המצולם אבל אלו הן הערכות בלבד.</p>
      <figure>
        <img src="https://g-rafa.co.il/wp-content/uploads/2019/11/Samsung-Galaxy-S11-5K-render-4.jpg"/>
      </figure>
      <p>בחזית המכשיר אנו רואים מצלמת סלפי אחת בחלקו המרכזי העליון מה שאומר שסמסונג לא תאבזר את המכשיר עם 2 מצלמות בדומה ל- +Galaxy S10. כל כפתורי המכשיר מרוכזים בצדו הימני ואין שקע אוזניות מסורתי. מבחינה עיצובית אין הרבה חדש למעט מערך הצילום האחורי כאשר מסך המכשיר נמתח לצדדים ומתעקל בדומה לעיצובו של ה- Note 10 או ה- Galaxy S10. בכלל התמונות מראות לנו מכשיר הממשיך את הקו העיצובי של מכשירי הפרימיום של סמסונג בתקופה האחרונה.</p>
      <p>
        <a href="https://g-rafa.co.il/new-lg-roll-tv/">קרא עוד:  טלויזיה מתקפלת חדשה נחשפה בתכניות של LG</a>
      </p>
    </article>
  </body>
</html>