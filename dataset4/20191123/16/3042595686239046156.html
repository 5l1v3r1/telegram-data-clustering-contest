<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/bildet-setter-nettet-pa-hodet/71853512"/>
    <meta property="og:site_name" content="Dagbladet.no"/>
    <meta property="article:published_time" content="2019-11-23T16:38:30+00:00"/>
    <meta property="og:title" content="Bildet setter nettet på hodet"/>
    <meta property="og:description" content="Et 120 år gammelt bilde av barnearbeidere ved ei gullgruve i Klondike vekker oppsikt på sosiale medier."/>
  </head>
  <body>
    <article>
      <h1>Bildet setter nettet på hodet</h1>
      <h2>Et 120 år gammelt bilde av barnearbeidere ved ei gullgruve i Klondike vekker oppsikt på sosiale medier.</h2>
      <address><time datetime="2019-11-23T16:38:30+00:00">23 Nov 2019, 16:38</time> by <a rel="author">Marte Klausen</a></address>
      <p>Et bilde av ei gullgruve ved Klondike i Canada fra 1898 har gått viralt på sosiale medier de siste dagene, men ikke fordi gruvearbeiderne på bildet er barn.</p>
      <p>
        <b>Med sine lange, stramme fletter og intense blikk likner nemlig et av barna urovekkende mye på den kjente klimaforkjemperen Greta Thunberg (17), skriver <a href="https://www.theguardian.com/environment/2019/nov/22/greta-thunberg-time-traveller-1891-photo">The Guardian</a>.</b>
      </p>
      <p>- Så Greta Thunberg er i et bilde som ble tatt for 120 år siden, og dette er min nye favorittkonspirasjon. Greta har reist i tid, fra framtida, og hun er her for å redde oss alle, skriver brukeren Jack Strange på <a href="https://twitter.com/JackSamStrange/status/1197078261265776646?ref_src=twsrc%5Etfw%7Ctwcamp%5Etweetembed%7Ctwterm%5E1197078261265776646&amp;ref_url=https://nationalpost.com/news/world/greta-thunberg-look-alike-in-1898-yukon-gold-rush-photo-has-sparked-time-travel-conspiracies">Twitter</a>.</p>
      <figure>
        <iframe data-src="https://twitter.com/DeanFriedman/status/1197329499144232960?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Hvordan klimaforkjemperen kan være i et 120 år gammelt bilde hvis hun har kommet fra framtida for å redde oss alle, har Twitter-brukeren et enkelt svar på:</p>
      <p>- Som en tidsreiser er hun åpenbart i stand til å reise til hvilken som helst tidsperiode. Hun har selvfølgelig forsøkt å reise 120 år tilbake i tid, men klarte det ikke, og nå er hun her. Åpenbart! skriver Jack Strange.</p>
      <p>
        <b>Bildet av de tre unge barna som arbeider i gullgruva Domionion Creek ved Klondike, Canada, er en del av en større samling laget av dokumentarfotografen Eric Hegg.</b>
      </p>
      <figure>
        <iframe data-src="https://twitter.com/HuffPost/status/1197390556999106560?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Mot slutten av 1800-tallet knipset den svensk-amerikanske fotografen flere ikoniske bilder av personer som forsøkte å finne lykken ved gullgruvene.</p>
      <p>Den digitale samlingen ved University of Seattle har vært tilgjengelig på nettet helt siden 1997, og programvarer som gjenkjenner ansikter kan dermed ha fanget opp den unge jentas ansikt som Thunbergs, ifølge The Guardian.</p>
      <p>Som et resultat har arkivister ved universitetet mottatt et dredoblet antall henvendelser angående bildet den siste tida.</p>
    </article>
  </body>
</html>