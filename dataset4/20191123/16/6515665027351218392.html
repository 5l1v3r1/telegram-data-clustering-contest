<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/drustvo/3363123/ovo-je-najtragicnija-srpska-ljubavna-prica-evo-kako-je-nastala-jedna-od-nasih-najtuznijih-pesama-dimitrijo-sine-mitre"/>
    <meta property="og:site_name" content="kurir.rs"/>
    <meta property="article:published_time" content="2019-11-23T16:49:00+00:00"/>
    <meta property="og:title" content="OVO JE NAJTRAGIČNIJA SRPSKA LJUBAVNA PRIČA: Evo kako je nastala jedna od naših najtužnijih pesama Dimitrijo, sine Mitre"/>
    <meta property="og:description" content="Dugo se smatralo da je poznata pesma Dimitrijo, sine Mitre narodna pesma. Međutim, kasnije se saznalo da to nije tačno i da je autor pesme Stana Avramović Karaminga iz Vranja."/>
  </head>
  <body>
    <article>
      <h6 class="kicker">bol i tuga</h6>
      <h1>OVO JE NAJTRAGIČNIJA SRPSKA LJUBAVNA PRIČA: Evo kako je nastala jedna od naših najtužnijih pesama Dimitrijo, sine Mitre</h1>
      <address>
        <time datetime="2019-11-23T16:49:00+00:00">23 Nov 2019, 16:49</time>
      </address>
      <p>
        <b>Dugo se smatralo da je poznata pesma "Dimitrijo, sine Mitre" narodna pesma. Međutim, kasnije se saznalo da to nije tačno i da je autor pesme Stana Avramović Karaminga iz Vranja.</b>
      </p>
      <p>Stana je bila ugledna vranjanska pevačica i uzor mnogim kasnije poznatim pevačima. Preminula je 1969. godine i na sahrani su prema njenoj želji svirali ovu pesmu. Ona ju je ceo život malo menjala i bilo je nekoliko verzija pesme. Pred samu smrt je rekla prijateljima: "Sve nesam rekla, sve i neje za pesmu". Onda je ispričala kako je pesma nastala, piše portal Milos.</p>
      <p>Naime, pesma je inspirisana pričom o Dimitriju koji je bio njen brat od tetke i Stani po kojoj je ona kasnije dobila ime. Njen otac Toma je bio ujak Dimitriju. Za priču je saznala od majke koja joj ju je tek na samrti ispričala.</p>
      <p>Dimitrije je oženio Stanu za koju se priča da je bila najlepša devojka od Vranja do Niša. Mnogo su se voleli, ali nisu mogli da imaju dece. Kako su godine prolazile polako je porodica počela da zanoveta, pa bi recimo, kada bi krenuli u crkvu nedeljom, svekrva Bosa govorila "Ajde, sine ajde. Pa i dete dovedi".</p>
      <figure>
        <iframe src="https://www.youtube.com/embed/gJsrWY_V3LM" width="560" height="315" data-service="Youtube" scrolling="no"/>
      </figure>
      <p>Vremenom je i Dimitrije počeo da prebacuje ženi "Badava, Stano, tvoja lepota, kad nisi rodila muško ili žensko. Svi se kunu u decu, a ja u tebe!"</p>
      <p>Od nesreće koja ju je izjedala, Stana reši da sebi oduzme život i obesi se. Međutim, za to sazna ujak Toma i pokuša da joj pomogne tako što je posavetuje da tajno zatrudni sa drugim čovekom kako bi porodica ponovo bila sretna.</p>
      <p>Stana je zatrudnela u četrdesetoj godini sa drugim čovekom. Polako se vraćala sreća u porodicu, svi su je pazili i čuvali od posla da bi iznela trudnoću. Međutim, porođaj je bio težak. Nažalost, Stana je preminula, ali je dete preživelo. Nakon što je prošlo sedam dana od pogreba, Dimitriev ujak je rešio da mu otkrije bolnu istinu.</p>
      <p>- Pre nego što odemo na Stanin grob, moram nešto da ti kažem. Izjedosmo Stanu, prvo tvoja majka, pa ti i onda ja. Tako je. Tvoja majka, što je kinjila. Ti što si nerodan, a ja što sam je savetovao s koga da ide. Da znaš, dete nije tvoje - rekao je on tada zbunjenom Dimitriju.</p>
      <figure>
        <iframe src="https://www.youtube.com/embed/9tILdylt5Co" width="560" height="315" data-service="Youtube" scrolling="no"/>
      </figure>
      <p>Međutim, Dimitrije bi čvrst u tom trenutku, te je odgovorio ujaku ono čemu se ovaj možda i nije nadao.</p>
      <p>- Ako, ujko. Nema veze. Mi smo hteli dete da usvojimo, a ovo je bar moja Stana rodila - rekao je on tada.</p>
      <p>Sutradan, na grobu, pred rođacima dok su Stani davali prvu subotu, Dimitrije je prvo dao porodici instrukcije gde da ga sahrane, nakon čega je izvadio pištolj.</p>
      <p>- Ovde, pored moje Stane da me pokopate - rekao je i pre nego šte je iko mogao da ga spreči, izvadio je pištolj i ubio se.</p>
      <p>Sedam dana nakon smrti Stane, tri dana posle sina Dimitrija, od tuge umre i njegova majka Bosa, a na veliku žalost porodice, ubrzo je preminuo i Toma.Tako je junakinja ova priče, Stana Karaminga izgubila oca. Za sećanje sastavila je ovu pesmu koja u sebi sadrži veliku bol i porodičnu tragediju.</p>
      <p>Kurir.rs/pravda.rs</p>
      <p>Foto printscreen Instagram</p>
      <related>
        <h4>NE PROPUSTITE</h4>
        <a href="https://www.kurir.rs/vesti/srbija/3356621/enciklopedija-znamenitih-ucenika-i-profesora-vranjska-gimnazija-prikuplja-podatke-o-uspesnima-kako-bi-ih-stavila-rame-uz-rame-sa-stankovicem-prodanovicem-i-domanovicem"/>
        <a href="https://www.kurir.rs/vesti/srbija/3352553/sokantna-vest-iz-vranja-raskinuo-sa-devojcicom-6-razreda-pa-njene-gole-slike-poslao-drugovima-a-oni-ih-prosirili-po-celom-gradu-skandal-prijavila-skola-policija-istrazuje"/>
        <a href="https://www.kurir.rs/crna-hronika/3344467/horor-vranjanac-podvodio-maloletnice-dve-devojcice-odveo-do-nemacke-pa-ih-onda-u-restoranu-primoravao-na-prostituciju"/>
        <a href="https://www.kurir.rs/vesti/srbija/3342699/medicinska-sestra-iz-vranja-tvrdi-da-je-nacelnik-hitne-pomoci-godinama-seksualno-uznemirava-slao-joj-lascivne-sms-poruke-kad-je-sve-pokazala-javnosti-doktor-dobio-otkaz"/>
      </related>
    </article>
  </body>
</html>