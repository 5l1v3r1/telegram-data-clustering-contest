<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/23/venezuela-da-guaido-nun-kitlesel-sokak-gosterileri-cagrisi-karsilik-bulmadi"/>
    <meta property="og:site_name" content="euronews"/>
    <meta property="article:published_time" content="2019-11-23T16:51:38+00:00"/>
    <meta property="og:title" content="Guaido'nun kitlesel sokak gösterileri çağrısı karşılık bulmadı"/>
    <meta property="og:description" content="Venezuela'da muhalefet lideri Juan Guaido'nun kitlesel sokak gösterileri çağrısı halk nezdinde beklenen karşılığı bulmadı. Guaido'nun çağrısı sonrası Venezuela sokakları yalnızca küçük çaplı gösterilere sahne oldu."/>
  </head>
  <body>
    <article>
      <h1>Guaido'nun kitlesel sokak gösterileri çağrısı karşılık bulmadı</h1>
      <address><time datetime="2019-11-23T16:51:38+00:00">23 Nov 2019, 16:51</time> by <a rel="author">Gizem Sade</a></address>
      <p>Venezuela'da muhalefet lideri Juan Guaido'nun kitlesel sokak gösterileri çağrısı halk nezdinde beklenen karşılığı bulmadı. Guaido'nun çağrısı sonrası Venezuela sokakları yalnızca küçük çaplı gösterilere sahne oldu.</p>
      <p>Geçtiğimiz cumartesi günü Guaido destekçilerinden, ülkedeki ekonomik çöküşe ve Amerika Birleşik Devletleri tarafından uygulanan yaptırımlara rağmen iktidarı terk etmeyen Devlet Başkanı Nicolas Maduro'ya karşı devamlı gösteriler yapmalarını istedi.</p>
      <p>Gösterilere katılım düşük olurken bazı protestocular ülkedeki işlevsiz toplu taşıma, elektrik ve su kıtlığı ve hiperenflasyon nedeniyle güçlerinin tükendiğini belirtti.</p>
      <p>Birkaç yüz öğrencinin yürüyüşü, güvenlik güçleri ve barikatlara rağmen herhangi bir çatışma olmadan sona erdi.</p>
      <p>Öğretmenlerin ve hemşirelerin hafta başında yapılan yürüyüşüne de az sayıda katılım olurken yürüyüş kısa sürdü.</p>
      <p>16 Kasım'da ülke çapındaki yürüyüşe de katılım yüksek olmadı. Bazı protestocular, muhalefetin Maduro'yu iktidardan indirmesine yönelik umutlarının azaldığını söyledi.</p>
      <ul>
        <li>
          <a href="https://tr.euronews.com/2019/01/26/venezuelada-neler-oluyor-krizi-kim-cozebilir-ordu-kimin-tarafinda">Video: Venezuela'da neler oluyor? Krizi kim çözebilir? -Venezuelalı gazeteci anlatıyor</a>
        </li>
        <li>
          <a href="https://tr.euronews.com/2019/08/14/venezuela-da-siyasi-krize-cozum-arayan-norvec-delegasyonu-karakas-ta">Venezuela'da siyasi krize çözüm arayan Norveç delegasyonu Karakas'ta</a>
        </li>
        <li>
          <a href="https://tr.euronews.com/2019/02/18/guaido-venezuela-da-bir-ic-savas-olmayacak-cunku-kimse-maduro-icin-risk-almayacak">Özel | Juan Guaido: Venezuela'da bir iç savaş olmayacak çünkü kimse Maduro için risk almayacak</a>
        </li>
      </ul>
      <h3>Venezuela'da Guaido'nun popülaritesi azaldı</h3>
      <p>Guaido, Maduro'nun yeniden seçildiği 2018 seçimlerinde hile olduğunu öne sürerek kendini geçici devlet başkanı ilan etmişti. Guaido'yu birçok ülke devlet başkanı olarak tanırken Venezuela'da öfkeli kalabalık Maduro'ya karşı sokaklara döküldü.</p>
      <p>Muhalefet ve iktidar arasındaki barış görüşmeleri sekteye uğradı.</p>
      <p>Anketlere göre Guaido'nun popülaritesi Mayıs ayında yüzde 56,7'lerdeyken Kasım ayında 42,1'e geriledi.</p>
      <p>Ek kaynaklar<b> • Reuters</b></p>
    </article>
  </body>
</html>