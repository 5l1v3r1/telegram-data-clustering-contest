<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/136307/ugur-dundar-bu-bir-tezgah-ve-kumpas"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-23T16:43:00+00:00"/>
    <meta property="og:title" content="Uğur Dündar: Bu bir tezgah ve kumpas"/>
    <meta property="og:description" content="Sözcü yazarı Uğur Dündar, CHP'li Muharrem İnce'nin Beştepe'ye giderek Cumhurbaşkanı Recep Tayyip Erdoğan ile görüştüğü iddiasının, tezgah ve kumpas olduğunu söyledi."/>
  </head>
  <body>
    <article>
      <h1>Uğur Dündar: Bu bir tezgah ve kumpas</h1>
      <h2>Sözcü yazarı Uğur Dündar, CHP'li Muharrem İnce'nin Beştepe'ye giderek Cumhurbaşkanı Recep Tayyip Erdoğan ile görüştüğü iddiasının, tezgah ve kumpas olduğunu söyledi.</h2>
      <address>
        <time datetime="2019-11-23T16:43:00+00:00">23 Nov 2019, 16:43</time>
      </address>
      <p>Sözcü yazarı Uğur Dündar, CHP'li Muharrem İnce'nin Beştepe'ye giderek Cumhurbaşkanı Recep Tayyip Erdoğan ile görüştüğü iddiasının, tezgah ve kumpas olduğunu söyledi.</p>
      <p>Dündar, CHP Genel Başkanı Kemal Kılıçdaroğlu'nun açıklamalarını da 'talihsizlik' olarak değerlendirdi.</p>
      <p>CHP'li Muharrem İnce'nin Beştepe'ye giderek Cumhurbaşkanı Recep Tayyip Erdoğan ile görüştüğü iddiasını gazeteciler Uğur Dündar ve Mahmut Övür yorumladı.</p>
      <p><b>Hürriyet'in</b> aktardığın göre haberi 'operasyon' olarak tanımlayan Dündar, "Mezardan babam çıksa bana söylediği bir şeyi doğrulatmadan haber yapan bir gazeteci anlayışına asla sahip değilim" dedi. Dündar şöyle devam etti:</p>
      <p>"Bana bu haber geldiğinde aklıma gelen ilk şey Uğur Dündar CHP'yi kurultaya doğru yönlendiriyor diye ortaya iddialar atılabileceği oldu. İftiralarla karşı karşıya gelmek istemedim. Üstelik belgesi olmayan bir haber. Bir taraf yalanladığında çamur at izi kalsından öte gitmeyecek bir haber. Bunun bir kumpas olduğuna inanıyorum. Haberin kaynağına takılmak yerine bu kaynağa o iddiaları kimler, bilgileri kimler iletti? Bunun üzerine gidilmesi lazım. Bu CHP Genel Merkezi kaynaklı bir algı operasyonu. Ben 'Ciddi bir şekilde yanıltılıyor olabilirsin' demiştim, uyarılarda bulunmuştum. O kişi de, 'Bu haber yüzde 100 doğru' dedi. Ben bunu yayınlamayarak bir kumpasın aleti olmadım. Gerçeğin ortaya çıkması için dün geceden beri uğraş veriyorum. Bu bir tezgah ve kumpas. Sayın Kılıçdaroğlu'nun daha iddiaları araştırmadan doğrudur demesi bence bir talihsizliktir." </p>
      <h3>Mahmut Övür: Kemal Bey'in özür borcu var</h3>
      <p>Sabah yazarı Mahmut Övür de bu olayda asıl sorumluluk hissetmesi gereken kişinin CHP Genel Başkanı Kemal Kılıçdaroğlu olduğunu belirterek şunları kaydetti:</p>
      <p>"Asıl sorumluluk hissetmesi gereken CHP lideri Kemal Kılıçdaroğlu'dur. Bu birçok gazeteciye söylenmiş ancak bunu Rahmi Turan yazmış. Bunu Kemal Bey neden kullandı? Önemli olan budur. Birinci hedefi bence gündemi değiştirmekti. ABD ziyareti ve Barış Pınarı Harekatı pozitif bir hava yaratmıştı. Burada bir siyaset mühendisliği var. Kemal Bey'in Türkiye toplumuna bir özür borcu var."</p>
      <related>
        <h4>Bağlantılı Haberler</h4>
        <a href="https://www.gercekgundem.com/siyaset/136419/engin-ozkoc-partiyi-yipratacak-her-turlu-aciklamadan-partililerin-kacinmasi-gerekir"/>
        <a href="https://www.gercekgundem.com/siyaset/136410/imamoglundan-saraya-giden-chpli-iddiasiyla-ilgili-ilk-aciklama"/>
        <a href="https://www.gercekgundem.com/siyaset/136399/incenin-aciklamasi-sonrasi-chp-sozcusu-faik-oztraktan-ilk-mesaj"/>
        <a href="https://www.gercekgundem.com/medya/136393/muharrem-incenin-tesekkur-ettigi-ugur-dundardan-ilk-aciklama"/>
        <a href="https://www.gercekgundem.com/siyaset/136385/muharrem-ince-istifaya-degil-sorunu-cozmeye-davet-ediyorum"/>
        <a href="https://www.gercekgundem.com/siyaset/136388/muharrem-ince-aciklama-yaparken-talat-atilladan-yeni-tweet-geldi"/>
        <a href="https://www.gercekgundem.com/siyaset/136382/candas-tolga-isik-kim-karistiysa-fisini-cekmesi-gereken-bizzat-kilicdarogludur"/>
        <a href="https://www.gercekgundem.com/siyaset/136353/kilicdaroglundan-inceye-sizinle-sonra-gorusecegiz"/>
        <a href="https://www.gercekgundem.com/medya/136364/emin-colasandan-rahmi-turan-yorumu-ders-olacak-nitelikte"/>
        <a href="https://www.gercekgundem.com/medya/136369/ertugrul-ozkokten-talat-atilla-icin-sert-sozler-isini-kaybedecek-mi-diye-soracagim-ama"/>
      </related>
    </article>
  </body>
</html>