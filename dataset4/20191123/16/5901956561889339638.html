<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/sport/tekme/clanek/slovenci-za-las-ob-stopnicke-najdaljsi-zajc-253044"/>
    <meta property="og:site_name" content="Slovenske novice"/>
    <meta property="article:published_time" content="2019-11-23T16:58:00+00:00"/>
    <meta property="og:title" content="Slovenci za las ob stopničke, najdaljši Zajc"/>
    <meta property="og:description" content="Avstrijska skakalna reprezentanca je zmagovalka prve tekme nove sezone svetovnega pokala. Moštveno preizkušnjo v poljski Visli so Avstrijci dobili s 1018,2 točke, drugi so bili Norvežani (995,7), ..."/>
  </head>
  <body>
    <article>
      <h1>Slovenci za las ob stopničke, najdaljši Zajc</h1>
      <h2>Na Poljskem so gladko zmagali Avstrijci.</h2>
      <address><time datetime="2019-11-23T16:58:00+00:00">23 Nov 2019, 16:58</time> by <a rel="author">STA, P. K.</a></address>
      <p>Avstrijska skakalna reprezentanca je zmagovalka prve tekme nove sezone svetovnega pokala. Moštveno preizkušnjo v poljski Visli so Avstrijci dobili s 1018,2 točke, drugi so bili Norvežani (995,7), tretji pa Poljaki (990,9). Slovenija je tekmo končala na četrtem mestu (979,3), potem ko je bila po prvi seriji tretja.<br/><br/>Za Slovenijo so na ekipni tekmi nastopili <b>Anže Lanišek </b>(127,5 in 123,0 m), <b>Anže Semenič </b>(119,5 in 124,0 m), <b>Timi Zajc </b>(131,5 in 120,5 m) in <b>Peter Prevc </b>(115,5 in 128,0 m).<br/><br/>V nedeljo bo še prva posamična tekma nove sezone, v prvi seriji ob 11.30 bodo nastopili tudi Peter Prevc, Timi Zajc, <b>Rok Justin</b>, Anže Lanišek, <b>Domen Prevc </b>in <b>Tilen Bartol</b>.</p>
    </article>
  </body>
</html>