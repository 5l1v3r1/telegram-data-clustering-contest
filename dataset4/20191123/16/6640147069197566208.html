<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/alien-isolation-gameplay-switch/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-23T16:19:00+00:00"/>
    <meta property="og:title" content="Alien Isolation, sette minuti di gameplay su Switch e peso del file | Game Division"/>
    <meta property="og:description" content="Alien Isolation arriverà su Nintendo Switch il prossimo 5 dicembre: il peso del file in digital download sarà di 17,7 GB."/>
  </head>
  <body>
    <article>
      <h1>Alien Isolation, sette minuti di gameplay su Switch e peso del file | Game Division</h1>
      <address>
        <time datetime="2019-11-23T16:19:00+00:00">23 Nov 2019, 16:19</time>
      </address>
      <p><b>Alien Isolation</b> è ormai molto vicino all’uscita anche su <b>Switch</b>, dato che mancano poco meno di due settimane. Proprio in previsione del <b>lancio</b> il team che si è occupato di questa versione, <b>Feral Interactive</b>, ha voluto anticipare agli utenti Nintendo <b>sette minuti di gameplay</b> che danno un assaggio delle tante meccaniche di questo acclamato <b>survival horror</b> con ormai cinque anni “di servizio” alle spalle.</p>
      <p>Il video ricorda come la protagonista del gioco sia <b>Amanda Ripley</b>, figlia del luogotenente della serie principale, che va a bordo della stazione spaziale <b>Sevastopol</b> alla ricerca del diario di bordo della <b>Nostromo</b>, nella quale era stata in servizio la madre. Il video fornisce inoltre qualche consiglio su come affrontare in maniera stealth lo <b>Xenomorfo</b> dando anche una vaga panoramica delle <b>strategie</b> e delle <b>armi</b> a disposizione anche nelle fasi avanzate del gioco.</p>
      <figure>
        <iframe src="https://www.youtube.com/embed/MV9jPlvm298" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/alien-isolation-59754.768x432.jpg"/>
        </figure>
        <figure>
          <img src="https://www.tomshw.it/images/images/2019/11/alien-isolation-59753.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/pokemon-spada-e-scudo-vendite-dengeki/">Pokémon Spada e Scudo, Dengeki analizza le vendite delle singole versioni</a></p>
      <p>Feral Interactive garantisce che il gioco è stato <b>ottimizzato</b> per essere giocato su Switch sia sul dock che nella <b>modalità portatile</b>. Uno degli aspetti sicuramente più interessanti è il fatto che Alien Isolation arriva su Switch <b>accompagnato dai DLC</b> già da molto tempo disponibili anche per le altre console e per la versione PC e allo stesso prezzo con cui oggi è possibile trovare la versione completa per le altre piattaforme.</p>
      <p>Tra le altre caratteristiche esclusive per la console Nintendo ci sono anche l’uso del <b>giroscopio</b> e la possibilità di usare i <b>sensori di movimento</b>. Il gioco sarà in vendita solo in versione digitale ed è già disponibile per il preordine sull’eShop Nintendo. Il file del gioco è di <b>17,7 GB</b>. La data di uscita di Alien Isolation su Nintendo Switch è stata fissata per <b>giovedì 5</b> <b>dicembre.</b></p>
      <blockquote>Alien Isolation è senza ombra di dubbio uno dei migliori giochi e survival horror degli ultimi anni. Se avete un buon PC lo trovate <a href="https://toms.it/Ea70E">anche su Steam</a>.</blockquote>
    </article>
  </body>
</html>