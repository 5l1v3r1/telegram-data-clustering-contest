<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/vomva-ieronimou-efnidiastiki-dilosi-gia-tin-paretisi-tou/"/>
    <meta property="og:site_name" content="irafina"/>
    <meta property="article:published_time" content="2019-11-23T16:00:46+00:00"/>
    <meta property="og:title" content="«Βόμβα» Ιερώνυμου: Αιφνιδιαστική δήλωση για την… παραίτησή του!"/>
    <meta property="og:description" content="Την επιθυμία του να μιμηθεί την κίνηση του πρώην Μητροπολίτη Καλαβρύτων και να παραιτηθεί του επισκοπικού θρόνου την κατάλληλη ώρα εξέφρασε ο Αρχιεπίσκοπος Ιερώνυμος κατά τη διάρκεια του επίσημου γεύματος για την ενθρόνιση του νέου Μητροπολίτη Καλαβρύτων, Ιερωνύμου. Μάλιστα, όπως αναφέρει το arxon.gr, χαρακτήρισε την κίνηση Αμβρόσιου «σώφρονα και ηρωική». Ως ήταν αναμενόμενο, αιφνιδίασε τους […]"/>
  </head>
  <body>
    <article>
      <h1>«Βόμβα» Ιερώνυμου: Αιφνιδιαστική δήλωση για την… παραίτησή του!</h1>
      <address>
        <time datetime="2019-11-23T16:00:46+00:00">23 Nov 2019, 16:00</time>
      </address>
      <p>Την επιθυμία του να μιμηθεί την κίνηση του πρώην Μητροπολίτη Καλαβρύτων και να παραιτηθεί του επισκοπικού θρόνου την κατάλληλη ώρα εξέφρασε ο Αρχιεπίσκοπος Ιερώνυμος κατά τη διάρκεια του επίσημου γεύματος για την ενθρόνιση του νέου Μητροπολίτη Καλαβρύτων, Ιερωνύμου.</p>
      <p>Μάλιστα, όπως αναφέρει το arxon.gr, χαρακτήρισε την κίνηση Αμβρόσιου «σώφρονα και ηρωική».</p>
      <p>Ως ήταν αναμενόμενο, αιφνιδίασε τους πάντες, πολλοί εκ των οποίων εξέλαβαν τη δήλωση αυτή ως προτροπή του Αρχιεπισκόπου Αθηνών και πάσης Ελλάδος προς τους γηραιούς Μητροπολίτες που δεν μπορούν να ασκήσουν επιμελώς τα καθήκοντά τους, να παραδίδουν τη σκυτάλη την κατάλληλη ώρα σε νεώτερους επισκόπους.</p>
      <p>Ταυτόχρονα, σύμφωνα με το arxon.gr, με την εν λόγω δήλωση, ο Προκαθήμενος της Ελλαδικής Εκκλησίας τοποθετείται δημοσίως για πρώτη φορά αναφορικά με τις προθέσεις του για το μέλλον του στο τιμόνι της Εκκλησίας της Ελλάδος.</p>
      <p>newsbomb.gr</p>
    </article>
  </body>
</html>