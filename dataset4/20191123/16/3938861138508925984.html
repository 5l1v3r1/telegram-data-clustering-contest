<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/krym/_v-okupovanomu-simferopoli-parafiyani-pcu-proveli-panahidu-za-zhertvami-golodomoru/939552"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T16:00:00+00:00"/>
    <meta property="og:title" content="В окупованому Сімферополі парафіяни ПЦУ провели панахиду за жертвами Голодомору"/>
    <meta property="og:description" content="В окупованому Сімферополі у суботу, 23 листопада, у кафедральному соборі Володимира й Ольги відбулася жалобна панахиду за жертвами Голодомору 32-33-х років. &quot;Сьогодні вся Україна вшановує пам'ять жертв Голодомору 32-33 років. Це трагічна дата дня Голодомору в Україні. Траурними ..."/>
  </head>
  <body>
    <article>
      <h1>В окупованому Сімферополі парафіяни ПЦУ провели панахиду за жертвами Голодомору</h1>
      <address><time datetime="2019-11-23T16:00:00+00:00">23 Nov 2019, 16:00</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939552_w_300.jpg?v=0"/>
        <figcaption>В Сімферополі вшанували пам'ять жертв Голодомору. Фото: krymr.com</figcaption>
      </figure>
      <p>В окупованому Сімферополі у суботу, 23 листопада, у кафедральному соборі Володимира й Ольги відбулася жалобна панахиду за жертвами Голодомору 32-33-х років.</p>
      <p>"Сьогодні вся Україна вшановує пам'ять жертв Голодомору 32-33 років. Це трагічна дата дня Голодомору в Україні. Траурними богослужіннями, панахидами і заходами які нагадують ті трагічні події, згадують жертв тих подій. У ті роки, з одного боку знищили нашу націю, а з іншого - зміцнили нашу націю сьогодні, тому що пам'ять про ті події не дає нам загинути як нація, як держава сьогодні", – наголосив архієпископ Кримської єпархії ПЦУ Климент, передає <a href="https://ua.krymr.com/">Крим.Реаліі</a>.</p>
      <p>Климент підкреслив, що "дуже важливо пам'ятати до чого може привести безбожництво, до чого може привести ненависть до ближнього, до чого призводить безбожна влада, мета якої тільки всесвітня влада, всесвітнє управління".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_sob-vshanuvati-hvilinoyu-movchannya-kozhnogo-zagiblogo-u-golodomori-potribno-13-rokiv-epifanij/939550"/>
      </related>
      <p>"Життя людини безцінне, ніхто з можновладців ніколи заради власних ідей, амбіцій, і теорій не може жертвувати людьми", - сказав архієпископ.</p>
      <blockquote>Президент Володимир Зеленський разом з дружиною Оленою <a href="https://gazeta.ua/articles/life/_volodimir-zelenskij-vshanuvav-pamyat-zhertv-golodomoru/939524">вшанували пам'ять жертв Голодомору</a> 1932-1933 років в Україні. Президентське подружжя поклало пам'ятні колоски скорботи до знаку жертвам Голодомору.</blockquote>
    </article>
  </body>
</html>