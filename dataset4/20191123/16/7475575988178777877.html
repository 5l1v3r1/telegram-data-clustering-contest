<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/spor/mourinho-galibiyetle-basladi-h698846.html"/>
    <meta property="og:site_name" content="61 SAAT"/>
    <meta property="article:published_time" content="2019-11-23T16:35:07+00:00"/>
    <meta property="og:title" content="Mourinho galibiyetle başladı"/>
    <meta property="og:description" content="Tottenham, Teknik Direktör Jose Mourinho yönetimindeki ilk maçında West Ham’ı 3-2 mağlup ederek 10 ay sonra bir deplasmandan galibiyetle ayrıldı."/>
  </head>
  <body>
    <article>
      <h1>Mourinho galibiyetle başladı</h1>
      <h2>Tottenham, Teknik Direktör Jose Mourinho yönetimindeki ilk maçında West Ham’ı 3-2 mağlup ederek 10 ay sonra bir deplasmandan galibiyetle ayrıldı.</h2>
      <address>
        <time datetime="2019-11-23T16:35:07+00:00">23 Nov 2019, 16:35</time>
      </address>
      <p>Tottenham, Teknik Direktör Jose Mourinho yönetimindeki ilk maçında West Ham’ı 3-2 mağlup ederek 10 ay sonra bir deplasmandan galibiyetle ayrıldı.</p>
      <p>İngiltere Premier Lig’in 13. haftasında Tottenham, deplasmanda West Ham United’ı 3-2 mağlup etti. Lacivert-beyazlılara galibiyeti getiren golleri 36. dakikada Son, 43. dakikada Moura ve 49. dakikada Kane kaydetti. West Ham’ın golleri ise 74. dakikada Antonio ile 90+6’da Ogbonna’dan geldi.</p>
      <p>Mauricio Pochettino’nun görevine son verilmesinin ardından takımın başına geçen Jose Mourinho, Tottenham ile çıktığı ilk maçını kazanarak İngiliz ekibine 5 hafta sonra 3 puanı getirdi. Ayrıca lacivert-beyazlı takım, geçtiğimiz sezon ligin 23. haftasında Fulham’ın sahasında aldığı 3-2’lik galibiyetten sonra 10 aylık dış sahada kazanamama serisine de Manuel Pellegrini’nin West Ham’ını yenerek son verdi.</p>
      <p>(Uygar Aydın/İHA)</p>
    </article>
  </body>
</html>