<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/hoppet-opp-pa-pallen/71853816"/>
    <meta property="og:site_name" content="Dagbladet.no"/>
    <meta property="article:published_time" content="2019-11-23T16:53:43+00:00"/>
    <meta property="og:title" content="Hoppet opp på pallen"/>
    <meta property="og:description" content="De norske hopperne hevet seg i finaleomgangen og hoppet seg opp fra 5.- til 2.-plass i lagkonkurransen i verdenscupåpningen i polske Wisla."/>
  </head>
  <body>
    <article>
      <h1>Hoppet opp på pallen</h1>
      <h2>De norske hopperne hevet seg i finaleomgangen og hoppet seg opp fra 5.- til 2.-plass i lagkonkurransen i verdenscupåpningen i polske Wisla.</h2>
      <address><time datetime="2019-11-23T16:53:43+00:00">23 Nov 2019, 16:53</time> by <a rel="author">NTB I</a></address>
      <p>Robert Johansson ble en nøkkelmann for Norge med to solide svev på 129,5 og 130,5 meter. Norge fikk i alt 995,7 poeng og var 22,5 poeng bak den suverene vinneren Østerrike.</p>
      <p>Hjemmefavoritten Polen ledet etter første omgang, men sviktet da det gjaldt og endte på 3.-plass, 4,8 poeng bak Norge.</p>
      <p>Etter første omgang lå Norge bak Polen, Østerrike, Slovenia og Tyskland.</p>
      <p>Daniel-André Tande hoppet først av nordmennene. Han hoppet 123 meter i første omgang og fulgte opp med pene 128,5 i den andre.</p>
      <p>Thomas Markeng slet noe mer. Han landet på 120 meter i første omgang og 118,5 meter i finaleomgangen. Marius Lindvik noterte svev på 121 og 128 meter.</p>
    </article>
  </body>
</html>