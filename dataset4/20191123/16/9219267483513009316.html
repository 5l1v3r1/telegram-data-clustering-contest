<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392362-%d7%98%d7%a8%d7%92%d7%93%d7%99%d7%94-%d7%91%d7%a0%d7%aa%d7%a0%d7%99%d7%94"/>
    <meta property="og:site_name" content="סרוגים"/>
    <meta property="article:published_time" content="2019-11-23T16:45:06+00:00"/>
    <meta property="og:title" content="טרגדיה בנתניה: שני ילדים נספו, 6 בני משפחה נפצעו"/>
    <meta property="og:description" content="שני אחים כבני 3 ו- 5 נספו בשריפה שפרצה דקות לפני כניסת השבת בדירה בנתניה, הורי הילדים, כבני 40 וארבעה ילדים נוספים פונו לבית החולים לניאדו במ...."/>
  </head>
  <body>
    <article>
      <h1>טרגדיה בנתניה: שני ילדים נספו, 6 בני משפחה נפצעו</h1>
      <h2>שני אחים כבני 3 ו- 5 נספו בשריפה שפרצה דקות לפני כניסת השבת בדירה בנתניה, הורי הילדים, כבני 40 וארבעה ילדים נוספים פונו לבית החולים לניאדו במצב קל. השריפה פרצה מקצר במנורה</h2>
      <address><time datetime="2019-11-23T16:45:06+00:00">23 Nov 2019, 16:45</time> by <a rel="author">חדשות סרוגים</a></address>
      <p>שריפה פרצה דקות לפני כניסת השבת בבית משפחה חרדית בעיר נתניה. התוצאה הטרגית הביאה לשני אחים כבני 3 ו- 5 שנספו. הורי הילדים, כבני 40 וארבעה ילדים נוספים בגילאי שנתיים עד 6, פונו גם הם לבית החולים לניאדו במצב קל.</p>
      <p>מתחקור האירוע עולה כי השריפה פרצה מכשל חשמלי במנורת הלילה מעל לאחת מהמיטות של הילדים, האם הצליחה תחת העשן לחלץ ארבעה ילדים מתוך השישה ושני הילדים האחרים ששהו בחדר חולצו על ידי לוחמי האש במצב אנוש, אך לאחר מכן נקבע בצער מותם.</p>
      <p>במשטרה ביקשו לנתח את גופות הילדים, אך בני המשפחה התנגדו. בפעילות ח״כ יואב בן צור מול בני המשפחה ורבני העיר נתניה סוכם לבסוף על בדיקה חיצונית בלבד וגופות הילדים ישחררו במטרה לערוך את הלוויה עוד הערב.</p>
      <p>שמעון סבח חובש באיחוד הצלה סיפר בצאת השבת: "למרבה הצער נקבע מותם בזירת האירוע של שני הילדים לאחר שגופתיהם חולצו ע"י צוותי כיבוי. כמו כן הענקנו סיוע ראשוני ומתן חמצן להורים ול-4 ילדים שמצבם הוגדר קל כתוצאה משאיפת עשן".</p>
      <p>ממגן דוד אדום נמסר כי "בשעה 15:48 התקבל דיווח במוקד 101 של מד"א במרחב שרון על שריפה בדירה ברחוב שרעבי בנתניה. חובשים ופראמדיקים של מד"א מעניקים במקום טיפול רפואי למספר נפגעים שחולצו מהדירה ולעוד שני ילדים כבני 6 ו-10 במצב קשה".</p>
    </article>
  </body>
</html>