<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641617/%D8%AD%D9%85%D8%A7%DB%8C%D8%AA-%D9%86%D8%A7%D9%85%D8%B2%D8%AF%D9%87%D8%A7%DB%8C-%D8%AF%D9%85%D9%88%DA%A9%D8%B1%D8%A7%D8%AA-%D8%A2%D9%85%D8%B1%DB%8C%DA%A9%D8%A7-%D8%A7%D8%B2-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%A7%DB%8C%D8%B1%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-23T16:40:00+00:00"/>
    <meta property="og:title" content="حمایت نامزدهای دموکرات آمریکا از اغتشاشات ایران"/>
    <meta property="og:description" content="اغلب نامزدهای حزب دموکرات برای انتخاباتی ۲۰۲۰، در اظهارات جدید خود بار دیگر از اغتشاشات اخیر ایران حمایت کرده اند."/>
  </head>
  <body>
    <article>
      <h1>
        <a href="https://www.bultannews.com/fa/news/641617/%D8%AD%D9%85%D8%A7%DB%8C%D8%AA-%D9%86%D8%A7%D9%85%D8%B2%D8%AF%D9%87%D8%A7%DB%8C-%D8%AF%D9%85%D9%88%DA%A9%D8%B1%D8%A7%D8%AA-%D8%A2%D9%85%D8%B1%DB%8C%DA%A9%D8%A7-%D8%A7%D8%B2-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%A7%DB%8C%D8%B1%D8%A7%D9%86">حمایت نامزدهای دموکرات آمریکا از اغتشاشات ایران</a>
      </h1>
      <h2>اغلب نامزدهای حزب دموکرات برای انتخاباتی ۲۰۲۰، در اظهارات جدید خود بار دیگر از اغتشاشات اخیر ایران حمایت کرده اند.</h2>
      <address><time datetime="2019-11-23T16:40:00+00:00">23 Nov 2019, 16:40</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، نامزدهای <b>دموکرات انتخابات</b> ریاست جمهوری ۲۰۲۰ آمریکا با انتشار پیام هایی در شبکه های اجتماعی همچون توئیتر به حمایت از اغتشاشات اخیر در ایران پرداختند.     الیزابت وارن، از نامزدهای پیشتاز حزب دموکرات در انتخابات ریاست جمهوری آمریکا در سال ۲۰۲۰ در توییتر خود مدعی است: ایرانی ها به خیابانها آمده‌اند تا به فساد و اقتدارگرایی اعتراض کنند. این نبردی است که در نهایت باید توسط مردم ایران انجام شود و در آن پیروز شوند، اما ما از خواست آنها برای عزت، آزادی در برقراری ارتباط با جهان و همچنین حق تظاهرات مسالمت آمیز حمایت می‌کنیم.   خولیان کاسترو (Julián Castro)، یکی دیگر از نامزد دموکرات در توییتر مدعی شده است: خشونت علیه مردم شجاع ایران که علیه حکومت خود دست به اعتراض زده‌اند، غیرقابل قبول است. قطع عمدی اینترنت توسط حکومت ایران باید کاملا برداشته شود و حق (مردم) برای تظاهرات محترم شمرده شود. ایرانی- آمریکایی ها باید بتوانند با بستگان خود در( داخل ایران) ارتباط داشته باشند.   پیت بوتاجیچ، دیگر نامزد حزب دموکرات نیز در توییتر خود مدعی شده است: من شجاعت معترضان ایرانی را تحسین می کنم و در کنار آنها ایستاده ام، کسانی که یک بار دیگر برای مطالبه تغییر قیام کرده‌اند. دولت ایران باید به جای توسل به خشونت و سانسور برای سرکوب اعتراضات، برای بهبود زندگی شهروندان خود اقدام کند.   سناتور کاملا هریس، از نامزدهای دموکرات‌ها در توییتر مدعی شده است: حکومت ایران به جای کشتن شهروندان خود، نقض حقوق، خاموش کردن اینترنت و بی ثبات کردن منطقه، باید به مردم خود گوش فرا دهد و امور را اصلاح کند. من در کنار مردم شجاع ایران ایستاده‌ام.   سناتور «برنی ساندرز» دیگر سناتور و نامزد دموکرات انتخابات هم در حمایت از اغتشاشات ایران طی پیامی توئیتری نوشت: همه مردم حق اعتراض برای رسیدن به یک آینده بهتر را دارند. من از دولت ایران می‌خواهم به قطع اینترنت و اعمال خشونت علیه معترضان پایان دهد».   در میان نامزدهای مطرح انتخابات ریاست جمهوری آمریکا، تا کنون «جو بایدن» در مورد اغتشاشات ایران موضع گیری نکرده است.</p>
    </article>
  </body>
</html>