<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/music/artikel/4931866/geruchten-over-taylor-swift-op-glastonbury-opgelaaid"/>
    <meta property="og:site_name" content="RTL Boulevard"/>
    <meta property="article:published_time" content="2019-11-23T16:07:57+00:00"/>
    <meta property="og:title" content="Taylor Swift Glastonbury-geruchten weer opgelaaid"/>
    <meta property="og:description" content="De geruchten over een optreden van Taylor Swift (29) op het festival Glastonbury zijn weer opgelaaid. Michael Eavis, de baas van het festival, liet tijdens een radio-interview doorschemeren dat hij de headliners voor de editie van 2020 heeft geregeld. Een ervan is een vrouw, liet hij weten."/>
  </head>
  <body>
    <article>
      <h1>Taylor Swift Glastonbury-geruchten weer opgelaaid</h1>
      <address>
        <time datetime="2019-11-23T16:07:57+00:00">23 Nov 2019, 16:07</time>
      </address>
      <p>De geruchten over een optreden van Taylor Swift (29) op het festival Glastonbury zijn weer opgelaaid. Michael Eavis, de baas van het festival, liet tijdens een radio-interview doorschemeren dat hij de headliners voor de editie van 2020 heeft geregeld. Een ervan is een vrouw, liet hij weten.</p>
      <blockquote>"Dat mag ik nog niet"</blockquote>
      <p>De headliner op zaterdag is Paul McCartney, zo was eerder al bekend geworden. Over de vrouwelijke headliner wilde Eavis niets zeggen. "Dat mag ik nog niet", zei hij tegen BBC-presentator Andy Bennett. Over de derde headliner liet de festivalbaas alleen maar los dat die is vastgelegd.</p>
      <p>De muzieksite NME heeft het tourschema van Taylor er maar eens bij gepakt. Tijdens het weekend van de vijftigste editie van Glastonbury speelt ze op vrijdag 26 juni in Oslo. Zondag 28 juni heeft ze vrij. Ze zou dus naar het festival kunnen komen.</p>
      <p>Taylor is komende zomer in Europa vanwege haar Lover-tournee. Ze zal ook een paar festivals aandoen.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/music/artikel/4931321/doodsbedreigingen-scooter-braun-om-ruzie-met-taylor-swift"/>
        <a href="https://www.rtlboulevard.nl/entertainment/showbizz/artikel/4930331/scooter-braun-reageert-op-aanval-taylor-swift"/>
        <a href="https://www.rtlboulevard.nl/entertainment/music/artikel/4926391/taylor-swift-krijgt-allereerste-woman-decade-award"/>
        <a href="https://www.rtlboulevard.nl/video/tv-fragmenten/video/4932021/waylon-draagt-nummer-speciaal-op-aan-zijn-liefje-bibi"/>
        <a href="https://www.rtlboulevard.nl/video/tv-fragmenten/video/4931991/snollebollekes-komen-met-show-voor-de-allerkleinsten"/>
        <a href="https://www.rtlboulevard.nl/entertainment/music/artikel/4931751/beck-klaar-met-scientology"/>
      </related>
      <related>
        <a href="https://www.rtlboulevard.nl/entertainment/music/artikel/4931321/doodsbedreigingen-scooter-braun-om-ruzie-met-taylor-swift"/>
      </related>
    </article>
  </body>
</html>