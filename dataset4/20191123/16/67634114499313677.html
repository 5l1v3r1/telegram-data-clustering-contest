<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151505/"/>
    <meta property="og:site_name" content="AgroNews"/>
    <meta property="article:published_time" content="2019-11-23T16:02:00+00:00"/>
    <meta property="og:title" content="80% продуктів харчування коштують у ЄС дорожче, аніж в Україні"/>
    <meta property="og:description" content="Понад 80% соціальних продуктів харчування коштують у ЄС значно дорожче, аніж в Україні.Про це свідчать дані аналітичного порталу Numbeo. Йдеться, зокрема, про овочі, м’ясо, яйця та хліб. Так, до прикладу, буханка хліба вагою 500 грамів коштує у Польщі у середньому 2,9 злотих (18 грн), в Угорщині..."/>
  </head>
  <body>
    <article>
      <h1>80% продуктів харчування коштують у ЄС дорожче, аніж в Україні</h1>
      <address><time datetime="2019-11-23T16:02:00+00:00">23 Nov 2019, 16:02</time> by <a rel="author">agronews.uaode/author</a></address>
      <p>
        <b>Понад 80% соціальних продуктів харчування коштують у ЄС значно дорожче, аніж в Україні.Про це свідчать дані аналітичного порталу Numbeo.</b>
      </p>
      <p>Йдеться, зокрема, про овочі, м’ясо, яйця та хліб.</p>
      <p>Так, до прикладу, буханка хліба вагою 500 грамів коштує у Польщі у середньому 2,9 злотих (18 грн), в Угорщині – 210,68 угор. форинтів (16,8 грн), в Іспанії – 0,96 євро (25,6 грн), а в Україні – 12 грн.</p>
      <p>Помідори та картопля обходяться полякам у 5,6 злотих (34,9 грн) та 2 злотих (12,4 грн), угорцям – у 517,8 угор. форинтів та 230,9 угор. форинтів (41,3 грн та 18,4 грн відповідно), іспанцям – у 1,5 євро та 0,99 євро (40,3 грн та 26,3 грн відповідно), українцям – у 34,3 грн та 10 грн відповідно. Це за 1 кг продукції.</p>
      <p>Різниця у вартості яєць у Польщі та в Україні становить 17,8 грн (за 12 штук) на користь гаманця українця, в Угорщині та в Україні – 10 грн, знову ж таки – на користь українця. 12 яєць в Іспанії коштує на 14 грн дорожче, аніж в Україні.</p>
      <p>М’ясо у країнах ЄС коштує на порядок дорожче, аніж в Україні.</p>
      <p>За кілограм курячої грудки жителю Польщі доведеться заплатити 16,1 злотих (100 грн), жителю України – 97 грн. Різниця в ціні – 3 грн на кілограмі продукту, на користь гаманця українця.</p>
      <p>Кілограм яловичини обійдеться жителю Польщі у 33,1 злотих (206,5 грн), українцю – у 137 грн.</p>
      <p>Один кілограм курятини в Угорщині коштує 1,394.31 угор. форинтів (111,2 грн), яловичини – 2,402.49 угор. форинтів (191,7 грн). Це – на 14 грн та 54 грн дорожче, аніж в Україні.</p>
      <p>За кілограм курячої грудки жителю Іспанії доведеться заплатити 5,9 євро (157 грн), за кілограм яловичини – 10,2 євро (272 грн). Це – на 60 грн та 135 грн дорожче, аніж в Україні.</p>
    </article>
  </body>
</html>