<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2824159-derzdep-pro-golodomor-srsr-ne-vdalosa-zlamati-duh-ukrainskogo-narodu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-23T16:31:00+00:00"/>
    <meta property="og:title" content="Держдеп — про Голодомор: СРСР не вдалося зламати дух українського народу"/>
    <meta property="og:description" content="Держдепартамент Сполучених Штатів Америки підтверджує свою прихильність до демократичної, процвітаючої України."/>
  </head>
  <body>
    <article>
      <h1>Держдеп — про Голодомор: СРСР не вдалося зламати дух українського народу</h1>
      <h2>Держдепартамент Сполучених Штатів Америки підтверджує свою прихильність до демократичної, процвітаючої України.</h2>
      <address>
        <time datetime="2019-11-23T16:31:00+00:00">23 Nov 2019, 16:31</time>
      </address>
      <p>На цьому наголошується у відеозверненні у зв’язку з 86-ою річницею Голодомору в Україні, яке оприлюднила речниця Держдепу Морган Ортагус у <a href="https://twitter.com/statedeptspox/status/1198224679997235202?s=20">Twitter</a>.</p>
      <p>"Цього листопада ми вшановуємо пам’ять мільйонів українців, які загинули вісімдесят шість років тому під час Голодомору. Ми єднаємося з людьми по всьому світу, щоб пам’ятати про невинних жертв Голодомору, і підтверджуємо свою прихильність до демократичної, процвітаючої та суверенної України", - йдеться у зверненні.</p>
      <p>У Держдепі переконані, що хоч ця жахлива трагедія була однією з найжорстокіших подій ХХ століття, Радянському союзу не вдалося зламати дух українського народу.</p>
      <figure>
        <iframe data-src="https://twitter.com/statedeptspox/status/1198224679997235202?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Україна знову зазнала нападу. Окупація Криму <a href="https://www.ukrinform.ua/tag-rosia">Росією</a> та її нинішня агресія на сході України призвели до загибелі близько 13 тисяч людей: "Навіть нині Москва намагається маніпулювати й нищити прагнення народу України. Але у своїй підступній кампанії Росія недооцінює стійкість українців їх прагнення до кращого майбутнього. Ця кампанія приречена на провал", - наголошується у відеозверненні.</p>
    </article>
  </body>
</html>