<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/schaatsen/massastart-zilver-bergsma-brons-stroetinga/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T16:21:57+00:00"/>
    <meta property="og:title" content="Massastart: zilver voor Bergsma, brons voor Stroetinga"/>
    <meta property="og:description" content="De massastart voor mannen op de wereldbeker in Polen heeft voor Nederland 2 medailles opgeleverd. Jorrit Bergsma behaalde zilver en Arjan Stroetinga pakte brons. Het ervaren duo van Oranje moest in de eindsprint voorrang verlenen aan de Amerikaan Joey Mantia, regerend wereldkampioen op dit onderdeel. Gat overbruggen Bergsma, vorige week tijdens de 1e wereldbeker in…"/>
  </head>
  <body>
    <article>
      <h1>Massastart: zilver voor Bergsma, brons voor Stroetinga</h1>
      <address>
        <time datetime="2019-11-23T16:21:57+00:00">23 Nov 2019, 16:21</time>
      </address>
      <p>
        <b>De massastart voor mannen op de wereldbeker in Polen heeft voor Nederland 2 medailles opgeleverd. Jorrit Bergsma behaalde zilver en Arjan Stroetinga pakte brons.</b>
      </p>
      <p>Het ervaren duo van Oranje moest in de eindsprint voorrang verlenen aan de Amerikaan Joey Mantia, regerend wereldkampioen op dit onderdeel.<br/><br/><b>Gat overbruggen</b><br/>Bergsma, vorige week tijdens de 1e wereldbeker in Minsk de snelste en de slimste van het peloton, reageerde in Tomaszów Mazowiecki 4 ronden voor het einde op het juiste moment op een vluchtpoging van de Rus Danila Semerikov. De Friese stayer wist het gat met de koploper te overbruggen, maar moest daarna op het laatste rechte stuk zijn meerdere erkennen in de fel sprintende Mantia.<br/><br/>Bergsma en Stroetinga hadden beiden eerder op de dag nog wel hun race in de halve finales gewonnen.</p>
    </article>
  </body>
</html>