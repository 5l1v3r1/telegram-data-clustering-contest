<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/yak_vraziti_hr_menedzheriv_na_spivbesidi_poradi_kouchiv_n1236924"/>
    <meta property="og:site_name" content="24 Канал"/>
    <meta property="article:published_time" content="2019-11-23T16:00:00+00:00"/>
    <meta property="og:title" content="Як вразити HR-менеджерів на співбесіді: поради коучів"/>
    <meta property="og:description" content="&quot;Розкажіть мені про себе&quot; може здатися легким запитанням на співбесіді. Але воно може загнати вас у глухий кут: чи справді інтерв'юер хоче знати всю вашу історію працевлаштування і особисте життя?"/>
  </head>
  <body>
    <article>
      <h1>Як вразити HR-менеджерів на співбесіді: поради коучів</h1>
      <address><time datetime="2019-11-23T16:00:00+00:00">23 Nov 2019, 16:00</time> by <a rel="author" href="https://24tv.ua/blog_media_tag5427/" target="_blank">Блог Медіа</a></address>
      <p>
        <b>"Розкажіть мені про себе" може здатися легким запитанням на співбесіді. Але воно може загнати вас у глухий кут: чи справді інтерв'юер хоче знати всю вашу історію працевлаштування і особисте життя?</b>
      </p>
      <p>Це загальне запитання насправді є перевіркою комунікативних навичок кандидата на роботу, пише <a href="https://www.huffpost.com/entry/how-to-answer-tell-me-about-yourself-job-interview-question_l_5dc99dcde4b02bf5794433e2">HuffPost</a>.</p>
      <blockquote>Рекомендуємо: <a href="https://24tv.ua/yak_vizhiti_v_ofisi_poradi_dlya_pratsivnikiv_ta_robotodavtsiv_n1232966">Як вижити в офісі: поради для працівників та роботодавців</a></blockquote>
      <p>Доброю новиною є те, що якщо ви можете розповісти історію своєї кар'єри, це допоможе вам у наступних запитаннях.</p>
      <aside>Це запитання лежить в основі всього інтерв'ю, – каже Джудіт Гамфрі, засновниця канадської комунікаційної компанії The Humphrey Group.</aside>
      <p>Сабіна Наваз, СЕО-коуч, яка пропрацювала в Microsoft більше 14 років, каже, що це перше запитання, до якого вона готує людей до співбесіди. Щоб добре відповісти на нього, потрібно важко і ретельно попрацювати. Але це реально.</p>
      <h3>Уникайте головної пастки</h3>
      <p>Коли ви йдете на співбесіду, ваш інтерв'юер ймовірно прочитав ваше резюме, тому не повторюйте інформацію.</p>
      <p>Ви не просто маєте говорити: "У мене є досвід цього чи я отримав свою освіту тут або я займався такого роду спеціальним проєктом", каже Джош Дуді, тренер із переговорів щодо зарплати і колишній HR-менеджер. Коли ви так робите, то <b>втрачаєте можливість розповісти нову інформацію.</b></p>
      <h3>Формуйте чітке повідомлення</h3>
      <p>Гамфрі пропонує сформувати відповідь навколо переконливого повідомлення про себе і мати три пункти, які можуть довести це повідомлення. Якщо ваш основний меседж у тому, що ви підприємець, ваші пункти можуть виглядати приблизно так:</p>
      <aside>Я вважаю, що у мене є якості хорошого підприємця. У мене є відповідний досвід. І я з нетерпінням чекаю цієї наступної посади, яка дасть мені можливість удосконалити мої навички.</aside>
      <p>Щоб ви відрізнялися від інших кандидатів, потрібно розповісти історію, <b>як компанія, куди ви подаєтеся, стане кращою</b>, якщо вас візьмуть на роботу. Це означає, що потрібно попередньо дослідити компанію, щоб розповісти історію, яку вони хочуть почути.</p>
      <p>Наваз припускає, що професіонали можуть почати відповідь так: "У мені є три речі, які я неодноразово використовував протягом своєї кар'єри, які особливо важливі для цієї роботи".</p>
      <blockquote>Цікаво:<a href="https://24tv.ua/techno/goydalki_moh_na_stinah_i_zhodnih_oupenspeysiv_chim_divuye_ofis_it_kompaniyi_u_lvovi_n1163569"> Гойдалки, мох на стінах і жодних оупенспейсів: чим дивує офіс IT-компанії у Львові</a></blockquote>
      <p>Потім ви говорите про те, як ви застосували ці три сильні сторони, Наприклад: "У 2017 році ми зіткнулися з кризою. Ось як я використав A, B і C для подолання кризи".</p>
      <h3>Розповідайте історію</h3>
      <p>Ви не просто розповідаєте факти про себе. Ви розповідаєте історію, а історії вимагають зусиль. Придумати хорошу історію – означає задуматися про те, що допомогло вам досягнути успіхів у кар'єрі.</p>
      <p>Не вибирайте загальні загальні фрази. "Всі будуть говорити: "Я розумний, я багато працюю".</p>
      <p><b>Виберіть конкретні якості, які вас справді характеризують</b>, і поясніть, чому вони важливі саме для цієї роботи.</p>
      <h3>Скільки потрібно часу, щоб відповісти на це запитання</h3>
      <p>Гамфрі каже, що ви повинні відповісти максимум за хвилину. За словами Дуді, менше хвилини може бути замало, а через дві хвилини це буде більше як монолог, ніж як відповідь на питання.</p>
      <p>Потрібно використовувати свій емоційний інтелект, щоб знати, коли варто закінчувати. Ви ж не хочете, щоб HR-менеджер запитував себе, чи є сенс в тому, що ви говорите.</p>
      <p><b>Джерело:</b> <a href="http://www.huffpost.com/entry/how-to-answer-tell-me-about-yourself-job-interview-question_l_5dc99dcde4b02bf5794433e2">HuffPost</a><br/><b>Переклад: </b><a href="https://life.pravda.com.ua/society/2019/11/19/238975/?fbclid=IwAR3wLFROhLc9Pr2SoAR12hV6B98aDw4FL5yNnb-PaXH4FTknLCcO8n0JZB8">Українська правда</a></p>
      <blockquote>Варто знати: <a href="https://24tv.ua/techno/skilki_gotovi_doplachuvati_robotodavtsi_za_znannya_angliyskoyi_tsikava_infografika_n1210989">Скільки готові доплачувати роботодавці за знання англійської: цікава інфографіка</a></blockquote>
      <p><a href="https://24tv.ua/health/yak_vilikuvati_bronhit_5_prostih_porad_n954142">Як вилікувати бронхіт: 5 простих порад</a> сьогодні 9415</p>
    </article>
  </body>
</html>