<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/tarihi-lamos-kalesinde-yangin-1392897"/>
    <meta property="og:site_name" content="Karar.com"/>
    <meta property="article:published_time" content="2019-11-23T16:48:00+00:00"/>
    <meta property="og:title" content="Tarihi Lamos Kalesi’nde yangın"/>
    <meta property="og:description" content="Mersin'in Erdemli ilçesinde bulunan tarihi Lamos Kalesi'nde yangın çıktı. Yangına, orman arazözleri ile itfaiye ekipleri müdahalede bulundu."/>
  </head>
  <body>
    <article>
      <h1>Tarihi Lamos Kalesi’nde yangın</h1>
      <address>
        <time datetime="2019-11-23T16:48:00+00:00">23 Nov 2019, 16:48</time>
      </address>
      <p>
        <b>Mersin'in Erdemli ilçesinde bulunan tarihi Lamos Kalesi'nde yangın çıktı. Yangına, orman arazözleri ile itfaiye ekipleri müdahalede bulundu.</b>
      </p>
      <p>Edinilen bilgiye göre öğle saatlerinde Limonlu Mahallesinde bulunan etrafı çalılarla kaplı tarihi Lamos kalesinden dumanlar ve alevler yükseldiğini gören vatandaşlar durumu itfaiyeye haber verdi.</p>
      <p>İhbar üzerine yanan kaleye Erdemli Orman İşletme Müdürlüğüne bağlı arazözler ile Mersin Büyükşehir Belediyesine ait itfaiye ekipleri gelerek müdahalede bulundu. Çevredeki evlere sıçramadan yangın kontrol altına alınarak söndürüldü.</p>
      <p>Yangının çıkış sebebinin belirlenmesi için inceleme yapılırken, ekiplerin yürüttüğü soğutma çalışması ise halen sürüyor.</p>
      <p>
        <b>MERSİN/İHA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>