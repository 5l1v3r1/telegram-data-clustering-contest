<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109426-Cveta-Karayancheva%253A-Valeri-Simeonov-ima-pravo-da-bade-izbran"/>
    <meta property="og:site_name" content="Канал 3"/>
    <meta property="article:published_time" content="2019-11-23T16:51:00+00:00"/>
    <meta property="og:title" content="Цвета Караянчева: Валери Симеонов има право да бъде избран"/>
    <meta property="og:description" content="За думите си като вицепремиер той понесе своя кръст, подаде оставка, заяви тя"/>
  </head>
  <body>
    <article>
      <h1>Цвета Караянчева: Валери Симеонов има право да бъде избран</h1>
      <h2>За думите си като вицепремиер той понесе своя кръст, подаде оставка, заяви тя</h2>
      <address>
        <time datetime="2019-11-23T16:51:00+00:00">23 Nov 2019, 16:51</time>
      </address>
      <p><b>Председателят на Народното събрание Цвета Караянчева застана зад избора на Валери Симеонов за заместник-председател на праламента.<br/></b> </p>
      <p>Пред журналисти в Златоград Караянчева коментира протестите по този повод на майките на деца с увреждания и исканата от тях оставка на Валери Симеонов.</p>
      <p> <br/> </p>
      <p>"По правилник всяка парламентарна група има право да посочи заместник-председател. Г-н Валери Симеонов е един от ръководителите на един от коалиционните партньори, така че няма нищо чудно в това. За думите си като вицепремиер той понесе своя кръст, подаде оставка", заяви Караянчева.</p>
      <p> </p>
      <p>"Той е избран като народен представител и мисля, че няма нищо лошо в това неговата парламентарна група да го предложи на този пост. Не знам какво влагат протестиращите в личността на г-н Валери Симеонов. За мен той приключи с предния период и като народен представител има право да бъде избран", продължи председателят на Народното събрание.</p>
      <p> </p>
      <p>По повод поисканата от лидера на БСП Корнелия Нинова оставка на премиера Бойко Борисов председателят на парламента каза: "Разбирам, че госпожа Нинова иска да управлява, но все пак българският народ избира кой да управлява и за колко време".</p>
      <p> </p>
      <p>Караянчева беше в Златоград за обявяването на 2020 за година на Момчил юнак. В най-южния град беше отслужена панихида за загиналите за свободата на Родопите. Караянчева е в инициативния комитет, който иска да издигне паметник на Момчил в цял ръст на ГКПП Златоград. </p>
      <related>
        <h4>Още по темата</h4>
        <a href="http://kanal3.bg/news/bulgaria/politics/109227-Cveta-Karayancheva%253A-Razvitieto-na-Chernomorskiya-region-v-stabilna-zona-e-klyuchova-cel"/>
        <a href="http://kanal3.bg/news/bulgaria/politics/108492-Cveta-Karayancheva%253A-Predi-30-g.-ni-obeshtavaha-reki-ot-med-i-mlyako"/>
        <a href="http://kanal3.bg/news/bulgaria/mestni-izbori-2019/107434-Cveta-Karayancheva%253A-Glasuvah-za-promyanata-v-Kardddzali"/>
      </related>
    </article>
  </body>
</html>