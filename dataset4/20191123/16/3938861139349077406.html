<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_do-ekipazhu-pretenzij-nemaye-v-mzs-rozpovili-pro-zatrimane-v-malajziyi-sudno/939556"/>
    <meta property="og:site_name" content="Gazeta.ua"/>
    <meta property="article:published_time" content="2019-11-23T16:50:00+00:00"/>
    <meta property="og:title" content="До екіпажу претензій немає: в МЗС розповіли про затримане в Малайзії судно"/>
    <meta property="og:description" content="У Міністерстві закордонних справ заявили, що у Малайзії було затримано лише судно, до українського екіпажу ніяких претензій немає. Про це повідомив заступник голови департаменту консульської служби МЗС України Василь Кирилич, передає &quot;Радіо Свобода&quot;. За словами Кирилича, влада ..."/>
  </head>
  <body>
    <article>
      <h1>До екіпажу претензій немає: в МЗС розповіли про затримане в Малайзії судно</h1>
      <address><time datetime="2019-11-23T16:50:00+00:00">23 Nov 2019, 16:50</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939556_w_300.jpg?v=0"/>
        <figcaption>У МЗС прокоментували затримання в Малайзії судна з українським екіпажем. Фото: Marinetraffic</figcaption>
      </figure>
      <p>У Міністерстві закордонних справ заявили, що у Малайзії було затримано лише судно, до українського екіпажу ніяких претензій немає.</p>
      <p>Про це повідомив заступник голови департаменту консульської служби МЗС України <b>Василь Кирилич</b>, передає "<a href="https://www.radiosvoboda.org/">Радіо Свобода</a>".</p>
      <p>За словами Кирилича, влада Малайзії затримала в своїх територіальних водах корабель New Orion, більшість екіпажу якого – українці, проте до самих моряків претензій немає.</p>
      <p>"За інформацією морської поліції Малайзії, затриманим є судно, а не екіпаж, склад якого – українці. Тримаємо справу на контролі", – наголосив він.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_avariya-tankera-vmist-naftoproduktiv-u-mori-bilya-odesi-perevischiv-dopustimij-u-90-raziv/939539"/>
      </related>
      <p>Кирилич додав, що судно затримали за спуск якоря без отримання на те попередньої згоди. Із громадянами України, які були на борту, вже зв'язався український консул.</p>
      <blockquote>На східному узбережжі Джохора (Малайзія) поліція <a href="https://gazeta.ua/articles/world-life/_u-malajziyi-zatrimali-sudno-z-ukrayincyami/939532">затримала судно</a> з 23 членами екіпажу – громадянами України та Росії.</blockquote>
    </article>
  </body>
</html>