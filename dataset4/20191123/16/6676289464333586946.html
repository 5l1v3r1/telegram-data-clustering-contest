<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/doi-morti-accident-patru-masini-focsani-327087.html"/>
    <meta property="og:site_name" content="Observator"/>
    <meta property="article:published_time" content="2019-11-23T16:48:00+00:00"/>
    <meta property="og:title" content="Doi morți după un accident teribil cu patru mașini, în Focșani"/>
    <meta property="og:description" content="Un accident îngrozitor în care au fost implicate patru mașini, pe centura orașului Focșani, s-a soldat cu doi morți și două persoane grav rănite, în această după-amiază."/>
  </head>
  <body>
    <article>
      <h1>Doi morți după un accident teribil cu patru mașini, în Focșani</h1>
      <address><time datetime="2019-11-23T16:48:00+00:00">23 Nov 2019, 16:48</time> by <a rel="author">Alin Tarnovschi</a></address>
      <p>
        <b>
          <b>Un accident îngrozitor în care au fost implicate patru mașini, pe centura orașului Focșani, s-a soldat cu doi morți și două persoane grav rănite, în această după-amiază.</b>
        </b>
      </p>
      <p>Accidentul s-a produs în jurul orei 13.30, pe centura orașului Focșani, în zona Sima.</p>
      <p>Potrivit primelor informații, șoferul unui autoturism a derapat și a intrat în spatele unei autoutilitare cu remorcă pe care a proiectat-o pe contrasens, acolo unde s-a izbit violent cu alte două autoturisme.</p>
      <p>În urma accidentului, trei oameni au rămas încarcerați în mașini, iar pentru o femeie, medicii nu au mai putut face nimic.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F23%2F327087%2F15745211024c8664ed.jpg&amp;w=800"/>
        <figcaption>
          <a href="https://observator.tv/galerie/doi-morti-accident-patru-masini-focsani-id327087-play384864.html">
            <b>Vezi 2 imagini în Galerie</b>
          </a>
        </figcaption>
      </figure>
      <p>În total, șase persoane au fost implicate în accident, patru bărbați și două femei, inclusiv femeia care și-a pierdut viața în urma tragediei.</p>
      <p>O altă persoană și-a pierdut viața la spital din cauza rănilor foarte grave suferite în accidentul de pe centura orașului Focșani.</p>
      <p>Polițiștii rutieri au deschis un dosar penal pentru ucidere din culpă și vătămare corporală gravă din culpă pe numele șoferului care a provocat accidentul.</p>
    </article>
  </body>
</html>