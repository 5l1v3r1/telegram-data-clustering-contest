<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/xeperase-to-ena-ekatommurio-o-eranos-gia-ta-koala-stin-australia.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-23T16:39:00+00:00"/>
    <meta property="og:title" content="Ξεπέρασε το ένα εκατομμύριο ο έρανος για τα κοάλα στην Αυστραλία"/>
    <meta property="og:description" content="Νοσηλεύονται με εγκαύματα και τραύματα στην κλινική Port Macquarie"/>
  </head>
  <body>
    <article>
      <h1>Ξεπέρασε το ένα εκατομμύριο ο έρανος για τα κοάλα στην Αυστραλία</h1>
      <address>
        <time datetime="2019-11-23T16:39:00+00:00">23 Nov 2019, 16:39</time>
      </address>
      <p>Νοσηλεύονται με εγκαύματα και τραύματα στην κλινική Port Macquarie</p>
      <p>Ξεπέρασε το ένα εκατομμύριο δολάρια το ποσό που συγκεντρώθηκε με πρωτοβουλία της κλινικής για περίθαλψη κοάλα στην Αυστραλία, προκειμένου να μπορέσει να φροντίσει τα άτυχα ζώα που μεταφέρονται εκεί με εγκαύματα και άλλα τραύματα από τις καταστοριφκές φωτιές στη χώρα.</p>
      <p>Το Port Macquarie Koala Hospital φροντίζει δεκάδες κοάλα, ενώ τουλάχιστον 350 εκτιμάται πως έχουν βρει φρικτό θάνατο μέσα στις φλόγες.</p>
      <p>Η κλινική άνοιξε στις 31 Οκτωβρίου σελίδα GoFundMe, με σκοπό τη συγκέντρωση χρημάτων για τη φροντίδα των κοάλα, κι ενώ οι φωτιές εξακολουθούν να μαίνονται στη χώρα.</p>
      <p>Το απόγευμα της Παρασκευής, ώρα Αυστραλίας, το ποσό που είχε συγκεντρωθεί ξεπερνούσε το 1,2 εκατομμύρια δολάρια, χάρη σε πάνω από 27.000 ξεχωριστές δωρεές.</p>
      <p>«Είμαστε ευγνώμονες για την υποστήριξη ανθρώπων από όλο τον κόσμο στην προσπάθειά μας για τα κοάλα» ανακοίνωσε η κλινική. «Ο αρχικός στόχος ήταν 25.000 δολάρια και έχει προφανώς ξεπεραστεί κατά πολύ».</p>
      <p>Η κλινική λειτουργεί με τέσσερις εργαζόμενους και 140 εθελοντές. Διαθέτει μονάδες Εντατικής Θεραπείες και χώρους αποκατάστασης, και φροντίζει 200-250 κοάλα κάθε χρόνο.</p>
      <p>Αυτή τη στιγμή στην κλινική νοσηλεύονται 31 κοάλα, τα οποία μεταφέρθηκαν εκεί από τα πύρινα μέτωπα.</p>
      <p>Ένα από αυτά είναι το κοάλα που διασώθηκε από μία γυναίκα, και το βίντεο της διάσωσης έκανε τον γύρο του κόσμου. Το κοάλα, ονόματι Lewis - από το όνομα του εγγονού της γυναίκας- εξακολουθεί να βρίσκεται σε κρίσιμη κατάσταση.</p>
      <figure>
        <iframe data-src="https://twitter.com/Reuters/status/1196963872009334784?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Πηγή: newsbeast.gr</p>
    </article>
  </body>
</html>