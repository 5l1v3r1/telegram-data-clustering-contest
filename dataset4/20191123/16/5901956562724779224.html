<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/incident-na-slovenski-meji-policisti-zasacili-oborozeno-in-zamaskirano-skupino-ljudi-253035"/>
    <meta property="og:site_name" content="Slovenske novice"/>
    <meta property="article:published_time" content="2019-11-23T16:06:00+00:00"/>
    <meta property="og:title" content="Incident na slovenski meji: policisti zasačili oboroženo in zamaskirano skupino ljudi"/>
    <meta property="og:description" content="Policisti PU Novo mesto so med izvajanjem nalog varovanja državne meje, v okviru katerih so danes opravljali poostren nadzor, na območju Planinskega polja neposredno ob državni meji opazili skupi..."/>
  </head>
  <body>
    <article>
      <h1>Incident na slovenski meji: policisti zasačili oboroženo in zamaskirano skupino ljudi</h1>
      <h2>Orožje oziroma predmete podobne orožju so sedmim osebam zasegli.</h2>
      <address><time datetime="2019-11-23T16:06:00+00:00">23 Nov 2019, 16:06</time> by <a rel="author">P. K.</a></address>
      <p>Policisti PU Novo mesto so med izvajanjem nalog varovanja državne meje, v okviru katerih so danes opravljali poostren nadzor, na območju Planinskega polja neposredno ob državni meji opazili skupino oboroženih oseb, oblečenih v maskirna oblačila. Orožje oziroma predmete, podobne orožju, so sedmim osebam zasegli in jih poslali v analizo, kjer bo opravljena kategorizacija orožja.</p>
      <hr/>
      <h3>Preberite še: <br/><a href="https://www.slovenskenovice.si/novice/slovenija/clanek/stajerska-varda-se-ne-ustavi-to-pocnejo-zdaj-248046">O njih piše tujina! Štajerska varda se ne ustavi, to počnejo zdaj</a></h3>
      <h3>
        <a href="https://www.slovenskenovice.si/novice/slovenija/clanek/video-siskova-paravojska-zdaj-ze-z-letali-nadzoruje-mejo-227308">VIDEO: »Če bi mejo varovala Štajerska varda, bi bila z minimalnimi sredstvi zaprta«​​</a>
      </h3>
      <hr/>
      <h3> </h3>
      <p>Z vsemi osebami so opravili identifikacijske postopke in razgovore. V neposredni bližini so našli še en odvržen kos orožja, ki so ga prav tako poslali v analizo. V primeru ugotovljenih kršitev bodo zoper kršitelje uvedli prekrškovni postopek. <a href="https://www.slovenskenovice.si/iskalnik?q=varda">Osebi, ki je pripadnik samooklicane skupine (vardist)</a>, so izdali plačilni nalog zaradi lažne naznanitve prekrška.</p>
      <h3>Podpirajo zakonske spremembe</h3>
      <p>Policisti so o ugotovitvah seznanili pristojno državno tožilko, ki v ravnanju oseb ni prepoznala elementov kaznivega dejanja, zato bodo na okrožno državno tozilstvo podali poročilo. Kot so še povedali na PP Novo mesto: »Policija podpira spremembe zakonodaje, ki prinašajo večjo učinkovitost policije pri preiskovanju in preprečevanju tovrstnih odklonskih pojavov, ki pomenijo varnostno tveganje in ovirajo policijo pri njenem delu ter ob tem pri ljudeh povzročajo prestrašenost in zgražanje.« Pravijo še, da je policija edina sila, ki ji ustava in zakoni dovoljuje nadzor državne meje (poleg SV).</p>
    </article>
  </body>
</html>