<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/uttar-pradesh/news/young-man-raped-a-minor-girl-in-up-263137"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-23T16:16:40+00:00"/>
    <meta property="og:title" content="12 वर्षीय बच्ची को जबरदस्ती उठा ले गया युवक, फिर दिया घिनौनी वारदात को अंजाम"/>
    <meta property="og:description" content="मुजफ्फरनगर: शामली जिले के एक गांव में एक युवक ने 12 वर्षीय लड़की से कथित तौर पर बलात्कार किया। बाबरी पुलिस थाने के प्रभारी नेम चंद ने शनिवार को बताया यह घटना शुक्रवार को हुई। उन्होंने बताया कि पुलिस ने पीड़िता की दादी की शिकायत पर सिकंदर सिंह (21) के खिलाफ मामला दर्ज कर लिया है।"/>
  </head>
  <body>
    <article>
      <h1>12 वर्षीय बच्ची को जबरदस्ती उठा ले गया युवक, फिर दिया घिनौनी वारदात को अंजाम</h1>
      <address><time datetime="2019-11-23T16:16:40+00:00">23 Nov 2019, 16:16</time> by <a rel="author">Harman</a></address>
      <p>मुजफ्फरनगर: शामली जिले के एक गांव में एक युवक ने 12 वर्षीय लड़की से कथित तौर पर बलात्कार किया। बाबरी पुलिस थाने के प्रभारी नेम चंद ने शनिवार को बताया यह घटना शुक्रवार को हुई। उन्होंने बताया कि पुलिस ने पीड़िता की दादी की शिकायत पर सिकंदर सिंह (21) के खिलाफ मामला दर्ज कर लिया है।</p>
      <p>थाना प्रभारी ने कहा कि पीड़िता कक्षा छठी की छात्र है और माता-पिता के गुजर जाने के बाद अपनी दादी के साथ रहती है। उन्होंने बताया कि आरोपी फिलहाल फरार है और पीड़िता को चिकित्सीय परीक्षण के लिए भेज दिया गया है। थानाप्रभारी ने बताया कि लड़की हैंडपंप से पानी लेने गई थी तभी युवक उसे जबरदस्ती पकड़कर पास के गन्ने के खेत में ले गया और वहां उसके साथ दुष्कर्म किया। बाद में आरोपी ने उसे धमकी भी दी।</p>
      <p>पड़ोसी जिले मुजफ्फरनगर में शुक्रवार को खेतों में पिता को खाना देने गई 23 वर्षीय युवती का दो व्यक्तियों ने यौन उत्पीड़न किया। क्षेत्रधिकारी राम मोहन शर्मा के अनुसार यह घटना भोपा पुलिस स्टेशन की सीमा क्षेत्र में हुई और मामले की जांच चल रही है। उन्होंने बताया कि विरोध करने पर दोनों व्यक्तियों ने युवती की पिटाई भी की।<br/> </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> young man raped a minor girl in UP </p>
    </article>
  </body>
</html>