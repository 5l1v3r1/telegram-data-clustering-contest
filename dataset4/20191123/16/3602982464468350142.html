<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/vfl-wolfsburg-wint-mede-dankzij-goal-weghorst-eintracht-franfurt-dost/"/>
    <meta property="og:site_name" content="Sportnieuws"/>
    <meta property="article:published_time" content="2019-11-23T16:43:01+00:00"/>
    <meta property="og:title" content="VfL Wolfsburg wint mede dankzij goal Weghorst van het Eintracht Franfurt van Dost"/>
    <meta property="og:description" content="Wout Weghorst en Jeffrey Bruma hebben zaterdag met VfL Wolfsburg gewonnen op bezoek bij het Eintracht Frankfurt van Bas Dost. Hoewel Wolfsburg de gehele tweede helft met 10 man speelde, leidde een goal van Weghorst een niet al te moeilijke middag in voor Die Wölfe: 0-2. Eintracht Franfurt – VfL Wolfsburg was niet alleen een…"/>
  </head>
  <body>
    <article>
      <h1>VfL Wolfsburg wint mede dankzij goal Weghorst van het Eintracht Franfurt van Dost</h1>
      <address>
        <time datetime="2019-11-23T16:43:01+00:00">23 Nov 2019, 16:43</time>
      </address>
      <p>
        <b>Wout Weghorst en Jeffrey Bruma hebben zaterdag met VfL Wolfsburg gewonnen op bezoek bij het Eintracht Frankfurt van Bas Dost. Hoewel Wolfsburg de gehele tweede helft met 10 man speelde, leidde een goal van Weghorst een niet al te moeilijke middag in voor <i>Die Wölfe</i>: 0-2.</b>
      </p>
      <p>Eintracht Franfurt - VfL Wolfsburg was niet alleen een duel tussen de nummers 9 en 10 van de Bundesliga, maar vooral ook een duel tussen spitsen Bas Dost en Wout Weghorst. Voor Dost was het duel met VfL Wolfsburg, waar hij tussen 2012 en 2016 onder contract stond, extra bijzonder. Met Jeffrey Bruma stond er bovendien nog een 3e Nederlander in de basis.<br/><br/>Bruma zag na 19 minuten hoe zijn ploeg- en landgenoot Weghorst de eerste klap namens VfL Wolfsburg <a href="https://sportnieuws.nl/voetbal/buitenland/kleine-op-komst-weghorst-scoort-knap-frankfurt-en-viert-zo/">uitdeelde</a>. De 27-jarige spits stond op precies de goede plek om een schot op doel van Maximilian Arnold met het hoofd van richting te veranderen. Het was alweer 6e goal van het seizoen.<br/><br/><b>Rood</b><br/>Dost en consorten zetten daar heel weinig tegenover, maar werden vlak voor rust wel in het zadel geholpen door Wolfsburg-speler Marcel Tisserand. Nadat hij al een gele kaart had gekregen voor commentaar op de leiding slingerde hij in de laatste minuut van de eerste helft te veel met zijn handen in een luchtduel: tweede gele kaart en dus rood.<br/><br/>Na rust dacht Dost meteen te profiteren van de man-meer-situatie voor Eintracht Frankfurt. De Nederlander werkte de bal subtiel achter Koen Casteels, maar bleek buitenspel te staan. Hoewel Dost amper juichte tegen zijn oude club ging het feestje dus überhaupt niet door.<br/><br/><b>Blunder</b><br/>Hoewel Eintracht Frankfurt dus een man meer had, kwam de ploeg van Dost amper tot kansen. Het was zelfs VfL Wolfsburg dat op 0-2 kwam door een kapitale blunder van Eintracht-keeper Felix Wiedwald. Hij speelde de bal zomaar in de voeten van João Victor, die de bal goed over de doelman heen stifte: 0-2. Kort daarvoor had Bruma ook al een enorme kopkans gehad, maar op die poging had Wiedwald wel een passend antwoord.<br/><br/>Na de 0-2 kwamen Weghorst en Bruma geen moment meer in de problemen en ook Dost wist na zijn afgekeurde goal geen potten meer te breken tegen zijn oude ploeg. De eindstand werd daarmee bepaald op 0-2.<br/><br/><b>Overige wedstrijden</b><br/>Bayern München had geen enkele moeite met de uitwedstrijd tegen Fortuna Düsseldorf. Het werd 0-4 door goals van Benjamin Pavard, Corentin Tolisso, Serge Gnabry en Philippe Coutinho. Peter Bosz speelde met Bayer Leverkusen in eigen huis tegen SC Freiburg. Dat duel eindigde in 1-1. Davy Klaassen en Werder Bremen ontvingen Schalke 04 en moesten toezien hoe de ploeg uit Gelsenkirchen met drie punten huiswaarts vertrok: 1-2. Koploper Borussia Mönchengladbach, dat vier punten los stond van nummer twee RB Leipzig, liet dure punten liggen tegen Union Berlin. De ploeg uit Berlijn won in eigen huis met 2-0.</p>
    </article>
  </body>
</html>