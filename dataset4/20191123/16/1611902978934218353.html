<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/23/kolejowy-jedwabny-szlak-do-polski-dziala-do-gdanska-dotarl-pierwszy-pociag-z-chin/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-23T16:45:10+00:00"/>
    <meta property="og:title" content="Kolejowy Jedwabny Szlak do Polski działa! Do Gdańska dotarł pierwszy pociąg z Chin"/>
    <meta property="og:description" content="Piątek 22 listopada to dzień, w którym miało miejsce wyjątkowe wydarzenie. Do Gdańska dotarł pierwszy w historii pociąg z Chin. Wyruszył on z miasta Xi’an, a jego przejazd trwał 10 dni."/>
  </head>
  <body>
    <article>
      <h1>Kolejowy Jedwabny Szlak do Polski działa! Do Gdańska dotarł pierwszy pociąg z Chin</h1>
      <address><time datetime="2019-11-23T16:45:10+00:00">23 Nov 2019, 16:45</time> by <a rel="author" href="https://nczas.com/author/ps/" target="_blank">PS</a></address>
      <p>
        <b>Piątek 22 listopada to dzień, w którym miało miejsce wyjątkowe wydarzenie. Do Gdańska dotarł pierwszy w historii pociąg z Chin. Wyruszył on z miasta Xi’an, a jego przejazd trwał 10 dni.</b>
      </p>
      <p>Pociąg przewoził kilkadziesiąt kontenerów załadowanych różnego rodzaju towarami. Skład wjechał prosto do portu w Gdańsku.</p>
      <p>Transport kolejowy cieszy się dużym zainteresowaniem ze strony Chińczyków, pomimo że jest on dwukrotnie droższy aniżeli morski. Wynika to przede wszystkim z jednej kwestii, jaką jest czas.</p>
      <p><i>– W wielu sytuacjach dla odbiorców towarów zdecydowanie ważniejszy od ceny transportu jest jego czas. Nasz pociąg jedzie z centralnych Chin do Gdańska 10 dni. Tymczasem w przypadku transportu z Xi’an do Gdańska tradycyjnie, drogą morską, mówimy o 45-50 dniach. W tym czasie wielu przedsiębiorców może dokonać kilku transportów i – pomimo większych kosztów – finalnie więcej zarobić</i> – tłumaczył Łukasz Szutenberg, z firmy Adampol, operatora pociągu.</p>
      <p>Składy kończące podróż w Gdańsku będą rozładowywane w porcie. Następnie ich ładunek trafi na samochody, statki lub inne pociągi, po czym zostanie on przewieziony m.in. do Skandynawii.</p>
      <p>Źródło: Radio Gdańsk</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/23/groteskowa-smierc-w-sadzie-strzelba-spadla-ze-stolu-i-zabila-adwokata/"/>
        <a href="https://alaluna.pl/newsy/wojewodzki-pozuje-z-trzema-polnagimi-dziewczynami-foto/"/>
        <a href="https://nczas.com/2019/11/23/rzad-wisi-na-wlosku-pis-solidarna-polska-i-porozumienie-wciaz-bez-podpisanej-umowy-koalicyjnej-ziobro-i-gowin-graja-o-lepsze-warunki/"/>
        <a href="https://nczas.com/2019/11/23/niebezpiecznie-w-tatrach-lawina-porwala-turyste-ze-szlaku-na-rysy/"/>
        <a href="https://alaluna.pl/foto/gwiazda-disco-polo-w-bikini-pokazala-bardzo-duzo-fani-sa-zachwyceni-foto/"/>
        <a href="https://nczas.com/2019/11/23/holenderscy-lekarze-znowu-szokuja-chca-prawa-do-eutanazji-dla-osob-ponizej-12-lat/"/>
        <a href="https://nczas.com/2019/11/23/glowny-inspektorat-sanitarny-kazal-wycofac-ten-produkt-moze-byc-szkodliwy-dla-osob-uczulonych-foto/"/>
        <a href="https://nczas.com/2019/11/23/pis-lata-na-gwalt-dziure-budzetowa-beda-masowe-zwolnienia-w-budzetowce/"/>
        <a href="https://nczas.com/2019/11/23/szok-bezdomna-poprosila-o-pare-groszy-zostala-bezlitosnie-zastrzelona-video/"/>
      </related>
    </article>
  </body>
</html>