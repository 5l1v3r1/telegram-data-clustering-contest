<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/big-match-palermo-messina-giallorossi-in-casa-della-capolista.html"/>
    <meta property="og:site_name" content="Tempostretto"/>
    <meta property="article:published_time" content="2019-11-23T16:44:39+00:00"/>
    <meta property="og:title" content="Big match Palermo – Messina. Giallorossi in casa della capolista"/>
    <meta property="og:description" content="Peloritani, dopo due successi consecutivi, sono attesi dal derby siciliano al “Renzo Barbera”. Out lo squalificato Fragapane e gli acciaccati Pozzi, Forte e Marfella. Prima convocazione per Lavrendi"/>
  </head>
  <body>
    <article>
      <h1>Big match Palermo – Messina. Giallorossi in casa della capolista</h1>
      <address><time datetime="2019-11-23T16:44:39+00:00">23 Nov 2019, 16:44</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>Peloritani, dopo due successi consecutivi, sono attesi dal derby siciliano al “Renzo Barbera”. Out lo squalificato Fragapane e gli acciaccati Pozzi, Forte e Marfella. Prima convocazione per Lavrendi</i>
      </p>
      <p>Vigilia di uno dei match più sentiti dell’intera stagione per il Messina, che dopo due successi consecutivi si prepara al nobile confronto con la capolista Palermo.</p>
      <p>I giallorossi di Karel Zeman domani sfideranno al “Renzo Barbera” la prima della classe in un match che rievoca altri palcoscenici e che manca dalla stagione 2006/2007.</p>
      <p>Una gara dai contenuti importanti per Crucitti e compagni, che si troveranno un avversario di grandissimo spessore. Il tecnico Zeman, dopo la rifinitura sostenuta stamattina al “Despar Stadium”, ha diramato l’elenco dei ventuno calciatori convocati, con tante novità rispetto alle ultime uscite.</p>
      <p>Assenti lo squalificato Alessandro Fragapane, che dovrà scontare un turno di squalifica dopo il doppio giallo rimediato la scorsa settimana nella sfida interna al Biancavilla. Out per problemi muscolari anche il portiere Alessio Pozzi e il difensore Francesco Forte, ai box al pari di Simone Marfella, che in settimana ha svolto allenamento differenziato. Torna a disposizione dopo la squalifica Facundo Ott Vale, prima convocazione per Giovanni Lavrendi, il cui arrivo è stato ufficializzato qualche giorno fa, in gruppo anche Fabio Bossa.</p>
      <p>Percorso inverso nelle ultime due settimane per Messina e Palermo, separate da undici lunghezze e rispettivamente a quota 20 e 31 punti. I giallorossi sono reduci da due vittorie consecutive, coincise con l’arrivo in panchina di Zeman: battuti Corigliano Calabro e Biancavilla. Un ko e un pari, invece, per i rosanero, che in precedenza avevano conquistato dieci successi in altrettante gare, prima di cadere in casa 0-1 contro il Savoia e pareggiare 0-0 sul campo della Palmese. Tredici anni fa l’ultimo incrocio tra le due formazioni al “Renzo Barbera”, chiuso sul 2-1 in rimonta in favore del Palermo. Nel match di ritorno al “San Filippo”, invece, fu il Messina ad imporsi 2-0.</p>
      <p>A dirigere l’incontro sarà Andrea Ancora della sezione di Roma 1, coadiuvato dagli assistenti Ferdinando Pizzoni della sezione di Frattamaggiore e Giuseppe Maiorino della sezione di Nocera Inferiore. Calcio d’inizio domenica al “Renzo Barbera” alle ore 14.30.</p>
      <p>Di seguito l’elenco dei calciatori convocati:</p>
      <p><b>Portieri</b>: Michele Avella, Gabriele Alleruzzo.<br/><b>Difensori</b>: Francesco Barbera, Francesco Bruno, Vincenzo De Meio, Antonello Giordano, Domenico Strumbo, Gaetano Ungaro.<br/><b>Centrocampisti</b>: Giuseppe Bonasera, Fabio Bossa, Francesco Buono, Alessio Cristiani, Giovanni Lavrendi, Facundo Ott Vale, Gianluca Sampietro, Francesco Saverino.<br/><b>Attaccanti</b>: Claudio Coralli, Antonio Crucitti, Gennaro Esposito, Francesco Orlando, Giuseppe Siclari.</p>
    </article>
  </body>
</html>