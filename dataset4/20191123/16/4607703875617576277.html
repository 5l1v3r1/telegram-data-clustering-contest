<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tgspot.co.il/apps-for-the-day-after-death/"/>
    <meta property="og:site_name" content="TGspot"/>
    <meta property="article:published_time" content="2019-11-23T16:25:42+00:00"/>
    <meta property="og:title" content="שלא נדע: אפליקציות ושירותים דיגיטליים ליום שאחרי המוות"/>
    <meta property="og:description" content="עד כמה שלא נעים לשוחח על הסיטואציה הזו, לכולם ברור כי כולנו ניתקל במוות, במוקדם או במאוחר. כך עם השירותים הדיגיטליים, תקלו על המצב ולו במעט"/>
  </head>
  <body>
    <article>
      <h1>שלא נדע: אפליקציות ושירותים דיגיטליים ליום שאחרי המוות</h1>
      <address><time datetime="2019-11-23T16:25:42+00:00">23 Nov 2019, 16:25</time> by <a rel="author" href="https://www.tgspot.co.il/author/eladblob/" target="_blank">אלעד בלובשטיין</a></address>
      <p>עד כמה שלא נעים לשוחח על הסיטואציה הזו, לכולם ברור כי כולנו ניתקל במוות, במוקדם או במאוחר. סטיב ג'ובס, ממייסדי אפל, אמר כי "המוות הוא קרוב לוודאי ההמצאה הטובה ביותר של החיים".</p>
      <p>העידן הדיגיטלי מציע שירותים משלו גם עבור זמנים קשים כשחברינו או קרובי משפחתנו ילכו לעולמם. מאיתור קברים ועד הכנת צוואה דיגיטלית – כך תקלו על עצמכם, ולו במעט, בהתמודדות עם המצב המורכב.</p>
      <h3>Gravez</h3>
      <p>פורום חברות קדישא יזם פרויקט שיסייע באיתור קברי יקירכם במעל 28 בתי עלמין ברחבי הארץ. מבין 1.3 מיליון הקברים שכבר מופו, ניתן לחפש את שם הנפטר, למצוא את תמונת המצבה, היכן היא ממוקמת בבית העלמין ובאמצעות רכיב ה-GPS ניתן לנווט עד אליה. באפליקציה ניצן לצפות גם בתפילות הנאמרות על הקבר ובעתיד יתווספו אפשרויות נוספות.</p>
      <p>
        <a href="https://gravez.me/">לאיתור חלקות קבר באתר Gravez</a>
      </p>
      <figure>
        <iframe src="https://www.youtube.com/embed/BaE_uWQed88" width="640" height="360" data-service="Youtube" scrolling="no"/>
      </figure>
      <h3>BillionGraves</h3>
      <p>גם האפליקציה הזו תסייע לכם באיתור קברים, אפילו אם הם מעבר לים. בסיס הנתונים נשען על המשתמשים עצמם שיכולים להרחיב אותו באמצעות צילום של המצבות. התמונות תישמרנה באפליקציה יחד עם חותמת מיקום שתסייע לאחרים לנווט בדיוק אל הקבר. מתנדבים ברחבי העולם עסוקים בהעתקת השמות ותאריכי הלידה והפטירה והכנסתם למאגר.</p>
      <p>
        <a href="https://billiongraves.com/get-the-app">להורדה</a>
      </p>
      <figure>
        <iframe src="https://www.youtube.com/embed/zd-D7q86t_c" width="640" height="360" data-service="Youtube" scrolling="no"/>
      </figure>
      <h3>Rabbimap</h3>
      <p>בנוסף לקברים הפרטיים החשובים לכל אחד ואחד, ישנם גם את קברי הצדיקים אותם נוהגים לפקוד יהודים רבים. אלו מפוזרים במדינות רבות ומאחורי כל צדיק סיפור חייו ומותו, הסגולות המיוחסות לו ועוד. האפליקציה מרכזת מידע על כ-1,000 קברים. כשלכל אחד ניתן לנווט באמצעות רכיב ה-GPS, גם בשבילים ובדרכים משובשות.</p>
      <p>
        <a href="https://www.tgspot.co.il/google-adds-very-basic-video-editing-to-google-photos/">קרא עוד:  גוגל הוסיפה יכולת עריכת סרטונים בסיסית ל-Photos בדפדפן</a>
      </p>
      <p>
        <a href="http://rabbimap.16mb.com/">לאיתור קברי צדיקים</a>
      </p>
      <figure>
        <img src="https://image.winudf.com/v2/image/Y29tLmdvb2RiYXJiZXIua2V2YXJpX3NjcmVlbl81XzE1MjcwODA3MDlfMDg4/screen-5.jpg?fakeurl=1&amp;type=.jpg"/>
      </figure>
      <h3>WeCroak</h3>
      <p>האפליקציה הזו (בתשלום) מתבססת על משפט בודהיסטי לפיו אדם המעוניין להיות מאושר צריך להתבונן במוות חמש פעמים ביום. לכן, מקפיצה האפליקציה חמש התראות ביום, בזמנים אקראיים. בלחיצה עליהן ניתן לקרוא ציטוטים בענייני המוות מהוגי דעות מפורסמים, וכך לקבל תובנות מעניינות ולקחת כל דבר בפרופורציות הנכונות.</p>
      <p>
        <a href="https://www.wecroak.com/">להורדה</a>
      </p>
      <figure>
        <img src="https://kk.org/cooltools/files/2018/09/wecroak.jpg"/>
      </figure>
      <h3>SafeBeyond</h3>
      <p>בשירות הזה, המתיימר להיות "צוואה דיגיטלית", ניתן להקליט מראש סרטוני וידאו מיוחדים עבור שמחות משפחתיות. בעת האירוע, יוכלו בני המשפחה להיחשף לסרטונים הללו בפעם הראשונה ולהתרגש כאילו בן משפחתם עדיין בחיים. כמו כן, ניתן לשמור בו פרטי התחברות לשירותים דיגיטליים רבים בחיינו, כדי שבני המשפחה יוכלו להשתמש בהם בעתיד.</p>
      <p>
        <a href="https://www.safebeyond.com/">לכניסה לצוואה הדיגיטלית</a>
      </p>
      <figure>
        <iframe src="https://www.youtube.com/embed/mKqaHdCSanI" width="640" height="360" data-service="Youtube" scrolling="no"/>
      </figure>
    </article>
  </body>
</html>