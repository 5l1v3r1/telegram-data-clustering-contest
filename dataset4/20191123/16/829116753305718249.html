<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191123-iszlam-allam-amszterdam.html"/>
    <meta property="og:site_name" content="Origo"/>
    <meta property="article:published_time" content="2019-11-23T16:07:00+00:00"/>
    <meta property="og:title" content="Az Iszlám Állam két katonáját tartóztatták le Amszterdamban"/>
    <meta property="og:description" content="A két nő a török kiadatási hullámmal érkezett vissza Európába."/>
  </head>
  <body>
    <article>
      <h1>Az Iszlám Állam két katonáját tartóztatták le Amszterdamban</h1>
      <address><time datetime="2019-11-23T16:07:00+00:00">23 Nov 2019, 16:07</time> by <a rel="author">Origo</a></address>
      <p>
        <b>A holland biztonsági szolgálat letartóztatott két nőt az amszterdami Schiphol repülőterén, akik a gyanú szerint tagja voltak az Iszlám Állam (IÁ) nevű terrorszervezetnek. A két nő a török kiadatási hullámmal érkezett vissza Európába - írja <a href="https://v4na.com/hu/az-iszlam-allam-ket-katonajat-tartoztattak-le-amszterdamban">a V4NA nemzetközi hírügynökség</a>.</b>
      </p>
      <p>A török hatóságok a 23 éves Fatima H.-t tavaly januárban <a href="https://www.bladi.net/pays-bas-marocaine-perte-nationalite,61714.html">fogták el</a> terrorista cselekményekben való részvétel gyanúja miatt.</p>
      <p>A holland főügyész közleménye szerint a marokkói származású nőtől elveszik a holland állampolgárságát és visszatoloncolják az afrikai országba. Két, 3 illetve 4 éves gyerekéről a holland szociális szolgálatok gondozásába kerülnek.</p>
      <p>A másik elfogott 25 éves szintén holland állampolgárságú nő 2018 októberében kért segítséget az ankarai holland követségen. Őt jövő pénteken állítják majd bíróság elé Rotterdamban.</p>
      <p>A két dzsihadista nő úgy került vissza Hollandiába, hogy a török hatóságok kitoloncolták őket. La Libre Belgique napilap értesülése <a href="https://www.lalibre.be/international/europe/nous-ne-sommes-pas-un-hotel-pour-les-membres-de-daech-la-turquie-veut-renvoyer-dans-leurs-pays-les-djihadistes-captures-en-syrie-5dbd80a2f20d5a264d36fbdb">szerint</a> a törökök nem hajlandóak az "idők végezetéig" fogságban tartani az Iszlám Állam Szíriában katonáit, ezért visszatoloncolnak mindenkit származási országában, kiemelten az európaiakat.</p>
      <p>"Ami a külföldi dzsihadistákat illeti: egy ideig felügyeletünk alatt tartjuk őket, aztán hazaküldjük őket. Nem tudunk az idők végéig vigyázni rájuk, <a href="https://v4na.com/hu/torokorszag-nem-egy-hotel-az-isis-harcosoknak">nem vagyunk az Iszlám Állam katonáinak szállodája</a>", fogalmazott Süleyman Soylu török belügyminiszter.</p>
      <p>A politikus azzal vádolt meg több európai országot Hollandiával és Nagy-Britanniával az élen, hogy elveszik a dzsihadisták állampolgárságát, hogy ne tudja Ankara őket hazadeportálni.</p>
      <p>"Könnyű megoldást választottak. Azt mondják, nem a mi állampolgáraink, oldjátok meg. A mi nézőpontunkból ez elfogadhatatlan, teljesen felelőtlen", vélekedett Süleyman Soylu.</p>
    </article>
  </body>
</html>