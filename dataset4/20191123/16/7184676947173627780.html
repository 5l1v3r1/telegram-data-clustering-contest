<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/23/u-vinnytsi-politsejskyj-vbyv-lyudynu/"/>
    <meta property="og:site_name" content="Народна Правда"/>
    <meta property="article:published_time" content="2019-11-23T16:02:17+00:00"/>
    <meta property="og:title" content="У Вінниці поліцейський вбив людину"/>
    <meta property="og:description" content="У Вінниці поліцейський, який вбив людину через відмову стати понятим, постане перед судом. Правоохоронцю загрожує до 10 років ув'язненя."/>
  </head>
  <body>
    <article>
      <h1>У Вінниці поліцейський вбив людину</h1>
      <h2>Правоохоронцю загрожує до 10 років ув'язненя</h2>
      <address>
        <time datetime="2019-11-23T16:02:17+00:00">23 Nov 2019, 16:02</time>
      </address>
      <p>У <a href="https://narodna-pravda.ua/2019/09/22/pozhezha-u-pasazhyrskomu-poyizdi-na-vokzali-u-vinnytsi-pershi-podrobytsi-ta-foto/">Вінниці</a> поліцейський, який вбив людину через відмову стати понятим, постане перед судом.</p>
      <p>Про це повідомляє НАРОДНА ПРАВДА із посиланням на прес-службу Державного бюро розслідувань.</p>
      <p>Loading...</p>
      <p>Досудове розслідування відновило картину злочину. Поліцейський запропонував громадянину бути понятим під час вилучення бойових припасів. Той відмовився, між ними виник конфлікт. Правоохоронець вдарив чоловіка кулаком в обличчя. Від удару потерпілий впав та вдарився головою об асфальтне покриття. Від отриманих ушкоджень чоловік помер у лікарні, не приходячи до свідомості.</p>
      <p>Дії поліцейського кваліфікували як перевищення влади або службових повноважень працівником правоохоронного органу, що спричинили тяжкі наслідки (ч. 3 ст. 365 Кримінального кодексу України).</p>
      <p>Якщо провину підозрюваного буде доведено, поліцейський отримає покарання у вигляді позбавлення волі на строк від 7 до 10 років з позбавленням права обіймати посади на строк до 3 років.</p>
      <p>Нагадаємо, 18 жовтня у Чернігівській області сталася жахлива трагедія. <a href="https://narodna-pravda.ua/2019/10/19/zhahlyva-tragediya-u-chernigivskij-oblasti-politsejskyj-vbyv-lyudynu/">Сержант поліції, який був поза службою, вбив людину.</a></p>
      <p>Нагадаємо також, нещодавно у метро Харкова сталася надзвичайна подія – <a href="https://narodna-pravda.ua/2019/11/12/molodyj-politsejskyj-vlashtuvav-strilyanynu-u-metro-harkova-podrobytsi-np/">22-річний поліцейський відкрив стрілянину.</a> Стрілянина пролунала на станції Олексіївської лінії метро «Наукова», яка, на щастя, не працювала і була порожньою. З цієї причини ніхто не постраждав.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>