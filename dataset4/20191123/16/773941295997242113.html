<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economico.gr/ektakto-deltio-epikindynon-kairikon-fainomenon-poy-tha-chtypisei-o-quot-giryonis-quot-tis-epomenes-ores-chartis/"/>
    <meta property="og:site_name" content="economico.gr"/>
    <meta property="article:published_time" content="2019-11-23T16:43:52+00:00"/>
    <meta property="og:title" content="Έκτακτο Δελτίο Επικίνδυνων καιρικών φαινομένων - Που θα χτυπήσει ο &quot;Γηρυόνης&quot; τις επόμενες ώρες (χάρτης)"/>
    <meta property="og:description" content="Έκτακτο δελτίο επικίνδυνων καιρικών φαινομένων εξέδωσε η Εθνική Μετεωρολογική Υπηρεσία. Που θα χτυπήσει ο «Γηρυόνης»."/>
  </head>
  <body>
    <article>
      <h1>Έκτακτο Δελτίο Επικίνδυνων καιρικών φαινομένων - Που θα χτυπήσει ο "Γηρυόνης" τις επόμενες ώρες (χάρτης)</h1>
      <address><time datetime="2019-11-23T16:43:52+00:00">23 Nov 2019, 16:43</time> by <a rel="author">Μαίρη Φωτάκη</a></address>
      <p><b>Έκτακτο δελτίο επικίνδυνων καιρικών φαινομένων</b> εξέδωσε η Εθνική Μετεωρολογική Υπηρεσία. Που θα χτυπήσει ο «Γηρυόνης».</p>
      <p>Κακοκαιρία προβλέπεται από το απόγευμα της Κυριακής 24/11 και από τα δυτικά, η οποία κατά τη διάρκεια της Δευτέρας 25/11 θα επηρεάσει σχεδόν όλη τη χώρα.</p>
      <p>Κύρια χαρακτηριστικά της θα είναι οι <b>ισχυρές βροχές και καταιγίδες</b> που κατά τόπους θα συνοδεύονται από χαλαζοπτώσεις και οι θυελλώδεις νότιοι άνεμοι.</p>
      <p>Πιο αναλυτικά, ισχυρές βροχές και καταιγίδες θα επηρεάσουν:</p>
      <p>
        <b>Για την Κυριακή 24/11</b>
      </p>
      <p>Από τις απογευματινές ώρες τα νησιά του Ιονίου, την Ήπειρο, τη δυτική Στερεά, την Πελοπόννησο και από το βράδυ την ανατολική Στερεά (συμπεριλαμβανομένης της Αττικής), την Εύβοια και πιθανώς από τη νύχτα τη Θεσσαλία.</p>
      <p>Τη<b> Δευτέρα 25/11</b></p>
      <ul>
        <li> Μέχρι τις πρωινές ώρες τα νησιά του Ιονίου, τη δυτική Στερεά, τη δυτική Πελοπόννησο και πιθανώς την Ήπειρο.</li>
        <li>Μέχρι το μεσημέρι την ανατολική Πελοπόννησο, την ανατολική Στερεά, την Εύβοια, την Κρήτη, μέχρι αργά το απόγευμα τη Θεσσαλία, τις Σποράδες, τις Κυκλάδες και έως τις βραδινές ώρες τη Μακεδονία (κυρίως τη δυτική και την κεντρική).</li>
        <li>Σταδιακά από τις πρωινές ώρες τα νησιά του βορείου και ανατολικού Αιγαίου και τα Δωδεκάνησα.</li>
      </ul>
      <p>
        <i>Να υπενθυμίσουμε ότι : Στην ελληνική μυθολογία ο <b>Γηρυόνης</b> (από το ρήμα <b>γηρύω</b> = φωνάζω) ήταν ένας τρισώματος ή τρικέφαλος γίγαντας, γιος του Χρυσάωρα ή του θεού Ποσειδώνα και της Καλλιρρόης, κόρης του Ωκεανού.</i>
      </p>
      <figure>
        <iframe src="https://www.youtube.com/embed/GlWf1WF0iGU" width="696" height="392" data-service="Youtube" scrolling="no"/>
      </figure>
      <h4>Περισσότερα νέα, ρεπορτάζ και αναλύσεις:<a href="https://economico.gr/">ΠΑΤΗΣΤΕ ΕΔΩ</a></h4>
    </article>
  </body>
</html>