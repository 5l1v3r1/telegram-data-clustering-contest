<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economico.gr/tesla-768-ekatommyria-dolaria-se-mia-mera-echase-o-elon-mask-meta-tin-paroysiasi-fiasko-toy-neoy-agrotikoy-tis-etaireias/"/>
    <meta property="og:site_name" content="economico.gr"/>
    <meta property="article:published_time" content="2019-11-23T16:41:31+00:00"/>
    <meta property="og:title" content="Tesla: 768 εκατομμύρια δολάρια σε μία μέρα έχασε ο Έλον Μασκ μετά την παρουσίαση-φιάσκο του νέου αγροτικού της εταιρέιας"/>
    <meta property="og:description" content="Βουτιά 6% έκανε σήμερα η μετοχή της Tesla ύστερα από την παρουσίαση του νέου της μοντέλου cybertruck, με τις προσωπικές απώλειες για τον CEO της εταιρείας Έλον Μασκ να αγγίζουν σύμφωνα με το Forbes τα 768 εκατ. δολλάρια. Ας πάρουμε όμως τα πράγματα από την αρχή."/>
  </head>
  <body>
    <article>
      <h1>Tesla: 768 εκατομμύρια δολάρια σε μία μέρα έχασε ο Έλον Μασκ μετά την παρουσίαση-φιάσκο του νέου αγροτικού της εταιρέιας</h1>
      <address><time datetime="2019-11-23T16:41:31+00:00">23 Nov 2019, 16:41</time> by <a rel="author">Alex Panagiotopoulos</a></address>
      <p>Βουτιά 6% έκανε σήμερα η μετοχή της Tesla ύστερα από την παρουσίαση του νέου της μοντέλου cybertruck, με τις προσωπικές απώλειες για τον CEO της εταιρείας Έλον Μασκ να αγγίζουν σύμφωνα με το Forbes τα 768 εκατ. δολλάρια. Ας πάρουμε όμως τα πράγματα από την αρχή.</p>
      <p>Ολα ξεκίνησαν εχθές στην Καλιφόρνια μετά την αποτυχημένη επείδηξη ανθεκτικότητας των τζαμιών του νέου αυτοκινήτου. Σε πρώτη φάση ο Μασκ προκάλεσε περιχαρής έναν εργαζόμενο της εταιρείας να χτυπήσει με βαριοπούλα τις πόρτες του cybertruck, με το κοινό να ζητοκραυγάζει σε κάθε χτύπημα του σφυριού.</p>
      <p>Μπορέι όλα να πήγαν κατ’ ευχήν με τις πόρτες όμως ο Μασκ δεν σταμάτησε εκεί, ζητώντας από τον ίδιο εργαζόμενο να πετάξει μια μεταλλική σφαίρα στα παράθυρα του οχήματος. Πάνω λοιπόν που ετοιμαζόταν να υποκληθεί στους παρευρισκόμενους, ολοκληρώνοντας έτσι θριαμβευτηκά το σόου της βραδιάς συνέβει κάτι απρόοπτο.</p>
      <p>Ο συνεργάτης πέταξε την σφαίρα στο μπροστινό τζάμι και αυτό ράγισε. Ο Μασκ γελώντας είπε στον υπάλληλο να δοκιμάσει το πίσω τζάμι. Τα ίδια. Σιωπή. Με ένα αμήχανο χαμόγελο στα χείλη, ο CEO της Tesla ψέλισσε «τουλάχιστον δεν πέρασε μέσα από το τζάμι».</p>
      <p>Το cybertruck δημιουργήθηκε από την εταιρεία που εδρεύει στην Καλιφόρνια προκειμένου να ανταγωνιστεί το αντίστοιχο ηλεκτρικό μοντέλο της Ford. Με μία μόνο φόρτιση μπορεί να καλύψει απόσταση 500 μιλίων (805 χιλιομέτρων) ενώ βγαίνει σε 3 εκδόσεις με τις τιμές να ξεκινούν από 39.900.</p>
      <p>Λένε ότι αν ραγίσει το γυαλί δεν ξανακολλάει. Μένει να δούμε πως θα πάνε οι πωλήσεις με τις πρώτες εκτιμήσεις πάντως μετά το φιάσκο της παρουσίασης να μην είναι και πολύ αισιόδοξες.</p>
    </article>
  </body>
</html>