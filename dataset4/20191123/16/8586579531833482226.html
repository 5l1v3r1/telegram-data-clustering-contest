<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/canan-yuceer-ogretmen-maaslari-10-yilda-yuzde-22-eridi-257624h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-23T16:54:00+00:00"/>
    <meta property="og:title" content="Canan Yüceer: “Öğretmen maaşları 10 yılda yüzde 22 eridi”"/>
    <meta property="og:description" content="CHP Tekirdağ Milletvekili Canan Yüceer, öğretmenlerin bilerek yoksul bırakıldığını belirterek, “OECD ülkelerinde en düşük öğretmen maaşı ortalaması, Türkiye’deki en düşük öğretmen maaşının 4 katından fazla” şeklinde konuştu."/>
  </head>
  <body>
    <article>
      <h1>Canan Yüceer: “Öğretmen maaşları 10 yılda yüzde 22 eridi”</h1>
      <address><time datetime="2019-11-23T16:54:00+00:00">23 Nov 2019, 16:54</time> by <a rel="author">Yeni Çağ Gazetesi</a></address>
      <p>
        <b>CHP Tekirdağ Milletvekili Canan Yüceer, öğretmenlerin bilerek yoksul bırakıldığını belirterek, “OECD ülkelerinde en düşük öğretmen maaşı ortalaması, Türkiye’deki en düşük öğretmen maaşının 4 katından fazla” şeklinde konuştu.</b>
      </p>
      <p>CHP Tekirdağ Milletvekili Canan Yüceer, öğretmenlerin maaşlarıın 10 yılda yüzde 22 eridiğini belirterek, “OECD ülkelerinde en düşük öğretmen maaşı ortalaması, Türkiye’deki en düşük öğretmen maaşının 4 katından fazla” dedi.</p>
      <p>Bugün Türkiye’de öğretmenlerin kendini değersiz hissettiklerini belirten Yüceer, Gaziantep’te 25 yaşında intihar eden sözleşmeli öğretmen Saadet Harmancı’yı hatırlattı.</p>
      <p>Harmancı’nın güvencesiz çalışma koşulları nedeniyle kendi canına kıydığını ifade eden Yüceer, “Türkiye atama beklerken intihara sürüklenen Merve öğretmenlere ağladı. Vali tarafından öğrencilerinin önünde azarlandıktan sonra kalbine yenik düşen Serkan öğretmenin acısını yaşadı. Öğretmenlerin bu kadar değersizleştirildiği bir yerde, eğitimin kalitesinden söz etmek mümkün olabilir mi?” ifadelerini kullandı.</p>
      <p>
        <b>BU ÜLKENİN TÜM ÖĞRETMENLERİ YOKSUL BIRAKILMIŞ’</b>
      </p>
      <p>Yüceer, öğretmenlerin ücretlerinin yoksulluk sınırının altında olduğunu belirterek, “Öğretmenlerimizin maaşları son 10 yılda dolar bazında yüzde 22 eridi. En düşük öğretmen maaşı 874 dolardan 683 dolara düştü. OECD ülkelerinde en düşük öğretmen maaşı ortalaması, Türkiye’deki en düşük öğretmen maaşının 4 katından fazla. Devletin resmi kuruluşu TÜİK bile diyor ki, bir eve 10 bin 670 TL girmezse o ev yoksuldur. Demek ki bu ülkenin tüm öğretmenleri yoksul bırakılmış. Öğretmenlerin geçim derdiyle uğraşmak zorunda bırakıldığı yerde, çocuklarımız iyi bir eğitim alabilir mi?” dedi.</p>
      <related>
        <a href="https://www.yenicaggazetesi.com.tr/almanya-turkiyeye-satisi-onaylanmis-silahlari-gondermeyebilir-255277h.htm"/>
      </related>
    </article>
  </body>
</html>