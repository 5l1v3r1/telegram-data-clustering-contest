<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/buitenland/honderd-piraten-uit-bangladesh-geven-zich-over-tijdens-ceremonie~af27907a/"/>
    <meta property="og:site_name" content="HLN"/>
    <meta property="article:published_time" content="2019-11-23T16:17:08+00:00"/>
    <meta property="og:title" content="Honderd piraten uit Bangladesh geven zich over tijdens ceremonie"/>
    <meta property="og:description" content="Bijna honderd piraten hebben zich vandaag overgegeven aan de politie tijdens een formele ceremonie in het zuidoosten van Bangladesh. Ze beloofden de zeepiraterij te verlaten voor een rustiger leven..."/>
  </head>
  <body>
    <article>
      <h1>Honderd piraten uit Bangladesh geven zich over tijdens ceremonie</h1>
      <address><time datetime="2019-11-23T16:17:08+00:00">23 Nov 2019, 16:17</time> by <a rel="author">AW</a></address>
      <p>
        <b>Bijna honderd piraten hebben zich vandaag overgegeven aan de politie tijdens een formele ceremonie in het zuidoosten van Bangladesh. Ze beloofden de zeepiraterij te verlaten voor een rustiger leven aan wal, zeiden overheidsfunctionarissen.</b>
      </p>
      <p>De 96 piraten leverden 155 zelfgemaakte vuurwapens, 300 jachtgeweren en machines voor het maken van wapens en munitie in. De ceremonie in de stad Maheshkhali werd door duizenden lokale bewoners bezocht.</p>
      <related>
        <h4>Lees ook</h4>
        <a href="https://www.hln.be/nieuws/buitenland/piraten-slaan-twee-keer-toe-in-korte-tijd-in-totaal-dertien-bemanningsleden-ontvoerd~a4db9170/"/>
      </related>
      <p>"We gaven ze ieder 50.000 taka (535 euro) als onderdeel van de rehabilitatieovereenkomst om een nieuw leven te beginnen," zei de lokale politiechef Masud Hossain. De piraten werden beschuldigd van het voeren van een schrikbewind in de wateren voor de zuidoostkust en van moorden, verkrachting, ontvoeringen, kapingen en diefstal, aldus de politiefunctionaris.</p>
      <p>Ze krijgen geen amnestie voor hun misdrijven, maar hun overgave zal in elk proces als gunstig worden beschouwd, voegde hij eraan toe. De piraten zeiden dat ze het leven op de vlucht beu waren en een rustiger leven wilden proberen.</p>
    </article>
  </body>
</html>