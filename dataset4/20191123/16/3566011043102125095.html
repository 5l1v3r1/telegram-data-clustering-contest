<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549504.html/%D8%AF%D8%B4%D9%85%D9%86-%D8%AF%D8%B1-%D8%AC%D9%86%DA%AF-%D8%B3%DB%8C%D8%A7%D8%B3%DB%8C-%D9%88-%D9%86%D8%B8%D8%A7%D9%85%DB%8C-%D8%AD%D8%B1%D9%81%DB%8C-%D8%A8%D8%B1%D8%A7%DB%8C-%DA%AF%D9%81%D8%AA%D9%86-%D9%86%D8%AF%D8%A7%D8%B1%D8%AF--%D8%A8%D8%B3%DB%8C%D8%AC-%D8%B9%D9%84%D9%85%DB%8C-%D8%A8%D9%87-%D8%AF%D9%86%D8%A8%D8%A7%D9%84-%D8%AE%D9%84-%D9%87%D8%A7-%D9%88-%DA%86%D8%A7%D9%84%D8%B4-%D9%87%D8%A7-%D8%A8%D8%A7%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-23T16:25:00+00:00"/>
    <meta property="og:title" content="دشمن در جنگ سیاسی و نظامی حرفی برای گفتن ندارد/ بسیج علمی به دنبال خلأها و چالش‌ها باشد"/>
    <meta property="og:description" content="فرمانده سپاه استان لرستان با بیان اینکه دشمن در جنگ سیاسی و نظامی حرفی برای گفتن ندارد، گفت: بسیج علمی و پژوهشی علاوه بر شناسایی نخبگان باید به دنبال پیدا کردن خطاها و چالش ها باشد."/>
  </head>
  <body>
    <article>
      <h1>دشمن در جنگ سیاسی و نظامی حرفی برای گفتن ندارد/ بسیج علمی به دنبال خلأها و چالش‌ها باشد</h1>
      <h2>فرمانده سپاه استان لرستان:</h2>
      <address>
        <time datetime="2019-11-23T16:25:00+00:00">23 Nov 2019, 16:25</time>
      </address>
      <p>فرمانده سپاه استان لرستان با بیان اینکه دشمن در جنگ سیاسی و نظامی حرفی برای گفتن ندارد، گفت: بسیج علمی و پژوهشی علاوه بر شناسایی نخبگان باید به دنبال پیدا کردن خطاها و چالش ها باشد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://safiraflak.ir/?p=1999">سفیر افلاک، </a>سردار مرتضی کشکولی ظهر امروز در هفتمین جشنواره جهادگران علم و فناوری که در سالن آمفی تئاتر ارشاد برگزار شد اظهار داشت: دشمن را با قدرت از ایران و منطقه بیرون کردیم و در جنگ سیاسی، نظامی حرفی برای گفتن ندارد؛ دشمن با هزاران ماهواره و فضای مجازی هنوز نتوانسته دل جامعه ایران را به دست بیاورد برهمین اساس در جنگ فرهنگی نیز علی رغم تلاش هایی که می کند تاکنون موفق نشده است.</p>
      <p>وی با اشاره به اغتشاشات اخیر در کشور افزود: هر وقت جوان ایرانی به حق از مسئولی گله مند است دشمنان با جمعیت اندکی سبب آشوب در کشور می شوند و در شهرستانی که ۳۳۰هزار نفر جمعیت دارد براساس آمار تعداد آشوبگران ۲۰۰ نفر نبودند.</p>
      <p>فرمانده سپاه لرستان عنوان کرد: مردم باید یاد بگیرند زمانی که اعتراض دارند به آشوبگران راه ندهند که اعتراضشان موثر باشد ولی ایجاد اغتشاش ظلم به معترضان واقعی است و اجازه نمی دهد حرف معترضان به کرسی بنشیند.</p>
      <p>سردار کشکولی بیان کرد:امروز در خرم آباد شهید مدافع حرم تشییع شد که معنی و مفهومش این است انقلاب اسلامی با گام های بلند اهداف جهانی و منطقه ای دارد.</p>
      <p>وی با اشاره به گذشت چهل سال از طلوع بسیج مستضعفین در کشور تصریح کرد:به دلیل ویژگی های انقلاب اسلامی آینده پژوهان غربی چند وضعیت برای انقلاب اسلامی طراحی کردند و گفتند انقلاب اسلامی به احتمال قوی عادی و بالاخره تمام می شود که برای رسیدن به این احتمال آمریکایی ها حدود ۱۰ سال فشار سختی جهت تغییر رفتار به کشور وارد کردند و گفتند انقلاب اسلامی و جمهوری اسلامی باهم نمی شود که از این گزینه آنها عبور کردیم.</p>
      <p>فرمانده سپاه استان لرستان گفت: احتمال دیگر این بود که می گفتند باید انقلاب اسلامی را کنترل و مهار کنیم و اجازه ندهیم بیشتر از این رشد کند چون الزاما منجر به تمدن اسلامی می شود.</p>
      <p>وی خاطرنشان کرد: آمریکا و استکبار تحمل استقلال را ندارد حتی در کشورهای غیر مذهبی و می گویند دنیا یک دهکده است و ما کدخدا هستیم بر همین اساس گفتند باید کاری کنیم امقلاب اسلامی عادی شود و مهار کنیم که از مرزها عبور نکند.</p>
      <p>سردار کشکولی اظهارداشت: آینده پژوهان غربی می گفتند علی رغم میلمان احتمال دارد که انقلاب اسلامی تداوم، توسعه و تکامل پیدا کند که در همین راستا مقام معظم رهبری پنج مرحله انقلاب کردیم ،نظام ساختیم ،دولت اسلامی بسازیم ،جامعه سازی و تمدن دینی و اسلامی جهت تحقق اهداف انقلاب اسلامی را طراحی کردند.</p>
      <p>وی به اشاره به آثار سقوط و افول تمدن افزود: ناتوانی تمدن کنونی در پاسخگویی به سوالات مردم ،دولتها و وحود فرهنگ غنی و توانمندی که بتواند ضعف ها را جبران و خلا ها را پر کند از مهمترین آثار سقوط یک تمدن است که خوشبختانه این ضعف ها با انقلابی اسلامی توانمند می شود و انقلاب اسلامی حرف برای گفتن دارد و چنانچه در کشورهای سوریه ،یمن به ضعفا کمک می کنیم هیچ گونه چشم داشتی نداریم و در عراق ،فلسطین،یمن و سوریه از رای مردم دفاع می کنیم.</p>
      <p>فرمانده سپاه استان لرستان در رابطه با ارزیابی جوهره تمدن عنوان کرد: میل به تکامل و پیشرفت آحاد جامعه گویای این است که ظاهرا یک اتفاق جدید خواهد افتاد و همچنین فرهنگ حاکم بر جامعه باید نگاهش نگاه تکاملی و هم جانبه باشد.</p>
      <p>وی بیان کرد: مقام معظم رهبری می فرمایند اگر کشور توانست علم ،فناوری و صنعت پیدا کند در میدان های پیشرفت مادی موفق و با معیار های پیشرفت جهانی و مدنی خودش را همراه کند این اولین کشور و دولتی خواهد بود که توانسته است پیشرفت مادی را در ذیل روشنی چراغ بر افروخته فضیلت و معنویت به دست آورد.</p>
      <p>سردار کشکولی گفت: چالش امروز ما با آمریکا این است که دانشمندان ما را ترور می کنند، ایران پیش از انقلاب در تولید علم و فناوری صفر بود و صنعتمان مونتاژ بود ولی امروز به لطف خدا مبتنی بر میل باطنی پیشرفت و اینکه ما می توانیم با ایجاد هزاران شرکت دانش بنیان امروز با وجود تحریم های بی سابقه فنی ،تخصصی،علمی و غیره به فناوری کاملا بومی در صنایع هسته ای، هوافضا، دارویی ،مخابراتی ،سلول های بنیادی،نانو و غیره دست پیدا کرده ایم.</p>
      <p>وی تصریح کرد: در ایران سنگ بنای یک انقلاب علمی را گذاشته ایم که این یکی از شرط های ایجاد تمدن است و در ایجاد این سنگ بنای علمی شهدای دانشمندی را از دست داده ایم ولی خوشحال هستیم که هنوز متوقف نشده ایم.</p>
      <p>فرمانده سپاه استان لرستان خاطرنشان کرد: امروز بسیار خوشحال هستیم که بسیج علمی و پژوهشی با ایجاد مراکز رشد متعدد در کلیه شهرستان ها بنا را بر این گذاشته که نخبگان را شناسایی و سازماندهی کند که در همین راستا با همکاری و هم افزایی با کلیه دستگاههای اجرایی استان باید باید بسیج علمی پژوهشی را در استان رشد بدهیم که با سرعت بیشتر به اهداف خود برسیم.</p>
      <p>وی اظهارداشت: بسیج علمی و پژوهشی علاوه بر شناسایی نخبگان باید به دنبال پیدا کردن خلاها و چالش هاباشد و جرات به خرج بدهیم به جاهایی که کمتر کسی ورود پیدا می کند ورود کنند و با ایجاد بانک اطلاعاتی از چالش ها در بخش های مختلف صنعت، کشاورزی و غیره به رفع این خلا و چالش ها کمک کنند چرا که امروز دشمنان کینه توز از حل اینگونه مسائل ناراحت هستند و با هر اختراع بغض آنها بیشتر می شود.</p>
      <p>انتهای پیام/</p>
    </article>
  </body>
</html>