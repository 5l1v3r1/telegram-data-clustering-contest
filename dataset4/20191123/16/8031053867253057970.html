<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b1%ce%bd%ce%b1%cf%84%cf%81%ce%b9%cf%87%ce%b9%ce%b1%cf%83%cf%84%ce%b9%ce%ba%ce%ae-%ce%b9%cf%83%cf%84%ce%bf%cf%81%ce%af%ce%b1-%cf%81%cf%8e%cf%83%ce%bf%ce%b9-%ce%ba%ce%b1%ce%bd%ce%af%ce%b2%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-23T16:40:24+00:00"/>
    <meta property="og:title" content="Ανατριχιαστική ιστορία! Ρώσοι κανίβαλοι πιάστηκαν από φωτογραφίες στο κινητό τους"/>
    <meta property="og:description" content="Λίγα χρόνια πριν, μία συγκλονιστική υπόθεση με κανίβαλους, συγκλόνισε τη Ρωσία…"/>
  </head>
  <body>
    <article>
      <h1>Ανατριχιαστική ιστορία! Ρώσοι κανίβαλοι πιάστηκαν από φωτογραφίες στο κινητό τους</h1>
      <address>
        <time datetime="2019-11-23T16:40:24+00:00">23 Nov 2019, 16:40</time>
      </address>
      <p>
        <b>Λίγα χρόνια πριν, μία συγκλονιστική υπόθεση με κανίβαλους, συγκλόνισε τη Ρωσία…</b>
      </p>
      <p>Στα τέλη του Σεπτεμβρίου του 2017, οι ρωσικές αρχές συνέλαβαν ένα παντρεμένο ζευγάρι, το οποίο ήταν ύποπτο για την δολοφονία και τον κανιβαλισμό ανθρώπων. Οι υποψίες ξεκίνησαν όταν κάποιοι εργάτες ανακάλυψαν ένα κινητό το οποίο περιείχε φωτογραφίες με δολοφονίες που διέπραξαν ο Dmitry Baksheev και η Natalia Baksheev στο Κρασνοντάρ, μια πόλη νότια της Ρωσίας.</p>
      <p>Η αστυνομία έψαξε το διαμέρισμα του ζευγαριού, το οποίο βρισκόταν σε μια παλιά ρωσική στρατιωτική βάση, και ανακάλυψε περισσότερες φωτογραφίες – που χρονολογούνταν από το 1999 – και απεικόνιζαν το ζευγάρι να καταναλώνουν τις σάρκες των θυμάτων τους. Μια από τις φωτογραφίες μάλιστα, αποθανάτιζε το χριστουγεννιάτικο γεύμα τους το 1999, όπου είχαν τοποθετήσει ένα ανθρώπινο κεφάλι σε μια πιατέλα, το οποίο περιβάλλονταν από μανταρίνια!</p>
      <p>Στην κατοικία του ζευγαριού βρέθηκαν επίσης γυάλινα βάζα που περιείχαν κομμάτια από το σώμα της Elena Vashrusheva, η οποία ήταν το τελευταίο θύμα τους, κατεψυγμένα μέρη ανθρώπινου σώματος αλλά και βρασμένα κομμάτια ανθρώπινης σάρκας.</p>
      <p>Μετά την σύλληψη του ζευγαριού, οι φήμες άρχισαν να οργιάζουν, καθώς λέγεται ότι προμήθευαν αθώους ανθρώπους με κονσερβοποιημένα γεύματα, τα οποία περιείχαν κομμάτια ανθρώπινου κρέατος, ενώ η Natalia πουλούσε σπιτικές κρεατόπιτες σε τοπικά καταστήματα. Οι Ρώσοι κανίβαλοι δεν ήταν οι πρώτοι που προσπάθησαν να πουλήσουν ανθρώπινο κρέας σε ανυποψίαστους ανθρώπους, ωστόσο η είδηση προκάλεσε μεγάλη αναταραχή στους κατοίκους της πόλης, οι οποίοι δεν ήξεραν τι επιπτώσεις θα είχε η κατανάλωση ανθρώπινου κρέατος στην υγεία τους όπως αναφέρει το perpetual.gr.</p>
      <p>Η αληθινή ιστορία των Baksheevs εξακολουθεί να “ξεδιπλώνεται”, καθώς αστυνομικοί αλλά και ψυχίατροι προσπαθούν να αναλύσουν τα στοιχεία και να καταλήξουν ποια από αυτά είναι πραγματικά και ποια προϊόν μυθοπλασίας. Δεν είναι ακόμα σαφές πόσους ανθρώπους σκότωσε και κανιβάλισε το ζευγάρι τις τελευταίες δύο δεκαετίες, ωστόσο οι ερευνητές πιστεύουν ότι ίσως να υπάρχουν δεκάδες άγνωστα θύματα.</p>
      <p>Σύμφωνα με την αστυνομία, το ζευγάρι χρησιμοποιούσε ένα είδος αναισθητικού για να ακινητοποιεί τα θύματα του, τα οποία στην συνέχεια μετέφεραν στο διαμέρισμα τους και ξεκινούσε ο κανιβαλισμός. Λέγεται μάλιστα ότι το ζευγάρι χρησιμοποιούσε διάφορα site γνωριμιών για να βρίσκει τα ανυποψίαστα θύματα του.</p>
      <p>Το ζευγάρι παραδέχτηκε τις δολοφονίες και ανέφερε ότι έφαγε πάνω από 30 άτομα σε διάστημα 18 ετών στο Κρασνοντάρ της Ρωσίας. Η 43χρονη Natalia Baksheev κρίθηκε ένοχη και αντιμετωπίζει έως και 15 χρόνια φυλάκισης, ενώ λέγεται ότι πίεσε τον 35χρονο σύζυγο της Dmitry Baksheev, να σκοτώσει την 35χρονη σερβιτόρα Elena Vashrusheva, κατηγορώντας την ότι τον φλέρταρε. Ο Dmitry κατηγορήθηκε μόνο για έναν φόνο και φυλάσσεται σε ασφαλές ψυχιατρικό νοσοκομείο. Δεν είναι σαφές πότε θα δικαστεί, καθώς περιμένουν να επιλυθούν τα θέματα υγείας που έχει από την φυματίωση.</p>
      <p>Οι άνθρωποι που γνώριζαν το ζευγάρι των κανίβαλων, ανέφεραν ότι η Natalia ήταν αλκοολική και ένα άτομο που ήταν επιρρεπές σε δημόσιες συγκρούσεις με τον σύζυγο της, ενώ για τον Dmitry είπαν ότι ήταν ένας ήσυχος, «σκληρά εργαζόμενος» άνθρωπος, ο οποίος είχε σχέσεις με πολύ λίγους ανθρώπους.</p>
    </article>
  </body>
</html>