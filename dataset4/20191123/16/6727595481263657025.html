<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/senior-ncp-leaders-try-to-convince-ajith-pawar.html"/>
    <meta property="og:site_name" content="DoolNews"/>
    <meta property="article:published_time" content="2019-11-23T16:58:00+00:00"/>
    <meta property="og:title" content="ഉദ്ദവ് താക്കറേ തിരികെ വരുമോ?; ശ്രമം ആരംഭിച്ച് ശരത് പവാറും എന്‍.സി.പിയും"/>
    <meta property="og:description" content="Ajith Pawar Bjp Maharashtra National News NCP Sharad Pawar India മഹാരാഷ്ട്രയില്‍ ഉപമുഖ്യമന്ത്രിയായി ചുമതലയേറ്റ അജിത് പവാറിനെ തിരികെ കൊണ്ടുവരാനുള്ള ശ്രമങ്ങള്‍ ആരംഭിച്ച് എന"/>
  </head>
  <body>
    <article>
      <h1>ഉദ്ദവ് താക്കറേ തിരികെ വരുമോ?; ശ്രമം ആരംഭിച്ച് ശരത് പവാറും എന്‍.സി.പിയും</h1>
      <address><time datetime="2019-11-23T16:58:00+00:00">23 Nov 2019, 16:58</time> by <a rel="author">ന്യൂസ് ഡെസ്‌ക്</a></address>
      <p>മഹാരാഷ്ട്രയില്‍ ഉപമുഖ്യമന്ത്രിയായി ചുമതലയേറ്റ അജിത് പവാറിനെ തിരികെ കൊണ്ടുവരാനുള്ള ശ്രമങ്ങള്‍ ആരംഭിച്ച് എന്‍.സി.പി അദ്ധ്യക്ഷന്‍ ശരത് പവാര്‍. പവാറിന്റെ നിര്‍ദേശ പ്രകാരം മുതിര്‍ന്ന എന്‍.സി.പി നേതാക്കള്‍ അജിത്ത് പവാറിനോട് ചര്‍ച്ചകള്‍ ആരംഭിച്ചു.</p>
      <p>നിലവില്‍ ഉപമുഖ്യമന്ത്രിയായ അജിത്ത് പവാറിന് അതേ സ്ഥാനം തന്നെ വാഗ്ദാനം ചെയ്ത് തിരികെ കൊണ്ടുവരാനാണ് ശരത് പവാറിന്റെയും എന്‍.സി.പി നേതാക്കളുടേയും ശ്രമം.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ശിവസേനയുമായി ഉണ്ടാക്കിയ ധാരണ പ്രകാരവും ഉപമുഖ്യമന്ത്രി സ്ഥാനം എന്‍.സി.പിക്ക് ആയിരുന്നു. ഈ സ്ഥാനത്തേക്ക് ശരത് പവാറിന്റെ മകള്‍ സുപ്രിയ സുലേയുടെ പേര് പരിഗണിച്ചതും അജിത് പവാറിനെ ബി.ജെ.പിയുമായി സഖ്യമുണ്ടാക്കാനുള്ള കാരണങ്ങളിലൊന്നായി കണക്കാക്കിയിരുന്നു.</p>
      <related>
        <a href="https://www.doolnews.com/55-kg-gold-looted-from-muthoot-branch-in-bihar111.html?utm_source=doolnews&amp;utm_medium=related"/>
      </related>
      <related>
        <a href="https://www.doolnews.com/maharashtra-going-to-resort-politics-232.html?utm_source=doolnews&amp;utm_medium=related"/>
      </related>
      <p>നിലവിലെ സാഹചര്യത്തില്‍ ശിവസേന, എന്‍.സി.പി, കോണ്‍ഗ്രസ് സഖ്യം അധികാരത്തിലെത്തുകയാണെങ്കില്‍ ഉപമുഖ്യമന്ത്രി സ്ഥാനം അജിത്ത് പവാറിന് തന്നെ നല്‍കാമെന്ന ഉറപ്പായിരിക്കും ശിവസേന നേതാക്കള്‍ നല്‍കുക. അജിത്ത് പവാര്‍ പഴയ സങ്കേതത്തിലേക്ക് മടങ്ങിയെത്തുമോ എന്ന് വരും നാളുകളില്‍ കണ്ടറിയേണ്ടി വരും.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/Yymp6l-_vOA" width="560" height="315" data-service="Youtube" scrolling="no"/>
      </figure>
    </article>
  </body>
</html>