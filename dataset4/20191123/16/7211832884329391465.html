<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/world/607260"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-23T16:05:00+00:00"/>
    <meta property="og:title" content="เปิดลิสต์ประเทศสุดปลอดภัยสำหรับการท่องเที่ยวในปี 2020"/>
    <meta property="og:description" content="ประเทศใดบ้างที่จัดว่า &quot;ปลอดภัย&quot; ต่อการไปท่องเที่ยวในปีหน้ามากที่สุด"/>
  </head>
  <body>
    <article>
      <h1>เปิดลิสต์ประเทศสุดปลอดภัยสำหรับการท่องเที่ยวในปี 2020</h1>
      <address><time datetime="2019-11-23T16:05:00+00:00">23 Nov 2019, 16:05</time> by <a rel="author">PostToday</a></address>
      <p>ประเทศใดบ้างที่จัดว่า "ปลอดภัย" ต่อการไปท่องเที่ยวในปีหน้ามากที่สุด</p>
      <p>เว็บไซต์ International SOS ซึ่งเป็นบริษัทด้านความปลอดภัยในการเดินทาง ได้เปิดเผยการจัดประเภทของความเสี่ยงระหว่างการเดินทางไปยังประเทศต่างๆทั่วโลก ประจำปี 2020</p>
      <p>การจัดอันดับความเสี่ยงด้านความปลอดภัยในการท่องเที่ยวตามประเทศต่างๆนี้ แบ่งเป็น 5 ประเภทตามการแบ่งของสี มีตั้งแต่ ความเสี่ยงด้านการแพทย์อย่าง การติดเชื้อโรค อาชญากรรม ความปลอดภัยบนท้องถนน ไปจนถึงความรุนแรงทางการเมือง</p>
      <p>จากการคาดการณ์ของ International SOS พบว่าประเทศที่ "ปลอดภัย" สำหรับการท่องเที่ยวในปีหน้าส่วนใหญ่ล้วนเป็นประเทศในแถบยุโรปเหนือ อาทิ เดนมาร์ก ฟินแลนด์ กรีนแลนด์ ไอซ์แลนด์ นอร์เวย์ สโลวีเนีย ลักเซมเบิร์ก และ สวิสเซอร์แลนด์</p>
      <p>ส่วนประเทศที่จัดว่าอันตรายสำหรับการท่องเที่ยว ส่วนใหญ่มักเป็นประเทศที่อยู่ในพื้นที่ความขัดแย้งด้านสงคราม อาทิ อัฟกานิสถาน แอฟริกากลาง โซมาเลีย และซีเรีย</p>
      <p>บางประเทศถูกจัดอยู่ใน "กลุ่มผสม" ระหว่างปลอดภัยและไม่ปลอดภัยสำหรับการท่องเที่ยว อาทิ เม็กซิโก และโคลัมเบีย ซึ่งพบว่าบางภูมิภาคไม่ปลอดภัยสำหรับการท่องเที่ยว ขณะที่บางภูมิภาคของประเทศอยู่ในความเสี่ยงระดับกลาง</p>
      <p>ประเทศจุดหมายปลายทางยอดนิยมอย่าง สหรัฐ อังกฤษ แคนาดา ออสเตรเลีย จีน และประเทศส่วนใหญ่ในยุโรปจัดว่าปลอดภัย</p>
      <p>ส่วนประเทศไทย ในด้านความปลอดภัยทางการแพทย์ถูกจัดอยู่ในระดับสีม่วง หรือ "variable risk" ส่วนความปลอดภัยขณะท่องเที่ยวอยู่ระดับเหลือง หรือในระดับต่ำ แต่พบว่าในพื้นที่กรุงเทพมหานครอยู่ในระความเสี่ยงปานกลาง ขณะที่ความปลอดภัยบนท้องถนนพบว่าทั้งประเทศไทยอยู่ในความเสี่ยงของอุบัติเหตุทางท้องถนนระดับสูงสุด</p>
      <p>ขณะที่ฮ่องกงนั้น แม้จะเกิดสถานการณ์ประท้วงรุนแรงทางการเมือง แต่ทาง International SOS ก็ยังคงจัดอันดับให้อยู่ในด้านความเสี่ยงต่ำ</p>
      <p>ที่มา : <a href="https://www.internationalsos.com/risk-outlook">https://www.internationalsos.com/risk-outlook</a></p>
    </article>
  </body>
</html>