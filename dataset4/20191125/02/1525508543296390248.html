<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779286/%D8%AA%D8%B4%D8%AF%DB%8C%D8%AF-%D8%A7%D9%82%D8%AF%D8%A7%D9%85%D8%A7%D8%AA-%DA%A9%D9%86%D8%AA%D8%B1%D9%84%DB%8C-%D8%A8%DB%8C%D9%85%D8%A7%D8%B1%DB%8C-%D8%A2%D9%86%D9%81%D9%84%D9%88%D8%A7%D9%86%D8%B2%D8%A7%DB%8C-%D9%BE%D8%B1%D9%86%D8%AF%DA%AF%D8%A7%D9%86-%D8%AF%D8%B1-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%BA%D8%B1%D8%A8%DB%8C"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T02:12:22+00:00"/>
    <meta property="og:title" content="در گفتگو با مهر عنوان شد؛ تشدید اقدامات کنترلی بیماری آنفلوانزای پرندگان در آذربایجان غربی"/>
    <meta property="og:description" content="ارومیه – مدیرکل دامپزشکی آذربایجان غربی بر تشدید اقدامات کنترلی و پیشگیری از وقوع بیماری آنفلوانزای فوق حاد پرندگان در استان تاکید کرد."/>
  </head>
  <body>
    <article>
      <h1>در گفتگو با مهر عنوان شد؛ تشدید اقدامات کنترلی بیماری آنفلوانزای پرندگان در آذربایجان غربی</h1>
      <address>
        <time datetime="2019-11-25T02:12:22+00:00">25 Nov 2019, 02:12</time>
      </address>
      <p>کامیار داهیم در گفتگو با <a href="https://www.mehrnews.com/">خبرنگار مهر</a> با اشاره به مرزی بودن آذربایجان غربی و احتمال وقوع بیماری آنفلوانزای فوق حاد پرندگان اظهارداشت: با توجه به فرا رسیدن فصل سرما و آغاز فصل مهاجرت پرندگان مهاجر، به منظور جلوگیری از گسترش بیماری های کمپلکس تنفسی در واحد های پرورشی برتشدید اقدامات کنترلی جهت پیشگیری از شیوع بیماریهای تنفسی بویژه آنفلوانزای فوق حاد پرندگان توسط فعالان حوزه طیور استان تاکید می شود.</p>
      <p>وی ادامه داد: در این راستال به فعالان حوزه طیور استان اعم از شرکت های مرغ مادر، تخمگذار و پرورش دهندگان مرغ گوشتی صنعتی، طیور بومی و سایر ماکیان توصیه می شود ضوابط بهداشتی و قرنطینه ای دامپزشکی را جدی گرفته و هرگونه تلفات غیر عادی طیور را بلافاصله به شبکه های دامپزشکی گزارش دهند.</p>
      <p>مدیرکل دامپزشکی آذربایجان غربی با بیان اینکه تاکنون هیچ موردی از بیماری آنفلوانزای فوق حاد پرندگان در استان مشاهده نشده است عنوان کرد: لازم است مرغداران، بدون هیچ قید و شرطی تمامی دستورالعمل های بهداشتی و امنیت زیستی دامپزشکی را رعایت و اجرایی کنند.</p>
      <p>داهیم خواستار رعایت دقیق موازین بهداشتی از سوی مرغداران، تشدید کنترل در کشتارگاه ها  به منظور اتخاذ تدابیر لازم جهت پیشگیری از بروز بیماری آنفلوانزای فوق حاد پرندگان، اقدامات کنترلی در مبادی ورودی به استان، تشدید کنترل درکشتارگاه های طیور از جنبه های  بررسی گواهی های حمل بهداشتی، شستشوی قفس های های حمل مرغ زنده و خودروهای حمل محموله های مرغ زنده اعزامی به کشتارگاه و نیز آمادگی تیم های معدوم سازی با توجه به ضرورت اقدام سریع و  همچنین هماهنگی های لازم با دستگاههای فرابخشی شد.</p>
      <p>مدیرکل دامپزشکی آذربایجان غربی همچنین از مسئولان بهداشتی و مدیریت واحدهای پرورش طیور استان درخواست کرد تا در اسرع وقت موارد بروز تلفات غیر عادی در واحدهای مرغداری را به شبکه های دامپزشکی گزارش کنند.</p>
    </article>
  </body>
</html>