<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/tv-show/mix-and-match/2019/11/25/mix-and-match-outfit-vincitrice-puntata-4.html"/>
    <meta property="og:site_name" content="Sky TG24"/>
    <meta property="article:published_time" content="2019-11-25T02:00:00+00:00"/>
    <meta property="og:title" content="Mix &amp; Match, gli outfit della vincitrice della puntata 4"/>
    <meta property="og:description" content="La quarta puntata di Mix &amp; Match ha avuto come protagoniste quattro giovani fashion lover, che si sono sfidate senza esclusione di colpi. A vincere è stata Giulia, una ragazza bresciana studentessa di Scienze della comuniczione. Mix &amp; Match ti aspetta tutte le domeniche, alle 21.15, su Sky Uno (canale 108) e sul digitale terrestre al canale 455.Scopri lo speciale di Mix &amp; Match"/>
  </head>
  <body>
    <article>
      <h1>Mix &amp; Match, gli outfit della vincitrice della puntata 4</h1>
      <h2>La quarta puntata di <a href="https://tg24.sky.it/spettacolo/tv-show/mix-and-match/2019/11/18/mix-and-match-outfit-vincitrice-puntata-3.html"><b>Mix &amp; Match</b></a> ha avuto come protagoniste quattro giovani fashion lover, che si sono sfidate senza esclusione di colpi. A vincere è stata <b>Giulia</b>, una ragazza bresciana studentessa di Scienze della comuniczione. Mix &amp; Match ti aspetta <b>tutte le domeniche, alle 21.15, su Sky Uno (canale 108) e sul digitale terrestre al canale 455</b>.<br/><b><a href="https://tg24.sky.it/spettacolo/tv-show/mix-and-match/home.html">Scopri lo speciale di Mix &amp; Match</a></b></h2>
      <address>
        <time datetime="2019-11-25T02:00:00+00:00">25 Nov 2019, 02:00</time>
      </address>
      <p>Le quattro concorrenti della seconda puntata di <a href="https://tg24.sky.it/spettacolo/tv-show/mix-and-match/fotogallery/2019/11/13/mix-and-match-myss-keta-ospite.html#2"><b>Mix &amp; Match</b></a> sono state: Giulia (20 anni), studentessa ambiziosa e dalle idee molto chiare, Rita (23 anni), esperta di comunicazione dallo stile classico ma contemporaneo, Lilly (21 anni), modella elegante e molto glamour e Rossella (31 anni), giovane filosofa che non le manda a dire.</p>
      <p>Per la prima prova le quattro fashion lover hanno proposto degli outfit ispirati alle loro <b>icone di stile</b>, per cui avevano già selezionato i capi, che hanno trovato nel <b>guardaroba delle meraviglie</b>. La fashion icon scelta da Giulia è Jennifer Lawrence, mentre quella di Rita è Valentina Marzullo. Lilly ha scelto invece di ispirarsi a Rihanna e Rossella a Florence Welch.</p>
      <p>A vincere è stata Rita, con il suo outfit ispirato alla fashion influencer Valentina Marzullo, mentre Rossella ha dovuto abbandonare la gara.</p>
      <p>La seconda prova è stata quella a tema, che questa volta è stato <b>il color block</b>. Ad osservare le tre concorrenti rimaste in gara, per dare poi il suo parere al giudice, è arrivato anche <b>Giuseppe Maggio</b>, attore italiano affermato sia al cinema che in televisione, che è arrivato a Mix &amp; Match con un look piuttosto classico, lo stile che predilige.</p>
      <p>A vincere la prova è stata Giulia che ha saputo scegliere un accessorio che ha cambiato completamente il suo look, <b>gli stivali</b>. L’eliminata, invece, è stata Lilly, a cui, al contrario, mancava la forza di un accessorio.</p>
      <p>La terza e ultima prova ha visto le due concorrenti rimaste in gara confrontarsi nella creazione di un outfit a partire da un <b>trench coat in pelle stampata coccodrillo</b>.</p>
      <p>Le due fashion lover hanno creato i propri look e dopo trucco e parrucco hanno mostrato le proprie scelte a <a href="https://tg24.sky.it/spettacolo/tv-show/mix-and-match/home.html"><b>Simone Marchetti</b></a>, pronte per il giudizio.</p>
      <p>A vincere è stata Giulia, che <b>ha giocato sui colori</b> abbinando al trench una camicetta fiorata, dei pantaloni classici, scarpe verniciate di colore chiaro e un marsupio.</p>
      <p>Giulia è di Brescia, studia Scienze della comunicazione ed è una vera appassionata di moda, infatti fin da piccola adorava creare outfit per le sue bambole. Ama indossare i <b>jeans</b> e i <b>tacchi altissimi</b> e assicura che nel suo armadio non si troverà mai un capo di colore viola. Si definisce uno spirito libero e ama essere curata nei minimi dettagli.</p>
    </article>
  </body>
</html>