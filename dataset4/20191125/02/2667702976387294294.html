<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://revistapresei.hotnews.ro/stiri-vedete-23512273-caru-39-vedete-fotbalist-italian-dezvaluit-motivul-pentru-care-despartit-madalina-ghenea-secrete-din-culisele-meseriei-prezentator-cum-invatat-geanina-ilies-machieze-trezea-3-dimineata.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-25T02:20:00+00:00"/>
    <meta property="og:title" content="Caru' cu vedete: Un fotbalist italian a dezvăluit motivul pentru care s-a despărțit de Mădălina Ghenea; Secrete din culisele meseriei de prezentator TV. Cum a învățat Geanina Ilieș să se machieze și de ce se trezea la 3 dimineața"/>
    <meta property="og:description" content="Vedetele au ieșit la vot și la scrutinul al doilea. Elena Lasconi a fost să voteze cu patrupedul ei în brațe. Și Flora Năstase a ieșit pe frigul de afară să voteze cu...Mihai Morar dezvăluie"/>
  </head>
  <body>
    <article>
      <h1>Caru' cu vedete: Un fotbalist italian a dezvăluit motivul pentru care s-a despărțit de Mădălina Ghenea; Secrete din culisele meseriei de prezentator TV. Cum a învățat Geanina Ilieș să se machieze și de ce se trezea la 3 dimineața</h1>
      <address><time datetime="2019-11-25T02:20:00+00:00">25 Nov 2019, 02:20</time> by <a rel="author">Gabriela Florea</a></address>
      <p><b>Secrete din culisele meseriei de prezentator TV. Cum a învățat Geanina Ilieș să se machieze și de ce se trezea la 3 dimineața. </b>În urmă cu 15 ani, Geanina Ilieș nici nu bănuia că pasiunea pe care o avea către make-up o va ajuta în carieră și îi va aduce un confort financiar. Pe vremea când prezenta jurnalul de știri, Ilieș se trezea cu 4 ore înainte de a începe matinalul pentru a învăța să se machieze. Deși putea să se lase pe mâinile angajatelor de la televiziunea unde prezenta știrile matinale, Geanina Ilieș prefera să exerseze singură acasă, în fața oglinzii, notează <a href="https://www.viva.ro/vedete-si-evenimente/secrete-din-culisele-meseriei-de-prezentator-tv-cum-a-invatat-geanina-ilies-sa-se-machieze-si-de-ce-se-trezea-la-3-dimineata-2499635">Viva</a>.<br/><br/><b>Vedetele au ieșit la vot și la scrutinul al doilea.</b> Elena Lasconi a fost să voteze cu patrupedul ei în brațe. Și Flora Năstase a ieșit pe frigul de afară să voteze cu Kiki, cățelușul ei. Soții Cornelia și Lupu Rednic au votat la o școală din zona de Nord a Capitalei, unde locuiesc, iar Mihai Găinușă a votat la o școală de pe șoseaua Panduri din București, scrie <a href="https://www.click.ro/vedete/romanesti/vedetele-au-iesit-la-vot-si-la-scrutinul-al-doilea">Click</a>.<br/><br/><b>Un fotbalist italian a dezvăluit motivul pentru care s-a despărțit de Mădălina Ghenea.</b> Între atacantul italian şi Mădălina Ghenea a existat acum câţiva ani o poveste de dragoste cunoscută în tot showbizul din Italia. Borriello a fost foarte îndrăgostit de româncă şi Mădălina Ghenea a lăsat de înţeles că ea a fost cea care nu şi-a mai dorit relaţia. Acum, la câţiva ani distanţă de la acele momente, Marco Borriello pare că şi-a găsit linişte în faţa modelului şi antreprenorului brazilian Sofia Resing, care este cu 10 ani mai tânără decât el, potrivit <a href="https://www.telekomsport.ro/marco-borriello-a-dezvaluit-motivul-pentru-care-n-a-mers-relatia-cu-madalina-ghenea-19176697">Telekom Sport</a>.<br/><br/><b>Halle Berry s-a accidentat din nou la filmări. Nu e singura care a pățit-o.</b> Actriţa Halle Berry (53 de ani) s-a rănit în timp ce turna o scenă de luptă în noul ei film cu arte marţiale, intitulat „Bruised”, pe care îl şi regizează, în premieră. Diva nu a vrut să spună ce a păţit, dar gurile rele spun că ar fi suferit o ruptură de muşchi sau o entorsă la picior. Turnarea a fost amânată până luna viitoare, ceea ce înseamnă că nu este aşa de uşoară accidentarea, cum ea a vrut să se înţeleagă, conform <a href="https://www.click.ro/news/extern/halle-berry-s-rupt-iar-la-filmari">Click</a>.<br/><br/><b>Mihai Morar dezvăluie secretul căsniciei de 13 ani: „Am o nevastă mult mai deșteaptă decât mine”. </b>Mihai Morar a recunoscut că orgoliul l-a determinat să facă greșeli la începutul relației cu Gabriela, dar că pe parcurs au apelat la anumite convenții care le asigură liniștea în familie. „Cred că e vorba pur și simplu de comunicare și să nu îi calci niciodată orgoliul, spațiul intim celuilalt. Să îi dai atât de multă libertate încât să aibă nevoie de adevărata libertate, aceea a familiei”, a spus Mihai Morar pentru <a href="https://www.libertatea.ro/entertainment/mihai-morar-dezvaluie-secretul-casniciei-de-13-ani-am-o-nevasta-mult-mai-desteapta-decat-mine-2810266">Libertatea</a>.</p>
    </article>
  </body>
</html>