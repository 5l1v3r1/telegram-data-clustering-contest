<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/lifestyle/article/ola-osa-8a-doume-afti-tin-evdomada-sto-ela-sti-8esi-mou"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-25T02:30:00+00:00"/>
    <meta property="og:title" content="Όλα όσα θα δούμε αυτή την εβδομάδα στο «Έλα στη θέση μου»"/>
    <meta property="og:description" content="Όλα όσα θα δούμε στα νέα επεισόδια της σειράς!"/>
  </head>
  <body>
    <article>
      <h1>Όλα όσα θα δούμε αυτή την εβδομάδα στο «Έλα στη θέση μου»</h1>
      <address>
        <time datetime="2019-11-25T02:30:00+00:00">25 Nov 2019, 02:30</time>
      </address>
      <p>Όλα όσα θα δούμε στα νέα επεισόδια της σειράς!</p>
      <p>
        <b>Δευτέρα 25 Νοεμβρίου</b>
      </p>
      <p>Ο Βλάσης περνάει τις εξετάσεις του και στην έπαυλη έχουν χαρές. Ο Ζαχαρίας γίνεται ο νέος πληροφοριοδότης της Φαίης για να γλιτώσει την απόλυση, ενώ ο Μίμης προσπαθεί να καταλάβει γιατί ξαφνικά υπνοβατεί.</p>
      <p>Ο Μάρκος ξεχνάει ένα σημείωμα στο γραφείο της Ρενάτας, την ώρα που παίρνει κρυφά ένα φάκελο απ’ την εταιρία. Ο Βλάσης και η Μαρίνα πέφτουν σε βροχή και τρέχουν να αλλάξουν, ενώ το κλίμα μεταξύ τους γίνεται όλο και πιο ερωτικό. Πώς θα αντιδράσει η Φαίη όταν βρει το Βλάση μισόγυμνο με τη Μαρίνα στο σπίτι;</p>
      <p>
        <b>Τρίτη 26 Νοεμβρίου</b>
      </p>
      <p>Ο Βλάσης βρίσκεται ανάμεσα στη Φαίη και στη Μαρίνα και προσπαθεί να κλείσει τις υποθέσεις του και με τις δύο. Ο Αχιλλέας και η Ρενάτα θέλουν να τα ξαναβρούν αλλά κανένας τους δεν είναι διατεθειμένος να υποχωρήσει. Ο Λεωνίδας επιστρέφει στο οινοποιείο αλλά δεν δέχεται πίσω το Θοδωρή και το καφέ του. Ο Μίμης αρχίζει να υπνοβατεί και ο Ζαχαρίας με τη Λατάνια ανησυχούν πως κάποιο λάθος έκανε η Μπεάτα στη θεραπεία τους.</p>
      <p>Ο Μάρκος ανακαλύπτει μια παλιά διαθήκη του Αντρέα και το μίσος του για τον πατέρα του φουντώνει. Τι καταφέρνει να ψαρέψει ο Μίμης από τη Ζωγραφιά σε σχέση με το Μάρκο; Πως θα καλύψει η Ρενάτα το ενοχοποιητικό στοιχείο που βρίσκει ο Αχιλλέας στο γραφείο της;</p>
      <p>
        <b>Τετάρτη 27 Νοεμβρίου</b>
      </p>
      <p>Ο Βλάσης καταφέρνει την Μαρίνα να του ανοιχτεί σχετικά με το μενταγιόν και την καλεί για φαγητό στην αυλή, αφού αποφασίσει ότι θα μαγειρέψει για πρώτη φορά μόνος του. Η Μαρίνα δέχεται να παραχωρήσει το κυλικείο στο Θοδωρή, ο οποίος πετάει στα σύννεφα.</p>
      <p>Η Βάνα ετοιμάζει βιογραφικό για δουλειά αφού θέλει να φύγει από την έπαυλη αν έρθει η Φαίη ενώ η Σύλβια προσπαθεί να την εμποδίσει. Η Ρενάτα πιεσμένη από τον Αχιλλέα, αποφασίζει να τα βρει με τη Φαίη. Ο Μάρκος την πιέζει να συζητήσουν, μέχρι που η Ρενάτα τον αιφνιδιάζει στο γραφείο του. Τι σκοπεύει να του πει; Και τι θα απαντήσει η Φαίη στην πρόταση του Δαμιανού για άμεση συγκατοίκηση και γάμο;</p>
      <p>
        <b>Πέμπτη 28 Νοεμβρίου</b>
      </p>
      <p>Η Φαίη δέχεται τελικά την πρόταση του Δαμιανού για γάμο όπως τον θέλει αυτός κι εκείνος ετοιμάζεται να την υποδεχτεί στην έπαυλη. Ρενάτα κι Αχιλλέας τσακώνονται άλλη μια φορά για το θέμα του παιδιού και της εταιρείας. Ο Βλάσης κάνει ετοιμασίες για το δείπνο με τη Μαρίνα.</p>
      <p>Πώς θα αντιδράσει η Ζωγραφιά στα νέα του γάμου του Δαμιανού; Τι θα αποκαλύψει ο Μίμης την ώρα που υπνοβατεί; Πώς θα αντιμετωπίσουν οι ένοικοι της έπαυλης τον επικείμενο ερχομό της Φαίης;</p>
      <p>
        <b>Παρασκευή 29 Νοεμβρίου</b>
      </p>
      <p>Η Ρενάτα λέει στον Αχιλλέα πως ξέρει τα πάντα για τις μυστικές τους συναντήσεις με τον Μάρκο, αλλά εκείνος προσπαθεί να ρίξει το φταίξιμο πάνω της. Ο Βλάσης δίνει κρυφά ραντεβού στον Μένιο για να τον αναγκάσει να βγει απ’ τη ζωή της Μαρίνας.</p>
      <p>Η Φαίη είναι αποφασισμένη να βρει τις μυστικές φόρμουλες του Μάρκου και επιστρατεύει το Ζούβα. Τι θα κάνει η Ρενάτα όταν ο Μάρκος την πάει στο σκάφος του για να μιλήσουν οι δυο τους; Πώς θα αντιδράσει ο Μένιος όταν στο ραντεβού του εμφανιστεί αντί για τη Μαρίνα ο Βλάσης;</p>
      <p>Πηγή:<a href="https://www.govastileto.gr/lifestyle/ola-osa-8a-doume-afti-tin-evdomada-sto-ela-sti-8esi-mou/"> govastileto.gr</a></p>
    </article>
  </body>
</html>