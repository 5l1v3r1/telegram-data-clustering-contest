<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/743427"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T02:31:00+00:00"/>
    <meta property="og:title" content="ผมไปด้วยแต่ไม่ได้กรรโชกทรัพย์ 'นัน'อ้างจับลิขสิทธิ์โดราเอมอน"/>
    <meta property="og:description" content="คุมตัว 'นัน กิ่งเพชร' ผู้ต้องหาคดีกรรโชกทรัพย์จับลิขสิทธิ์โดราเอมอน ไปยังกองบัญชาการตำรวจภูธรภาค 4 เจ้าตัวภาคเสธไปด้วยจริงแต่ไม่ได้กรรโชกทรัพย์"/>
  </head>
  <body>
    <article>
      <h1>ผมไปด้วยแต่ไม่ได้กรรโชกทรัพย์ 'นัน'อ้างจับลิขสิทธิ์โดราเอมอน</h1>
      <address>
        <time datetime="2019-11-25T02:31:00+00:00">25 Nov 2019, 02:31</time>
      </address>
      <p>
        <b>คุมตัว "นัน กิ่งเพชร" ผู้ต้องหาคดีกรรโชกทรัพย์จับลิขสิทธิ์โดราเอมอน ไปยังกองบัญชาการตำรวจภูธรภาค 4 เจ้าตัวภาคเสธไปด้วยจริงแต่ไม่ได้กรรโชกทรัพย์</b>
      </p>
      <p>จากกรณี ชุดสืบสวนตำรวจภูธรภาค 3 บุกเข้าจับกุม นายภูมิภากร ถินสุวรรณ์ หรือ นัน กิ่งเพชร ผู้ต้องหาตามหมายจับคดี กรรโชกทรัพย์อ้างเป็นตำรวจล่อซื้อจับกุมลิขสิทธิ์ ตู้ลายโดราเอมอน ได้ที่จ.ระยอง โดยเบื้องต้น นัน กิ่งเพชร ยังคงให้การภาคเสธ อ้างว่าเป็นการจับลิขสิทธิ์อย่างถูกต้องและจะต่อสู้คดีให้ถึงที่สุด ซึ่งภายหลังถูกคุมตัวมายัง สภ.เมืองมหาสารคามเพื่อดำเนินการสอบสวนและแจ้งข้อหาตามขั้นตอนกฎหมาย ตามที่ได้เสนอข่าวไปแล้วนั้น<br/><br/>เกี่ยวกับเรื่องนี้ เมื่อวันที่ 25 พ.ย. ผู้สื่อข่าวรายงานว่า ช่วงเช้าที่ผ่านมาตำรวจฝ่ายสืบสวนสภ.เมือง มหาสารคาม ได้ควบคุมตัว นายภูมิภากร ไปยังกองบัญชาการตำรวจภูธรภาค 4 เพื่อสอบสวนเพิ่มเติม ก่อนแถลงข่าวทางคดีต่อสื่อมวลชน โดยเบื้องต้นเจ้าตัวให้การภาคเสธสั้นๆว่า อ้างว่าไปทำงานจับลิขสิทธิ์ด้วยจริงแต่ไม่ได้กรรโชกทรัพย์เลยสักครั้ง สำหรับเรื่องการประกันตัวนั้น เบื้องต้นมีญาติแจ้งความประสงค์ขอประกันตัวในชั้นสอบสวนแก่พนักงานสอบสวนเจ้าของคดีแล้ว แต่ได้รับการปฏิเสธเนื่องจากทางผู้บังคับบัญชาไม่อนุญาต อีกทั้งเป็นคดีสำคัญซึ่งทางผู้ต้องหาหลบหนีการจับกุม จึงขอให้ทางญาติไปยื่นหลักทรัพย์ประกันตัวได้ในชั้นศาลแทน. </p>
      <figure>
        <img src="https://www.dailynews.co.th/admin/upload/20191125/news_JinTyPCcjQ100129_533.jpg?v=20191125173?v=7619"/>
      </figure>
      <p>
        <b>
          <i>ข่าวที่เกี่ยวข้อง</i>
          <br/>
          <br/>
          <a href="https://www.dailynews.co.th/crime/743397">ญาติ"นัน กิ่งเพชร"เซ็งอดเยี่ยม-ประกัน ตร.ยันหมดเวลา!</a>
          <br/>
          <br/>
          <a href="https://www.dailynews.co.th/crime/743377">"คู่กรณี"ฝากถาม"นัน กิ่งเพชร" รู้สึกยังไง..ถูกจับเสียเอง</a>
          <br/>
          <br/>
          <a href="https://www.dailynews.co.th/crime/743350">"นัน กิ่งเพชร"ปัดท้าทายตร.จับไม่ได้ โบ้ยเฟซบุ๊กปลอม!</a>
          <br/>
          <br/>
          <a href="https://www.dailynews.co.th/crime/743343">หิ้วหัวโจกแก๊งจับลิขสิทธิ์สอบเครียด เจ้าตัวลั่นพร้อมสู้คดี</a>
        </b>
      </p>
    </article>
  </body>
</html>