<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/horror-kunszentmartonban-arra-ert-haza-az-apa-hogy-petike-halott/187270"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-25T02:00:00+00:00"/>
    <meta property="og:title" content="Horror Kunszentmártonban – Arra ért haza az apa, hogy Petike halott"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Horror Kunszentmártonban – Arra ért haza az apa, hogy Petike halott</mark>
      </h1>
      <address><time datetime="2019-11-25T02:00:00+00:00">25 Nov 2019, 02:00</time> by <a rel="author">Bors</a></address>
      <p>
        <b>Plüssök és mécsesek sorakoznak a háznál. </b>
        <b>Plüssök és mécsesek sorakoznak a háznál.</b>
      </p>
      <p>Mécsesek és plüssmacik sorakoznak a kunszentmártoni ház előtt, ahol a 32 éves T. Júlia brutálisan végzett há­roméves kisfiával, Petikével. Mint a Bors megírta: Júlia pénteken délután szíven szúrta kisfiát. A helybeliek megdöbbentek, ugyanis a jó körülmények között élő családot mindenki szerette, az apa, B. Péter és Júlia imádták Petikét és ötéves nővérét.</p>
      <p>Mint a Borsnak több környékbeli elmondta: Peti halála előtt egy nappal látták, hogy az addig nyugodt nőnek ismert Júlia furcsán viselkedik.</p>
      <figure>
        <img src="http://media.borsonline.hu/cikk/20/192887/big-lead/650x360/2033455_kunszentmartoni-gyilok-mti.jpg"/>
        <figcaption>Helyszínelők a B. család háza előtt. A nagymama volt otthon az anyával, aki megölte a kisfiút © MTI</figcaption>
      </figure>
      <p>– Ugyan nem emelt rá kezet, de a nyílt utcán rángatta Petikét, hangosan beszélt vele. Pedig nyugodt, mosolygós kisfiú volt, nem hisztériázott – elevenítette fel egy helybeli. Kiderült: a gyilkosság idején Peti édesapja nem volt otthon, a nagymamája volt a házban, ő volt az, aki átszaladt a vérbe fagyott kisfiúval a házzal szemközti kocsmába.</p>
      <p>– Sírva rohant be, segítségért könyörgött – mesélte egy férfi, aki akkor éppen a vendéglátóhelyen ült.</p>
      <figure>
        <img src="http://media.borsonline.hu/cikk/20/192887/gallery-picture/645w/2033464_screen-shot-2019-11-24-at-160433.jpg"/>
        <figcaption>Plüssök és mécsesek sorakoznak a háznál</figcaption>
      </figure>
      <p>Péter ekkor ért haza kislányával, akit az óvodából hozott haza. A döbbent férfi vélhetően azonnal tudta, hogy szörnyűség történt. Berohant a feleségéhez, aki sóbálványként állt egy helyben. Többek szerint a nő depressziós lehetett, erre azonban csak szakértői vélemények adnak majd választ. Mint megtud­tuk, Júliát egyelőre nem vitték el vizsgálatra az Igazságügyi Megfigyelő és Elmegyógyító Intézetbe. Az ügyészség a Borssal azt közölte, T. Júlia letartóz­tatásáról a mai napon dönte­nek, kiderül, hogy a rácsok mögé, vagy intézetbe kerül majd.</p>
    </article>
  </body>
</html>