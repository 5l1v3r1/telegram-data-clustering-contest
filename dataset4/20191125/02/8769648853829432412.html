<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/festival-cinema-ciutada-compromes-tanca-cinquena-edicio-dimecres"/>
    <meta property="og:site_name" content="Diari La Veu"/>
    <meta property="article:published_time" content="2019-11-25T02:56:00+00:00"/>
    <meta property="og:title" content="El festival Cinema Ciutadà Compromés tanca la cinquena edició aquest dimecres"/>
    <meta property="og:description" content="El Teatre Micalet acull el lliurament dels premis d'ACICOM i el balanç de quatre setmanes de projeccions audiovisuals"/>
  </head>
  <body>
    <article>
      <h1>El festival Cinema Ciutadà Compromés tanca la cinquena edició aquest dimecres</h1>
      <h2>El Teatre Micalet acull el lliurament dels premis d'ACICOM i el balanç de quatre setmanes de projeccions audiovisuals</h2>
      <address><time datetime="2019-11-25T02:56:00+00:00">25 Nov 2019, 02:56</time> by <a rel="author">DLV</a></address>
      <p>VALÈNCIA. El Teatre Micalet acull aquest dimecres la gala de cloenda del Festival de Cinema Ciutadà Compromés 2019, que enguany celebra la cinquena edició. Aquest cicle audiovisual es va iniciar el passat 29 d'octubre i conclou aquesta setmana després d'haver impulsat la projecció de unes 40 pel·lícules i documentals. <br/><br/>La gala també comptarà amb el lliurament dels premis que prepara ACICOM, l'Associació Ciutadania i Comunicació, l'entitat organitzadora d'aquest festival des del 2015. Es repartiran sis guardons: al millor documental, a les produccions de micromecenatge, a les produccions que promocionen el valencià, a les produccions de noves realitats socials, a l'audiovisual triat pel públic i al millor audiovisual. <br/><br/>Aquesta edició del festival ha comptat amb la projecció d'audiovisuals com <a href="https://www.diarilaveu.com/facultat-geografia-valencia-acull-projeccio-exilio-pelicula-familiar-dilluns">Un exilio: una película familiar, de Juan Francisco Urrusti</a>; Buñuel, el laberinto de las tortugas, el film de Salvador Simó preseleccionat per als premis Oscar; Un viatge a l'extrema dreta, d'Alexis Lara, i <a href="https://www.diarilaveu.com/entrevista/85741/ines-peris-laura-garcia-motherhood-tindre-ganes-desig-ser-mare">Motherhood, de Laura García Andreu i Inés Peris Mestre</a>. </p>
      <h3>AGERMANA'T</h3>
      <p>
        <b>Necessitem la teua ajuda per a fer econòmicament viable Diari La Veu. Si vols continuar informant-te en valencià, <a href="https://diarilav.eu/agermanat">agermana't ara</a>!</b>
      </p>
    </article>
  </body>
</html>