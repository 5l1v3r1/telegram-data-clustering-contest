<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Vaterpolo/a315592-Zvezda-bolja-od-Palilule-za-sedmi-uzastopni-Kup.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T02:06:00+00:00"/>
    <meta property="og:title" content="Zvezda bolja od Palilule za sedmi uzastopni Kup"/>
    <meta property="og:description" content="Ženski vaterpolo klub Crvena zvezda savaladao je ekipu Palilule 9:7 u finalu Kupa Srbije."/>
  </head>
  <body>
    <article>
      <h1>Zvezda bolja od Palilule za sedmi uzastopni Kup</h1>
      <h2>Ženski vaterpolo klub Crvena zvezda savaladao je ekipu Palilule 9:7 u finalu Kupa Srbije.</h2>
      <address><time datetime="2019-11-25T02:06:00+00:00">25 Nov 2019, 02:06</time> by <a rel="author">Marko Vlahović</a></address>
      <figure>
        <img src="https://sportklub.rs/Picture/170416/jpeg/ZVK-Crvena-zvezda"/>
        <figcaption>
          <cite>VSS</cite>
        </figcaption>
      </figure>
      <p>  Crvena zvezda je po sedmi puta uzastopno postala pobednik Kupa Srbije. Odličnom igrom u odbrani, posebno u prve tri četvrtine, crveno-bele su potpuno nadigrale Palilule. U 24 minuta mreža vrlo dobre Andjele Petrović je pogodjena devet puta dok su igračice Palilule bile precizne samo dva puta pošto je i Vanja Lazić odigrala odlično na golu.</p>
      <p>U poslednjih osam minuta Zvezda je već počela da slavi, šansu su dobile i mladje igračice što je Palilula iskoristila i agresivnom igrom preko raspoloženje Mile Glušćević uspela da ublaži poraz. Ona je bila najefikasnija sa pet golova, dok su po dva imale Jakovljević i Mišković kod Crvene zvezde. </p>
      <p>"<i>Odlično smo odigrale u odbrani. Dosta smo gledali snimke utakmica i znale smo šta treba da radimo.Na kraju sam dala šansu i mladjim igračicama pa je razlika smanjena. Napad je mogao da bude bolji i radićemo još više na tome</i>", rekla je <b>Dragana Ivković</b> trener Crvene zvezde.</p>
      <p>"<i>Kao i prošle godine nismo izdržali pritisak posle dve dobijene utakmice protiv Zvezde. Sve je bilo rešeno u prvoj četvrtini. U poslednjoj smo pokazali da možemo sa njima da igramo i to treba da nam bude reper. Zvezda je igrala odlično, agresivno baš onako kako smo mi želeli da igramo</i>", poručio je trener Palilule<b> Miloš Janković</b>.</p>
      <p>Medalje su igračicama oba tima uručili generalni sekretar VSS Nemanja Marijan i komesar za takmičenje Dejan Perišić dok je kapitenu Zvezde Ivani Ćorović pehar predao predsednik saveza Viktor Jelenić.</p>
    </article>
  </body>
</html>