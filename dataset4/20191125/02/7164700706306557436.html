<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/entertainment/news_539940/"/>
    <meta property="og:site_name" content="INNnews"/>
    <meta property="article:published_time" content="2019-11-25T02:06:46+00:00"/>
    <meta property="og:title" content="“เก้า สุภัสสรา” นำทีมคน GEN Yประชันไอเดียประหยัดพลังงาน"/>
    <meta property="og:description" content="โครงการ“รวมพลังหาร 2”ปี 2562 โดย สำนักงานนโยบายและแผนพล…"/>
  </head>
  <body>
    <article>
      <h1>“เก้า สุภัสสรา” นำทีมคน GEN Yประชันไอเดียประหยัดพลังงาน</h1>
      <h2>สนพ. จัด “Han 2 The Battle”รวมพลคนGen Y ประชันไอเดียประหยัดพลังงาน</h2>
      <address>
        <time datetime="2019-11-25T02:06:46+00:00">25 Nov 2019, 02:06</time>
      </address>
      <p>โครงการ“รวมพลังหาร 2”ปี 2562 โดย สำนักงานนโยบายและแผนพลังงาน (สนพ.) กระทรวงพลังงานปลุกกระแสนวัตกรรมประหยัดพลังงาน ผ่านกิจกรรม “Han 2 The Battle”เปิดเวทีให้คนรุ่นใหม่ Gen Y แสดงพลังประชันไอเดียประหยัดพลังงานณ ลานกิจกรรม ชั้น Gศูนย์การค้าสามย่านมิตรทาวน์</p>
      <p><b>นายวัฒนพงษ์ คุโรวาทผู้อำนวยการสำนักงานนโยบายและแผนพลังงาน (สนพ.) กระทรวงพลังงาน</b>กล่าวว่า โครงการรวมพลังหาร 2เป็นโครงการที่ สนพ. ดำเนินการมาอย่างต่อเนื่องเพื่อสร้างจิตสำนึกให้คนไทยตระหนักถึงการใช้พลังงานอย่างประหยัดและเกิดประสิทธิภาพ โดยมุ่งหวังให้ประชาชนทุกคนคิดก่อนใช้ทุกครั้ง ซึ่งการรณรงค์ตามแนวคิดนี้ได้เกิดขึ้นและยังคงมีอยู่ในสังคมไทย ไม่ว่าจะเป็นบทอาขยาน ป.ปลา นั้นหายาก หรือเพลงแหล่หาร 2 ในวันนี้โครงการรวมพลังหาร 2 กลับมาอีกครั้ง โดยเพิ่มความเข้มข้นขึ้นเพื่อกระตุ้นย้ำเตือนประชาชน และพัฒนาแคมเปญให้เหมาะกับยุคสมัยและสอดคล้องกับกระแสสังคมออนไลน์ในยุคปัจจุบันที่เข้ามามีบทบาทมากขึ้น จึงได้ยกระดับแนวคิดสู่แนวทางการลงมือปฏิบัติและประหยัดได้จริงเห็นผลแน่นอนภายใต้แนวคิด “นวัตกรรมประหยัดพลังงาน”</p>
      <figure>
        <img src="https://www.innnews.co.th/wp-content/uploads/2019/11/S__52576286.jpg"/>
      </figure>
      <p>“ด้วยยุคสังคมที่เปลี่ยนไปเมื่อDigital Disruption เข้ามามีอิทธิพลกับคนไทย ดังนั้นเพื่อการเข้าถึงGen Y ที่เป็นประชากรกลุ่มใหญ่และมีอิทธิพลในการขับเคลื่อนสังคม จึงได้นำนวัตกรรมที่มีอยู่รอบตัวมาใช้ประโยชน์ในการประหยัดพลังงาน เพื่อให้เกิดการบอกต่อ และชวนกันลงมือปฏิบัติได้ง่าย ผ่านไวรัลคลิป “นวัตกรรมหาร 2 ลองเลย” ซึ่งได้รับการตอบรับที่ดี มียอดวิวสูงสุดกว่า 8.3 ล้านวิว เพียงในระยะเวลาไม่ถึง 30 วัน มียอดเอนเกจเม้นท์มากถึง 83,391และยังคำชื่นชมอย่างล้นหลามจากชาวโซเชียลซึ่งจากความสำเร็จดังกล่าว จึงได้ทำให้มีการต่อยอดสู่การจัดงาน “Han 2 The Battle” กิจกรรมรวมคน Gen Y ประชันไอเดียประหยัดพลังงาน ภายใต้หัวข้อ นวัตกรรมใช้จริงประหยัดจัง พฤติกรรมทำจริงประหยัดแน่</p>
      <p>กิจกรรม “Han 2 The Battle” เป็นการนำไอคอนของคน Gen Y มาประชันความคิด ซึ่งเป็นตัวแทนคนรุ่นใหม่ ได้แก่ “เก้า – สุภัสสรา”, “ดีเจเผือก – พงศธร”,“ดาว – ณัฐภัสสร”, “เบสท์ – ณัฐสิทธิ์”, “ซาร่า – AF”, “บาส – เอสบีไฟฟ์” และ “น้าเน็ก – เกตุเสพย์สวัสดิ์” พร้อมเซอร์ไพร์สจากศิลปิน BNK 48 ที่มาร่วมผนึกกำลังแชร์ไอเดียประหยัดพลังงานและสร้างความประทับใจแก่ผู้ร่วมงานนอกจากนี้ภายในงานยังมีมีการจัดแสดงไฮไลท์นิทรรศการ 8 นวัตกรรมประหยัดพลังงาน พร้อมจุดถ่ายภาพสำหรับผู้เข้าร่วมงาน อาทิ ทำงานที่บ้าน (Work at Home), โคเวิร์กกิ้งสเปซ (Co-Working Space),ประชุมออนไลน์ (VDO Conference), แอปนำทาง (Google Map) ช่วยให้วางแผนการเดินทางประหยัดเวลาประหยัดน้ำมัน, แอปเรียกรถ, รถมอเตอร์ไซค์ไฟฟ้า (EV Bike),โซลาร์รูฟท็อป (Solar Rooftop), บ้านอัจฉริยะ (Smart Home) และกิจกรรมแชะ&amp;แชร์ ในโซเชียล ชวนผู้ร่วมงานลุ้นรับของรางวัลภายในงาน</p>
      <p>Han 2 The Battleเป็นอีกหนึ่งในกิจกรรมจัดขึ้นเพื่อต้องการตอกย้ำ แนวคิดของการประหยัดพลังงาน และเปิดโอกาสให้ทุกคนได้มีส่วนร่วมกับโครงการรวมพลังหาร 2 มากขึ้น มุ่งเน้นให้เกิดไอเดียใหม่ๆ ที่สามารถนำไปใช้ให้เกิดประโยชน์ได้จริง ซึ่งโครงการรวมพลังหาร 2 ปี 2562 นี้ ที่ยังคงมีเป้าหมายในการเป็นที่หนึ่งของเป็นแบรนด์รณรงค์ประหยัดพลังงาน ที่อยู่ในใจคนทุกกลุ่ม</p>
      <p>“แนวคิด นวัตกรรมนวัตกรรมประหยัดพลังงาน “นวัตกรรมหาร 2 ลองเลย” จะประสบความสำเร็จได้ หากได้รับความร่วมมือร่วมใจจากคนไทยทุกคนในการประหยัดพลังงานเพื่อจะได้มีพลังงานใช้อย่างยั่งยืน และโครงการ “รวมพลังหาร 2”ก็ยังมีนวัตกรรมรูปแบบใหม่อีกมากมายที่จะนำเสนอให้ทุกคนได้ติดตามกันใครที่มีความคิดริเริ่มอยากประหยัดให้นึกถึง หาร 2 ลองเลย! รับรองประหยัดชัวร์”นายวัฒนพงษ์กล่าวสรุป</p>
      <p>ติดตามสารพัดไอเดียนวัตกรรมประหยัดพลังงานหาร 2 ได้ที่ www.รวมพลังหาร2.com, Facebook.com/eppohan2, YouTube: eppohan2, IG:eppohan2</p>
      <figure>
        <iframe src="https://www.youtube.com/embed/qbs87stFBkQ" width="708" height="399" data-service="Youtube" scrolling="no"/>
      </figure>
      <figure>
        <img src="https://www.innnews.co.th/wp-content/uploads/2019/11/S__52576283-1024x682.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/S__52576280-1024x682.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/S__52576286.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/S__52576285.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/S__52576282-1024x682.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/S__52576284-1024x682.jpg"/>
      </figure>
    </article>
  </body>
</html>