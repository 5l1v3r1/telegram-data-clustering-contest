<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/besiktasta-atiba-elneny-duvari-2104124"/>
    <meta property="og:site_name" content="Fanatik"/>
    <meta property="article:published_time" content="2019-11-25T02:49:00+00:00"/>
    <meta property="og:title" content="Beşiktaş’ta Atiba – Elneny duvarı"/>
    <meta property="og:description" content="Beşiktaş’ta Süper Lig’in 8. haftasından bu yana savunmanın önünde Atiba Hutchinson – Mohamed Elneny ikilisi forma giyiyor. Siyah-Beyazlılar, bu ikilinin defansa olan mükemmel katkısıyla birlikte oynadığı son 5 karşılaşmada kalesinde sadece 1 gol gördü."/>
  </head>
  <body>
    <article>
      <h1>Beşiktaş’ta Atiba – Elneny duvarı</h1>
      <h2>Beşiktaş’ta Süper Lig’in 8. haftasından bu yana savunmanın önünde Atiba Hutchinson – Mohamed Elneny ikilisi forma giyiyor. Siyah-Beyazlılar, bu ikilinin defansa olan mükemmel katkısıyla birlikte oynadığı son 5 karşılaşmada kalesinde sadece 1 gol gördü.</h2>
      <address>
        <time datetime="2019-11-25T02:49:00+00:00">25 Nov 2019, 02:49</time>
      </address>
      <p>Süper Lig’de ilk 6 haftada defansın önünde 5 farklı ikili deneyen <a href="https://www.fanatik.com.tr/haberler/besiktas">Beşiktaş</a> Teknik Direktörü <a href="https://www.fanatik.com.tr/haberler/abdullah-avci">Abdullah Avcı</a>, 12 gol yiyerek geçirilen bu süreçten sonra 7. haftadaki Aytemiz Alanyaspor maçında <a href="https://www.fanatik.com.tr/haberler/atiba">Atiba</a>-Oğuzhan ikilisine görev verdi. Bu maçta alınan 2-0’lık galibiyete rağmen Dorukhan ve Oğuzhan’ın aynı anda sakatlanması sonraki haftalar için yeni bir mecburiyet doğurdu ve bu mecburiyetin adı da Atiba-<a href="https://www.fanatik.com.tr/haberler/elneny">Elneny</a> oldu.</p>
      <p>8. haftada Ankaragücü deplasmanına defansif yönü daha kuvvetli Atiba-Elneny ikilisiyle çıkan Avcı, neredeyse pozisyon verilmeden geçen bu maçtan sonra, Galatasaray maçında da aynı ikiliden vazgeçmedi. Galatasaray derbisinde alınan galibiyetle birlikte orta sahada bu iki önemli ismin yeri daha da sağlamlaştı.</p>
      <p>
        <b>Kilit rol oynadılar</b>
      </p>
      <p>Bu sağlamlık takım oyununa da yansırken, Beşiktaş rakiplere oldukça az pozisyon veren, son 6 maçta sadece 1 gol yiyen bir takıma dönüştü. Kötü geçen 6 haftada rakiplere sayısız kontra ataklar veren Siyah-Beyazlılar, hücum zenginliğini azaltmasına rağmen neredeyse hiç pozisyon vermeyen bir takıma oldu.</p>
      <p>Son 6 haftalık periyotta az sayıda yakalanan pozisyonların gole çevrilerek peş peşe galibiyetler alınması da Kara Kartal’ın bu yükselişinde kilit rol oynadı.</p>
      <figure>
        <img src="https://img.fanatik.com.tr/img/75/640x0/5ddb072366a97ce95776d281"/>
      </figure>
    </article>
  </body>
</html>