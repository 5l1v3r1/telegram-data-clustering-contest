<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188804/"/>
    <meta property="og:site_name" content="Janam TV"/>
    <meta property="article:published_time" content="2019-11-25T02:38:59+00:00"/>
    <meta property="og:title" content="ഡേവിസ് കപ്പ് ടെന്നീസ് കിരീടം സ്‌പെയിനിന്: നദാലിന്റേത് 31-ാം ചരിത്ര നേട്ടം"/>
    <meta property="og:description" content="മാഡ്രിഡ്: ഡേവിസ് കപ്പ് കിരീടം സ്വന്തം നാടിന് നേടിക്കൊടുത്ത് റാഫേല്‍ നദാല്‍ ചരിത്രം കുറിച്ചു. ഫൈനലില്‍ കാനഡയെ പരാജയപ്പെടുത്തിയാണ് നദാലും ടീമും വിജയികളായത്."/>
  </head>
  <body>
    <article>
      <h1>ഡേവിസ് കപ്പ് ടെന്നീസ് കിരീടം സ്‌പെയിനിന്: നദാലിന്റേത് 31-ാം ചരിത്ര നേട്ടം</h1>
      <address><time datetime="2019-11-25T02:38:59+00:00">25 Nov 2019, 02:38</time> by <a rel="author">Janam TV Web Desk</a></address>
      <p>മാഡ്രിഡ്: ഡേവിസ് കപ്പ് കിരീടം സ്വന്തം നാടിന് നേടിക്കൊടുത്ത് റാഫേല്‍ നദാല്‍ ചരിത്രം കുറിച്ചു. ഫൈനലില്‍ കാനഡയെ പരാജയപ്പെടുത്തിയാണ് നദാലും ടീമും വിജയികളായത്. അവസാന സിംഗിള്‍ മത്സരത്തില്‍ ഡെന്നിസ് ഷപലോവിനെയാണ് നദാല്‍ പരാജയപ്പെടുത്തിയത്.സ്‌ക്കോര്‍: 6-3,7-6(9-7). സ്‌പെയിനിന്റെ 6-ാംമത്തെ ഡേവിസ് കപ്പ് കിരീട നേട്ടമാണിത്.</p>
      <p>പ്രൊഫഷണല്‍ മത്സരങ്ങളില്‍ തിളങ്ങുമ്പോഴും 2004മുതല്‍ രാജ്യത്തിനായി കളിക്കേണ്ട ടൂര്‍ണ്ണമെന്റില്‍ നദാല്‍ ഇതുവരെ തോല്‍വി അറിഞ്ഞിട്ടില്ല. തുടര്‍ച്ചയായി 31 ഡേവിസ് കപ്പ് മത്സരങ്ങളിലാണ് നദാല്‍ തോല്‍വിയറിയാതെ മുന്നേറിയത്. നദാലിനൊപ്പം ബാറ്റിസ്റ്റ ആഗട്ടും അവസാന റൗണ്ടില്‍ ജയം നേടി. ഫെലിക്‌സ് ആഗറിനെയാണ് ആഗട്ട് 7-6(7-3),6-3ന് തോല്‍പ്പിച്ചത്.</p>
      <p>ഈ മാസം 18 മുതലാണ് ഫൈനല്‍ റൗണ്ടുകള്‍ ആരംഭിച്ചത്. 2011 ലാണ് അവസാനമായി സ്‌പെയിന്‍ ഡേവിസ് കപ്പ് കിരീടം ചൂടിയത്. കഴിഞ്ഞ വര്‍ഷം ഫ്രാന്‍സിനോട് സെമിഫൈനലില്‍ സ്‌പെയിന്‍ അടിയറപറഞ്ഞിരുന്നു.</p>
    </article>
  </body>
</html>