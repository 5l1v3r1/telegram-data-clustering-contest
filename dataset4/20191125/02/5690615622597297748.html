<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837577-komitet-z-rozvidki-palati-predstavnikiv-gotuye-zvit-za-rezultatami-rozsliduvannya-schodo-impichmentu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T02:45:00+00:00"/>
    <meta property="og:title" content="Комітет з розвідки Палати представників готує звіт за результатами розслідування щодо імпічменту Трампа"/>
    <meta property="og:description" content="КИЇВ. 25 листопада. УНН. Комітет з розвідки Палати представників Конгресу США готує звіт за результатами розслідування щодо імпічменту президента Дональда …"/>
  </head>
  <body>
    <article>
      <h1>Комітет з розвідки Палати представників готує звіт за результатами розслідування щодо імпічменту Трампа</h1>
      <address><time datetime="2019-11-25T02:45:00+00:00">25 Nov 2019, 02:45</time> by <a rel="author">Ілля Нежигай</a></address>
      <p><b>КИЇВ. 25 листопада. УНН.</b> Комітет з розвідки Палати представників Конгресу США готує звіт за результатами розслідування щодо імпічменту президента Дональда Трампа. Разом з тим, голова комітету конгресмен-демократ Адам Шифф у неділю заявив, що Комітет може отримати додаткові свідчення та провести нові слухання в рамках процедури імпічменту. Про це повідомляє <b>УНН</b> із посиланням на інтерв’ю Шиффа для канала CNN.</p>
      <p>За словами конгресмена, законодавці весь час отримують нові документи, і робота по проведенню розслідування триває.</p>
      <p>“Чого ми не збираємося робити, так це чекати місяці і місяці, поки адміністрація (президента Трампа - ред) веде гру, спрямовану на виснаження опонентів, у спробі затягнути процес. Йти таким шляхом ми не хочемо”, — підкреслив Шифф.</p>
      <p>Конгрес не збереться знову до третього грудня, але Шифф в етері телеканалу говорив про можливість проведення нових слухань з даного питання.</p>
      <p>Дата голосування в Палаті представників у справі про імпічмент поки невідома. Передбачається, що очолюваний Шиффом комітет повинен скласти за підсумками розслідування доповідь, який буде переданий Юридичному комітету. Потім Юридичний комітет повинен підготувати статті у справі про імпічмент для голосування повним складом Палати представників.</p>
      <p>Демократи, які контролюють Палату представників, можуть прийняти рішення про імпічмент простою більшістю. Після цього справа буде розглянута Сенатом, де для винесення рішення про відсторонення Трампа з посади потрібно дві третини голосів. Жоден республіканець в обох палатах не заявив про підтримку зусиль щодо імпічменту.</p>
    </article>
  </body>
</html>