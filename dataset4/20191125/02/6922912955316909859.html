<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/kosmos/article/meksiko-enas-galos-ke-enas-meksikanos-apix8isan-apo-enoplous"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-25T02:08:00+00:00"/>
    <meta property="og:title" content="Μεξικό: Ένας Γάλλος και ένας Μεξικανός απήχθησαν από ενόπλους"/>
    <meta property="og:description" content="Ένας Γάλλος υπήκοος, ονόματι Φρεντερίκ Μισέλ, και ένας Μεξικανός, ο ηθοποιός Αλεχάντρο Σαντί, απήχθησαν την Κυριακή σε εθνικό πάρκο στο κεντρικό Μεξικό, ανακοίνωσε η πρεσβεία της Γαλλίας στο Μεξικό."/>
  </head>
  <body>
    <article>
      <h1>Μεξικό: Ένας Γάλλος και ένας Μεξικανός απήχθησαν από ενόπλους</h1>
      <address>
        <time datetime="2019-11-25T02:08:00+00:00">25 Nov 2019, 02:08</time>
      </address>
      <p>Ένας Γάλλος υπήκοος, ονόματι Φρεντερίκ Μισέλ, και ένας Μεξικανός, ο ηθοποιός Αλεχάντρο Σαντί, απήχθησαν την Κυριακή σε εθνικό πάρκο στο κεντρικό Μεξικό, ανακοίνωσε η πρεσβεία της Γαλλίας στο Μεξικό.</p>
      <p>«Επιβεβαιώνουμε το γεγονός. Βρισκόμαστε σε συνεχή επαφή με τις μεξικανικές αρχές, οι οποίες έχουν κινητοποιηθεί για να βρουν τον συμπατριώτη μας», ενημέρωσε η διπλωματική αποστολή το Γαλλικό Πρακτορείο ερωτηθείσα σχετικά με την απαγωγή στο εθνικό πάρκο Νεβάδο, στην Τολούκα, στην Πολιτεία του Μεξικού.</p>
      <p>Μεξικανικά ΜΜΕ ανέφεραν πως ο Γάλλος και ο Μεξικανός απήχθησαν από ενόπλους μέσα σε εθνικό πάρκο.</p>
      <p>Ειδική επιχειρησιακή ομάδα ερευνά την περιοχή για να εντοπίσει τους δύο απαχθέντες.</p>
    </article>
  </body>
</html>