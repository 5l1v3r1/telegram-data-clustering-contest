<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.jonavoszinios.lt/naujiena/isigaliojo-nauji-kvapu-higienos-normos-pakeitimai/"/>
    <meta property="og:site_name" content="JONAVOS ŽINIOS"/>
    <meta property="article:published_time" content="2019-11-25T15:46:00+00:00"/>
    <meta property="og:title" content="Įsigaliojo nauji kvapų higienos normos pakeitimai"/>
    <meta property="og:description" content="Nacionalinio visuomenės sveikatos centro Kauno departamento Jonavos skyrius informuoja, kad nuo 2019 m. lapkričio 1 d. įsigaliojo Lietuvos higienos normos HN 121:2010 „Kvapo koncentracijos ribinė vertė gyvenamosios aplinkos ore“ ir „Kvapų kont"/>
  </head>
  <body>
    <article>
      <h1>Įsigaliojo nauji kvapų higienos normos pakeitimai</h1>
      <address>
        <time datetime="2019-11-25T15:46:00+00:00">25 Nov 2019, 15:46</time>
      </address>
      <p>
        <i>Nacionalinio visuomenės sveikatos centro Kauno departamento Jonavos skyrius informuoja, kad nuo 2019 m. lapkričio 1 d. įsigaliojo Lietuvos higienos normos HN 121:2010 „Kvapo koncentracijos ribinė vertė gyvenamosios aplinkos ore“ ir „Kvapų kontrolės gyvenamosios aplinkos ore taisyklių patvirtinimo“ pakeitimai.</i>
      </p>
      <p>
        <b>Kvapo koncentracijos ribinė vertė taikoma</b>
      </p>
      <p>Gyvenamųjų ir visuomeninės paskirties pastatų patalpų, susijusių su apgyvendinimu (viešbučių, bendrabučių, kalėjimų, kareivinių, areštinių, vienuolynų ir kt.), aukštųjų, profesinių, bendrojo lavinimo, ikimokyklinio ugdymo įstaigų, neformaliojo švietimo mokyklų patalpų, kuriose vyksta mokymas ir ugdymas, asmens sveikatos priežiūros įstaigų patalpų, kuriose būna pacientai, orui bei jų žemės sklypų ne didesniu kaip 40 m atstumu nuo gyvenamojo namo ar nurodytų visuomeninės paskirties pastatų aplinkos orui.</p>
      <p>
        <b>Kvapo koncentracijos ribinė vertė</b>
      </p>
      <p>Kvapo koncentracijos ribinė vertė taikoma tik iš ūkinėje veikloje, kurioje naudojami stacionarūs taršos kvapais šaltiniai, kylantiems kvapams vertinti. Šiuo metu didžiausia leidžiama kvapo koncentracijos ribinė vertė gyvenamosios aplinkos ore yra 8 europiniai kvapo vienetai (OUE/m<sup>3</sup>). Nuo 2024 m. sausio 1 d. didžiausia vertės riba bus sumažinta iki 5 OUE/m<sup>3</sup>.</p>
      <p>
        <b>Trumpesnė kvapo kontrolės procedūra</b>
      </p>
      <p>Kvapų kontrolės komisija  turi būti sudaroma per 5 darbo dienas. Atsisakyta kvapo kontrolės III etapo, prailginančio kvapų kontrolės procedūrą, bet neduodančio efektyvių rezultatų.</p>
      <p>
        <b>Komisijai suteikti didesni įgaliojimai</b>
      </p>
      <p>Galimo kvapo patikrinimo metu komisija nustačiusi, kad gyvenamosios aplinkos ore kvapas nėra jaučiamas, tačiau iš turimos informacijos apie esamus kvapų šaltinius vietovėje, vietovės gyventojų apklausos dėl kvapų duomenų (pvz., kvapas nepastovus, trumpalaikis, greitai kintantis, priklausantis nuo meteorologinių sąlygų), susijusių su kvapo pasireiškimu, nors kvapas gyvenamosios aplinkos ore ir nėra jaučiamas, tačiau remiantis turima papildoma informacija gali būti siejamas su skunde nurodyta ūkine komercine veikla.</p>
      <p>
        <b>Kur kreiptis dėl sklindančių kvapų?</b>
      </p>
      <p>Dėl vykdomos ūkinės komercinės veiklos į Nacionalinio visuomenės sveikatos centro Kauno departamento Jonavos skyrių.</p>
      <p>Dėl netinkamai tvarkomų komunalinių atliekų iš gretimai įsikūrusios įmonės, kaimyno kiemo, viešos komunalinių atliekų aikštelės į Jonavos rajono savivaldybę.</p>
      <p>Dėl netinkamai tvarkomo mėšlo ir srutų, tręšiamų laukų, dūmų iš kaminų šildymo sezono metu į Aplinkos apsaugos departamento prie Aplinkos ministerijos teritorinės valdybos Jonavos aplinkos apsaugos inspekciją.</p>
      <p>Asociatyvi nuotr.</p>
    </article>
  </body>
</html>