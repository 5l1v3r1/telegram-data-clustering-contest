<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/hibrit-bulutun-yukselisi_85210.html"/>
    <meta property="og:site_name" content="CHIP Online"/>
    <meta property="article:published_time" content="2019-11-25T15:00:00+00:00"/>
    <meta property="og:title" content="Hibrit bulutun yükselişi"/>
    <meta property="og:description" content="Hibrit bulut yeni araçlar ve teknolojiler sayesinde kurumsal BT departmanlarının yüksek beklentilerini karşılayacak."/>
  </head>
  <body>
    <article>
      <h1>Hibrit bulutun yükselişi</h1>
      <h2>Hibrit bulut yeni araçlar ve teknolojiler sayesinde kurumsal BT departmanlarının yüksek beklentilerini karşılayacak.</h2>
      <address><time datetime="2019-11-25T15:00:00+00:00">25 Nov 2019, 15:00</time> by <a rel="author">CHIP Online</a></address>
      <p><b>Bulut bilişim</b> her türüyle kurumsal BT dünyasında ses getiriyor. Peki büyüyen açık, özel ve hibrit bulut bilişim kurumsal bulut pazarı için değerlendirilirse karşımıza ne çıkar?</p>
      <p>Vanson Bourne tarafından <b>Nutanix</b> adına yapılan ankette bunun cevaplarını görmeye başlayabiliriz. Dünya genelinde 2300 şirketten alınan veriler incelenerek oluşturulan Enterprise Cloud Index'te ilginç birçok nokta yer alıyor. Bunların ilki, kurumsal iş yüklerinin üçte birinden fazlasının (yüzde 36) bulut üzerinde çalışması olabilir. Bu oranın <b>iki yıl içinde</b> yüzde 50'nin üzerine çıkacağı tahmin ediliyor.</p>
      <h3>Açık bulut her derde deva değil</h3>
      <figure>
        <img src="https://cdn.chip.gen.tr/images/content/2019/11/25/2019112517361312437.jpg"/>
        <figcaption>Rob Tribe, Senior SE Director / Nutanix</figcaption>
      </figure>
      <p>Şirketler açık bulut sistemlerinin ölçeklenebilirliğinden ve kullanım başına ücretlendirilmesinden elde edebilecekleri avantajların farkında. Ancak her bulutun da eşit olmadığını anlamaya başladılar. Farklı bulut bilişim türlerini birlikte kullanmaya karar verilmesi şaşırtıcı değil. Bu şirketler yalnızca kullandıkları her bir uygulamayı olabilecek en iyi ortamda saklamakla kalmıyor, bu uygulama odaklı yaklaşım sayesinde satıcı ve platform bağımlılığından da kaçınabiliyor.</p>
      <p>Bağımlılık sorunlardan yalnızca biri ve şirketlerin iş yüklerini birden fazla bulut üzerinden yürütmeye çalışmalarının nedenleri arasında yer alıyor. İş yükünü daha mobil hale getirebilmek ve iş yüklerini bulut sistemleri arasında kolayca taşımanın finansal ve teknik avantajları, hibrit bulut bilişimin en temel özellikleri. Vanson Bourne'un araştırmasında katılımcılar mobilitenin, maliyet ve güvenlikten de önemli bir avantaj olduğunu dile getirdi.</p>
      <h3>Sıfırdan bir hibrit sistem kurmak</h3>
      <figure>
        <img src="https://cdn.chip.gen.tr/images/content/2019/11/25/201911251736509337.jpg"/>
      </figure>
      <p>Hibrit buluta geçiş şirketlerin istediği kadar kolay bir işlem olmayabiliyor. Bunun nedeni geçişin zor bir süreç olması değil, ankette de görüldüğü gibi, hibrit sistemin üzerine kurulacağı temellerde bazı yapısal sorunlar bulunması.</p>
      <p>Bir ölçüde bunun nedeni, hibrit buluttan faydalanabilecek bilgi ve birikime sahip olan BT elemanlarının azlığı. Ayrıca uygulamaları birden fazla bulut ortamı arasında taşırken yeterli takip imkanı sağlayacak gelişmiş araçların sayısı da fazla değil. Bu açığı kapatacak araçlar halen geliştiriliyor fakat yakın zamanda gelmeleri beklenmiyor. Şirketler genellikle kendilerine ait teknolojilerin yerini alacak araçlara acilen ihtiyaç duyuyor. Mikro servisler, veri konteynerleri ve API'lar gibi teknolojiler uygulamaların daha esnek olmasını sağlasa da çoğu zaman yönetim, takip ve kurulum özellikleri yeterli düzeyde olmuyor. Geleneksel yerinde altyapı da işin içine girdiğinde neler olup bittiğini görmek daha da zorlaşıyor. Bunların hepsi güvenlik, uyum, kullanım olanağı ve performansa etki ediyor.</p>
      <p>Hibrit bulut bilişimin avantajlarından yararlanmak isteyen kurumlar, her bir uygulamayı temas ettiği tüm bulut ortamlarında net bir şekilde görmeye ihtiyaç duyuyor. Bu da uyum ve kullanım olanağı için daha fazla garanti anlamına geliyor, süreç otomasyonu deneyimi de geliştiriyor.</p>
      <h3>Bulutlar arasında süzülmek</h3>
      <p>Kurumlar bir çözüm ararken, bulut genelinde görünürlük sunmayı hedefleyen yeni teknolojiler ve çözümler geliştiriliyor.</p>
      <p>Bu çözüm ve teknolojilerin karşılaması gereken özellikler üç kategoriye ayrılabilir. Bunların biri, finansal ve teknik ayrıntılara özen göstererek açık bulutun artı ve eksilerini başarılı bir şekilde değerlendirecek uzman analitik araçlarına sahip olmak. Bu araçlar, BT ekiplerine uygulamaları uygun bir şekilde görme olanağı sunmalı. Bu araçlar ayrıca yöneticilerin, yatırımlarını yalnızca görmesini değil ne işe yaradığını anlamasını da sağlamalı.</p>
      <p>İkinci kategori ise bulutlar arası bağlantı sağlanması. Bulut sistemleri arasında kolay ve çevik bir şekilde BT hizmeti sunmak için bu kritik önem taşıyor. Farklı bulut sistemleri ve hizmetleri arasında uygulamaların bağlantılarını yönetebilme becerisi, dar boğazları ve potansiyel açıkları ortaya çıkarmada kritik önem taşıyor. Son olarak, kritik veri ve uygulamaların korunmasını sağlayan bulut tabanlı bir felaket kurtarma servisi geliyor. Bu iyi uygulandığında devasa sorunları çözme potansiyeline kavuşuluyor.</p>
      <p>Hibrit buluta bir geçiş olacağı kesin. Şirketlerin yüzde 18'i iş yüklerini açık ve özel bulutlarda yürütüyor. Bu oranın 2020'de iki kattan fazla artacağı tahmin ediliyor. Hibrit bulut ezberleri kesinlikle bozacak ve kurumsal şirketlerin en sık kullandığı yöntem haline gelecek.</p>
      <p>Bahsedilen teknolojileri ve çözümleri sunmak çok kolay olmasa da hibrit buluta geçiş yapan şirket sayısının giderek artması herkesin yararına olacak değişiklikleri yapmak için kafa kafaya vermemiz gerektiği anlamına geliyor. Bulut sistemleri arasında görünürlüğü sağlayıp bunu kullanabilmemizi sağlayan araçları geliştirirsek hibrit bulut heyecan verici beklentileri karşılayacak ve kurumsal şirketlerde BT yönetimi için en iyi tercih olacak.</p>
    </article>
  </body>
</html>