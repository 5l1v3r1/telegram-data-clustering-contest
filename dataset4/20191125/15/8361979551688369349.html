<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/vbivstvo-zhurnalistki-na-malti-odin-z-pidozryuvanih-buv-pomiluvaniy-50055583.html"/>
    <meta property="og:site_name" content="НВ"/>
    <meta property="article:published_time" content="2019-11-25T15:49:00+00:00"/>
    <meta property="og:title" content="На Мальті помилували підозрюваного в причетності до вбивства журналістки в 2017 році - ЗМІ"/>
    <meta property="og:description" content="Підозрюваний посередник у вбивстві журналістки-розслідувача Дафни Каруани Галіції був помилуваний президентом Мальти, повідомляє Reuters з посиланням на джерела в поліції."/>
  </head>
  <body>
    <article>
      <h1>На Мальті помилували підозрюваного в причетності до вбивства журналістки в 2017 році - ЗМІ</h1>
      <h2>Підозрюваний посередник у вбивстві журналістки-розслідувача Дафни Каруани Галіції був помилуваний президентом Мальти, повідомляє Reuters з посиланням на джерела в поліції.</h2>
      <address>
        <time datetime="2019-11-25T15:49:00+00:00">25 Nov 2019, 15:49</time>
      </address>
      <p>Помилування вказує на те, що підозрюваний на ім'я Мелвін Теуму надав слідчим вагомі докази причетності інших осіб до вбивства журналістки, які вони можуть використати у суді.</p>
      <p>41-річний таксист Теуму був затриманий 14 листопада у справі про боротьбу з відмиванням грошей. Він запропонував надати інформацію про вбивство журналістки в обмін на помилування. Місцеві ЗМІ повідомляли, що у нього є докази у вигляді аудіозаписів та текстового листування.</p>
      <p>Таксист регулярно працював в житловому комплексі, що належить бізнесменові Йоргену Фенеку. Йому належить офшорна компанія 17 Black, про яку писала загибла журналістка.</p>
      <p>Читайте також:<br/><a href="https://nv.ua/ukr/world/countries/v-jevropi-za-rik-vbili-trokh-zhurnalistiv-vsi-voni-pisali-pro-huchnikh-koruptsijnikh-skandalakh-v-jakikh-buli-zamishani-vladi-2499053.html">&amp;nbspВ Європі за рік вбили трьох журналістів. Усі вони писали про гучні корупційні скандали, в яких була замішана влада</a></p>
      <p>Фенек був затриманий 20 листопада на власній яхті під час спроби залишити одну з мальтійських гаваней. Поліція вважає, що він був посередником між виконавцями вбивства журналістки і замовником.</p>
      <p>16 жовтня 2017 року журналістка Дафна Каруана Галіція загинула під час вибуху бомби, встановленої під водійське сидіння її машини.</p>
      <p>Читайте також:</p>
      <ul>
        <li>
          <a href="https://nv.ua/ukr/world/countries/rik-po-tomu-na-malti-vstanovili-zamovnikiv-huchnoho-vbivstva-vidomoji-zhurnalistki-zmi-2507958.html">Рік по тому. На Мальті встановили замовників гучного вбивства відомої журналістки - ЗМІ</a>
        </li>
        <li>
          <a href="https://nv.ua/ukr/world/countries/vbivstvo-zhurnalistki-na-malti-provedut-rozsliduvannya-50044014.html">На Мальті вирішили провести незалежне публічне розслідування вбивства відомої журналістки</a>
        </li>
      </ul>
      <p>Вона була однією з найвідоміших журналісток на Мальті і була співавтором розслідувань корупції в рамках проекту Panama Papers.</p>
      <p>Журналістка проводила власні антикорупційні розслідування і вела блог про них, який, за даними Politico, збирав до 400 тисяч переглядів, тоді як все населення Мальти становить 420 тисяч осіб.</p>
    </article>
  </body>
</html>