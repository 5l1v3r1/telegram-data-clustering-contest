<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/headline/tuning-lamborghini-aventador-centenario-175169.html"/>
    <meta property="og:site_name" content="Auto Bild"/>
    <meta property="article:published_time" content="2019-11-25T15:00:10+00:00"/>
    <meta property="og:title" content="Tuning Lamborghini semnat de un român! Cât costă kitul aerodinamic"/>
    <meta property="og:description" content="Pentru cei care nu au prins exclusivistul Lamborghini Centenario, băieții de la Duke Dynamics propun un kit aerodinamic inspirat de acele linii."/>
  </head>
  <body>
    <article>
      <h6 class="kicker">Talent folosit în scopuri nobile</h6>
      <h1>Tuning Lamborghini semnat de un român! Cât costă kitul aerodinamic</h1>
      <address><time datetime="2019-11-25T15:00:10+00:00">25 Nov 2019, 15:00</time> by <a rel="author">AutoBild</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/lamborghini-aventador-duke-dynamic-marius-dumitrascu-tuning-1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/lamborghini-aventador-duke-dynamic-marius-dumitrascu-tuning-2.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/lamborghini-aventador-duke-dynamic-marius-dumitrascu-tuning-3.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/lamborghini-aventador-duke-dynamic-marius-dumitrascu-tuning-4.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/lamborghini-aventador-duke-dynamic-marius-dumitrascu-tuning-5.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/lamborghini-aventador-duke-dynamic-marius-dumitrascu-tuning-6.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/lamborghini-aventador-duke-dynamic-marius-dumitrascu-tuning-7.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/lamborghini-aventador-duke-dynamic-marius-dumitrascu-tuning-8.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/lamborghini-aventador-duke-dynamic-marius-dumitrascu-tuning-9.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/lamborghini-aventador-duke-dynamic-marius-dumitrascu-tuning-10.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/lamborghini-aventador-duke-dynamic-marius-dumitrascu-tuning-11.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/lamborghini-aventador-duke-dynamic-marius-dumitrascu-tuning-12.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/lamborghini-aventador-duke-dynamic-marius-dumitrascu-tuning-13.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/lamborghini-aventador-duke-dynamic-marius-dumitrascu-tuning-14.jpg"/>
        </figure>
      </slideshow>
      <p>Pentru cei care nu au reușit să achiziționeze exclusivistul Lamborghini Centenario, băieții de la Duke Dynamics propun un kit aerodinamic inspirat de acele linii inconfundabile.</p>
      <p>Citește și:</p>
      <p>
        <a href="https://www.auto-bild.ro/stiri/lamborghini-sian-cel-mai-puternic-model-produs-la-santagata-bolognese-170518.html">Lamborghini Sian – cel mai puternic model produs la Sant’Agata Bolognese</a>
      </p>
      <p>
        <a href="https://www.auto-bild.ro/stiri/fabrica-de-ferrari-si-lamborghini-false-descoperita-si-inchisa-de-politie-168329.html">Fabrică de Ferrari și Lamborghini false, descoperită și închisă de poliție</a>
      </p>
      <p>Lamborghini Centenario este unul dintre cele mai frumoase modele create pe platforma lui Aventador, dar și unul dintre cele mai exlusiviste și prohibitive: producția a fost limitată la doar 40 de unități, fiecare cu un preț de 1,9 milioane de dolari.</p>
      <figure>
        <img src="https://www.auto-bild.ro/wp-content/uploads/2019/11/lamborghini-aventador-duke-dynamic-marius-dumitrascu-tuning-4.jpg"/>
      </figure>
      <p>Însă Aventador este, chiar și după opt ani de la apariția sa, foarte popular în vânzări; numai în 2018 s-au vândut 1.209 unități. Până în prezent, s-au vândut peste 8.300 de exemplare. Unii dintre aceștia vor, desigur, să-și facă Aventadorul să arate și mai deosebit, așa că apelează la atelierele de tuning. Iar Duke Dynamics are o ofertă foarte tentantă.</p>
      <p>Kitul oferit de Duke Dynamics este inspirat de liniile lui <a href="https://www.auto-bild.ro/video/lamborghini-centenario-isi-arata-coltii-pe-circuitul-de-la-nardo-102763.html">Centenario</a>, și schimbă radical modul în care arată mașina. Un exemplu elocvent este imaginea principală a articolului – dar vă invităm și în galeria foto pentru mai multe exemplificări ale acestui design. Munca pentru acest vizual este semnată de <a href="https://mds.design/">Marius Dumitrașcu</a>, al cărui portofoliu include, printre altele, <a href="https://www.auto-bild.ro/stiri/lamborghini-huracan-arrow-un-nou-proiect-al-romanului-marius-dumitrascu-35443.html">un Lamborghini Huracan (numit Arrow)</a>.</p>
      <figure>
        <img src="https://www.auto-bild.ro/wp-content/uploads/2019/11/lamborghini-aventador-duke-dynamic-marius-dumitrascu-tuning-11.jpg"/>
      </figure>
      <p>Kitul include, pe lângă partea dorsală inspirată din liniile lui Centenario, și un spoiler față agresiv, admisii frontale și laterale, capotă cu fante de ventilație, aripi și praguri evazate, și o nouă capotă a motorului. Față de versiunea standard, Aventadorul de la Duke Dynamics este cu 50 mm mai lat în față și cu 60 mm mai lat în dreptul aripilor spate.</p>
      <p>Marele avantaj al pachetului este că elementele constituente sunt de sine stătătoare, montarea lor se face prin înlocuirea părților existente, nu prin tăierea sau modificarea lor; astfel, proprietarul poate oricând să se întoarcă la kitul standard al mașinii. În total sunt 26 de piese, compatibile atât cu Aventador LP 700-4 cât și cu <a href="https://www.auto-bild.ro/headline/lamborghini-aventador-s-poze-si-detalii-oficiale-112300.html">Aventador S LP 740-4</a>. Pachetul de personalizare propus de Duke Dynamics costă 50.000 de dolari.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/lamborghini-aventador-swarovski-162669.html"/>
        <a href="https://www.auto-bild.ro/stiri/penthouse-cu-rolls-royce-lamborghini-152768.html"/>
        <a href="https://www.auto-bild.ro/stiri/lamborghini-aventador-svj-146017.html"/>
      </related>
    </article>
  </body>
</html>