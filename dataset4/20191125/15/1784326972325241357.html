<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/body_love/2019/11/25/hatalmasat-csalodott-a-fiaban-erzsebet-kiralyno/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-25T15:11:00+00:00"/>
    <meta property="og:title" content="Hatalmasat csalódott a fiában Erzsébet királynő"/>
    <meta property="og:description" content="Készülj fel, mert ez a sztori húzós lesz!"/>
  </head>
  <body>
    <article>
      <h1>Hatalmasat csalódott a fiában Erzsébet királynő</h1>
      <h2>Készülj fel, mert ez a sztori húzós lesz!</h2>
      <address><time datetime="2019-11-25T15:11:00+00:00">25 Nov 2019, 15:11</time> by <a rel="author">Mádi Virág</a></address>
      <p>Történt ugyanis, hogy még <b>2015-ben András herceg kapcsolatba került egy Jeffery Epstein nevű bűnözővel</b>, aki szexuális szolgáltatásra biztosított lányokat a befolyásos ismerőseinek. Az ügy pedig csak még komolyabbá vált, amikor az egyik lányról kiderült, hogy <b>akkoriban még csak 17 éves volt</b>, ráadásul még bizonyítékai is vannak arról, hogy együtt volt András herceggel.</p>
      <p><b>A <a href="https://cosmopolitan.hu/sztarhirek/2015/01/05/szexbotranyba-keveredett-a-kiralyi-csalad-andras-herceg-royal-family/">szexbotrány kirobbanása után</a> Jeffery Epstein börtönbe került</b>, majd nem sokkal utána öngyilkos is lett, András viszont egészen idáig csendben maradt az üggyel kapcsolatban, de a növekvő felháborodás miatt úgy érezte, hogy most már meg kell szólalnia. A mondanivalója azonban <b>csak tovább rontott a helyzetén</b>, hiszen szinte semmit nem ismert el a felhozott vádakkal kapcsolatban, sőt, még azt is visszautasította, hogy ő valaha is találkozott volna azzal a bizonyos lánnyal. Annak fényében viszont, hogy még közös fénykép is készült róluk, ez a magyarázat elég gyenge…<br/><b>És hogy mit szólt ehhez az egészhez a királynő?</b></p>
      <p><b>A királyi család szakértője, Katie Nicholl</b> szerint a királynő felismerte, hogy fia mekkora kárt tud okozni ezzel az üggyel, ezért csak egy megoldás jöhetett szóba:</p>
      <p>„<i>A királynő szembesítette Andrást, hogy nincs más választása, csak az, hogy önként visszalép minden hercegi kötelezettségétől. Ez borzasztó nehéz volt a királynőnek, hiszen köztudottan András a kedvenc fia. II. Erzsébetnek azonban az a legfontosabb, hogy fenntartsa, és megőrizze a monarchia egységét, ehhez viszont Andrásnak le kellett mondania…”</i></p>
      <p>Hát, úgy tűnik keményen indul a hét a royaloknál…</p>
    </article>
  </body>
</html>