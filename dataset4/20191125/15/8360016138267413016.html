<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pikio.pl/wyprzedaz-2511192-so-policja/"/>
    <meta property="og:site_name" content="Pikio"/>
    <meta property="article:published_time" content="2019-11-25T15:12:00+00:00"/>
    <meta property="og:title" content="Policja przekazuje ostrzeżenie, uważajcie na swoje oszczędności! Oszuści szykują się na wyprzedaże, w podstępny sposób pustoszą konta bankowe."/>
    <meta property="og:description" content="Wyprzedaż to czas, gdy zdecydowanie trzeba mieć głowę na karku. Nie chodzi wyłącznie o szał zakupowy, ale o uniknięcie konfrontacji z oszustami."/>
  </head>
  <body>
    <article>
      <h1>Policja przekazuje ostrzeżenie, uważajcie na swoje oszczędności! Oszuści szykują się na wyprzedaże, w podstępny sposób pustoszą konta bankowe.</h1>
      <address><time datetime="2019-11-25T15:12:00+00:00">25 Nov 2019, 15:12</time> by <a rel="author" href="https://pikio.pl/autor/glisowska/" target="_blank">Gabriela Lisowska</a></address>
      <p>
        <b>Wyprzedaż to okres wzmożonej aktywności nie tylko klientów, ale również oszustów. Policja ostrzega przed kolejną metodą, dzięki której kradną środki z naszych kont bankowych. Nie dajcie się ponieść Black Friday i zachowajcie czujność.</b>
      </p>
      <p>Wyprzedaż to czas szczególnych ofert, ale i wielkich oszustw. Gdy dajemy się ponieść zakupowemu szaleństwu, niekiedy tracąc głowę, policja ostrzega - "<a href="https://pikio.pl/tag/black-friday/">Black Friday</a>" i " Cyber Monday" to okres łapania okazji nie tylko przez klientów, ale również oszustów. Mogą oni ukraść nasze dane, a następnie nawet zaciągnąć na nas kredyt.</p>
      <p>- Bądźmy strażnikami sami dla siebie - apeluje dr Maciej Krawiecki, dziekan Wyższej Szkoły Bankowej.</p>
      <p>Według niego na kradzież danych jesteśmy szczególnie narażeni w okresach przedświątecznych, ale także podczas dużych zmian prawnych, np. zmian prawa bankowego. To doskonałe okazje dla wszystkich złodziei, których sposoby na kradzieże są naprawdę nieprawdopodobne. </p>
      <p>- Banki informują o zmianach polityk prywatności, a nasza uwaga spada i klikamy w linki, nie sprawdzając, czy to jest rzeczywiście wiadomość od banku - tłumaczy.</p>
      <h3>Wyprzedaże to czas, kiedy oszuści tworzą strony internetowe umożliwiające realizowanie płatności</h3>
      <p>Po czym rozpoznać, że strona oferująca dokonanie płatności jest podejrzana? Przede wszystkim, jeśli wymaga podania PIN-u do karty.</p>
      <p>- Żaden pośrednik sprzedaży nie prosi o numer PIN. Korzystajmy ze sprawdzonych pośredników - apeluje ekspert.</p>
      <p>Doktor powołuje się na dane z 2015 roku, z których wynika, że tylko w pierwszym kwartale wartość wyłudzonych kredytów w naszym kraju wynosiła ponad 60 milionów złotych. Oszukanych zostało prawie 2 tysiące osób. Obecnie sytuacja wygląda jeszcze gorzej. </p>
      <p>
        <b>WIĘCEJ TEKSTU POD GALERIĄ</b>
      </p>
      <p>Wzięcie "chwilówki" na kradzione dane to nietrudna rzecz.</p>
      <p>- Wystarczy imię, nazwisko, pesel, czasami kopia dokumentu tożsamości, która nie jest weryfikowana. Dzisiaj w Polsce 8 na 100 wniosków kredytowych, to są wnioski złożone ze zjawiskiem kradzieży tożsamości - dodaje Krawecki.</p>
      <p>Doktor przyznał, że sam również padł ofiarą kradzieży tożsamości. </p>
      <p>
        <b>Dzisiaj grzeje: 1. <a href="https://lelum.pl/matka-251119-mlode-wilki/">Znany polski aktor ZABIŁ swoją matkę. Ta obrzydliwa zbrodnia do dziś mrozi krew w żyłach</a></b>
      </p>
      <p>
        <b>2. <a href="https://pikio.pl/prognoza-pogody-251119-so-ostrzezenia-imgw/">IMGW pilnie alarmuje, już dzisiaj sytuacja będzie fatalna. 5 województw zagrożonych</a></b>
      </p>
      <h3>Co zrobić, gdy padniemy ofiarą oszustwa? </h3>
      <p>- Warto składać zawiadomienie o popełnieniu przestępstwa do prokuratury lub na policję. Jeśli okaże się, że ktoś będzie chciał wyegzekwować od nas dług, którego nie zaciągaliśmy, to takie zawiadomienie jest dla nas tarczą bezpieczeństwa - mówi ekspert.</p>
      <p>Natomiast jeśli doszło do kradzieży danych, warto zwrócić się o pomoc do organizacji CERT Polska, złożyć skargę do prezesa Urzędu Ochrony Danych Osobowych oraz złożyć wniosek o wydanie nowego dowodu osobistego, aby obecny dokument stracił ważność. </p>
      <p>
        <b>Najlepsze newsy dnia:</b>
      </p>
      <ol>
        <li>
          <b>
            <a href="https://pikio.pl/jacek-rozenek-251119-bm-choroba/">Nagły koszmar uderzył w Jacka Rozenka. Niezwykle smutne doniesienia</a>
          </b>
        </li>
        <li>
          <b>
            <a href="https://pikio.pl/nowotwor-251119-so-rzadka-postac/">Wyjątkowo rzadki nowotwór nie daje wiele czasu na walkę o życie. Pierwsze objawy bardzo łatwo przeoczyć, zalicza się do nich ból głowy</a>
          </b>
        </li>
        <li>
          <b>
            <a href="https://pikio.pl/kotlety-mielone-251119-so-przepis-gessler/">Kotlety mielone według sekretnego przepisu Magdy Gessler rozpływają się w ustach. Tego smaku nie da się zapomnieć, prawdziwe cudo</a>
          </b>
        </li>
        <li>
          <b>
            <a href="https://wtv.pl/biedronka-nagranie-nastoletnich-zlodziei-podbija-siec">Biedronka: nagranie nastoletnich złodziei podbija sieć</a>
          </b>
        </li>
        <li>
          <b>
            <a href="https://www.biznesinfo.pl/mandat-251119-pt-pies-spacer">Roztargnieni właściciele zapłacą nawet 5 tys. zł mandatu. Wystarczy wyjść z psem na spacer</a>
          </b>
        </li>
      </ol>
      <p>Źródło: <a href="https://pikio.pl/tag/polsat-news/">Polsat News</a></p>
    </article>
  </body>
</html>