<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/aguero_propustit_match_z_shahtarem__gvardiola_n1239166"/>
    <meta property="og:site_name" content="24 Канал"/>
    <meta property="article:published_time" content="2019-11-25T15:56:00+00:00"/>
    <meta property="og:title" content="Агуеро пропустить матч з &quot;Шахтарем&quot;, – Гвардіола"/>
    <meta property="og:description" content="Головний тренер &quot;Манчестер Сіті&quot; Пеп Гвардіола поспілкувався з журналістами перед матчем з &quot;Шахтарем&quot; у Лізі чемпіонів. Команди зустрінуться 26 листопада в рамках 5 туру групового етапу."/>
  </head>
  <body>
    <article>
      <h1>Агуеро пропустить матч з "Шахтарем", – Гвардіола</h1>
      <address><time datetime="2019-11-25T15:56:00+00:00">25 Nov 2019, 15:56</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Головний тренер "Манчестер Сіті" Пеп Гвардіола поспілкувався з журналістами перед матчем з "Шахтарем" у Лізі чемпіонів. Команди зустрінуться 26 листопада в рамках 5 туру групового етапу.</b>
      </p>
      <p>Гвардіола заявив, що задоволений грою українця Олександра Зінченка. Проте футболіст не зіграє з "Шахтарем" через травму.</p>
      <blockquote>Читайте також: <a href="https://24tv.ua/sport/manchester_siti_shahtar_prognoz_stavki_na_match_26_11_2019_lch_n1238945">Чи зможе "Шахтар" зачепитися за очки з "МанСіті": прогноз букмекерів на матч Ліги чемпіонів</a></blockquote>
      <aside>Зінченко, на жаль, травмований. Він неймовірний професіонал, він може грати на декількох позиціях й адаптуватися до позиції. Ми щасливі, що маємо його. В цілому, ми стаємо кращими з кожним днем і гравцями на нових позиціях,<cite>– сказав Гвардіола.</cite></aside>
      <p>"Манчестер Сіті" потрібно здобути бодай очко в матчі з "Шахтарем", щоб гарантувати собі участь у раунді плей-офф.</p>
      <aside>У нас є 10 очок. Буде шанс завтра закрити питання виходу в плей-офф. "Шахтар" нас добре знає, ми їх добре знаємо. Звичайно, будемо готуватися. Подивимося, в якій будемо формі після важкого матчу з "Челсі". Покажемо свій найкращий футбол, хочемо поїхати в Загреб, забезпечивши вихід в плей-офф,<cite>– резюмував каталонський тренер.</cite></aside>
      <p>За словами Гвардіоли, поєдинок проти "Шахтаря" пропустить нападник команди Серхіо Агуеро. Тренер англійців заявив, що на позиції Куна може зіграти Рахім Стерлінг.</p>
      <p>Команди вже зустрічалися між собою у 1 турі Ліги чемпіонів. У Харкові гра завершилася переконливою перемогою "Манчестер Сіті" з рахунком 3:0.</p>
      <blockquote>Огляд матчу "Манчестер Сіті" – "Шахтар" читайте на сайті <a href="https://24tv.ua/sport/">Спорт24</a>.</blockquote>
    </article>
  </body>
</html>