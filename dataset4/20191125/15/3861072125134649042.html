<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.jonavoszinios.lt/naujiena/del-elektros-gedimo-is-achemos-nusidrieke-lapes-uodega/"/>
    <meta property="og:site_name" content="JONAVOS ŽINIOS"/>
    <meta property="article:published_time" content="2019-11-25T15:04:00+00:00"/>
    <meta property="og:title" content="Dėl elektros gedimo iš Achemos nusidriekė „lapės uodega“"/>
    <meta property="og:description" content="Lapkričio 25 d.  jonavoszinios.lt skaitytojai užfiksavo kaip iš bendrovės Achema kaminų veržiasi oranžinės spalvos dūmai. Kitaip jie dar vadinami „lapės uodega“. Anot skaitytojų, dūmai driekėsi link Jonavos miesto. Kaip „Jonavos ž"/>
  </head>
  <body>
    <article>
      <h1>Dėl elektros gedimo iš Achemos nusidriekė „lapės uodega“</h1>
      <address>
        <time datetime="2019-11-25T15:04:00+00:00">25 Nov 2019, 15:04</time>
      </address>
      <p>
        <i>Lapkričio 25 d.  jonavoszinios.lt skaitytojai užfiksavo kaip iš bendrovės Achema kaminų veržiasi oranžinės spalvos dūmai. Kitaip jie dar vadinami „lapės uodega“. Anot skaitytojų, dūmai driekėsi link Jonavos miesto.</i>
      </p>
      <p>Kaip „Jonavos žinioms“ sakė bendrovės „Achema“ technikos direktorius Juozas Tunaitis, tai buvo neplaninis stabdymas.</p>
      <p>„Dėl elektros tinklų gedimo, mums iššaukė neplaninį, priverstinį stabdymą. Tačiau tai normali praktika, kuri yra aprašyta situacijų aprašo technologijos reglamente. Agregato stabdymas netruks ilgiau 10 min. Oranžiniai dūmai netruks išsisklaidyti“, - situaciją komentavo Juozas Tunaitis.</p>
      <p>Pagal Aplinkos ministerijos išduotą leidimą, AB „Achema“ neplaninius stabdymus gali atlikti 8 kartus per metus. Anot bendrovės „Achema“ technikos direktoriaus, šis stabdymų skaičius šiais metais nėra viršytas.</p>
      <h3>Nuotraukų galerija</h3>
      <figure>
        <img src="https://www.jonavoszinios.lt/file/2019/11/25/77093991_596590217776942_8379651339625431040_n_3.jpg"/>
        <figcaption>Dėl elektros gedimo iš Achemos nusidriekė „lapės uodega“</figcaption>
      </figure>
    </article>
  </body>
</html>