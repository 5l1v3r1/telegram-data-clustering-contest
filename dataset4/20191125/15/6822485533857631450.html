<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904107.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T15:44:00+00:00"/>
    <meta property="og:title" content="قاتل خاموش باز هم قربانی گرفت"/>
    <meta property="og:description" content="به گزارش فارس، مهرداد بابایی رئیس مرکز فوریت‌های پزشکی و اورژانس البرز با علام این خبر گفت: این حادثه ظهر امروز در کرج اتفاق افتاد که پس از اطلاع‌رسانی به اورژانس، نیروها با دو دستگاه آمبولانس بلافاصله به محل اعزام شدند."/>
  </head>
  <body>
    <article>
      <h1>قاتل خاموش باز هم قربانی گرفت</h1>
      <address>
        <time datetime="2019-11-25T15:44:00+00:00">25 Nov 2019, 15:44</time>
      </address>
      <p>رئیس مرکز فوریت‌های پزشکی و اورژانس البرز از مسمومیت پنج نفر در کرج به خاطر مسمومیت با گاز مونوکسید کربن خبر داد.</p>
      <p>به گزارش فارس، مهرداد بابایی رئیس مرکز فوریت‌های پزشکی و اورژانس البرز با علام این خبر گفت: این حادثه ظهر امروز در کرج اتفاق افتاد که پس از اطلاع‌رسانی به اورژانس، نیروها با دو دستگاه آمبولانس بلافاصله به محل اعزام شدند.</p>
      <p>وی ادامه داد: افراد مسموم اعضای این یک خانواده همگی علائم مسمومیت با گاز مونوکسید کربن را داشته و نیازمند انتقال به مرکز درمانی و ادامه درمان بودند.</p>
      <p>وی توضیح داد: بیماران یک نفر آقا ۴۶ساله و ۴ نفر خانم ۷، ۱۶، ۴۶ و ۵۷ ساله بودند که ضمن دریافت خدمات درمانی پیش بیمارستانی  توسط آمبولانس‌های اعزامی اورژانس ۱۱۵ به بیمارستان کوثر منتقل شدند.</p>
      <p>بابایی گفت: علائم گازگرفتگی در مراحل و ساعات اولیه کاملا دارای علائمی شبیه سرماخوردگی از جمله ضعف و بیحالی، سردرد، سرگیجه، سوزش بینی و گلو بوده و همین امر باعث می‌شود که افراد شک به این عارضه نکرده و اقدامی مناسبی در جهت رفع این مشکل نکنند.</p>
      <p>رئیس مرکز فوریت‌های پزشکی و اورژانس البرز افزود:چنانچه فرد یا افرادی دچار علائم گازگرفتگی شدند پس از انجام اقدامات اولیه با شماره ۱۱۵ تماس گرفته، ضمن ارائه شرح حال و علائم افراد مسموم احتمالی، در صورت نیاز آدرس دقیق را گفته و به توصیه‌های کارشناسان پاسخگو با دقت توجه کرده و تا رسیدن آمبولانس، آنها را به کار بگیرند.</p>
    </article>
  </body>
</html>