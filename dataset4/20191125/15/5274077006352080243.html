<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419204"/>
    <meta property="og:site_name" content="ערוץ 7"/>
    <meta property="article:published_time" content="2019-11-25T15:56:00+00:00"/>
    <meta property="og:title" content="שוד האמנות הגדול בהיסטוריה"/>
    <meta property="og:description" content="גנבים פרצו למוזיאון בעיר דרזדן וגנבו תכשיטים וחפצי אמנות בשווי מיליארד יורו. המשטרה פתחה בחקירה."/>
  </head>
  <body>
    <article>
      <h1>שוד האמנות הגדול בהיסטוריה</h1>
      <address><time datetime="2019-11-25T15:56:00+00:00">25 Nov 2019, 15:56</time> by <a rel="author">ניסן צור</a></address>
      <p>שוד האמנות הגדול בהיסטוריה. גנבים שפרצו בשעת לילה מאוחרת למוזיאון Green Vault ("הכספת הירוקה") בעיר דרזדן בגרמניה, הצליחו לצאת עם שלל שמוערך בלא פחות ממיליארד יורו.</p>
      <p>לדברי המשטרה המקומית הגנבים ניתקו את החשמל למוזיאון לפנות בוקר על מנת לנתק את מערכות האזעקה, ולאחר מכן הצליחו לפרוץ אל תוך המוזיאון דרך אחד החלונות אותו ניפצו. הם רוקנו את המוזיאון מתכשיטים יקרים וחפצי אמנות רבים שהוצגו בו, ולאחר מכן נמלטו ללא להותיר עקבות.</p>
      <p>משטרת דרזדן שהוזעקה למקום בשעות הבוקר, לאחר שהתגלתה הפריצה, פתחה בחקירה תוך שהיא מודיעה כי ככל הנראה מדובר בגניבת האמנות הגדולה בהיסטוריה, לאחר שהגנבים הצליחו לגנוב פריטים יקרים בשווי מיליארד יורו.</p>
      <p>"אנו יכולים לאשר שהתבצעה פריצה למוזיאון Green Vault. הפורצים נמצאים במנוסה כעת. עדיין לא ביצענו מעצרים" אמר דובר משטרת דרזדן, מרקו לסקה. על פי העיתון "בילד" הצליחו הגנבים לפרוץ אל תוך המוזיאון דרך חלון צדדי קטן אותו ניפצו, והגיעו מיד אל אוסף התכשיטים היקר המוצג במוזיאון.</p>
      <p>האגף במוזיאון אליו פרצו הגנבים בנוי מ-10 חדרים המאכלסים 3000 פריטי יוקרה ובהם תכשיטים וחפצי אמנות מפורסמים. אם אכן יתברר כי שווי החפצים שנגנבו עולה על חצי מיליון יורו, יהיה מדובר בגניבת האמנות הגדולה ביותר בהיסטוריה.</p>
    </article>
  </body>
</html>