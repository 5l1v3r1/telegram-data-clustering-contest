<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260560/eythymis-lekkas-gia-kineta-gia-tin-katastrofi-ftaiei-i-pyrkagia-toy-2018"/>
    <meta property="og:site_name" content="LiFO"/>
    <meta property="article:published_time" content="2019-11-25T15:13:00+00:00"/>
    <meta property="og:title" content="Ευθύμης Λέκκας για Κινέτα: Για την καταστροφή φταίει η πυρκαγιά του 2018"/>
    <meta property="og:description" content="Στα αίτια της καταστροφής στην Κινέτα αναφέρθηκε ο καθηγητής Ευθύμης Λέκκας"/>
  </head>
  <body>
    <article>
      <h1>Ευθύμης Λέκκας για Κινέτα: Για την καταστροφή φταίει η πυρκαγιά του 2018</h1>
      <h2>Στα αίτια της καταστροφής στην Κινέτα αναφέρθηκε ο καθηγητής Ευθύμης Λέκκας</h2>
      <address><time datetime="2019-11-25T15:13:00+00:00">25 Nov 2019, 15:13</time> by <a rel="author">NEWSROOM</a></address>
      <p>
        <b>Για τα αίτια της καταστροφής στην <a href="https://www.lifo.gr/tags/%CE%9A%CE%B9%CE%BD%CE%AD%CF%84%CE%B1">Κινέτα</a>, που πλημμύρισε λόγω της <a href="https://www.lifo.gr/tags/%CE%9A%CE%B1%CE%BA%CE%BF%CE%BA%CE%B1%CE%B9%CF%81%CE%AF%CE%B1+%CE%93%CE%B7%CF%81%CF%85%CF%8C%CE%BD%CE%B7%CF%82">κακοκαιρίας Γηρυόνης</a> μίλησε ο καθηγητής <a href="https://www.lifo.gr/tags/%CE%95%CF%85%CE%B8%CF%8D%CE%BC%CE%B9%CE%BF%CF%82+%CE%9B%CE%AD%CE%BA%CE%BA%CE%B1%CF%82">Ευθύμης Λέκκας</a>.</b>
      </p>
      <p>Ειδικότερα, βάσει των προκαταρκτικών στοιχείων που συλλέγονται από τον καθηγητή Δυναμικής Τεκτονικής Εφαρμοσμένης Γεωλογίας &amp; Διαχείρισης Φυσικών Καταστροφών Ευθύμη Λέκκα και την επιστημονική ομάδα του Εθνικού και Καποδιστριακού Πανεπιστημίου Αθηνών που μετέβησαν στην περιοχή της Κινέτας για αυτοψία, τα αίτια που συνέβαλαν στην καταστροφικότητα του φαινομένου εντοπίζονται:</p>
      <p>- στο ύψος βροχής και στη ραγδαιότητα του φαινομένου</p>
      <p>- στα γεωμορφολογικά χαρακτηριστικά, την οριζόντια και κατακόρυφη διαμόρφωση της λεκάνης του ρέματος της Πίκας</p>
      <p>- στο μεγάλο όγκο στερεοπαροχής και κυρίως</p>
      <p>- στη μεταφορά κορμών καμένων δένδρων από την πυρκαγιά της 23 Ιουλίου 2018 που συνέβαλε καθοριστικά στη μεγιστοποίηση των ζημιών</p>
      <p>Οι ζημιές εντοπίζονται κυρίως σε έργα υποδομής (οδικό δίκτυο, δίκτυο ηλεκτροδότησης και υδροδότησης) και σε περίπου 10 κατοικίες.</p>
      <p>«Κατόπιν αυτού, προκύπτουν νέα επιστημονικά και τεχνικά δεδομένα, τα οποία πρέπει να ληφθούν υπόψην στο σχεδιασμό και την κατασκευή των αντιπλημμυρικών έργων που δρομολογούνται άμεσα από τον Περιφερειάρχη Αττικής Γιώργο Πατούλη και την ηγεσία του Υπουργείου Υποδομών και Μεταφορών», αναφέρεται σε σχετική ανακοίνωση.</p>
      <p>Με πληροφορίες από ΑΠΕ-ΜΠΕ</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/greece/260542/i-kineta-pnigike-sti-laspi-eikones-apo-drone-apokalyptoyn-tin-katastrofi"/>
      </related>
    </article>
  </body>
</html>