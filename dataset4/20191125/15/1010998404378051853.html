<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/izmiraneto-na-pchelite-koj-e-ubiecat-na-edno-ot-naj-vazhnite-nasekomi.html"/>
    <meta property="og:site_name" content="bTV Новините"/>
    <meta property="article:published_time" content="2019-11-25T15:01:00+00:00"/>
    <meta property="og:title" content="Измирането на пчелите: Кой е убиецът на едно от най-важните насекоми?"/>
    <meta property="og:description" content="Пчеларите обвиняват пестицидите, други откриват причината в климатичните промени"/>
  </head>
  <body>
    <article>
      <h1>Измирането на пчелите: Кой е убиецът на едно от най-важните насекоми?</h1>
      <h2>Пчеларите обвиняват пестицидите, други откриват причината в климатичните промени</h2>
      <address><time datetime="2019-11-25T15:01:00+00:00">25 Nov 2019, 15:01</time> by <a rel="author" href="https://btvnovinite.bg/author/?author=2008479" target="_blank">Невяна Попова</a></address>
      <p>Пчелите могат да измрат, за това от години предупреждават специалисти, производители на мед и ред проучвания.</p>
      <p>Някои смятат, че ако пчелите загинат и човечеството ще изчезне в следващите няколко години.</p>
      <figure>
        <img src="https://img.bg.sof.cmestatic.com/media/images/640x/Nov2019/2112031611.jpg"/>
        <figcaption>Снимка: iStock</figcaption>
      </figure>
      <p>Простичкият механизъм на опрашването, в който участват малките насекоми, отговаря за продукцията на 70 процента от плодовете, зеленчуците, ядките и семената, които консумираме ежедневно.</p>
      <p>
        <b>Масово измиране на пчелите?</b>
      </p>
      <ul>
        <li>Около<a href="https://btvnovinite.bg/lifestyle/liubopitno/polovin-miliard-pcheli-za-umreli-za-tri-meseca-v-brazilija.html"> 500 млн. пчели са умрели</a> за три месеца в северните щати на Бразилия, сочи изследване, цитирано от “Блумбърг” през август тази година</li>
        <li>През април пък беше съобщено за изчезнали повече от <a href="https://btvnovinite.bg/svetut/divite-pcheli-namaljavat.html">10 вида диви пчели</a>, които имат голяма роля за опрашването на плодовете и зеленчуците в североизточните американски щати.</li>
        <li>Наши пчелари алармират постоянно за масово измиране на медоносните насекоми у нас</li>
      </ul>
      <figure>
        <img src="https://img.bg.sof.cmestatic.com/media/images/640x/Nov2019/2112031605.jpg"/>
        <figcaption>Снимка: iStock</figcaption>
      </figure>
      <p>Въпреки че опрашването може да бъде извършено от редица други насекоми като пеперуди, земни пчели, бръмбари, оси, мухи и дори мравки, медоносните пчели си остават най-ефективните опрашители.</p>
      <p>Смята се, че при нормални условия, един кошер от 50 000 пчели опрашва половин милион растения за един ден – това прави всякакъв друг вид опрашители незначителни, пише специализираният портал “Фармленд”.</p>
      <figure>
        <img src="https://img.bg.sof.cmestatic.com/media/images/640x/Nov2019/2112031610.jpg"/>
        <figcaption>
          <b>Снимка: iStock</b>
        </figcaption>
      </figure>
      <p>
        <b>Причините за измирането:</b>
      </p>
      <ul>
        <li>Някои посочват вредните пестициди, с които се пръскат земеделските култури</li>
        <li>Други потърсиха причините в промяната на климата</li>
        <li>В Европа започна дори инициатива за пълна забрана на опасни за пчелите пестициди</li>
      </ul>
      <p>
        <b>Как пестицидите действат на пчелите?</b>
      </p>
      <ul>
        <li>Един от най-опасните е хлороталонил – <a href="https://www.agroinvestor.ru/technologies/news/24176-uchenye-dokazali-chto-pestitsidy-ubivayut-pchel/">проучване </a>на Политехническия университет във Вирджиния още през 2016 г. установява, че води до проблеми с хароносмилателната система при пчелите</li>
        <li>Български пчелари алармираха, че постоянното пръскане със забранени препарати е довело до измиране на техните кошери</li>
        <li>През 2013 г. ЕС <b>частично забрани употребата на три химически вещества </b>от класа на неоникотиноидите – имидаклоприд, клотианидин и тиаметоксам.</li>
        <li>През 2018 <a href="https://btvnovinite.bg/svetut/sreshtu-zaplahata-za-pchelite-es-zabranjava-naj-izpolzvanite-insekticidi.html">ЕС забрани употребата</a> на открито на <b>най-използваните инсектициди</b> заради сериозната заплаха, която те представляват за пчелите. </li>
      </ul>
      <figure>
        <img src="https://img.bg.sof.cmestatic.com/media/images/640x/Nov2019/2112031609.jpg"/>
        <figcaption>
          <b>Снимка: iStock</b>
        </figcaption>
      </figure>
      <p>
        <b>Какво се обработва с неоникотиноидите:</b>
      </p>
      <ul>
        <li>царевица</li>
        <li>соя</li>
        <li>пшеница</li>
      </ul>
      <p>
        <b>Как действа на насекомите?</b>
      </p>
      <ul>
        <li>При растежа на растенията веществата проникват в тъканите им и те стават отровни за всички насекоми, които се хранят с тях.</li>
        <li>Полените, нектарът, сокът и дори мъртвите листа съдържат неоникотиноиди.</li>
        <li>Тези инсектициди може да са отговорни и за изчезването на други видове насекоми, както и птици, хранещи се с насекоми и прилепи, пише „Нешънъл джеографик”.</li>
      </ul>
      <p>
        <b>Какво искат родните пчелари?</b>
      </p>
      <ul>
        <li>Ефективни присъди за земеделците, които пръскат с отровни за пчелите препарати.</li>
        <li>Пчеларите ни алармираха и че според тях пестицидите проникват в почвата и отравят водата за пиене</li>
        <li>Производителите са притеснени и от ниските <b>цени на меда</b> - в момента един килограм мед у нас се изкупува под четири лева за килограм, а в съседните държави цената е двойна. </li>
        <li>Събират <b>15 000</b> подписа за забрана на опасните пестициди</li>
      </ul>
      <p>Междувременно стана ясно, че голям производител съди страната ни за наложен акт за пръскане в нерегламентирано време.</p>
      <p>Дали пестицидите са виновни за изчезването на пчелите, или климатичните промени имат своя принос – не се знае все още, но всичко навежда на мисълта, че отново пръст в предстояща може би екокатастрофа ще има човекът.</p>
    </article>
  </body>
</html>