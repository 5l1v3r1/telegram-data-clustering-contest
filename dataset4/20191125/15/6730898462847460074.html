<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/hisense_najavljuje_svoj_rock_6_telefon-82174"/>
    <meta property="og:site_name" content="Benchmark"/>
    <meta property="article:published_time" content="2019-11-25T15:00:00+00:00"/>
    <meta property="og:title" content="HiSense najavljuje svoj Rock 6 telefon"/>
    <meta property="og:description" content="Najnoviji model u HiSense seriji telefona nudi ogroman kapacitet baterije, koji prelazi 10000mAh"/>
  </head>
  <body>
    <article>
      <h1>HiSense najavljuje svoj Rock 6 telefon</h1>
      <address>
        <time datetime="2019-11-25T15:00:00+00:00">25 Nov 2019, 15:00</time>
      </address>
      <figure>
        <img src="https://www.benchmark.rs/assets/img/news/main/23acd4e42a3b4040f13cb6c742bafb1a.jpg"/>
      </figure>
      <p>Kompanija <a href="https://www.benchmark.rs/tag/hisense-876"><b>HiSense</b></a> je svakako najpoznatija po svojim televizorima, ali proizvodi i mobilne telefone. Kompanijina Rock serija se fokusira na pristupačne telefone sa dugim radnim vekom baterije. Najnoviji model u seriji je upravo nagovešten, a u pitanju je <a href="https://www.benchmark.rs/tag/hisense_rock_6-25485"><b>HiSense Rock 6</b></a>.<br/><br/>HiSense Rock 6 karakteriše velika baterija, kapaciteta 5510mAh, a stiže i uz dodatnu futrolu za bateriju koja omogućava još 4500mAh. Ukupno, Rock 6 nudi kapacitet od 10010mAh kada je baterija u pitanju. Kućište/futrola koristi pogo pinove na poleđini telefona kako bi obezbedila dodatni kapacitet baterije, za koji kompanija tvrdi da omogućava korišćenje do šest dana sa samo jednim punjenjem.<br/><br/>Displej telefona je veličine 6.52 inča i nudi 720p+ rezoluciju. Čipset koji pokreće telefon je MediaTek Helio P60, a kombinacija memorije i skladišnog prostora je 4GB RAM + 64GB skladište.</p>
      <figure>
        <img src="https://www.benchmark.rs/assets/img/news/hisense2.jpg"/>
      </figure>
      <p>Na poleđini se nalaze tri kamere, sa senzorima od 13MP + 2MP dubinski + 2MP makro, a tu je i kapacitivni senzor otiska prsta (postoji i Face ID opcija otključavanja telefona). S prednje strane je smeštena 8MP selfi kamera u izrezu u obliku kapljice.</p>
      <p>Ostatak specifikacija, zajedno sa cenom i dostupnošću HiSense Rock 6 telefona, će biti objavljeni uskoro.</p>
      <p>
        <i>Izvor: <a href="http://global.hisense.com/">HiSense</a></i>
      </p>
      <figure>
        <iframe src="https://www.youtube.com/embed/VzEeA0b1YbI" width="600" height="450" data-service="Youtube" scrolling="no"/>
      </figure>
    </article>
  </body>
</html>