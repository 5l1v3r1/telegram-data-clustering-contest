<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/DTP/ukrzaliznitsya-zapustila-dodatkovi-poyizdi-na-zimovi-svyata-cherez-hme-10974419.html"/>
    <meta property="og:site_name" content="Всім"/>
    <meta property="article:published_time" content="2019-11-25T15:17:00+00:00"/>
    <meta property="og:title" content="Укрзалізниця запустила додаткові поїзди на зимові свята через Хмельницький"/>
    <meta property="og:description" content="Курсуватимуть додаткові поїзди у найпопулярніших напрямках. Вже можна купити квитки. "/>
  </head>
  <body>
    <article>
      <h1>Укрзалізниця запустила додаткові поїзди на зимові свята через Хмельницький</h1>
      <address><time datetime="2019-11-25T15:17:00+00:00">25 Nov 2019, 15:17</time> by <a rel="author" href="https://vsim.ua/authors/ivanka" target="_blank">Іванка ЧАБАНЮК</a></address>
      <ul>
        <li>Курсуватимуть додаткові поїзди у найпопулярніших напрямках. Вже можна купити квитки.</li>
      </ul>
      <p>На зимові свята Укрзалізниця призначила сім додаткових поїздів, окрім цього, аби розширити географію залізничних перевезень, п’яти поїздам подовжили маршрути. Про це інформують у прес-службі компанії.</p>
      <p>Як зазначають, курсуватимуть "святкові" потяги за найпопулярнішими напрямками: Львів, Одеса та Ужгород.</p>
      <p>Через Хмельницький курсуватимуть такі з поїздів:</p>
      <ul>
        <li>№181/182 Київ-Львів вирушатиме зі Львова 21, 22, 25 та 26 грудня о 12:18. У Хмельницькому він о 16:43. У зворотному напрямку відправлення 22, 23, 26 та 27 грудня о 00:55. У Хмельницькому він о 06:15.</li>
        <li>№179/192 Дніпро-Київ-Львів  курсуватиме щоденно з 25 грудня до 4 січня. З Дніпра він вирушає о 23:19. У Хмельницькому — об 11:33. Їдучи зі Львова, потяг не робитиме зупинки у Хмельницькому.</li>
        <li>№72 Запоріжжя-Київ-Чоп курсуватиме щоденно з 22 грудня до 4 січня. Потяг відправлятиметься із Запоріжжя о 19:47. У Хмельницькому він о 13:32 наступної доби. У зворотному напрямку з Чопа відправлення о 01:05. У Хмельницькому — об 11:50.</li>
        <li>№180/291 Львів-Київ-Дніпро курсуватиме щоденно з 26 грудня до 4 січня. Час відправлення зі Львова — 11:50. У Хмельницькому — о 15:42. У зворотному напрямку потяг не зупинятиметься у Хмельницькому.</li>
        <li>також через Хмельницький курсуватиме додатковий потяг<a href="https://vsim.ua/DTP/ukrzaliznitsya-priznachila-pershi-dodatkovi-poyizdi-na-novorichni-svya-10971479.html"> №168 Львів-Одеса</a>. Він їхатиме 22, 27, 30 грудня та 2 січня. Зі Львова відправлення о 09:40. У Хмельницькому він о 13:39. У зворотному напрямку потяг відправлятиметься з Одеси о 10:18. До Хмельницького приїздитиме о 16:51.</li>
      </ul>
      <p>
        <b>Читайте також: </b>
        <a href="https://vsim.ua/Podii/vihidni-u-grudni-skilki-dniv-budut-vidpochivati-ukrayintsi-10971487.html">Вихідні у грудні: скільки днів будуть відпочивати українці</a>
      </p>
      <p> </p>
    </article>
  </body>
</html>