<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zivot/ziveti-zivot/zelela-je-samo-malo-punije-usne-zbog-toga-je-zamalo-umrla-foto/"/>
    <meta property="og:site_name" content="Krstarica"/>
    <meta property="article:published_time" content="2019-11-25T15:45:15+00:00"/>
    <meta property="og:title" content="Želela je samo malo punije usne: Zbog toga je zamalo umrla (foto)"/>
    <meta property="og:description" content="Užasno iskustvo tinejdžerke ("/>
  </head>
  <body>
    <article>
      <h1>Želela je samo malo punije usne: Zbog toga je zamalo umrla (foto)</h1>
      <address><time datetime="2019-11-25T15:45:15+00:00">25 Nov 2019, 15:45</time> by <a rel="author" href="https://www.krstarica.com/author/ana/" target="_blank">A. J.</a></address>
      <figure>
        <img src="https://www.krstarica.com/wp-content/uploads/2019/11/loren-usne-750x430.jpg"/>
        <figcaption>Foto; Facebook/Lauren Winstanley (Printscreen)</figcaption>
      </figure>
      <p>Loren Vinstanli, 18-godišnja Britanka, nije volela svoje prirodne usne, pa se odlučila na tretman filerima za koji je izdvojila 170 funti. Želela je da ubrizga svega 1.5 ml, dozu koja se smatra minimalnom i promena nije trebalo da bude velika.</p>
      <p>Međutim, san o punim usnama ove tinejdžerke ubrzo se pretvorio u noćnu moru jer su joj usne natekle kao baloni i bile su tri puta veće od rezultata koji je trebalo da postigne zahvatom. Odmah je otišla u bolnicu gde je provela nedelju dana.</p>
      <p>„Istog trenutka su počele da otiču, kada sam se pogledala u ogledalo bila sam šokirana.Žena koja mi je radila usne rekla je da će otok splasnuti, a ja sam joj poverovala misleći da zna šta radi. Bolele su me jako i za samo par sati dok sam radila noćnu smenu bile su sve veće i veće, a na kraju su bile i tri puta veće nego što je trebalo da budu. Kada sam otišla s posla moja donja usna bila je zastrašujuće ogromna i užasno me bolela“, ispričala je nesrećna devojka za britanske medije.</p>
      <p>Dan nakon tretmana filerima Loren je otišla u ambulantu gde su pogledali njene bolne usne i poslali je kući s antibioticima i tabletama protiv bolova. Nažalost, nije bilo nikakvog poboljšanja, a bol je bila neizdrživa pa je tinejdžerka pozvala hitnu i prevezena je u bolnicu gde je dobila grip, a ubrzo se našla na operacionom stolu kako bi joj izvadili filere. Test je pokazao da je imala bakteriju piogeni streptokok.</p>
      <figure>
        <img src="https://www.krstarica.com/wp-content/uploads/2019/11/usne.jpg"/>
        <figcaption>Foto; Facebook/Lauren Winstanley (Printscreen)</figcaption>
      </figure>
      <related>
        <h4>Slični tekstovi</h4>
        <a href="https://www.krstarica.com/zdravlje/nega/od-operacija-grudi-do-usta-i-obraza-lepi-ljudi-postali-su-nakaze-video/"/>
        <a href="https://www.krstarica.com/zabava/sou/slavna-glumica-priznala-zbog-botoksa-nisam-mogla-da-glumim/"/>
        <a href="https://www.krstarica.com/zivot/muskarci/sve-vam-zavisi-od-poljupca/"/>
        <a href="https://www.krstarica.com/zivot/ljubav-i-seks/ovo-su-tri-greske-u-ljubljenju-svima-se-desavaju/"/>
      </related>
      <p>„Plakala sam od bolova, kada sam se pogledala u ogledalo bila sam potpuno deformisana, zaista sam loše izgledala. Usne su mi izgledale kao kobasice, osećala sam se bolesno, imala sam temperaturu, a modrice su bile po usnama, vratu i obrazima. Nisam mogla ni da jedem ni da pijem s obzirom koliko su otekle. Stalno su se punile žuto zelenim gnojem. Doktori su pokušali da mi filere ozvade dok sam bila budna, vrištala sam i plakala. Molila sam ih da me uspavaju anestezijom.“</p>
      <p>„Nikada se više ne bih odlučila na ovaj potez. Nikome ne bih poželela da iskusi ovo što sam ja, imam traume. Svi koji razmišljaju o povećanju usana, prvo neka istraže sve detaljno. Obavezno idite na tretman kod nekoga ko je stručan, najbolje opcije su zubar ili medicinsko osoblje. Oni će takođe moći da se pobrinu za vas ako nešto pođe po zlu.“, poručila je na kraju Loren.</p>
      <p>Zdravlje joj je spašeno, ali i dalje ima posledice kao što su gnojne usne, delimično izgubljen osećaj i bol kada pritisne donju usnu. Kasnije je Loren saznala da je devojka koja joj je uvećala usne taj posao radila samo pet meseci.</p>
      <p>Vlasnica salona za ulepšavanje pak tvrdi da su Lorenine usne otekle zbog infekcije koju je dobila negde drugde i da je sigurna da to nema veze s filerima.</p>
    </article>
  </body>
</html>