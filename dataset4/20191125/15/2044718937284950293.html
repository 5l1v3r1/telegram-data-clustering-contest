<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/forma-1/2019/11/25/biouzemanyag-forradalom-johet-a-forma-1-ben/"/>
    <meta property="og:site_name" content="Vezess"/>
    <meta property="article:published_time" content="2019-11-25T15:33:55+00:00"/>
    <meta property="og:title" content="Bioüzemanyag-forradalom jöhet a Forma-1-ben"/>
    <meta property="og:description" content="Pat Symonds, a Forma-1 technikai igazgatója szerint a sorozat nem fog teljesen elektromos hajtásra átállni."/>
  </head>
  <body>
    <article>
      <h1>Bioüzemanyag-forradalom jöhet a Forma-1-ben</h1>
      <address><time datetime="2019-11-25T15:33:55+00:00">25 Nov 2019, 15:33</time> by <a rel="author" href="https://www.vezess.hu/author/vezess/" target="_blank">Vezess</a></address>
      <p>
        <b>Pat Symonds, a Forma-1 technikai igazgatója szerint a sorozat nem fog teljesen elektromos hajtásra átállni.</b>
      </p>
      <p>A klímaváltozással kapcsolatos aggodalmak miatt többször felmerült már a kérdés, hogy esetleg a Forma-1 is tervezi-e a teljesen elektromos hajtásra való átállást. A válasz úgy tűnik, hogy nem, legalábbis Pat Symonds, az F1 technikai igazgatója szerint.</p>
      <p>“Nem a Forma-1 találta fel a hibridet, de megmutatta az embereknek, hogy mire képes a technológia” – mondta Symonds.</p>
      <p>A szakember szerint a teljesen elektromos hajtás helyett a bioüzemanyagok területén érhet el nagy dolgokat a Forma-1. “A távlati cél, hogy a felhasznált üzemanyag száz százalékban bio legyen” – fogalmazott Symonds.</p>
      <p>“Még nem teljesen világos, milyen úton érhetjük ezt el, de az FIA, a motor- és üzemanyaggyártók segítségével keressük a lehetséges megoldásokat.”</p>
      <p>Symonds szerint az F1-nek az üzemanyagok szintetizálásával kapcsolatban kellene nagy dolgokat elérnie. “Meg kellene mutatnunk, hogy vannak alternatívái az elektromos hajtásnak, illetve annak, hogy – mondjuk ki – elég szennyező akkumulátorokban tároljunk elektromosságot.”</p>
      <footer>Forrás: Grandpx.news</footer>
    </article>
  </body>
</html>