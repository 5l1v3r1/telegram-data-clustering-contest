<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/diethni/294322-zoze-laquo-focus-sthn-prokrish-raquo"/>
    <meta property="og:site_name" content="gavros.gr"/>
    <meta property="article:published_time" content="2019-11-25T15:40:00+00:00"/>
    <meta property="og:title" content="Ζοζέ: «Focus στην πρόκριση»"/>
    <meta property="og:description" content="Ο Μουρίνιο επεσήμανε, στις δηλώσεις του πριν τον Ολυμπιακό, ότι, όπως κάθε ποδοσφαιράνθρωπος, ονειρεύεται να κερδίσει το Champions League."/>
  </head>
  <body>
    <article>
      <h1>Ζοζέ: «Focus στην πρόκριση»</h1>
      <address>
        <time datetime="2019-11-25T15:40:00+00:00">25 Nov 2019, 15:40</time>
      </address>
      <p>Τεράστιο κίνητρο έχει ο Μουρίνιο, με την έλευσή του, στον πάγκο της Τότεναμ. Ο Πορτογάλος τεχνικός θέλει να εμφανίσει καλύτερη ομάδα, από εκείνη που άφησε πίσω του, αποχωρώντας, ο Μαουρίτσιο Ποκετίνο. Παράλληλα, θέλει να τονώσει και την ψυχολογία και το στάτους της ομάδας. Αυτό, για να επιτευχθεί, εκτός από την άνοδο στη βαθμολογία της Premier League, χρειάζεται και… διακρίσεις στην Ευρώπη. Σε αυτό στάθηκε ο Special One, στις δηλώσεις του, πριν το ματς με τον Ολυμπιακό, το πρώτο του εντός έδρας.</p>
      <p><i>«Αγαπώ τη διοργάνωση όσο άπαντες στο ποδόσφαιρο. Είναι ένα τρόπαιο (σ.σ. εκείνο του Champions League), το οποίο όλοι ονειρεύονται να κατακτήσουν. Έχουμε δύο ματς, για να προκριθούμε και σε αυτά πρέπει να συγκεντρωθούμε πρώτα. Δώστε μου χρόνο να δουλέψω και να αναπτύξω τις ιδέες μου και δεν θα φοβόμαστε να αντιμετωπίσουμε καμία ομάδα στην Ευρώπη. Δεν υπάρχει καμία περίπτωση... Δεν θα ήταν λογικό ν' ασχοληθώ με τον Ζλάταν από τη στιγμή που έχω τον καλύτερο επιθετικό στην Αγγλία και είναι στο ρόστερ μας ο Χάρι Κέιν»</i>, είπε μεταξύ άλλων, ο Πορτογάλος τεχνικός των «spurs», αναφερόμενος και στο ενδεχόμενο η Τότεναμ να πάρει τον Ιμπραΐμοβιτς!</p>
      <figure>
        <iframe data-src="https://twitter.com/SpursOfficial/status/1198960846346629121?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Διαβάστε επίσης</h4>
        <a href="https://www.gavros.gr/article/diethni/294324-prokrish-thelei-kai-o-ntele-ali-pic"/>
        <a href="https://www.gavros.gr/article/diethni/294316-fwto-apo-thn-teleytaia-proponhsh-ths-totenam-pics"/>
        <a href="https://www.gavros.gr/article/diethni/294315-o-moyrinio-kanei-hellip-live-photobombing-vid"/>
        <a href="https://www.gavros.gr/article/diethni/294259-se-dyskolh-thesh-o-marko-silba"/>
      </related>
    </article>
  </body>
</html>