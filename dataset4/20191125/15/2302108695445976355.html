<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/deficitul-bugetar-de-anul-acesta-va-fi-revizuit-la-peste-4-anunta-ministrul-finantelor.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-25T15:38:48+00:00"/>
    <meta property="og:title" content="Deficitul bugetar de anul acesta va fi revizuit la peste 4%, anunță ministrul Finanțelor"/>
    <meta property="og:description" content="Deficitul bugetar pentru anul acesta va fi revizuit de la 2,76%, cât a fost ținta asumată la începutul anului, la peste 4%, a anunțat ministrul"/>
  </head>
  <body>
    <article>
      <h1> Deficitul bugetar de anul acesta va fi revizuit la peste 4%, anunță ministrul Finanțelor </h1>
      <address><time datetime="2019-11-25T15:38:48+00:00">25 Nov 2019, 15:38</time> by <a rel="author">Redacția</a></address>
      <p>Deficitul bugetar pentru anul acesta va fi revizuit de la 2,76%, cât a fost ținta asumată la începutul anului, la peste 4%, a anunțat ministrul Finanțelor, Florin Cîțu, într-un interviu acordat Bloomberg, potrivit <a href="https://www.profit.ro/bloomberg/ultima-ora-deficitul-bugetar-de-anul-acesta-va-fi-revizuit-la-peste-4-19180164">Profit.ro</a>.</p>
      <p>Pentru anul următor, Guvernul va avea ca țintă încadrarea deficitului bugetar în limita de 3% permisă în UE.</p>
      <p>Cîțu a avertizat la mijloul lunii noiembrie că deficitul va trece de 4% anul acesta, dacă noul Guvern nu va reuși să remedieze într-un timp extrem de scurt deficiențele majore în ce privește colectarea veniturilor statului.</p>
      <p>Pentru primele zece luni, deficitul bugetar pentru primele este de 2,84% din PIB, peste ținta anunțată de fostul guvern de 2,76% pentru tot anul.</p>
      <p>Premierul Ludovic Orban a declarat, luni, că obiectivul său este ca, până la finalul zilei de marţi, să fie stabilită forma definitivă a ordonanţei de urgenţă privind rectificarea bugetară (detalii <a href="https://www.g4media.ro/ludovic-orban-obiectivul-meu-pana-la-finalul-zilei-de-maine-sa-stabilim-forma-definitiva-a-oug-privind-rectificarea.html">aici</a>).</p>
      <p>
        <i>Sursa foto: Inquam Photos / Octav Ganea</i>
      </p>
    </article>
  </body>
</html>