<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/na-sumshchyni-na-vodoymi-vryatuvaly-rybalku"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-25T15:16:00+00:00"/>
    <meta property="og:title" content="На Сумщині на водоймі врятували рибалку"/>
    <meta property="og:description" content="25 листопада о 14:12 до Служби порятунку «101» надійшло повідомлення про те, що в м. Буринь на р. Чаша під кригу провалився рибалка. На місце події прибуло відділення чергового караулу 23-ї Державної пожежно-рятувальної частини. Рибалки повідомили, що їм вдалось витягти постраждалого з ополонки. Але через те, що він знаходився на відстані більше 300 м від берега, доправити його у безпечне місце по крихкій кризі вони не наважились."/>
  </head>
  <body>
    <article>
      <h1>На Сумщині на водоймі врятували рибалку</h1>
      <address>
        <time datetime="2019-11-25T15:16:00+00:00">25 Nov 2019, 15:16</time>
      </address>
      <p>25 листопада о 14:12 до Служби порятунку «101» надійшло повідомлення про те, що в м. Буринь на р. Чаша під кригу провалився рибалка.</p>
      <p>На місце події прибуло відділення чергового караулу 23-ї Державної пожежно-рятувальної частини. Рибалки повідомили, що їм вдалось витягти постраждалого з ополонки. Але через те, що він знаходився на відстані більше 300 м від берега, доправити його у безпечне місце по крихкій кризі вони не наважились.</p>
      <p>Підстраховуючи своє пересування, працівники Державної служби з надзвичайних ситуацій наблизились до постраждалого, який перебував на кризі. Рятувальники доправили рибалку до берега. Чоловіка 1950 р. н. каретою екстреної медичної допомоги госпіталізували до Буринської районної лікарні.</p>
      <p>Всього для надання допомоги залучалось 5 чоловік особового складу та 1 одиниця техніки Державної служби з надзвичайних ситуацій.</p>
      <p>Служба порятунку «101» закликає громадян проявити здоровий глузд та не виходити на тонку кригу і у жодному разі не допускати на водойми дітей. Рибалкам треба усвідомити, що зимовий сезон тільки – но розпочався. А тому потрібно чекати того моменту коли лід зміцнішає і вони зможуть насолодитися своїм улюбленим хобі, повідомляє Управління Державної служби України з надзвичайних ситуацій у Сумській області.</p>
    </article>
  </body>
</html>