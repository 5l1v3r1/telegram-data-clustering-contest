<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3364215/pripadnik-foka-bio-optuzen-za-ratni-zlocin-a-onda-se-izvukao-jedan-covek-nazvao-je-belu-kucu-i-desio-se-preokret"/>
    <meta property="og:site_name" content="kurir.rs"/>
    <meta property="article:published_time" content="2019-11-25T15:33:00+00:00"/>
    <meta property="og:title" content="PRIPADNIK FOKA BIO OPTUŽEN ZA RATNI ZLOČIN, A ONDA SE IZVUKAO: Jedan čovek nazvao je Belu kuću i desio se preokret"/>
    <meta property="og:description" content="Oficir američke mornarice Edvard Galager (40) oslobođen je u dramatičnom preokretu kontroverznog slučaja, zbog koga je ministar odbrane SAD Mark Esper smenio sekretara mornarice Ričarda Spensera. Naime, Galager je oslobođen optužbe za ubistvo zatvorenika pripadnika ..."/>
  </head>
  <body>
    <article>
      <h6 class="kicker">preokret na suđenju</h6>
      <h1>PRIPADNIK FOKA BIO OPTUŽEN ZA RATNI ZLOČIN, A ONDA SE IZVUKAO: Jedan čovek nazvao je Belu kuću i desio se preokret</h1>
      <address>
        <time datetime="2019-11-25T15:33:00+00:00">25 Nov 2019, 15:33</time>
      </address>
      <p>
        <b>Oficir američke mornarice Edvard Galager (40) oslobođen je u dramatičnom preokretu kontroverznog slučaja, zbog koga je ministar odbrane SAD Mark Esper smenio sekretara mornarice Ričarda Spensera. Naime, Galager je oslobođen optužbe za ubistvo zatvorenika pripadnika Islamske države, ali ga je vojna porota osudila što je pozirao pored tela dok je bio u Iraku 2017. Njemu je skinut čin, koji mu je američki predsednik Donald Tramp ovog meseca vratio.</b>
      </p>
      <p>Ministar odbrane SAD Mark Esper smenio je sekretara mornarice Ričarda Spensera, koji je navodno iza Esperovih leđa radio na "dilu" sa Belom kućom da se razreši slučaj pripadnika američkih "Foka", a koga je podržao američki predsednik.</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3272417/sok-na-sudjenju-marincu-koji-je-pobio-zarobljene-islamiste-svedok-tuzilastva-priznao-krivicu-za-zlocine-video"/>
      </related>
      <p>Esper je naveo da je izgubio poverenje u Spensera zbog načina na koji je vodio slučaj pripadnika američkih "Foka", optuženog za ratne zločine. Portparol Pentagona Džonatan Hofman rekao je da je Spenser podneo ostavku na Esperov zahtev, prenosi AP.</p>
      <p>Ubrzo se na Tviteru oglasio Tramp, navodeći da će američkog ambasadora u Norveškoj Kena Brajtvajta, koji je penzionisani kontraadmiral mornarice, imenovati za novog sekretara mornarice. Esper je naveo da je izgubio poverenje u Spensera pošto je saznao da je sekretar Mornarice privatno predložio Beloj kući da se Galageru omogući da se penzioniše sa sadašnjim činom, bez gubitka statusa "Foka".</p>
      <p>AP navodi da je u iznenađujućem obrtu Esper naložio da Galager bude penzionisan krajem meseca, a da se otkaže sednica na kojoj je komisija mornarice 2. decembra trebalo da održi saslušanje.</p>
      <p>
        <b>(Kurir.rs/Tanjug/Foto: AP/Gregory Bull)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/planeta/3260943/ratnom-zlocincu-ugrozeno-pravo-na-fer-sudjenje-pripadnik-foka-koji-je-ubio-zaroblejnog-islamistu-i-civile-kosio-snajperom-tvrdi-da-je-pogresno-optuzen-sudjenje-ceka-na-slobodi-video"/>
        <a href="https://www.kurir.rs/planeta/3254233/americki-vojnici-klali-civile-sad-dobijaju-pomilovanje-mediji-tvrde-da-je-to-zahtev-donalda-trampa-video"/>
        <a href="https://www.kurir.rs/planeta/3196587/hvalio-se-da-je-ubijao-troje-ljudi-dnevno-pojavili-se-sokantni-detalji-sa-sudjenja-americkom-marincu-optuzenom-za-gnusne-zlocine-u-iraku-video"/>
        <a href="https://www.kurir.rs/planeta/3156745/odlikovani-americki-marinac-optuzen-za-jezive-zlocine-u-iraku-ubijao-neduzne-ljude-bez-milosti-a-drugi-vojnici-su-na-sve-nacine-pokusavali-da-ga-zaustave"/>
      </related>
    </article>
  </body>
</html>