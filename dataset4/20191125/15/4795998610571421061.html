<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/sibirya-nin-gucu-icin-geri-sayim,849616"/>
    <meta property="og:site_name" content="T24"/>
    <meta property="article:published_time" content="2019-11-25T15:22:00+00:00"/>
    <meta property="og:title" content="Rus gazını Çin'e taşıyacak olan 'Sibirya'nın Gücü' için geri sayım"/>
    <meta property="og:description" content="Sibirya'nın Gücü 50 milyar Euro ile Rusya'nın bugüne kadarki en maliyetli boru hattı projesi"/>
  </head>
  <body>
    <article>
      <h1>Rus gazını Çin'e taşıyacak olan 'Sibirya'nın Gücü' için geri sayım</h1>
      <h2>Sibirya'nın Gücü 50 milyar Euro ile Rusya'nın bugüne kadarki en maliyetli boru hattı projesi</h2>
      <address>
        <time datetime="2019-11-25T15:22:00+00:00">25 Nov 2019, 15:22</time>
      </address>
      <p>Rusya bugüne kadarki en maliyetli doğal gaz boru hattını 2 Aralık'ta faaliyete geçirmeyi planlıyor. Kremlin'den yapılan açıklamaya göre, Rus doğal gazını Çin'e taşıyacak olan "Sibirya'nın Gücü" isimli boru hattının açılışında, Rusya lideri Vladimir Putin ile Çin Devlet Başkanı Şin Jinping'in video konferans yoluyla yer almaları bekleniyor.<br/>Devlete ait olan Rus Gazprom şirketi tarafından inşa edilen "Sibirya'nın Gücü" 50 milyar euroya mal oldu. Bu, Rusya'nın doğal gazını Baltık Denizi üzerinden Avrupa'ya taşıyacak olan ve yıl sonunda açılması planlanan Kuzey Akım 2 projesinin yaklaşık beş katı.</p>
      <h3>Türk Akımı yeni yılda açılıyor</h3>
      <p>Bu iki doğal gaz hattına ek olarak Moskova yönetimi, Türk Akımı projesini de 2020 yılının başında hayata geçirmeyi hedefliyor. Karadeniz'den geçen boru hattı Kırklareli'nin Kıyıköy ilçesindeki dağıtım noktasına ulaşıyor. Rusya'dan gelen doğal gaz buradan hem Türkiye'ye hem de Avrupa'ya ulaştırılacak. Kremlin Sözcüsü Dmitri Peskov, Ocak ayının ilk 10 gününde yapılması planlanan Türk Akımı projesinin açılışına katılmak üzere Putin'in Türkiye'yi ziyaret edeceğini kaydetti.</p>
      <h3>Çin'e yılda 38 milyar metreküp</h3>
      <p>Sibirya'nın Gücü bugüne kadarki en büyük boru hattı projelerinden biri. İki ülke arasında yapılan anlaşmaya göre Rusya 30 yıl boyunca Çin'e yılda 38 milyar metreküp doğal gaz aktaracak. Toplam uzunluğu 3 bin kilometre olan hattın 2 bin 157 kilometrelik kısmı daha önce devreye girmişti. Rusya dünyadaki en büyük doğal gaz ihracatçısı konumunda. Çin'in artan enerji ihtiyacı Rusya için büyüyen bir pazar olsa da, Moskova en fazla ihracatı yılda 201.7 milyar metreküple Avrupa'ya yapıyor.</p>
      <p>
        <b>Haber, değiştirilmeden kaynağından otomatik olarak eklenmiştir</b>
      </p>
    </article>
  </body>
</html>