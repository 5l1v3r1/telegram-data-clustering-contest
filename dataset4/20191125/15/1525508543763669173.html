<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780954/%DA%A9%D9%84%D8%A7%D9%85-%D8%B1%D9%87%D8%A8%D8%B1%DB%8C-%D9%81%D8%B5%D9%84-%D8%A7%D9%84%D8%AE%D8%B7%D8%A7%D8%A8-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T15:39:56+00:00"/>
    <meta property="og:title" content="کارشناس مسائل سیاسی و فرهنگی: کلام رهبری فصل‌الخطاب است"/>
    <meta property="og:description" content="سرخه – یک کارشناس مسائل سیاسی و فرهنگی بابیان اینکه ولایت‌فقیه نعمتی است که انقلاب به ما بخشید، گفت: کلام رهبر معظم انقلاب اسلامی برای همه فصل الخطاب است."/>
  </head>
  <body>
    <article>
      <h1>کارشناس مسائل سیاسی و فرهنگی: کلام رهبری فصل‌الخطاب است</h1>
      <address>
        <time datetime="2019-11-25T15:39:56+00:00">25 Nov 2019, 15:39</time>
      </address>
      <p>به گزارش <a href="https://www.mehrnews.com/">خبرنگار مهر</a>، حجت‌الاسلام محمود رستگاری شامگاه دوشنبه در مراسم ختم خواهر رئیس‌جمهور با حضور حسن روحانی در حسینیه شهدای سرخه، ضمن بیان اینکه کلام رهبر معظم انقلاب اسلامی برای همه فصل‌الخطاب است، تأکید داشت: موضع‌گیری معظم له درباره مسائل مختلف همراه سبب شده تا کشور از بحران‌ها عبور کند.</p>
      <p>وی بابیان اینکه مدیریت مصرف سوخت تنها تصمیم دولت نبوده است، گفت: رهبر معظم‌ انقلاب اسلامی بر تائید سران قوا از این طرح تأکید داشتند و فرمودند که این اقدام تنها تصمیم دولت نبوده است.</p>
      <p>این کارشناس مسائل روز همچنین بیان داشت: در جریان‌های اخیری که در سطح کشور رخ داد شاهد بودیم که اگر کلام رهبر معظم انقلاب اسلامی نبود مملکت به چه سمتی پیش می‌رفت لذا چند جمله از معظم له کافی است تا توطئه دشمنان علیه کشور خنثی شود.</p>
      <p>رستگاری بابیان اینکه انقلاب اسلامی دارای برکت زیادی بود که امنیت و ولایت دو نعمت ویژه هستند، بیان داشت: باید خدا را شاکر باشیم که چنین نعماتی را به ما ارزانی داشته است.</p>
      <p>وی در دیگر بخش سخنان خود درگذشت همشیره رئیس‌جمهور را نیز تسلیت گفت و درباره ویژگی‌های انسان‌های صالح بیان داشت: رسیدن به نقطه کمال برای یک انسان جز در سایه برکات پدر و مادر میسر نمی‌شود لذا تکریم والدین همواره در زمره تأکیدات و واجبات است.</p>
      <p>این واعظ مسائل فرهنگی و حوزوی بابیان اینکه فرزندان باید برای والدین خود خدمتگزار صالح باشند، ابراز داشت: همه نسبت به تکریم والدینشان مسئول هستند چراکه این تکلیفی است که در دین مبین اسلام و قران به ما واقع‌شده است.</p>
      <p>مراسم ختم خواهر رئیس‌جمهور، مرحومه صدیقه فریدون  بعدازنماز مغرب و عشاء با حضور حسن روحانی و چهره‌هایی چون آیت‌الله اختری، محمود واعظی، محمود علوی، محمد شریعتمداری، حسین فریدون، رضا اردکانیان، علی‌اصغر مونسان، آیت‌الله شاهچراغی، محمد اسماعیل نجار، علی رضا آشناگر و ... در سرخه برگزار شد.</p>
      <p>رئیس‌جمهور پس از این مراسم به تهران بازخواهد گشت.</p>
    </article>
  </body>
</html>