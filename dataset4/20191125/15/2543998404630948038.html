<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/drustvo/171138/neophodan-pojacan-oprez-raste-broj-obolelih-varicele"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T15:44:00+00:00"/>
    <meta property="og:title" content="Neophodan pojačan oprez: Raste broj obolelih od varičele!"/>
    <meta property="og:description" content="Minulog meseca, u Beogradu je prijavljeno 728 osoba zaraženih virusom varičela, rekla je Ivana Begović Lazarević iz Gradskog zavoda za javno zdravlje (GZZJZ). Ona dodaje da ova brojka predstavlja povećanje u odnosu na isti mesec prošle godine, ali da razloga za brigu nema."/>
  </head>
  <body>
    <article>
      <h1>Neophodan pojačan oprez: Raste broj obolelih od varičele!</h1>
      <h2>Minulog meseca, u Beogradu je prijavljeno 728 osoba zaraženih virusom varičela, rekla je Ivana Begović Lazarević iz Gradskog zavoda za javno zdravlje (GZZJZ). Ona dodaje da ova brojka predstavlja povećanje u odnosu na isti mesec prošle godine, ali da razloga za brigu nema.</h2>
      <address><time datetime="2019-11-25T15:44:00+00:00">25 Nov 2019, 15:44</time> by <a rel="author">prva.rs</a></address>
      <p>- Situacija je uobičajena za ovo doba godine. Beleži se blagi porast obolelih, naročito među decom. Ove godine zabeležen je povećan broj obolelih za 30-40 odsto u odnosu na isti mesec prošle godine, ali to ne treba da nas brine. Imamo roditelje koji nisu preležali boginje, a deca im borave u kolektivima gde se pojavilo oboljenje među njihovim drugarima - to nije ništa neobično. Ovo je uobičajeno doba godine kada kreće porast broja obolelih i to najčešće u predškolskim ustanovama - rekla je Begović Lazarević.</p>
      <p>Ona je objasnila i zašto je ovo period kada ima najviše obolelih od ovčijih boginja, ali i kada možemo da očekujemo predah od ovog virusa koji je najčešći među decom. Begović Lazarević kaže da početkom jesen i zime ljudi više borave u zatvorenim prostorijma, a deci počinju školske obaveze što uslovljava i više boravka u kolektivo. Ona dodaje da se tada i prostorije manje provetravaju zbog hladnoće, a sve to pogoduje širenju ovčijih boginja.</p>
      <p>- Najviše obolelih imamo tokom zime, negde od novembra sve do maja, a onda kako kreće proleće, lepo vreme, onda dolazi do pada broja obolelih i za 50 odsto. Najmanji broj se registruje tokom letnjih meseci kada deca i manje borave u kolektivima - ispričala je ona.</p>
      <related>
        <h4>Pročitajte još:</h4>
        <a href="http://republika.rs/vesti/drustvo/170685/Zima-kuca-vrata-Tacno-ovog-datuma-nam-stize-SNEG"/>
        <a href="http://republika.rs/vesti/srbija/169969/Rak-pluca-godisnje-ubije-vise-ljudi-raka-dojke-raka-besike-raka-prostate-zajedno"/>
        <a href="http://republika.rs/vesti/drustvo/169014/Domovi-zdravlja-krcati-Toplo-vreme-idealno-sirenje-virusa-najvise-udaru-DECA-Lekari-savetuju-OVO"/>
        <a href="http://republika.rs/lifestyle/zdravlje/167600/Prvi-put-decenije-Otkriven-novi-soj-virusa-HIV"/>
      </related>
      <p>Da podsetimo, vakcina protiv ovčijih boginja je dostupna u našim domovima zdravlja, te ako želite, na taj način možete zaštiti svoje dete od ovog oboljenja.</p>
    </article>
  </body>
</html>