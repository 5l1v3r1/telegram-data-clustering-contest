<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.finanzaonline.com/notizie/wall-street-apre-in-rialzo-grazie-a-nuove-speranze-su-accordo-commerciale"/>
    <meta property="og:site_name" content="FinanzaOnline"/>
    <meta property="article:published_time" content="2019-11-25T15:32:00+00:00"/>
    <meta property="og:title" content="Wall Street apre in rialzo grazie a nuove speranze su accordo commerciale"/>
    <meta property="og:description" content="La prima seduta della settimana si è avviata in territorio positivo per Wall Street. In avvio l'indice Dow Jones sale dello 0,27%, l'S&amp;P500 guadagna lo 0,33% e il Nasdaq incassa …"/>
  </head>
  <body>
    <article>
      <h1>Wall Street apre in rialzo grazie a nuove speranze su accordo commerciale</h1>
      <address><time datetime="2019-11-25T15:32:00+00:00">25 Nov 2019, 15:32</time> by <a rel="author">Valeria Panigada</a></address>
      <p>La prima seduta della settimana si è avviata in territorio positivo per Wall Street. In avvio l’indice Dow Jones sale dello 0,27%, l’S&amp;P500 guadagna lo 0,33% e il Nasdaq incassa un +0,56%. A sostenere gli scambi le speranze di un accordo commerciale a breve tra Stati Uniti e Cina. Lo ha riportato il Global Times, tabloid diretto dal Quotidiano del Popolo, organo di stampa del partito comunista cinese. Secondo l’indiscrezione, Cina e Stati Uniti sarebbero molto vicini all’accordo commerciale di fase 1 e la Cina rimane impegnata a continuare i colloqui per una fase 2 o anche una fase 3. Come ulteriore segnale di apertura dal fronte cinese è arrivato anche un inasprimento delle pene per il furto degli indirizzi IP, che accoglie parte delle richieste Usa avanzate sul tema in sede di negoziato. Intanto dal fronte politico è giunta la notizia che Mike Bloomberg, fondatore dell’ominima agenzia di stampa ed ex sindaco di New York per ben 12 anni, si è candidato ufficialmente alle primarie democratiche per le elezioni presidenziali Usa del 2020.</p>
    </article>
  </body>
</html>