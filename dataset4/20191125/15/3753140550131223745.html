<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/25/rebrov_rozpoviv_vid_kogo_pereynyav_trenerskyy_dosvid"/>
    <meta property="og:site_name" content="espreso.tv"/>
    <meta property="article:published_time" content="2019-11-25T15:09:00+00:00"/>
    <meta property="og:title" content="Ребров розповів від кого перейняв тренерський досвід"/>
    <meta property="og:description" content="Український тренер Сергій Ребров розповів що чималий досвід він взяв від гри під керівництвом легендарного спеціаліста Валерія Лобановського"/>
  </head>
  <body>
    <article>
      <h1>Ребров розповів від кого перейняв тренерський досвід</h1>
      <address>
        <time datetime="2019-11-25T15:09:00+00:00">25 Nov 2019, 15:09</time>
      </address>
      <p>Український тренер Сергій Ребров розповів, що чималий досвід він взяв від гри під керівництвом легендарного спеціаліста Валерія Лобановського</p>
      <p>Про це повідомляє "<a href="https://youtu.be/AJmOeyWQgP8">Вацко Live</a>".</p>
      <p>Український тренер угорського "Ференцвароша" Сергій Ребров розповів де навчався і перейняв тренерський досвід.</p>
      <p>"Їздив на стажування в "Ман Сіті", в "Борусію" Клоппа. Мені подобалася модель гри цих команд, цих тренерів. Намагався щось почерпнути від них, але ... Звичайно, дуже багато взяв від Лобановського. Його харизма, вимогливість до себе і гравців, напевно, це було найважливішим в його роботі, не тільки тактичні моменти, ставлення до гри. Напевно, коли гравці таке бачать, вони це переймають, стають сильнішими", - сказав українець.</p>
      <p>Сергій Ребров працював в київському "Динамо" з 2014 по 2017 рік. Він двічі приводив київську команду до чемпіонства. Зараз 45-річний спеціаліст очолює "Ференцварош", з яким виграв чемпіонат Угорщини.</p>
      <ul>
        <li>Нещодавно стало відомо, що у літнє міжсезоння <a href="https://espreso.tv/news/2019/11/04/rebrov_mig_povernutys_u_quotdynamoquot_vlitku">в київське "Динамо" міг повернутись спеціаліст Сергій Ребров</a>, але на посту головного тренера залишили Олександра Хацкевича</li>
        <li>17 жовтня, колишній головний тренер "Динамо" Сергій Ребров сказав, що <a href="https://espreso.tv/news/2019/10/17/rebrov_perekonanyy_scho_shevchenko_ne_zatrymayetsya_u_zbirniy_ukrayiny">Андрія Шевченко незабаром залишить збірну України</a>, заради роботи у топ-клубі.</li>
        <li>Нагадаємо, 23 липня Сергій Ребров на 3 роки <a href="https://espreso.tv/news/2019/07/23/rebrov_na_3_roky_prodovzhyv_kontrakt_z_quotferencvaroshemquot">продовжив контракт з "Ференцварошем"</a>.</li>
      </ul>
    </article>
  </body>
</html>