<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/a-league/599042/aisiodoksia-stin-ael-gia-tin-ypothesi-tzounior"/>
    <meta property="og:site_name" content="SIGMALIVE"/>
    <meta property="article:published_time" content="2019-11-25T15:10:00+00:00"/>
    <meta property="og:title" content="Αισιοδοξία στην ΑΕΛ για την υπόθεση Τζούνιορ"/>
    <meta property="og:description" content="Μετά τον ντόρο που προκλήθηκε με την δημοσιοποίηση του περιεχομένου της επιστολής του Ντόσα Τζούνιορ, ο οποίος ζητάει να μείνει ελεύθερος λόγω οφειλών, ήρθε..."/>
  </head>
  <body>
    <article>
      <h1>Αισιοδοξία στην ΑΕΛ για την υπόθεση Τζούνιορ</h1>
      <address><time datetime="2019-11-25T15:10:00+00:00">25 Nov 2019, 15:10</time> by <a rel="author">Sigmalive/Sports</a></address>
      <p>Μετά τον ντόρο που προκλήθηκε με την δημοσιοποίηση του περιεχομένου της επιστολής <a href="https://www.sigmalive.com/sports/football/cyprus/a-league/598962/zitise-na-apoxorisei-o-ntosa-tzounior">του Ντόσα Τζούνιορ</a>, ο οποίος ζητάει να μείνει ελεύθερος λόγω οφειλών, ήρθε η απάντηση από πλευράς ΑΕΛ. Δια στόματος του διευθυντή, Δημήτρη Γιαννέλη.<br/> <br/>Ο κ. Γιαννέλης μίλησε στο Ράδιο Πρώτο και τόνισε ότι ο ποδοσφαιριστής δεν σεβάστηκε την ομάδα, σε αντίθεση με την ΑΕΛ που σέβεται την προσφορά του και δεν θέλει να τοποθετηθεί δημόσια. Αρκέστηκε να αναφέρει πως η υπόθεση πήρε το δρόμο της δικαιοσύνης και εξέφρασε την αισιοδοξία του ότι η απόφαση θα είναι υπέρ του Συλλόγου.  <br/> <br/>Ο διευθυντής της ΑΕΛ μίλησε και για την χθεσινή διαιτησία με τον Ολυμπιακό και υπογράμμισε ότι ο κ. Αναστασίου έκανε ό,τι μπορούσε για να αναδείξει το πρόβλημα της κυπριακής διαιτησίας. <br/> <br/>Διαβάστε αναλυτικά τι δήλωσε ο κ. Γιαννέλης και τι ανέφερε για την απαίτηση του Απόλλωνα για κάθοδο ξένων διαιτητών. <br/> </p>
    </article>
  </body>
</html>