<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlz.nl/beurs/beurs-inside/artikel/4933551/mikap-aandelen-sif-windmolens-succes"/>
    <meta property="og:site_name" content="RTLZ"/>
    <meta property="article:published_time" content="2019-11-25T15:20:00+00:00"/>
    <meta property="og:title" content="Zo profiteer je van de successen van de Midkap"/>
    <meta property="og:description" content="De afgelopen weken ging er vooral veel aandacht uit naar de records van de AEX, maar ook de kleinere bedrijven die vallen onder de Midkap- en de Smallkap-index doen het goed. Kunnen beleggers nog profiteren van deze aandelen? Roland Koopman bespreekt het met beleggers Willem Burgers, Albert Jellema en Stefaan Castelyn om in Beurs Inside."/>
  </head>
  <body>
    <article>
      <h1>Zo profiteer je van de successen van de Midkap</h1>
      <address>
        <time datetime="2019-11-25T15:20:00+00:00">25 Nov 2019, 15:20</time>
      </address>
      <p>De afgelopen weken ging er vooral veel aandacht uit naar de records van de AEX, maar ook de kleinere bedrijven die vallen onder de Midkap- en de Smallkap-index doen het goed. Kunnen beleggers nog profiteren van deze aandelen? Roland Koopman bespreekt het met beleggers Willem Burgers, Albert Jellema en Stefaan Castelyn om in Beurs Inside.</p>
      <p>Terwijl de AEX maar blijft flirten met de 600-puntengrens, doen ook de kleinere aandelen aan de Amsterdamse beurs het goed. Voor de Midkap is het rendement tot nu toe dit jaar zelfs 34,2 procent.</p>
      <p>Deze week kijken we in Beurs Inside naar die kleinere bedrijven met Willem Burgers (Add Value Fund), Albert Jellema (ProBeleggen) en Stefaan Castelyn (1Vermogensbeheer).</p>
      <h3>Sif te gast </h3>
      <p>Daarnaast ontvangt Roland Koopman Fred van Beers, ceo van Sif. Dit Nederlandse Smallcap-bedrijf is verantwoordelijk voor een groot deel van de windmolens wereldwijd. Maar is het wel interessant om in zo'n relatief klein bedrijf te beleggen? </p>
      <p><a href="https://www.onlineseminar.nl/rtlz/webinar/28010/fred-van-beers-sif-is-de-hoofdgast-in-beurs-inside/#description">K</a><a href="https://www.onlineseminar.nl/rtlz/webinar/28010/fred-van-beers-sif-is-de-hoofdgast-in-beurs-inside/#watch-player">ijk hier de hele uitzending terug</a>.</p>
      <figure>
        <img src="https://www.rtlz.nl/sites/default/files/styles/block_image/public/content/images/2018/11/26/Bob%20Homan.jpg?h=731e6f41&amp;itok=GyH1WOYh"/>
      </figure>
      <p>
        <a href="https://www.rtlz.nl/beurs/beurs-inside/artikel/4925796/aandelen-beurs-visie-2020-ing-bob-homan">Meer Beurs Inside Bob Homan: 'Koop meer aandelen'</a>
      </p>
      <h3>Het gaat Sif niet altijd voor de wind</h3>
      <p>De Nederlandse onderneming Sif profiteert van dat waar wij in Nederland meer dan voldoende van hebben: wind. Het bedrijf is leidend op het gebied van zogenoemde windfunderingen. Dat zijn de palen waarop windmolens uiteindelijk komen te staan. Ze opereren over de hele wereld en zijn een van de grootste bedrijven in de sector.</p>
      <p>Roland Koopman gaat in gesprek met Fred van Beers over de toekomst van zijn bedrijf. Hoe gaan zij bijvoorbeeld om met de duurzaamheidstrend? Want naast onderdelen voor windmolens die duurzame energie opwekken, levert Sif ook aan boorplatformen waar minder duurzame energie gewonnen wordt. Hoe kijkt Van Beers naar de toekomst? En staan er nog grote orders op stapel?</p>
      <p>Sif gaf ons eerder al een kijkje achter de schermen bij het bedrijf. </p>
      <figure>
        <iframe src="https://www.youtube.com/embed/lvn-Qo6jyeQ" width="640" height="360" data-service="Youtube" scrolling="no"/>
      </figure>
      <h3>Voorbereid op vervallen grote deals</h3>
      <p>Er stond een grote order vanuit Amerika op stapel, maar door veranderende regelgeving kan deze mogelijk niet doorgaan. Van Beers legt echter uit dat het bedrijf daar goed op is voorbereid. Want als windmolenbouwer moet je sowieso zeer flexibel zijn. </p>
      <p>Bij een grote order kun je ineens heel veel capaciteit nodig hebben, maar het werk kan ook langere tijd stil komen te liggen. Ze werken dan ook met 'flexibele schaling', legt de ceo uit. "Natuurlijk hebben we liever dat de deal met Amerika gewoon door gaat, maar het is ook iets dat we gewend zijn in deze sector", aldus Van Beers. </p>
      <p>Daarnaast vertelt de ceo dat er aan de andere kant ook veel successen worden geboekt. De vraag blijft namelijk groeien en ze gaan in elk geval in Europa een aantal grote projecten oppakken. </p>
      <p>
        <a href="https://www.onlineseminar.nl/rtlz/webinar/28010/fred-van-beers-sif-is-de-hoofdgast-in-beurs-inside/#watch-player">Kijk hier de hele uitzending terug. </a>
      </p>
      <figure>
        <img src="https://screenshots.rtl.nl/system/thumb/sz=165x93/uuid=82238206-8524-47fa-abc6-1a2bf9e81523"/>
      </figure>
      <p>
        <a href="https://www.rtlz.nl/beurs/beurs-inside/video/4926901/vooruitblikken-aan-einde-van-het-jaar-lastig-dit-kun-je-doen">Meer Beurs Inside Vooruitblikken aan einde van het jaar lastig: Dit kun je doen</a>
      </p>
      <h3>Gouden Tip</h3>
      <p>Deze week delen onze drie analisten ook weer hun favoriete aandeel of beleggingsstrategie van het moment. In één minuut pitchen zij hun gouden tip voor de komende week. Waar liggen volgens Burgers, Jellema en Castelyn de kansen deze week?  </p>
      <p>
        <b>Beurs Inside - Voor kennis en winst</b>
      </p>
      <p>Beurs Inside is een interactief programma, wat betekent dat kijkers mee kunnen praten en vragen kunnen stellen tijdens de uitzending. Een aantal vragen zal in de live-uitzending worden beantwoord.</p>
      <p>Voor de overige vragen zit elke week een deskundig team van moderators klaar om zoveel mogelijk vragen van kijkers te beantwoorden.  </p>
      <p>Heb je ook een vraag over je beleggingen?<a href="https://www.onlineseminar.nl/rtlz/"> </a><a href="https://www.onlineseminar.nl/rtlz/"><b>Meld je nu hier aan</b></a> voor de komende seminars.</p>
    </article>
  </body>
</html>