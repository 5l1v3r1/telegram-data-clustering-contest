<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/huawei-matepad-pro-predstaveni/"/>
    <meta property="og:site_name" content="Svět Androida"/>
    <meta property="article:published_time" content="2019-11-25T15:09:07+00:00"/>
    <meta property="og:title" content="Huawei MatePad Pro je prémiový tablet pro náročné. Má minimální rámečky, průstřel a zajímavou cenu"/>
    <meta property="og:description" content="O tabletu Huawei MatePad Pro jsme v uplynulých týdnech slyšeli několikrát. Dnes byl představen, takže se blíže můžeme podívat nejen na design tabletu."/>
  </head>
  <body>
    <article>
      <h1>Huawei MatePad Pro je prémiový tablet pro náročné. Má minimální rámečky, průstřel a zajímavou cenu</h1>
      <address><time datetime="2019-11-25T15:09:07+00:00">25 Nov 2019, 15:09</time> by <a rel="author" href="https://www.svetandroida.cz/muj-profil/daevis/?profiletab=posts" target="_blank">David Trlica</a></address>
      <p>O tabletu <a href="https://www.svetandroida.cz/tag/huawei-matepad-pro/">Huawei MatePad Pro</a> jsme v uplynulých týdnech slyšeli několikrát. Dnes byl oficiálně představen, takže se blíže můžeme podívat nejen na moderní design tabletu, ale i na další zajímavé parametry, které nejsou u tabletů samozřejmostí. <a href="https://www.svetandroida.cz/tag/huawei/">Huawei</a> totiž do MatePad Pro implementoval několik věcí, které jsme mohli znát spíše z telefonů. Konkurence pro tento tablet je jasná, hlavně je to Apple <a href="https://www.svetandroida.cz/tag/ipad/">iPad Pro</a> a v rámci Androidu <a href="https://www.svetandroida.cz/tag/samsung-galaxy-tab-s6/">Samsung Galaxy Tab S6</a>.</p>
      <h3>Tablet Huawei MatePad Pro nabídne špičkové parametry</h3>
      <p>Samotný displej má <b>velikost 10,8 palců</b>, velikost samotného tabletu je přitom jen 159 x 245 x 7.2 mm. Takto veliký displej může být díky minimálním rámečkům o velikosti 4,9mm. Zajímavé je i <b>využití průstřelu</b>, ve kterém se nachází 8 MPx selfie kamera. Samotný displej má <b>AMOLED panel a rozlišení 2 560 x 1600 pixelů</b>.</p>
      <slideshow>
        <figure>
          <img src="https://www.svetandroida.cz/media/2019/11/huawei-matepad-pro-displej-1024x640.jpg"/>
        </figure>
        <figure>
          <img src="https://www.svetandroida.cz/media/2019/11/huawei-matepad-pro-fotoaparat.jpg"/>
        </figure>
        <figure>
          <img src="https://www.svetandroida.cz/media/2019/11/huaewi-matepad-pro-design.jpg"/>
        </figure>
      </slideshow>
      <p>Výkon tabletu má na starost čipset <b>Kirin 990, který doplňuje 6/8 GB RAM paměti</b> a 128/256 GB úložiště. K dispozici bude i verze s <b>podporou LTE sítí</b>. Na zadní straně je 13 MPx fotoaparát. Rovnou z krabice běží na <a href="https://www.svetandroida.cz/tag/android-10/">Androidu 10</a> a nadstavbě EMUI 10. Podobně jako jiné nové Huawei zařízení, i u <b>tohoto tabletu chybí služby Google</b>. Mezi příslušenství nechybí obal s klávesnicí nebo stylus. MatePad Pro podporuje i PC režim pro Android, se kterým můžete využívat například více oken v systému.</p>
      <figure>
        <img src="https://www.svetandroida.cz/media/2019/11/huawei-matepad-pro-prislusenstvi.jpg"/>
      </figure>
      <p><b>Baterie má kapacitu 7 250 mAh</b>, podporuje se 40W rychlé nabíjení i 15W <b>bezdrátové nabíjení</b>. V případě potřeby můžete tablet využít i k nabíjení jiných zařízení s podporou Qi nabíjení. Cena v Číně začíná na částce 3 299 CNY, což je <b>v přepočtu s DPH cca 13 000 Kč</b>. Nejdražší verze s LTE a 8GB RAM / 256GB úložištěm vychází na 4 499 CNY, v přepočtu cca 17 900 Kč. Na závěr ještě Huawei zmínil, že v příštím roce vychází i 5G verze tohoto tabletu.</p>
      <figure>
        <iframe src="https://www.youtube.com/embed/nqA01FtdAfc" width="640" height="360" data-service="Youtube" scrolling="no"/>
      </figure>
      <h3>Jak se vám líbí Huawei MatePad Pro?</h3>
      <p>
        <i>Zdroj: <a href="https://www.gsmarena.com/huawei_announces_the_matepad_pro_the_first_tablet_with_a_punchhole_display-news-40246.php">gsmarena.com</a></i>
      </p>
      <related>
        <h4>Mohlo by vás zajímat</h4>
        <a href="https://www.mp.cz/mobilni-telefon-samsung-galaxy-a50-a505f-dual-sim-blue-p-98130?utm_source=svetandroida&amp;utm_medium=banner-a50-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/mobilni-telefon-samsung-galaxy-note10-n970fz-256gb-dual-sim-aura-black-p-102406?utm_source=svetandroida&amp;utm_medium=banner-note10-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/xiaomi-v-evrope-zamereni/"/>
      </related>
      <related>
        <a href="https://www.mp.cz/mobilni-telefon-samsung-galaxy-s10e-g970fz-128gb-dual-sim-white-p-97355?utm_source=svetandroida&amp;utm_medium=banner-s10e-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/huawei-nova-6-teaser/?utm_source=svetandroida&amp;utm_medium=mohlobyvaszajimat&amp;utm_campaign=2"/>
      </related>
      <related>
        <a href="https://www.svetandroida.cz/huawei-nova-6-se-spekulace/?utm_source=svetandroida&amp;utm_medium=mohlobyvaszajimat&amp;utm_campaign=3"/>
      </related>
      <related>
        <a href="https://www.svetandroida.cz/huawei-p-smart-vyklapeci-fotoaparat/?utm_source=svetandroida&amp;utm_medium=mohlobyvaszajimat&amp;utm_campaign=4"/>
      </related>
      <related>
        <a href="https://www.svetandroida.cz/huawei-p30-pro-emui-10/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/huawei-mate-20-pro-emui-10-evropa/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/huawei-vyjimka-android/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/huawei-telefony-nadstavbu-emui-10/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/android-lepsi-nez-ios/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/huawei-nova-5z-predstaveni/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
    </article>
  </body>
</html>