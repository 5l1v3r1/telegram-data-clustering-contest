<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.today.it/benessere/bellezza/consigli-vestiti-gambe-magre.html"/>
    <meta property="og:site_name" content="Today"/>
    <meta property="article:published_time" content="2019-11-25T15:42:00+00:00"/>
    <meta property="og:title" content="Metti in mostra le tue gambe: scopri gli outfit snellenti per un look tattico"/>
    <meta property="og:description" content="Tutti i consigli di stile per scegliere i migliori abiti e accessori e mostrare le gambe in modo vincente"/>
  </head>
  <body>
    <article>
      <h1>Metti in mostra le tue gambe: scopri gli outfit snellenti per un look tattico</h1>
      <h2>Tutti i consigli di stile per scegliere i migliori abiti e accessori e mostrare le gambe in modo vincente</h2>
      <address><time datetime="2019-11-25T15:42:00+00:00">25 Nov 2019, 15:42</time> by <a rel="author" href="http://www.today.it/author/profile/martina-raimo/42143830817327/" target="_blank">Martina Raimo</a></address>
      <figure>
        <video src="http://citynews-today.video.stgy.ovh/~media/mp4-hd/38850971792475/salvataggio-in-mare-dei-bambini-a-lampedusa-2.mp4"/>
      </figure>
      <p>Le <b>gambe</b> sono una parte del corpo soggetta a continue autocritiche: tantissime donne, infatti, si sentono insoddisfatte al riguardo, desiderandole più magre, più lunghe, più toniche...<br/>Ma indipendentemente dalla forma delle nostre <b>gambe</b>, è importantissimo imparare ad apprezzarsi per come si è e a valorizzare anche quello che non ci piace di noi stesse. Con i giusti accorgimenti, infatti, ci si può divertire a creare accostamenti ed <b>outfit</b> sempre al top che permetteranno di mostrare le <b>gambe</b> in modo vincente. Ecco allora tutti i <b><a href="http://www.today.it/benessere/bellezza/rimedi-capelli-crespi.html">trucchi</a></b> e i <b>consigli</b> per valorizzare le <b>gambe</b> con vestiti ed accessori!</p>
      <h3>1. Abiti? Si, ma attenzione alla lunghezza</h3>
      <p>Gli <b>abiti</b> migliori per valorizzare la tua silhouette e slanciare le <b>gambe</b>, ma anche per minimizzare le rotondità delle cosce, sono quelli dalla linea dritta, ma l'aspetto più importante da tenere in considerazione è la loro lunghezza; se hai le cosce robuste, preferisci <b>abiti</b> che arrivino qualche centimetro sopra o sotto il ginocchio, mentre se il problema sono i polpacci, opta per <b>abiti</b> che arrivino a coprire la parte più larga del polpaccio stesso. <br/>L'<b><a href="http://www.today.it/benessere/bellezza/come-vestirsi-a-un-matrimonio-estivo.html">outfit</a></b> vincente? Un <b>abito</b> a portafoglio, con spacco laterale e volant sull'orlo oppure con un importante scollo a V, abbinato a scarpe color nude.</p>
      <h3>2. “V” per vittoria</h3>
      <p>Scegli <b>abiti</b> (ma anche giacche, camicie o tuniche) con scollature ampie, meglio ancora se a V: hanno la capacità di attirare l'attenzione, spostandola dalla parte alta a quella bassa. Le spalle poi, devono essere ampie e squadrate, per bilanciare le proporzioni.</p>
      <h3>3. Gonne ? Yes, please</h3>
      <p>Le <b>gonne</b> possono essere delle alleate davvero vincenti, a patto di scegliere quelle giuste: in generale, le <b>gonne</b> al ginocchio in pieno stile anni ’50, a ruota e a vita alta, possono essere un'ottima scelta. Se hai le <b>gambe</b> lunghe, per avere un effetto snellente scegli i modelli morbidi e lineari, come una longuette al ginocchio; se invece non sei particolarmente alta, la scelta vincente è una <b>gonna</b> a vita alta, svasata e con delle pieghe nella parte bassa, che creano volume e ridimensionano la circonferenza delle cosce.<br/>L'abbinamento perfetto? Una giacca di pelle, per un mix grintoso ed elegante.</p>
      <h3>4. Pantaloni mon amour</h3>
      <p>Scegliere il giusto modello di pantaloni ti permetterà di <b><a href="http://www.today.it/benessere/bellezza/moda-sopracciglia-naturali-2019.html">valorizzare</a></b> la tua silhouette ed esaltare il tuo fisico; opta per tagli dritti o leggermente ampi e fluidi, che non definiscono i contorni e nascondono le rotondità.<br/>Se hai caviglie sottili, via libera ai cropped pants, così da attirare l'attenzione sulla parte bassa della <b>gamba</b> e ridurla sulle cosce. Se ami gli <b>outfit</b> originali, prova ad abbinarli con un crop top smanicato!</p>
      <h3>5. Gli accessori immancabili</h3>
      <p>Gli <b>accessori</b> sono una componente fondamentale di ogni look: per aiutarti a snellire le <b>gambe</b>, preferisci tacchi di media larghezza e borse a tracolla, di medie o grandi dimensioni.</p>
    </article>
  </body>
</html>