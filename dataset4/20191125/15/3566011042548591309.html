<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550011.html/-%D8%B9%D8%A8%D8%A7%D8%B3-%DA%A9%D8%B4%D8%A7%D9%88%D8%B1%D8%B2--%D8%B3%D8%B1%D9%BE%D8%B1%D8%B3%D8%AA-%D9%88%D8%B2%D8%A7%D8%B1%D8%AA-%D8%AC%D9%87%D8%A7%D8%AF-%DA%A9%D8%B4%D8%A7%D9%88%D8%B1%D8%B2%DB%8C-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T15:51:00+00:00"/>
    <meta property="og:title" content="«عباس کشاورز» سرپرست وزارت جهاد کشاورزی شد"/>
    <meta property="og:description" content="حسن روحانی روز دوشنبه با پذیرش استعفای محمود حجتی از مسئولیت وزارت جهاد کشاورزی، وی را به سمت «مشاور رئیس جمهور در امور کشاورزی و امنیت غذایی» منصوب کرد."/>
  </head>
  <body>
    <article>
      <h1>«عباس کشاورز» سرپرست وزارت جهاد کشاورزی شد</h1>
      <address>
        <time datetime="2019-11-25T15:51:00+00:00">25 Nov 2019, 15:51</time>
      </address>
      <p>حسن روحانی روز دوشنبه با پذیرش استعفای محمود حجتی از مسئولیت وزارت جهاد کشاورزی، وی را به سمت «مشاور رئیس جمهور در امور کشاورزی و امنیت غذایی» منصوب کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حجت الاسلام حسن روحانی رئیس جمهور روز دوشنبه با پذیرش استعفای محمود حجتی از مسئولیت وزارت جهاد کشاورزی، وی را به سمت «مشاور رئیس جمهور در امور کشاورزی و امنیت غذایی» منصوب کرد.</p>
      <p>متن نامه  روحانی به این شرح است:   «جناب آقای مهندس محمود حجتی   با سلام و تحیت   نامه استعفای مورخ 98.9.2 شما را دریافت نمودم، علیرغم میل باطنی و نیاز وزارت جهاد کشاورزی به مدیر لایقی چون شما برای تأمین امنیت غذایی، خودکفایی و رشد و توسعه کشور و حضور تأثیرگذارتان در دولت با ارایه نظرات دقیق کارشناسی و همچنین ایمان، اخلاص و تواضع کم‌نظیر، به لحاظ اصرار جنابعالی بر کناره‌گیری به علت شرایط جسمانی، صرفاً به جهت رعایت سلامت جنابعالی با استعفای‌تان موافقت می‌نمایم.   بدینوسیله از زحمات و تلاش‌های مخلصانه شما در راه خدمت به مردم و کشاورزان عزیز سپاسگزارم و جنابعالی را به سمت «مشاور رئیس جمهور در امور کشاورزی و امنیت غذایی» منصوب می‌نمایم.   از خداوند بزرگ توفیق روز افزونتان را مسألت دارم».   بنا بر این گزارش، رئیس جمهور با صدور حکمی عباس کشاورز را به عنوان سرپرست «وزارت جهاد کشاورزی» منصوب کرد.   متن حکم حسن روحانی برای سرپرست این وزارتخانه به این شرح است:   «جناب آقای مهندس عباس کشاورز   بر اساس اصل 135 قانون اساسی و نظر به مراتب تعهد و سوابق علمی و مدیریتی جناب عالی، به موجب این حکم شما را به سرپرستی «وزارت جهاد کشاورزی» منصوب می‌نمایم.   امید است با عنایات الهی، بهره‌گیری از کلیات امکانات و همکاری مجموعه کارکنان آن وزارتخانه، در خدمت به ملت شریف ایران و نظام مقدس جمهوری اسلامی، با رعایت اصول قانون‌مداری، اعتدال‌گرایی و منشور اخلاقی دولت تدبیر و امید موفق باشید».   انتهای پیام/</p>
    </article>
  </body>
</html>