<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/presedintele-klaus-iohannis-a-convocat-miercuri-sedinta-csat-obiectivul-principal-este-numirea-unui-nou-sef-al-armatei-romane-18615350"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-25T15:41:42+00:00"/>
    <meta property="og:title" content="Preşedintele Klaus Iohannis a convocat, miercuri, şedinţa CSAT: Obiectivul principal este numirea unui nou Şef al Armatei Române"/>
    <meta property="og:description" content="Klaus Iohannis a convocat şedinţa Consiliului Supre de Apărare a Ţării (CSAT), miercuri, ora 16.00, anunţă Preşedinţia. Pe ordinea de zi figurează numirea unui nou Şef al Statului Major al Apărării şi propunerile de rectificare bugetară pentru instituţiile din domeniul securităţii."/>
  </head>
  <body>
    <article>
      <h1>Preşedintele Klaus Iohannis a convocat, miercuri, şedinţa CSAT: Obiectivul principal este numirea unui nou Şef al Armatei Române</h1>
      <address><time datetime="2019-11-25T15:41:42+00:00">25 Nov 2019, 15:41</time> by <a rel="author">Ana Petrescu, Mediafax</a></address>
      <p>Klaus Iohannis a convocat şedinţa Consiliului Supre de Apărare a Ţării (CSAT), miercuri, ora 16.00, anunţă Preşedinţia. Pe ordinea de zi figurează numirea unui nou Şef al Statului Major al Apărării şi propunerile de rectificare bugetară pentru instituţiile din domeniul securităţii.</p>
      <p>CSAT va avea loc, miercuri, la Palatul Cotroceni, iar şedinţa va fi condusă de preşedintele Klaus Iohannis.</p>
      <p>„Pe ordinea de zi a şedinţei sunt incluse subiecte referitoare la:</p>
      <p>- Obiectivele României la Reuniunea aniversară a şefilor de stat şi de guvern din NATO (Londra, 03-04 decembrie 2019);</p>
      <p>- Planul de întrebuinţare a Forţelor Armate ale României care se trimit la misiuni şi operaţii în afara teritoriului statului român, în anul 2020;</p>
      <p>- Propunerile de rectificare a bugetului de stat al instituţiilor cu atribuţii în domeniul securităţii naţionale, pe anul 2019;</p>
      <p>- Programul de activitate al Consiliului Suprem de Apărare a Ţării pentru anul 2020;</p>
      <p>- Avizarea numirii în funcţia de Şef al Statului Major al Apărării”, informează Administraţia Prezidenţială.</p>
      <p>Potrivit sursei citate, în cadrul şedinţei Consiliului vor fi analizate şi alte tematici de actualitate din domeniul securităţii naţionale.</p>
      <p>Nicolae Ciucă s-a retras de la conducerea Statului Major şi a trecut în rezervă, după ce a devenit ministrul al Apărării în Guvernul Orban.</p>
    </article>
  </body>
</html>