<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/25/no-comment-video-apo-tin-diasosi-metanaston-anoixta-tis-lampedouzas-italia"/>
    <meta property="og:site_name" content="euronews"/>
    <meta property="article:published_time" content="2019-11-25T15:58:00+00:00"/>
    <meta property="og:title" content="Βίντεο από την διάσωση μεταναστών"/>
    <meta property="og:description" content="Συγκλονιστικό βίντεο από την διάσωση μεταναστών στα ανοιχτά της Λαμπεντούζας έδωσε στη δημοσιότητα το ιταλικό λιμενικό"/>
  </head>
  <body>
    <article>
      <h1>Βίντεο από την διάσωση μεταναστών</h1>
      <address>
        <time datetime="2019-11-25T15:58:00+00:00">25 Nov 2019, 15:58</time>
      </address>
      <p>Το ιταλικό λιμενικό έδωσε στη δημοσιότητα την Δευτέρα βίντεο από την διάσωση που έγινε το Σάββατο ανοιχτά της Λαμπεντούζας μετά από ναυάγιο πλοιαρίου που μετέφερε μετανάστες.</p>
      <p>Οι ομάδες διάσωσης περισυνέλλεξαν τα πτώματα 7 μεταναστών, μεταξύ αυτών 5 γυναικών, μετά το ναυάγιοενός πλεούμενου με περίπου 150 επιβαίνοντες, στα ανοικτά της νήσου της Λαμπεντούζα.</p>
      <p>Τα πτώματα τριών γυναικών ανασύρθηκαν από τη θάλασσα, από ένα περιπολικό σκάφος και άλλες δύο σοροί μεταναστών βρέθηκαν στην ακτή από ομάδες των τελωνειακών αρχών, εξηγεί η ακτοφυλακή σε ένα δελτίο Τύπου.</p>
      <p>Δύο σοροί βρέθηκαν το Σάββατο το βράδυ στις ακτές της Κάλα Γκαλέρα, στο νότιο τμήμα της Λαμπεντούζα, διευκρινίζει η ιταλική ακτοφυλακή.</p>
      <p>Τις επιχειρήσεις διάσωσης δυσχεραίνουν οι άσχημες καιρικές συνθήκες στη θάλασσα, καθώς το ύψος των κυμάτων φθάνει τα δύο μέτρα, αλλά «επίσης εξαιτίας του μεγάλου αριθμού ανθρώπων που έπεσαν στο νερό την ίδια στιγμή».</p>
      <p>Εκτός από τα σκάφη του λιμενικού, που συνεχίζουν τις έρευνές τους στη θαλάσσια περιοχή, στην επιχείρηση μετέχουν και δύο αεροσκάφη της Frontex και του ιταλικού πολεμικού ναυτικού.</p>
    </article>
  </body>
</html>