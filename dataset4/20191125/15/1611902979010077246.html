<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/25/chirurg-zgwalcil-250-dzieci-w-marcu-rusza-proces-najwiekszego-francuskiego-pedofila/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-25T15:50:07+00:00"/>
    <meta property="og:title" content="Chirurg zgwałcił 250 dzieci. W marcu rusza proces największego francuskiego pedofila"/>
    <meta property="og:description" content="To może to być jeden z największych skandali pedofilskich ujawnionych we Francji. Joël Le Scouarnec to emerytowany chirurg pracujący w kilku klinikach, który dopuszczał się aktów seksualnych na nieletnich pacjentach."/>
  </head>
  <body>
    <article>
      <h1>Chirurg zgwałcił 250 dzieci. W marcu rusza proces największego francuskiego pedofila</h1>
      <address><time datetime="2019-11-25T15:50:07+00:00">25 Nov 2019, 15:50</time> by <a rel="author" href="https://nczas.com/author/bd/" target="_blank">BD</a></address>
      <p>
        <b>To może to być jeden z największych skandali pedofilskich ujawnionych we Francji. Joël Le Scouarnec to emerytowany chirurg pracujący w kilku klinikach, który dopuszczał się aktów seksualnych na nieletnich pacjentach.</b>
      </p>
      <p>O tej sprawie już pisaliśmy, ale teraz zakończono śledztwo i wyznaczono na 13 marca datę rozprawy w sądzie departamentu Charente-Maritime.</p>
      <p>Chirurg przebywa od maja 2017 r. w areszcie. Zaczęło się od ujawnienia 4 spraw dotyczących gwałtów na nieletnich poniżej 15 roku życia z lat 1989-2017. Ostatnia sprawa dotyczyła skarg zaledwie 6-letniej dziewczynki. Dr Joël Le Scouarnec pracował w szpitalach Bretanii, w Indre-et-Loire Touraine i w Charente-Maritime w szpitalu w Jonzac.</p>
      <p>Akta zaczęły szybko pęcznieć. Obecnie 68-letni Joel Le Scouarnec jest podejrzany o pedofilię i gwałty seksualne na ponad 250 pacjentach. Śledczym udało się zebrać zeznania od 184 poszkodowanych osób.</p>
      <p>Francuskie media kreślą portret rekordowego zwyrodnialca. Jak podaje „Le Journal du Dimanche” dorastał w regionie paryskim, matka była dozorczynią, ojciec stolarzem. Miał dwójkę rodzeństwa, które także się wykształciło. Jego brat mówi, że „nigdy nie zauważył nic dziwnego w zachowaniach Joela”. Dodaje jednak, że „<i>nigdy nie opowiadał o swoim życiu prywatnym”.</i></p>
      <p>Żadnych podejrzeń nie mieli też jego koledzy lekarze. Daniel Le Bras, były lekarz anestezjolog, wspomina, że „<i>był dobrym chirurgiem, miał coś, co w żargonie medycznym nazywa się odpowiednią „ręką’”.</i> Był profesjonalny, choć nie koniecznie zbyt towarzyski.</p>
      <p>Swoich czynów dokonywał także podczas operacji, kiedy był sam na sali. Skala gwałtów nigdy nie byłaby znana, gdyby nie to, że chirurg prowadził zapiski uprawianego procederu. Znaleziono je podczas rewizji w jego domu w Jonzac w 2017 r.</p>
      <p>Śledczy odkryli pod podłogą swoisty „pamiętnik” zboczeńca, a także zdjęcia pornografii dziecięcej, lalki i peruki. W „pamiętniku” było około 200 imion dzieci, co stało się powodem wszczęcia dodatkowego śledztwa.</p>
      <p>Zapiski Le Scouarneca zawierają dramatyczne szczegóły pedofilii. Osobno umieszczone są dziewczynki, osobno ofiary wśród chłopców. Przy niektórych są umieszczone dane kontaktowe i pełna tożsamość.</p>
      <p>W czasie przesłuchań chirurg miał potwierdzić fakty umieszczone w zapiskach. „<i>Jeśli te strony są prawdziwą historią trzydziestu lat działalności pedofila, jest to najbardziej drastyczny i największy z przypadków pedofilii we Francji”</i> – podsumował dziennik „La Charente Libre”.</p>
      <p>Według ekspertyz psychiatrycznych, których streszczenia opublikowano w „Le Parisien”, Joel Le Scouarnec miał <i>„poczucie bezkarności i wszechmocy”, „nie rozpoznawał podmiotowości innych”,</i> uprzedmiotawiał swoje ofiary. Miał jednak pełną świadomość tego co robi. W „pamiętnikach” sam określa siebie jako „<i>wielkiego zboczeńca”. „Jestem ekshibicjonistą, podglądaczem, sadystą, masochistą, scatologiem, fetyszystą, pedofilem i jestem bardzo szczęśliwy”</i> – miał napisać.</p>
      <figure>
        <iframe data-src="https://twitter.com/eridan626/status/1198699766152073221?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Wg psychologów zboczeniec nie ma przy tym żadnego poczucia winy. Przeciwnie, uważa, że dostarczał swoim ofiarom <i>„czułości i miłości”.</i> Wiadomo też, że lubił się bawić lalkami.</p>
      <p>Pewne sygnały odchyleń u chirurga jednak były. W 2004 r. namierzono go jako posiadacza pornografii dziecięcej w śledztwie FBI w sprawie międzynarodowej sieci pornografii dziecięcej. Amerykańscy „federalni” utworzyli listę 10 000 jej odbiorców i był na niej także francuski chirurg.</p>
      <p>Kiedy śledczy przeszukali jego dom w 2005 roku, niczego jednak nie zaleźli. Pedofil miał wówczas trzymać wszystko w biurze w szpitalu w Lorient (Morbihan), gdzie pracował. Został jednak skazany w październiku 2005 r., ale tylko na cztery miesiące więzienia w zawieszeniu.</p>
      <p>Po procesie chirurg przeniósł się do Quimperlé (Finistère), gdzie dalej uprawiał nie tylko praktykę lekarską. Od 2008 r. do 2017 pracował w Jonzac w szpitalu miejskim. Jego działania to niemal gotowy scenariusz a kryminalny horror.</p>
      <figure>
        <iframe data-src="https://twitter.com/sudouest/status/1198919032021368832?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Źródło: France Info</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/25/w-krainie-unijnych-absurdow-pe-zajmie-sie-ukrainskimi-kurczakami-cietymi-na-batmana/"/>
        <a href="https://nczas.com/2019/11/25/w-odmetach-postepowego-szalenstwa-8-tys-euro-kary-dla-rolnika-bo-miastowym-zle-pachnialy-krowy/"/>
        <a href="https://nczas.com/2019/11/25/dechrystianizacja-w-belgii-sw-mikolaj-bardziej-swiecki-aby-nie-urazac-muzulmanow/"/>
        <a href="https://nczas.com/2019/11/25/szokujace-slowa-ukrainskiej-polityk-w-2023-roku-takiego-panstwa-jak-ukraina-nie-bedzie/"/>
        <a href="https://nczas.com/2019/11/25/dunska-para-ksiazeca-rozpoczela-wizyte-w-polsce/"/>
        <a href="https://nczas.com/2019/11/25/zmasakrowane-cialo-znanej-modelki-znaleziono-pod-mostem-byla-torturowana-i-gwalcona/"/>
        <a href="https://nczas.com/2019/11/25/sensacyjne-doniesienia-portalu-osmiu-agentow-gru-probowalo-otruc-bulgarskiego-biznesmena-nowiczokiem/"/>
        <a href="https://nczas.com/2019/11/25/samobojczy-poczatek-kampanii-jaskowiaka-gdyby-to-ode-mnie-zalezalo-w-polsce-malzenstwa-homoseksualne-bylyby-legalne/"/>
        <a href="https://nczas.com/2019/11/25/skok-stulecia-w-niemczech-okradziono-muzealny-skarbiec-augusta-mocnego-w-dreznie-trwa-poscig-za-rabusiami-foto-video/"/>
      </related>
    </article>
  </body>
</html>