<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816110"/>
    <meta property="og:site_name" content="Sportal.bg"/>
    <meta property="article:published_time" content="2019-11-25T15:54:00+00:00"/>
    <meta property="og:title" content="Ограбили приятелката на звезда на Лестър, докато била гола в леглото"/>
    <meta property="og:description" content="Приятелката на английския младежки национал и играч на Лестър Демарай Грей - Ема Хикман, разказа как станала жертва на въоръжен грабеж, докато е била ..."/>
  </head>
  <body>
    <article>
      <h1>Ограбили приятелката на звезда на Лестър, докато била гола в леглото</h1>
      <address><time datetime="2019-11-25T15:54:00+00:00">25 Nov 2019, 15:54</time> by <a rel="author">SPORTAL.BG</a></address>
      <p>Приятелката на английския младежки национал и играч на Лестър Демарай Грей - Ема Хикман, разказа как станала жертва на въоръжен грабеж, докато е била гола в леглото в дома им. Инцидентът се е случил през месец март миналата година, а в момента в Бирмингам тече съдебно дело срещу нападателите, които задигнали 24 000 паунда и бижута. 22-годишната Ема е била заплашена с огромен нож и мачете. Атакуващият полузащитник отсъствал от дома си, а младата жена била в леглото с шестмесечното си дете.<br/><br/>“Спях, когато някой влезе в спалнята. Отворих очи, а над мен стоеше мъж с огромен нож. Бях гола и останах под завивките. Казаха ми да не мърдам и попитаха къде стоят парите и бижутата. Отговорих им, че са в чекмеджето от лявата страна. Всички бяха въоръжени. Единият имаше страшно мачете. Беше като меч“, разказа Ема Хикман през съда.</p>
      <figure>
        <img src="https://www.sportal.bg/uploads/tinymce/ema-hikman2.jpg"/>
      </figure>
      <p>“Казаха, че гаджето ми е бандит и попиха кога ще се върне у дома. Часовникът ми “Ролекс” беше встрани от леглото. Взеха го и казаха, че приятелят ми ще ми купи нов. Стоях като замръзнала. Страхувах се, тъй като шестседмичното ми бебе беше с мен. Освен това заплашиха да наранят майка ми, която знаех, че всеки момент ще дойде на гости”, допълни половинката на Демарай Грей.<br/><br/>За извършителите се казва, че са членове на банда, която се счита за виновна за редица обири, извършени в региона през последната година и половина. Те са заплашвали своите жертви с мачете, чукове и ножове. При разследването е установено, че в паметта на телефона на един от крадците е запазена информация за търсене в „Гугъл“ на думите „Демарай Грей Лестър“.</p>
      <figure>
        <img src="https://www.sportal.bg/uploads/tinymce/ema-hikman1.jpg"/>
      </figure>
      <p>Арестуваните Николас Ротеро (34 г.) и синът му Кори (18 г.) са признали вината си за обира. Друг от заподозрените – 18-годишният Тайлър Грийнуей, отрича участие.<br/><br/>Процесът продължава.</p>
    </article>
  </body>
</html>