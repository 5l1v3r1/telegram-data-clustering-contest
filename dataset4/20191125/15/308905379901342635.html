<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/is-dit-de-geekbench-benchmark-van-de-samsung-galaxy-s11-5g-33230"/>
    <meta property="og:site_name" content="Apparata"/>
    <meta property="article:published_time" content="2019-11-25T15:01:00+00:00"/>
    <meta property="og:title" content="Is dit de Geekbench benchmark van de Samsung Galaxy S11 5G?"/>
    <meta property="og:description" content="Als we de specificaties bestuderen hopen we dat dit niet waar blijkt te zijn."/>
  </head>
  <body>
    <article>
      <h1>Is dit de Geekbench benchmark van de Samsung Galaxy S11 5G?</h1>
      <h2>Als we de specificaties bestuderen hopen we dat dit niet waar blijkt te zijn.</h2>
      <address><time datetime="2019-11-25T15:01:00+00:00">25 Nov 2019, 15:01</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Nadat we eerder al renders van de <a href="https://www.apparata.nl/nieuws/gelekt-zo-ziet-de-prachtige-samsung-galaxy-s11-eruit-video-33206">Samsung Galaxy S11</a> en S11e voorbij <a href="https://www.apparata.nl/nieuws/samsung-galaxy-s11e-gaat-ook-een-toptoestel-worden-33221">zagen komen</a> is het nu de beurt aan informatie over de Samsung Galaxy S11 5G. Deze keer geen plaatjes of render-fantasieën maar, als we de insiders mogen geloven, een keiharde benchmark met technische gegevens. Volgens hen is namelijk deze benchmark, die vanmorgen op Geekbench gepubliceerd werd, de benchmark van de Samsung Galaxy S11 5G. Een blik op de specificaties doet ons hopen dat men er flink naast zit. Kijk zelf maar.</p>
      <figure>
        <img src="https://static.apparata.nl/images/2019/geekbench-benchmark-samsung-galaxy-s11-5g.jpg"/>
      </figure>
      <p>Bron en hele benchmark: <a href="https://browser.geekbench.com/v5/cpu/665281">Geekbench.com</a></p>
      <p>Daar waar de genoemde processor (naar verwachting in het westen vervangen door de Snapdragon 865) nog gelijke tred houdt met concurrent iPhone 11 is dat voor de andere specificaties niet gezegd. Zo zijn de prestaties (447 bij single-core en 2.326 voor multi-core) pover in vergelijking met concurrent iPhone 11. Zij scoorden namelijk eerder 1.333 (single core) en 3.251 (multicore) in dezelfde test. Ook de eigen Samsung Galaxy Note 10 zette met 736 (single core) en 2.691 (multi core) een betere prestatie neer dan deze Geekbench. Eerder werd al bekend dat de Samsung Galaxy S11 5G voorzien zal gaan worden van 25W-snellaadtechniek. Dit is weliswaar een verbetering ten opzichte van de 15W-techniek die je op de Samsung Galaxy 10S ziet, maar weer een stuk minder wanneer je het vergelijkt met de Samsung Galaxy Note 10+, waar een snellaad-techniek van 45W ingebouwd is.</p>
      <p>Nu zou het kunnen dat Samsung in de software nog wat ‘killers’ heeft verwerkt die de prestaties een boost geven. Anders kunnen de (potentiële) gebruikers ondanks de 5G-connectiviteit toch niet tevreden zijn.</p>
      <p>Bron: <a href="https://www.theinquirer.net/inquirer/news/3082330/samsung-galaxy-s11-release-date-specs-galaxy-s11-5g-benchmarks-geekbench">The Inquirer</a></p>
    </article>
  </body>
</html>