<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1278845-yanzu-yanzu-kotu-ta-baiwa-maina-belin-bilyan-daya.html"/>
    <meta property="og:site_name" content="Legit"/>
    <meta property="article:published_time" content="2019-11-25T15:29:28+00:00"/>
    <meta property="og:title" content="Yanzu-yanzu: Kotu ta baiwa Maina belin bilyan daya"/>
    <meta property="og:description" content="Babban kotun tarayya dake zamanta a Abuja ta baiwa Mista AbdulRashin Maina, belin naira bilyan daya tare da mutane biyu da zasu tsaya masa."/>
  </head>
  <body>
    <article>
      <h1>Yanzu-yanzu: Kotu ta baiwa Maina belin bilyan daya</h1>
      <address>
        <time datetime="2019-11-25T15:29:28+00:00">25 Nov 2019, 15:29</time>
      </address>
      <p>
        <b>Babban kotun tarayya dake zamanta a Abuja ta baiwa Mista AbdulRashid Maina, belin naira bilyan daya tare da mutane biyu da zasu tsaya masa.</b>
      </p>
      <p>Alkalin kotun, Jastis Abang, ta bayyana cewa wajibi ne mutanen zasu tsaya masa su kasance Sanatoci.</p>
      <p>Hakazalika, ya ce wajibi da sanatocin biyu su kasance masu gidaje a unguwar Maitama ko Asokoro a cikin birnin tarayya Abuja.</p>
      <p>Unguwannin Maitama da Asokoro ne suka fi yawan masu kudi da tsadan gidaje a Abuja.</p>
      <p>Bugu da kari, Alkalin ya bayyana cewa wajibi da masu tsaya masa su mika takardan shaidan biyan kudin haraji na tsawon shekaru uku da suka gabata kuma su hallara a kotu a duk ranar da kotu ta bukaceshi.</p>
      <p>Abin bai kare ba, Alkalin ya ce wajibi ne masu tsaya masa su rantse cewa zasu iya biyan kudin belin.</p>
      <p>
        <b>KU KARANTA: </b>
        <a href="https://hausa.legit.ng/1278843-wasu-marasa-kishin-kasa-na-yi-mini-zagon-kasa---sheikh-isa-pantami.html">Wasu marasa kishin kasa na yi mini zagon kasa - Sheikh Isa Pantami</a>
      </p>
      <p>A karshen makon da ya gabata, Iyalin Abdulrasheed Maina sun yi kira ga shugaban babban kotun tarayya,Jastis John Tsoho a kan ya canza alkalin da ke shari'a tsakanin gwamnatin tarayya da Faisal Abdulrasheed Maina saboda basu yarda da Jastis Okon Abong na babbar kotun tarayya ta 6 da ke Abuja ba.</p>
      <p>Hukumar EFCC da zargin Maina da almundahanar kudin fanshon al'umma na biliyoyin nairori. An kwashe shekaru bakwai ana nemansa.</p>
      <p>
        <b>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewarku tare da mu.</b>
      </p>
      <p>Domin sauke manhajar labaran Legit.ng a wayar ku ta hannu, latsa wannan rubutu na kasa:</p>
      <p>
        <a href="https://play.google.com/store/apps/details?id=com.naij.hausa">https://play.google.com/store/apps/details?id=com.naij.hausa</a>
      </p>
      <p>Ku biyo mu a shafukanmu na dandalin sada zumunta:</p>
      <p>Facebook: <a href="https://facebook.com/legitnghausa">https://facebook.com/legitnghausa</a></p>
      <p>Twitter: <a href="https://twitter.com/legitnghausa">https://twitter.com/legitnghausa</a></p>
      <p>Idan kuna da wata shawara ko bukatar bamu labari,</p>
      <p>Tuntube mu a: labaranhausa@corp.legit.ng</p>
      <figure>
        <iframe src="https://www.youtube.com/embed/xUV2MPwe8JA" width="640" height="360" data-service="Youtube" scrolling="no"/>
      </figure>
    </article>
  </body>
</html>