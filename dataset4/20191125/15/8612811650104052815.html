<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/haryana/news/we-can-save-the-lives-of-others-by-donating-blood-mla-263401"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-25T15:14:35+00:00"/>
    <meta property="og:title" content="हम रक्तदान कर बचा सकते हैं दूसरों की जिंदगी: विधायक"/>
    <meta property="og:description" content="जींद: शहर की प्रमुख संस्था भगवान परशुराम सेवाधाम, हीमोफीलिया सोसायटी, एचडीएफ सी बैंक जींद, अपनी पाठशाला जींद के सहयोग से एक विशाल रक्तदान शिविर का आयोजन बुलबुल टूरिस्ट कॉम्प्लैक्स नजदीक रानी तलाब में किया गया। इसमें मुख्यातिथि के तौर पर विधायक डॉ. कृष्ण मिड्ढा ने की शिकरत की जबकि सम्मानित अतिथि नागरिक अस्तपाल के डिप्टी एमएस डाॅ. राजेश भोला व डाॅ. अजय कुमार उपस्थित रहे। शिविर में 71 यूनिट रक्त एकत्रित किया गया। इस कार्यक्रम के आयोजनकर्ता सुशील वशिष्ठ ने शहरवासियों से अपील की के वे इस रक्तदान शिविर में अवश्य भाग लें और अपना रक्तदान कर किसी को जीवनदान देने का काम करें।"/>
  </head>
  <body>
    <article>
      <h1>हम रक्तदान कर बचा सकते हैं दूसरों की जिंदगी: विधायक</h1>
      <address><time datetime="2019-11-25T15:14:35+00:00">25 Nov 2019, 15:14</time> by <a rel="author">bhavnajoshi</a></address>
      <p>जींद: शहर की प्रमुख संस्था भगवान परशुराम सेवाधाम, हीमोफीलिया सोसायटी, एचडीएफ सी बैंक जींद, अपनी पाठशाला जींद के सहयोग से एक विशाल रक्तदान शिविर का आयोजन बुलबुल टूरिस्ट कॉम्प्लैक्स नजदीक रानी तलाब में किया गया। इसमें मुख्यातिथि के तौर पर विधायक डॉ. कृष्ण मिड्ढा ने की शिकरत की जबकि सम्मानित अतिथि नागरिक अस्तपाल के डिप्टी एमएस डाॅ. राजेश भोला व डाॅ. अजय कुमार उपस्थित रहे। शिविर में 71 यूनिट रक्त एकत्रित किया गया। इस कार्यक्रम के आयोजनकर्ता सुशील वशिष्ठ ने शहरवासियों से अपील की के वे इस रक्तदान शिविर में अवश्य भाग लें और अपना रक्तदान कर किसी को जीवनदान देने का काम करें।</p>
      <p>विधायक डॉ. मिड्ढा ने कहा कि रक्तदान सबसे बड़ा पुण्य कार्य है। प्रत्येक व्यक्ति को रक्तदान करना चाहिए। क्योंकि प्रत्यक्ष या अप्रत्यक्ष रूप से शरीर का व्यर्थ रक्त स्वयं निकल जाता है।जबकि रक्तदान करके हम किसी की जिंदगी को बचा सकते हैं। डिप्टी एमएस डॉ. राजेश भोला व डॉ. अजय कुमार ने कहा कि रक्त को किसी फैक्टरी में नहीं बनाया जा सकता है और मेडिकल साइंस में रक्त का कोई भी विकल्प भी नहीं है। इसलिए प्रत्येक मनुष्य को रक्तदान करना चाहिए। क्योंकि आप का दिया हुआ रक्त किसी का जीवन बचा सकता है। हमें रक्तदान के प्रति समाज में व्याप्त भ्रांतियों को दूर कर अधिक से अधिक लोगों को रक्तदान के लिए प्रेरित करना चाहिए। रक्तदान से नई लाल कोशिकाएं बनती हैं। </p>
      <p>रक्त प्रवाह सामान्य रहता है। रक्तचाप की समस्या नहीं होती है। शिविर में डॉ. भोला ने भी 11वीं बार रक्तदान किया। हीमोफीलिया सोसायटी से आशुतोष शर्मा ने इस शिविर को लगाने का लक्ष्य प्रकट किया कि लाइलाज बीमारी जैसे थैलीसीमिय, हीमोफीलिया, अपलस्टिक अनीमिया एवं महिलाओं में डीलीवरी के दौरान आई खून की कमी को दूर करने में यह रक्तदान शिविर अपनी विशेष भूमिका निभाते हैं। इस अवसर पर एचडीएफसी बैंक से अनूप सिंह भी मौजूद रहे।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> We can save the lives of others by donating blood: MLA</p>
    </article>
  </body>
</html>