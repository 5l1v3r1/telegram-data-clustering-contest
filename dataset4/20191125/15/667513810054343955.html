<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.funx.nl/news/omg/44354-man-betaalt-lunchschuld-af-voor-alle-scholen-in-de-hele-stad"/>
    <meta property="og:site_name" content="FunX"/>
    <meta property="article:published_time" content="2019-11-25T15:03:00+00:00"/>
    <meta property="og:title" content="Man betaalt lunchschuld af voor alle scholen in de hele stad"/>
    <meta property="og:description" content="Door:"/>
  </head>
  <body>
    <article>
      <h1>Man betaalt lunchschuld af voor alle scholen in de hele stad</h1>
      <address>
        <time datetime="2019-11-25T15:03:00+00:00">25 Nov 2019, 15:03</time>
      </address>
      <p>|</p>
      <p>Door:</p>
      <p>Daisy</p>
      <p>
        <b>Schoolkinderen van alle openbare scholen in het kleine stadje Jupiter in Florida hadden een groot risico om honger te lijden omdat het schoolbestuur een lunchschuld had. Andrew Levy, vastgoedmakelaar uit Jupiter, kon dat niet laten gebeuren: hij betaalde de lunchschuld van alle scholen in de stad af. </b>
      </p>
      <p>Het begon met een post van een inwoner van Jupiter, Angie Vyas-Knight, die op de Facebook-pagina <i>Jupiter Mamas </i>schreef hoe zorgelijk het was dat er kinderen op de scholen in Jupiter zijn die geen lunch kunnen betalen. Ze vroeg de statistieken op van alle scholen in de regio en daaruit bleek dat er een schuld openstond op negen scholen van kinderen die hun lunch nog niet betaald hadden. </p>
      <h3>zorgen in plaats van studeren </h3>
      <p>Andrew Levy kreeg de lijst te zien en schrok. Hij vond het verschrikkelijk dat kinderen op scholen zich überhaupt zorgen moesten maken over of ze wel te eten zouden hebben die dag, in plaats van dat zij zich alleen maar op hun studie konden concentreren. Hij besloot om de lunch voor alle 400 kinderen volledig te betalen. </p>
      <figure>
        <iframe data-src="https://twitter.com/CNN/status/1183852753048735744" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><i>"Ik vond het belachelijk. Kunnen eten is iets waar je niet over na zou moeten denken. Kinderen zouden niet hongerig moeten studeren", </i>vertelt hij aan <i><a href="https://edition.cnn.com/2019/10/14/us/man-pays-off-school-debt-trnd/index.html">CNN.</a> </i></p>
      <h3>waarom alleen jupiter? </h3>
      <p>Zijn daad zorgde ervoor dat hij een idee kreeg: waarom alleen scholen in Jupiter? Er waren vast andere scholen in de buurt die ook hulp konden gebruiken en Andrew wilde ook voor hen iets doen. Waarom niet van ál deze scholen de lunchschuld afbetalen? </p>
      <h3>Fonds</h3>
      <p>Andrew begint nu een fonds om ervoor te zorgen dat elk kwartaal geld wordt ingezameld om de lunchschuld te betalen; <i>"zodat kinderen zich nooit zorgen hoeven te maken over een warme maaltijd en ouders zich nooit zorgen hoeven te maken over het betalen van de rekening."</i></p>
      <p>Op het moment heeft hij al meer dan 200 vrijwilligers gevonden die hem willen helpen dit idee uit te voeren. In de hele provincie Palm Beach staat er een lunchschuld open van ongeveer 50.000 dollar bij meer dan 180.000 leerlingen. </p>
      <related>
        <h4>Gerelateerd nieuws</h4>
        <a href="https://www.funx.nl/news/entertainment/44351-lizzo-rockt-de-rode-lopen-van-ama-s-met-kleinste-handtasje-ter-wereld"/>
        <a href="https://www.funx.nl/news/omg/44349-82-jarige-bodybuilder-oma-overmeestert-overvaller-hij-koos-het-verkeerde-huis-uit"/>
        <a href="https://www.funx.nl/news/films-series/44348-arjen-lubach-drijft-de-spot-met-lokale-sinterklaasjournaals"/>
      </related>
    </article>
  </body>
</html>