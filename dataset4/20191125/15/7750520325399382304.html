<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/tsikave/chy-potribno-govoryty-dytyni-shho-dida-moroza-ne-isnuye-porady-psyhologa.html"/>
    <meta property="og:site_name" content="1NEWS"/>
    <meta property="article:published_time" content="2019-11-25T15:35:22+00:00"/>
    <meta property="og:title" content="Чи потрібно говорити дитині, що Діда Мороза не існує: поради психолога"/>
    <meta property="og:description" content="Чи потрібно говорити дитині, що Діда Мороза не існує: поради психолога"/>
  </head>
  <body>
    <article>
      <h1>Чи потрібно говорити дитині, що Діда Мороза не існує: поради психолога</h1>
      <h2>Вважається, що вік від 5 до 8 років – це період викриття і певної травми</h2>
      <address>
        <time datetime="2019-11-25T15:35:22+00:00">25 Nov 2019, 15:35</time>
      </address>
      <p>
        <b>Дід Мороз – це загальноприйнята теорія дива і чарів. Якщо глобально, то всі маленькі діти вірять у Діда Мороза, а дорослі вже вірять дуже вибірково і усвідомлено. “Ми також не можемо стверджувати, що діти вірять в цю казку без розуміння, що його не існує”, –  запевняє Юлія Чемер, психолог і керівник Центру розвитку дитини “Наші мрії – щасливе дитинство”, передає <a href="https://1news.com.ua/">1News</a>.</b>
      </p>
      <figure>
        <img src="https://1news.com.ua/wp-content/uploads/2019/11/ddmrz.jpg"/>
      </figure>
      <p>“Ви радше за все помічали, що діти чекають подарунків, пишуть листи і вірять в Дідуся, але водночас самі підкладають вам подарунки і говорять, що це подарунок від нього. В середньому вік від 5 до 8 років – це період викриття і певної травми, що подарунки дарують батьки. І всі дорослі пройшли через цей період і у кожного сформувалося своє розуміння і бажання або небажання продовжувати нести чудову казку майбутнім поколінням”, – пояснює експерт.</p>
      <p>Психолог радить згадати себе дитиною і те саме відчуття очікування “дива”. Радість від того, що подарунки з’являються з нізвідки.</p>
      <p>“З кожним роком дорослішання ви починали звертати увагу на особливу поведінку близьких в період наближення казкових моментів, а можливо і знаходили подарунки до того, як їх подарують. Хтось приховував факт знахідки, щоб продовжити почуття чарівних моментів, а хтось з розчаруванням розповідав батькам, що бачив “секрет” у шафі. Викриття не відбувається в один момент, це тривалий період з часом на адаптацію до усвідомлення того, що відбувається”, – пояснює експерт.</p>
      <p>При цьому Юлія звертає увагу, що не варто забувати і про численні новорічні заходи, які батьки відвідують з дитиною. І там точно не один шаблонний Дід Мороз.</p>
      <p>“Якщо дитина не задає питань, то це не означає, що вона не розуміє, що це різні люди в костюмах. Все відбувається накопичувально. Людина поступово переходить зі стану “ждунів” чуда в того, хто його приносить”, – пояснює психолог.</p>
      <p>
        <b>Як же відповідати на питання: “А Дідусь Мороз існує?”</b>
      </p>
      <p>Існує такий персонаж в наших традиціях і всі ми в нього колись віримо, каже Чемер. Людство вірить в образ Діда Мороза, і щоб казка залишалася довше, переодягаються в його шикарний костюм.</p>
      <figure>
        <img src="https://cdn.segodnya.ua/i/original/media/image/5dd/b8c/4c4/5ddb8c4c4a1d9.jpg"/>
      </figure>
      <p>“Можна також розповісти, що діти різних країн вірять в свого Дідуся, а ще називається він інакше і костюми у них теж різні. Кожен народ багато років переказує свою легенду: “де живе чарівник, хто йому допомагає і кому ж він подарунки приносить”. Про диво варто розповідати чарівно. Дітям, які вас “зловили на заподіянні дива”, можна запропонувати побути “Дідом Морозом” для найближчих, щоб вони відчули момент радості за того, хто отримав несподівано подарунок”, – радить експерт.</p>
      <p>Не варто боятися питань і викриття, каже Юлія, адже це природний процес дорослішання і усвідомлення. Така наша культура і ментальність, які дозволяють нам вірити в диво, радувати своїх близьких і родичів, а також отримувати нічим непоправні теплі спогади про дитинство.</p>
      <footer>Джерело:  <a href="https://www.segodnya.ua/ua/lifestyle/psychology/nuzhno-li-govorit-rebenku-chto-deda-moroza-ne-sushchestvuet-sovety-psihologa-1364772.html">Сьогодні</a></footer>
    </article>
  </body>
</html>