<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159415_1085.html"/>
    <meta property="og:site_name" content="Novsport"/>
    <meta property="article:published_time" content="2019-11-25T15:45:00+00:00"/>
    <meta property="og:title" content="ОФИЦИАЛНО: Агуеро е аут за дербито на Манчестър"/>
    <meta property="og:description" content="Аржентинецът получи травма по време на мача с Челси"/>
  </head>
  <body>
    <article>
      <h1>ОФИЦИАЛНО: Агуеро е аут за дербито на Манчестър</h1>
      <address><time datetime="2019-11-25T15:45:00+00:00">25 Nov 2019, 15:45</time> by <a rel="author">Пламен Димитров</a></address>
      <p>Мениджърът на Манчестър Сити Хосеп Гуардиола потвърди, че нападателят Серхио Агуеро ще отсъства няколко седмици, след като получи травма по време на мача с Челси.</p>
      <p> <br/>Срещата беше спечелена от Манчестър Сити с 2:1, а аржентинецът получи травма през второто полувреме и бе заменен от Габриел Жезус.<br/> <br/>„Серхио няма да играе в дербито с Манчестър. Сега предстои най-тежкият период от годината, в който има най-много мачове. Искаме да разполагаме с всички играчи, но съм казал на играчите да не мислят много за това. Имаме нужните качества”, разкри Пеп.<br/> <br/>„Ситуацията за Габриел Жезус не е лесна, тъй като той трябва да е смел и да се справя с конкуренцията на Серхио. Важно е как тренира, и че никога не пропуска тренировка. Отношенията им със Серхио са страхотни. Агуеро ще ни липсва, но в лицето на Габриел имаме заместник”, призна още Гуардиола.</p>
    </article>
  </body>
</html>