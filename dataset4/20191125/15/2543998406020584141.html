<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/drustvo/171130/sarcevic-odrzao-obecanje-svetosavska-nagrada-stalan-posao-hrabrog-profesora-velike-plane"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T15:03:00+00:00"/>
    <meta property="og:title" content="ŠARČEVIĆ ODRŽAO OBEĆANJE: Svetosavska nagrada i stalan posao za hrabrog profesora iz Velike Plane"/>
    <meta property="og:description" content="Ministar prosvete Mladen Šarčević apelovao je danas na stručna društva da dodele Svetosavsku nagradu, profesoru Slavoljubu Stojadinoviću iz Velike Plane i izrazio nadu da će hrabri profesor biti primljen u stalni radni odnos."/>
  </head>
  <body>
    <article>
      <h1>ŠARČEVIĆ ODRŽAO OBEĆANJE: Svetosavska nagrada i stalan posao za hrabrog profesora iz Velike Plane</h1>
      <h2>Ministar prosvete Mladen Šarčević apelovao je danas na stručna društva da dodele Svetosavsku nagradu, profesoru Slavoljubu Stojadinoviću iz Velike Plane i izrazio nadu da će hrabri profesor biti primljen u stalni radni odnos.</h2>
      <address><time datetime="2019-11-25T15:03:00+00:00">25 Nov 2019, 15:03</time> by <a rel="author">Tanjug</a></address>
      <p>Stojadinović je 22. novembra savladao napadača G.T. koji je upao u školu "Vuk Karadžić" u Velikoj Plani i ispalio dva hica iz automatske puške.</p>
      <p>- Profesor Stojadinović se poneo onako kako se vitez ponaša i ovom prilikom upućujem apel stručnim društvima i njegovom kolektivu da ga kandiduju za Svetosavsku nagradu. To je nešto najviše što mi dajemo i zaista verujem da će se to dogoditi - rekao je Šarčević u ministarstvu prosvete.<br/><br/>Profesor fizičkog vaspitanja, Salvoljub Stojadinović radi 20 godina, ali nije zaposlen za stalno. Ministar se nada da će profesor biti uskoro primljen u stalni radni odnos, iako je još na snazi zabrana zapošljavanja u javnom sektoru iz 2014. godine.</p>
      <p>- Zamoliću komisiju Vlade, jer mislim da imam toliko autoriteta, da mi dozvole da zamolim direktorku škole, da podnese zahtev za radno mesto, odnosno za puštanje konkursa - kazao je ministar Šarčević.</p>
      <p>Profesor fizičkog vaspitanja je u petak čuo vrisak dece i ušao na čas filozofije gde je zatekao G.T. sa automatskom puškom i eksplozivom. Zamolio je đake da izađu iz učionice, nakon čega je savladao napadača i tom prilikom mu je povređena ruka.</p>
      <related>
        <h4>Pročitajte još:</h4>
        <a href="http://republika.rs/vesti/drustvo/170860/Golim-rukama-kalasnjikov-zbog-dece-Profesor-heroj-godina-radi-bez-stalnog-ugovora-Sarcevic-obecao-srediti"/>
        <a href="http://republika.rs/vesti/drustvo/170808/NISMO-IZNENADJENI-SLAVA-COVEK-MESTU-Komsije-hvale-heroja-Velike-Plane-koji-savladao-napadaca-sprecio-tragediju"/>
        <a href="http://republika.rs/hronika/hronika/170574/Ministarstvo-prosvete-Stabilno-stanje-srednjoj-skoli-Velikoj-Plani"/>
        <a href="http://republika.rs/hronika/hronika/170572/Video-lica-mesta-Veliki-broj-policajaca-nakon-pucnjave-skoli-Velikoj-Plani"/>
      </related>
    </article>
  </body>
</html>