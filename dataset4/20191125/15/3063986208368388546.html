<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843362"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T15:41:00+00:00"/>
    <meta property="og:title" content="কাপড় শুকাতে ব্যস্ত মা, ট্রেনের ধাক্কায় মেয়ের মৃত্যু"/>
    <meta property="og:description" content="দিনাজপুরের বোচাগঞ্জে পঞ্চগড় এক্সপ্রেস ট্রেনের ধাক্কায় তিন বছর বয়সের মোছা. লিসা মনি নামে এক শিশু নিহত হয়েছে। লিসা মনি বোচাগঞ্জ উপজেলার সেতাবগঞ্জ পেীরসভার ভড়লা গ্রামের আহসান হাবিব লিটন ও সাবিনা ইয়াসমিন দম্পতির মেয়ে। লিসা মনির চাচা মোস্তাক আলম জানান, সোমবার সকাল সাড়ে ১০টার দিকে কাপড় শুকাতে দেওয়ার জন্য মা সাবিনা লিসাকে নিয়ে বাড়ির বাইরে বের হন। এ সময় লিসা মনি অপর এক শিশুসহ বাড়ির সামনে রেললাইনের উপর খেলতে যায়। মা কাপড় শুকাতে দেওয়ার সময় পঞ্চগড় এক্সপ্রেস ট্রেন চলে আসলেও তা খেয়াল করেননি। এ সময় দৌড়ে সরে আসার সময় লিসা মনি ট্রেনের সঙ্গে ধাক্কা লেগে লাইনের ধারে ছিটকে পড়ে যায়। এতে লিমা মনি মাথায় আঘাত পায়। দ্রুত বোচাগঞ্জ হাসাপাতালে নিয়ে যাওয়ার পথে সে মারা যায়। বোচাগঞ্জ থানার ওসি মো. আইয়ুব আলী বিষয়টি কালের কণ্ঠকে নিশ্চিত করেছেন।"/>
  </head>
  <body>
    <article>
      <h1>কাপড় শুকাতে ব্যস্ত মা, ট্রেনের ধাক্কায় মেয়ের মৃত্যু</h1>
      <address><time datetime="2019-11-25T15:41:00+00:00">25 Nov 2019, 15:41</time> by <a rel="author">বোচাগঞ্জ (দিনাজপুর) প্রতিনিধি</a></address>
      <p>দিনাজপুরের বোচাগঞ্জে পঞ্চগড় এক্সপ্রেস ট্রেনের ধাক্কায় তিন বছর বয়সের মোছা. লিসা মনি নামে এক শিশু নিহত হয়েছে। লিসা মনি বোচাগঞ্জ উপজেলার সেতাবগঞ্জ পেীরসভার ভড়লা গ্রামের আহসান হাবিব লিটন ও সাবিনা ইয়াসমিন দম্পতির মেয়ে।</p>
      <p>লিসা মনির চাচা মোস্তাক আলম জানান, সোমবার সকাল সাড়ে ১০টার দিকে কাপড় শুকাতে দেওয়ার জন্য মা সাবিনা লিসাকে নিয়ে বাড়ির বাইরে বের হন। এ সময় লিসা মনি অপর এক শিশুসহ বাড়ির সামনে রেললাইনের উপর খেলতে যায়। মা কাপড় শুকাতে দেওয়ার সময় পঞ্চগড় এক্সপ্রেস ট্রেন চলে আসলেও তা খেয়াল করেননি। এ সময় দৌড়ে সরে আসার সময় লিসা মনি ট্রেনের সঙ্গে ধাক্কা লেগে লাইনের ধারে ছিটকে পড়ে যায়। এতে লিমা মনি মাথায় আঘাত পায়। দ্রুত বোচাগঞ্জ হাসাপাতালে নিয়ে যাওয়ার পথে সে মারা যায়।</p>
      <p>বোচাগঞ্জ থানার ওসি মো. আইয়ুব আলী বিষয়টি কালের কণ্ঠকে নিশ্চিত করেছেন।</p>
    </article>
  </body>
</html>