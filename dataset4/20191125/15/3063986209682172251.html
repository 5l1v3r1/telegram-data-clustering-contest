<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843365"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T15:49:00+00:00"/>
    <meta property="og:title" content="মঠবাড়িয়ায় পাঁচদিন ধরে যুবক নিখোঁজ"/>
    <meta property="og:description" content="পিরোজপুরের মঠবাড়িয়ায় মো. জাফর হোসেন (৩২) মানসিক প্রতিবন্ধী এক যুবক নিখোঁজ রয়েছেন। নিখোঁজ জাফর মঠবাড়িয়া পৌরসভার আরামবাগ মহল্লার মৃত আবদুল হক মাস্টারের ছেলে। এ ঘটনায় তার ভাই মো. মোশারেফ হোসেন মঠবাড়িয়া থানায় একটি সাধারণ ডায়রি করেছেন। থানা ও পারিবারিক সূত্রে জানা গেছে, জাফর হোসেন মঠবাড়িয়া কে এম লতিফ ইনস্টিটিউশন থেকে ২০০১ সালে এসএসসি পাস করে মঠবাড়িয়া সরকারি কলেজে একাদশ শ্রেণিতে ভর্তি হন। কিন্তু ফাইনাল পরীক্ষায় এক বিষয় অকৃতকার্য হওয়ার পর তিনি মানসিক ভারসাম্যহীন হয়ে পড়েন। এরপর থেকে শারীরিকভাবেও দুর্বল হয়ে পড়েন। তিনি বৃদ্ধ মায়ের সাথে মঠবাড়িয়া পৌর শহরের আরামবাগ মহল্লার বাসায় বসবাস করে আসছেন। গত ২১ নভেম্বর জাফর বাসা থেকে বের হয়ে আর বাসায় ফিরে আসেনি। মঠবাড়িয়া থানার অফিসার ইনচার্জ আবু জাফর মো. মাসুদুজ্জামান জানান, নিখোঁজ ওই যুবকের বিষয়ে সকল থানায় বেতার বার্তা পাঠানো হয়েছে। "/>
  </head>
  <body>
    <article>
      <h1>মঠবাড়িয়ায় পাঁচদিন ধরে যুবক নিখোঁজ</h1>
      <address><time datetime="2019-11-25T15:49:00+00:00">25 Nov 2019, 15:49</time> by <a rel="author">আঞ্চলিক প্রতিনিধি, পিরোজপুর</a></address>
      <p>পিরোজপুরের মঠবাড়িয়ায় মো. জাফর হোসেন (৩২) মানসিক প্রতিবন্ধী এক যুবক নিখোঁজ রয়েছেন। নিখোঁজ জাফর মঠবাড়িয়া পৌরসভার আরামবাগ মহল্লার মৃত আবদুল হক মাস্টারের ছেলে। এ ঘটনায় তার ভাই মো. মোশারেফ হোসেন মঠবাড়িয়া থানায় একটি সাধারণ ডায়রি করেছেন।</p>
      <p>থানা ও পারিবারিক সূত্রে জানা গেছে, জাফর হোসেন মঠবাড়িয়া কে এম লতিফ ইনস্টিটিউশন থেকে ২০০১ সালে এসএসসি পাস করে মঠবাড়িয়া সরকারি কলেজে একাদশ শ্রেণিতে ভর্তি হন। কিন্তু ফাইনাল পরীক্ষায় এক বিষয় অকৃতকার্য হওয়ার পর তিনি মানসিক ভারসাম্যহীন হয়ে পড়েন। এরপর থেকে শারীরিকভাবেও দুর্বল হয়ে পড়েন। তিনি বৃদ্ধ মায়ের সাথে মঠবাড়িয়া পৌর শহরের আরামবাগ মহল্লার বাসায় বসবাস করে আসছেন। গত ২১ নভেম্বর জাফর বাসা থেকে বের হয়ে আর বাসায় ফিরে আসেনি।</p>
      <p>মঠবাড়িয়া থানার অফিসার ইনচার্জ আবু জাফর মো. মাসুদুজ্জামান জানান, নিখোঁজ ওই যুবকের বিষয়ে সকল থানায় বেতার বার্তা পাঠানো হয়েছে। </p>
    </article>
  </body>
</html>