<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013534/%D8%A8%D8%BA%D8%AF%D8%A7%D8%AF-%D8%A2%D9%85%D8%B1%DB%8C%DA%A9%D8%A7-%D9%85%D8%B4%D9%88%D9%82-%D8%A7%D8%B3%D8%B1%D8%A7%D8%A6%DB%8C%D9%84-%D8%AF%D8%B1-%D8%A7%D8%B1%D8%AA%DA%A9%D8%A7%D8%A8-%D8%AC%D9%86%D8%A7%DB%8C%D8%AA-%D8%B9%D9%84%DB%8C%D9%87-%D9%85%D9%84%D8%AA-%D9%81%D9%84%D8%B3%D8%B7%DB%8C%D9%86-%D8%A7%D8%B3%D8%AA"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T15:47:20+00:00"/>
    <meta property="og:title" content="بغداد: آمریکا مشوّق اسرائیل در ارتکاب جنایت علیه ملت فلسطین است"/>
    <meta property="og:description" content="وزیر خارجه عراق در نشست امروز اتحادیه عرب گفت که موضع جدید آمریکا در قبال شهرک‌سازی، به منزله مشروعیت‌بخشی به جنایات اسرائیلی است و باعث مانع‌تراشی در مسیر صلح در منطقه می‌شود."/>
  </head>
  <body>
    <article>
      <h1>بغداد: آمریکا مشوّق اسرائیل در ارتکاب جنایت علیه ملت فلسطین است</h1>
      <address>
        <time datetime="2019-11-25T15:47:20+00:00">25 Nov 2019, 15:47</time>
      </address>
      <p>
        <i>وزیر خارجه عراق در نشست امروز اتحادیه عرب گفت که موضع جدید آمریکا در قبال شهرک‌سازی، به منزله مشروعیت‌بخشی به جنایات اسرائیلی است و باعث مانع‌تراشی در مسیر صلح در منطقه می‌شود.</i>
      </p>
      <p>به گزارش مشرق، «<b>محمد علی الحکیم</b>» وزیر خارجه عراق امروز در نشست فوق‌العاده وزرای خارجه کشورهای عربی در مقر اتحادیه عرب شرکت کرد.</p>
      <blockquote>بیشتر بخوانید:<br/><a href="https://www.mashreghnews.ir/news/996713/%DA%86%D8%B1%D8%A7-%D8%A7%D9%85%D8%A7%D9%85-%D8%AE%D9%85%DB%8C%D9%86%DB%8C-%D9%85%D8%B1%D8%AF%D9%85-%D8%B9%D8%B1%D8%A7%D9%82-%D8%B1%D8%A7-%D8%AF%D8%B9%D9%88%D8%AA-%D8%A8%D9%87-%D9%82%DB%8C%D8%A7%D9%85-%DA%A9%D8%B1%D8%AF">چرا امام خمینی مردم عراق را دعوت به قیام کرد؟</a></blockquote>
      <p>الحکیم در جریان سخنرانی در این نشست، ضمن انتقاد شدید از تصمیمات ایالات متحده در حمایت از رژیم صهیونیستی، تأکید کرد که این تصمیمات به ضرر حقوق ملت فلسطین است.</p>
      <p>خبرگزاری اسپوتنیک به نقل از این وزیر عراقی گزارش داد که «آمریکا همیشه اسرائیل را به شهرک‌سازی و ارتکاب جنایت علیه ملت فلسطین تشویق می‌کند».</p>
      <p>وی تصریح کرد که «این موضع آمریکا، به منزله مشروعیت‌بخشی به جنایات اسرائیلی است و باعث مانع‌تراشی در مسیر صلح در منطقه می‌شود».</p>
      <p>وزیر خارجه عراق در پایان خاطر نشان کرد که موضع عراق در قبال مسئله فلسطین، مبتنی بر قطعنامه‌های بین‌المللی است.</p>
      <p>اتحادیه عرب امروز دوشنبه در دور غیر عادی خود در مقر دبیر خانه این اتحادیه به ریاست وزیر خارجه عراق نشست برگزار کرد.</p>
      <p>این نشست در راستای درخواست حکومت فلسطین برای بررسی «تحول خطرناک موضع دولت آمریکا درباره شهرک‌سهازی غیر قانونی اسرائیل در خاک اشغالی کشور فلسطین» برگزار شد.</p>
      <p>مایک پامپئو وزیر خارجه آمریکا اخیرا گفت که دولت آمریکا از اینکه شهرک‌های صهیونیست‌نشین موجود در خاک فلسطین را در تضاد با حقوق بین‌الملل به شمار آورد، عدول کرده است.</p>
      <p>بنیامین نتانیاهو نخست وزیر رژیم صهیونیستی نیز ضمن «تاریخی» خواندن این تصمیم آمریکا، ادعا کرد که این مسئله به رژیم صهیونیستی این فرصت را برای یک بار خواهد داد که «مرزهای شرقی خود را تعیین کند».</p>
      <p>منبع: فارس</p>
    </article>
  </body>
</html>