<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-altre-di-a/cagliari-avanti-a-lecce-all-intervallo-e-1-0-decide-joao-pedro-da-calcio-di-rigore-415736"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-25T15:53:00+00:00"/>
    <meta property="og:title" content="Cagliari avanti a Lecce: all'intervallo è 1-0, decide Joao Pedro da calcio di rigore"/>
    <meta property="og:description" content="Nemmeno la pioggia ferma il Cagliari di Rolando Maran. Al termine del primo tempo, la formazione sarda è in vantaggio per 1-0 al Via del Mare di Lecce."/>
  </head>
  <body>
    <article>
      <h1>Cagliari avanti a Lecce: all'intervallo è 1-0, decide Joao Pedro da calcio di rigore</h1>
      <h2>Nemmeno la pioggia ferma il Cagliari di Rolando Maran. Al termine del primo tempo, la formazione sarda è in vantaggio per 1-0 al Via del Mare di Lecce.</h2>
      <address><time datetime="2019-11-25T15:53:00+00:00">25 Nov 2019, 15:53</time> by <a rel="author">Redazione Tutto Napoli.net</a></address>
      <p>Nemmeno la pioggia ferma il <b>Cagliari</b> di Rolando Maran. Al termine del primo tempo, la formazione sarda è in vantaggio per 1-0 al Via del Mare di <b>Lecce</b>. Decide la rete dal dischetto di Joao Pedro.</p>
      <p><b>Equilibrio spezzato </b>- Si gioca, finalmente, dopo il rinvio di ieri sera. La formazione salentina comincia il match con grande aggressività, collezionando corner in serie. Gli ospiti, però, non rischiano granché e con il passare dei minuti guadagnano metri. L'equilibrio si spezza improvvisamente alla mezzora: La Mantia colpisce ingenuamente con la mano un cross dalla destra, portando Mariani - grazie al decisivo aiuto del VAR - a decretare il calcio di rigore. Dagli undici metri, lo specialista Joao Pedro non sbaglia a porta avanti Nainggolan e soci.</p>
      <p><b>Olsen si supera</b> - Il Cagliari festeggia forse un po' troppo e si disunisce subito, così La Mantia prova a riscattarsi con una conclusione dal limite: la deviazione di Cacciatore sembra spiazzare Olsen, che però è reattivissimo e con la mano di richiamo compie un autentico miracolo. È l'unico vero pericolo portato dai padroni di casa, perché i sardi controllano bene le avanzate degli avversari. Il primo tempo si chiude sullo 0-1.</p>
    </article>
  </body>
</html>