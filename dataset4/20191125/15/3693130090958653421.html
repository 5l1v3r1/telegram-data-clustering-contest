<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/harcliklarini-mehmetcik-vakfi-na-bagisladilar-1211882.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-25T15:55:00+00:00"/>
    <meta property="og:title" content="Harçlıklarını Mehmetçik Vakfı'na bağışladılar"/>
    <meta property="og:description" content="Yalova merkezinde eğitim ve öğretim veren Atatürk İlkokulu 3/B sınıfı öğrencileri, öğretmenlerine çiçek almak yerine topladıkları parayı Mehmetçik Vakfına bağışlayarak örnek bir davranış ortaya koydular."/>
  </head>
  <body>
    <article>
      <h1>Harçlıklarını Mehmetçik Vakfı'na bağışladılar</h1>
      <h2>Yalova merkezinde eğitim ve öğretim veren Atatürk İlkokulu 3/B sınıfı öğrencileri, öğretmenlerine çiçek almak yerine topladıkları parayı Mehmetçik Vakfına bağışlayarak örnek bir davranış ortaya koydular.</h2>
      <address>
        <time datetime="2019-11-25T15:55:00+00:00">25 Nov 2019, 15:55</time>
      </address>
      <p>Öğretmenler Günü Yalova'da da kutlandı. Atatürk İlkokulu 3/B sınıfı öğrencileri ise <b>örnek sayılacak bir uygulama</b> ile Öğretmenler Günü'nü kutladılar.</p>
      <p>Bu Öğretmenler Gününde öğretmenlerine <b>çiçek almak yerine paralarını toplayan öğrenciler</b>, bu parayı PTT'ye giderek <b>Mehmetçik Vakfı'na</b> bağışladılar. Öğretmenleri Nazan Yiğit'in kendilerine bu fikri verdiğini belirten öğrenciler, "Öğretmenimiz bu Öğretmenler Gününde bana hediye almayın, onun yerine Mehmetçik Vakfına bağışta bulunalım dedi. Bizde bundan çok mutlu olduk. Tüm arkadaşlarımız paralarımızı toplayıp vakfa bağışladık" dediler.</p>
      <p>Öğretmenler Gününü'nde <b>öğrencilerinin çiçek vermediği ama sarılarak ve elini öperek kutladığı Nazan Yiğit</b> ise, "Yavrularımla gurur duydum. Örnek bir davranış sergilediler. Onları yürekten kutluyorum. Bu yaptıkları davranış bugüne kadar bana verilen en güzel Öğretmenler Günü hediyesi oldu" dedi.</p>
    </article>
  </body>
</html>