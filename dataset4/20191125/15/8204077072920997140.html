<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/ikonomika-i-politika/332/a/rabotodatelite-izlizat-ot-tristranniia-syvet-293819/"/>
    <meta property="og:site_name" content="Investor.bg"/>
    <meta property="article:published_time" content="2019-11-25T15:22:00+00:00"/>
    <meta property="og:title" content="Работодателите излизат от Тристранния съвет"/>
    <meta property="og:description" content="Решението е до внасянето за обсъждане на адекватни предложения за ограничаване на злоупотребите с болничните"/>
  </head>
  <body>
    <article>
      <h1>Работодателите излизат от Тристранния съвет</h1>
      <h2>Решението е до внасянето за обсъждане на адекватни предложения за ограничаване на злоупотребите с болничните</h2>
      <address><time datetime="2019-11-25T15:22:00+00:00">25 Nov 2019, 15:22</time> by <a rel="author">Евгения Маринова</a></address>
      <p>Асоциацията на индустриалния капитал в България /АИКБ/ подкрепя решението на Асоциация на организациите на българските работодатели /АОБР/ да прекрати участието си в Националния съвет за тристранно сътрудничество /НСТС/ до внасянето за обсъждане на адекватни според работодателите предложения за ограничаване на злоупотребите с болничните.</p>
      <p>Това стана ясно по време на заседание на Националния съвет на Асоциация на индустриалния капитал в България (АИКБ), съобщават от организацията.</p>
      <p>АИКБ категорично не приема продължаването на вменената през 2010 г. като антикризисна мярка предприятията да заплащат първите три дни болнични. Чрез този вменен допълнителен ангажимент те фактически биват облагани тройно - чрез осигуровките, които внасят, чрез обезщетения за първите три дни от временната нетрудоспособност, които изплащат и чрез изплащането на допълнителни възнаграждения за заместващи работници, посочват от Асоциацията.</p>
      <p>Премиерът Бойко Борисов обяви, че предложението първият ден от болничните да не се плаща на работника <a href="https://www.investor.bg/ikonomika-i-politika/332/a/b-borisov-novata-ideia-za-bolnichnite-niama-da-vliza-v-narodnoto-sybranie-293458/"><b>няма да бъде внесено в Народното събрание</b></a>. Премиерът каза, че темата ще бъде обсъдена в Националния съвет за тристранно сътрудничество.</p>
      <p>КТ "Подкрепа" организира<a href="https://www.investor.bg/ikonomika-i-politika/332/a/sindikatite-gotviat-mashtaben-protest-293753/"><b> национален протестен митинг - шествие</b></a> на 27 ноември под наслов "Болните работници не са престъпници", от КНСБ няма да протестират на тази дата, но Конфедерацията остава в стачна готовност.</p>
      <p>
        <i>По статията работи: <a href="https://www.investor.bg/ikonomika-i-politika/332/a/rabotodatelite-izlizat-ot-tristranniia-syvet-293819/znvygb:ritravn.riebcrlfxn@tznvy.pbz">Евгения Маринова</a></i>
      </p>
      <related>
        <a href="https://www.investor.bg/ikonomika-i-politika/332/a/sindikatite-gotviat-mashtaben-protest-293753/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/brankov-nacionalnata-programa-za-razvitie-do-2030-g-triabva-da-se-preraboti-293610/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/kt-podkrepa-predlaga-pyrvite-5-dni-ot-bolnichnite-da-se-plashtat-ot-rabotodatelia-293564/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/ademov-za-bolnichnite-lipsata-na-kontrol-ne-moje-da-se-zameni-s-otnemane-na-prava-293533/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/biudjet-i-finansi/333/a/vladislav-goranov-ochakvame-33-ikonomicheski-rastej-dogodina-292241/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/biudjet-i-finansi/333/a/tristranniiat-syvet-shte-obsydi-finansovata-ramka-za-dogodina-292206/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/socialnite-partniori-ne-podkrepiha-namaliavaneto-na-dds-284242/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ikonomika-i-politika/332/a/tristranniiat-syvet-othvyrli-promenite-v-kodeksa-za-socialno-osiguriavane-259932/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/biudjet-i-finansi/333/a/rejimyt-za-izplashtane-na-bolnichnite-se-zapazva-249255/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>