<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58590-zakarpatska-polcya-povdomila-pro-pdozru-u-organzacyi-gralnogo-bznesu-trom-uchasnikam-zlochinnoyi-organzacyiyi.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-25T15:03:00+00:00"/>
    <meta property="og:title" content="Учасникам злочинної організаціїї повідомлено про підозру у організації грального бізнесу"/>
    <meta property="og:description" content="Правоохоронці обласного управління Нацполіції в Закарпатській області за процесуального керівництва прокуратури Закарпатської області, чоловіку інкримінують злочинну діяльність за кваліфікаціями статей, що стосуються організації незаконного грального бізнесу у області. Досудове розслідування у справах триває.Слідчою групою відділу розслідування особливо тяжких злочинів слідчого управління ГУНП в Закарпатській області спільно з працівниками Управління стратегічних розслідувань в Закарпатській області, за процесуального керівництва прокуратури Закарпатської області, проведено ряд обшуків підпільних гральних закладів на території міста Ужгород, Ужгородського, Виноградівського та Тячівського районів Закарпатської області.Слідчі дії були проведені в рамках кримінальних проваджень за фактом незаконного зайняття гральним бізнесом. За результатами розслідування, поліцейські-детективи викрили злочинну організацію, учасники якої свою діяльність здійснювали протягом тривалого часу на території вказаних районів області.Організатору…"/>
  </head>
  <body>
    <article>
      <h1>Учасникам злочинної організаціїї повідомлено про підозру у організації грального бізнесу</h1>
      <address>
        <time datetime="2019-11-25T15:03:00+00:00">25 Nov 2019, 15:03</time>
      </address>
      <p><b>Правоохоронці обласного управління Нацполіції в Закарпатській області за процесуального керівництва прокуратури Закарпатської області, чоловіку інкримінують злочинну діяльність за кваліфікаціями статей, що стосуються організації незаконного грального бізнесу у області. Досудове розслідування у справах триває.</b><br/><br/>Слідчою групою відділу розслідування особливо тяжких злочинів слідчого управління ГУНП в Закарпатській області спільно з працівниками Управління стратегічних розслідувань в Закарпатській області, за процесуального керівництва прокуратури Закарпатської області, проведено ряд обшуків підпільних гральних закладів на території міста Ужгород, Ужгородського, Виноградівського та Тячівського районів Закарпатської області.<br/><br/>Слідчі дії були проведені в рамках кримінальних проваджень за фактом незаконного зайняття гральним бізнесом. За результатами розслідування, поліцейські-детективи викрили злочинну організацію, учасники якої свою діяльність здійснювали протягом тривалого часу на території вказаних районів області.<br/><br/>Організатору незаконного грального бізнесу, 47-річному ужгородцю та ще двом співорганізаторам – тячівцю та жителю Ужгородщини, – повідомлено про підозру у вчиненні кримінальних правопорушень, передбачених ч.1 ст.255, ч.4 ст.28-ч.1 ст.203-2 Кримінального кодексу України, а саме у створенні та участі у злочинній організації, діяльність якої була спрямована на отримання незаконних прибутків від зайняття гральним бізнесом і облаштування підпільних гральних закладів.<br/><br/>Також вирішується питання щодо обрання міри запобіжного заходу для інших фігурантів злочину, інформує Відділ комунікації поліції Закарпатської області<br/><br/>Також до проведення слідчих дій залучалися бійці Роти поліції особливого призначення ГУНП в Закарпатській області.</p>
      <figure>
        <img src="https://zak-kor.net/uploads/posts/2019-11/1574687223_75614193_999678687075141_5374385112555192320_o.jpg"/>
      </figure>
      <figure>
        <img src="https://zak-kor.net/uploads/posts/2019-11/1574687165_77047568_999678727075137_2283796310723133440_o.jpg"/>
      </figure>
      <figure>
        <img src="https://zak-kor.net/uploads/posts/2019-11/1574687155_78102578_999678777075132_8411059061071544320_o.jpg"/>
      </figure>
      <figure>
        <img src="https://zak-kor.net/uploads/posts/2019-11/1574687194_78286651_999678677075142_4754540367313895424_o.jpg"/>
      </figure>
      <figure>
        <img src="https://zak-kor.net/uploads/posts/2019-11/1574687150_78480280_999678767075133_5030687742036541440_o.jpg"/>
      </figure>
      <p>
        <b>
          <a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a>
        </b>
      </p>
    </article>
  </body>
</html>