<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/kultura/20191125-2020-ban-visszater-a-budapest-parkba-a-billy-talent.html"/>
    <meta property="og:site_name" content="Origo"/>
    <meta property="article:published_time" content="2019-11-25T15:39:00+00:00"/>
    <meta property="og:title" content="Négy év után tér vissza a Budapest Parkba a Billy Talent"/>
    <meta property="og:description" content="2020 nyarán koncertezik a 25 éves banda Budapesten."/>
  </head>
  <body>
    <article>
      <h1>Négy év után tér vissza a Budapest Parkba a Billy Talent</h1>
      <address><time datetime="2019-11-25T15:39:00+00:00">25 Nov 2019, 15:39</time> by <a rel="author">Origo</a></address>
      <p>
        <b>Négy év után visszatér a Budapest Park színpadára a 25 éves kanadai Billy Talent. </b>
      </p>
      <p>2020. június 14-én koncertezik a Budapest Parkban a népszerű kanadai punkrock zenakar, a Billy Talent. A banda már 25 éves, bár nem ezen a néven kezdtek zenélni. A Pezz nevű együttest 1993-ban alapította meg Benjamin Kowalewicz, Ian D'Sa, Jon Gallant és Aaron Solowoniuk. A formáció 2001-ig működött, és bár az indie szcénában egyre ismertebbek lettek, az igazi áttörés váratott magára. </p>
      <figure>
        <iframe src="https://www.youtube.com/embed/ZGbNq_flErA" width="640" height="360" data-service="Youtube" scrolling="no"/>
      </figure>
      <p>A zenekar nevét Billy Talentre változtatták, és hamarosan a Warner lemezkiadóhoz szerződtek. Zenéjük a keményvonalas punkrock felé vette az irányt, 2003-ban megjelent első lemezük. Második albumuk több országban a slágerlisták élére került, és világszerte 700 ezer példányt adtak el belőle.</p>
      <figure>
        <img src="https://cdn.nwmgroups.hu/s/img/i/1911/20191125billy-talent.jpg?w=644&amp;h=429"/>
        <figcaption>A Billy Talent<cite>Forrás: Origo</cite></figcaption>
      </figure>
      <p>A Billy Talent eddig öt albumot jelentetett meg, és évtizedek óta járja a világot. Felléptek 2010-es és a 2017-es Sziget fesztiválon, 2013-ban a VOLT Fesztiválon, 2016-ban pedig a Budapest Parkban koncerteztek.</p>
      <related>
        <h4>további tartalmak a rovatból</h4>
        <a href="https://www.origo.hu/kultura/20191125-meghalt-a-28-eves-enekesno-goo-hara.html"/>
        <a href="https://www.origo.hu/kultura/20191125-taylor-swift-megdontotte-michael-jackson-rekordjat-az-amerikai-zenei-dijak-atadasan-1.html"/>
        <a href="https://www.origo.hu/kultura/20191123-torocsik-marit-koszontotte-szuletesnapjan-a-nemzeti-szinhaz.html"/>
        <a href="https://www.origo.hu/kultura/20191122-nyolcvan-eve-nem-kerult-arveresre-petofi-dedikaciojaval-ellatott-kotet.html"/>
      </related>
    </article>
  </body>
</html>