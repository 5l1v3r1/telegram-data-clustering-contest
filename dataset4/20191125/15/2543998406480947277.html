<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/171142/prijava-protiv-bastaca-agenciji-borbu-protiv-korupcije"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T15:52:00+00:00"/>
    <meta property="og:title" content="Prijava protiv Bastaća Agenciji za borbu protiv korupcije!"/>
    <meta property="og:description" content="Grad Beograd podneo je Agenciji za borbu protiv korupcije prijavu za sukob interesa protiv predsednika opštine Stari Gradi Marka Bastaća, na osnovu nalaza budzetske inspekcije grada."/>
  </head>
  <body>
    <article>
      <h1>Prijava protiv Bastaća Agenciji za borbu protiv korupcije!</h1>
      <h2>Grad Beograd podneo je Agenciji za borbu protiv korupcije prijavu za sukob interesa protiv predsednika opštine Stari Gradi Marka Bastaća, na osnovu nalaza budzetske inspekcije grada.</h2>
      <address><time datetime="2019-11-25T15:52:00+00:00">25 Nov 2019, 15:52</time> by <a rel="author">Republika</a></address>
      <p>U prijavi stoji da je uzbunjivač D.U. tokom postupka uzbunjivanja izneo, između ostalog, navode da je prilikom sklapanja ugovora i angažovanja pojedinih lica, od kojih su neki i odbornici Skupštine opštine Stari Grad, oštećen budžet Grada Beograda, rekla je Tanjugu načelnica Gradske uprave Sandra Pantelić.</p>
      <p>Kako je rekla, imajući u vidu da je budžetska inspekcija Grada Beograd, izvršila kontrolu i utvrdila nepravilnosti, u prijavi se traži da Agencija, u okviru svoje nadležnosti, postupi i utvrdi da li su prilikom angažovanja, odbornici Skupštine opštine Stari Grad bili u sukobu interesa.</p>
      <related>
        <h4>Pročitajte još:</h4>
        <a href="http://republika.rs/vesti/srbija/170074/INSPEKCIJA-NASLA-DOKAZE-Bastac-ojadio-Stari-grad"/>
        <a href="http://republika.rs/vesti/srbija/168934/Krivicna-prijava-protiv-Bastaca-zbog-nepravilnosti-Galetu"/>
        <a href="http://republika.rs/vesti/srbija/168317/Krivicna-prijava-Bastaca-ekipu-Budzetska-inspekcija-utvrdila-mahinacije"/>
        <a href="http://republika.rs/vesti/srbija/167605/Sluzba-budzetsku-inspekciju-podnela-krivicnu-prijavu-protiv-Bastaca"/>
        <a href="http://republika.rs/vesti/srbija/167510/Tadic-optuzuje-DJilas-Bosko-rade-Vucica"/>
      </related>
      <p>Inače, Budžetska inspekcija Grada, početkom novembra, podnela je protiv Bastaća krivičnu prijavu Posebnom odeljenju Višeg javnog tužilaštva u Beogradu za borbu protiv korupcije, nakon što je, kako se navodi, utvrdila nepravilnosti u vanrednoj kontroli materijalno-finansijskog poslovanja opštine Stari grad za 2018. godinu.</p>
    </article>
  </body>
</html>