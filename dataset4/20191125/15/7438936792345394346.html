<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Ministryne-Benesova-Smlouva-s-Argentinou-zrychli-a-zjednodusi-rizeni-o-vydani-osob-604641"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-25T15:21:00+00:00"/>
    <meta property="og:title" content="Ministryně Benešová: Smlouva s Argentinou zrychlí a zjednoduší řízení o vydání osob"/>
    <meta property="og:description" content="Ministryně spravedlnosti Marie Benešová a argentinský velvyslanec Roberto Alejandro Salafia dnes na Ministerstvu spravedlnosti podepsali Smlouvu o vydávání mezi Českou republikou a Argentinskou republikou. Smlouva upravuje vydávání osob k trestnímu stíhání či k výkonu trestu odnětí svobody mezi Českou republikou a Argentinou."/>
  </head>
  <body>
    <article>
      <h1>Ministryně Benešová: Smlouva s Argentinou zrychlí a zjednoduší řízení o vydání osob</h1>
      <address>
        <time datetime="2019-11-25T15:21:00+00:00">25 Nov 2019, 15:21</time>
      </address>
      <p>
        <b>Ministryně spravedlnosti Marie Benešová a argentinský velvyslanec Roberto Alejandro Salafia dnes na Ministerstvu spravedlnosti podepsali Smlouvu o vydávání mezi Českou republikou a Argentinskou republikou. Smlouva upravuje vydávání osob k trestnímu stíhání či k výkonu trestu odnětí svobody mezi Českou republikou a Argentinou.</b>
      </p>
      <p>„Přestože dosavadní spolupráce mezi Českou republikou a Argentinou je už nyní na velice dobré úrovni, tak doposud neexistovala žádná dvoustranná smlouva v oblasti mezinárodní justiční spolupráce. Tím, že byla dnes Smlouva uzavřena, byl učiněn velice důležitý krok ve vzájemných vztazích obou států. Dojde ke zrychlení a zjednodušení řízení o vydání osob, což povede k účinnější vymahatelnosti práva a trestněprávní represi,“ uvedla při podpisu ministryně spravedlnosti Marie Benešová.</p>
      <p>Uzavření Smlouvy se prakticky odrazí především ve zjednodušení a větší transparentnosti pravidel uplatňovaných mezi oběma stranami. Hlavním smyslem celého aktu je umožnit kvalitnější a efektivnější způsob vedení trestního stíhání příslušnými orgány obou států a rovněž zlepšit následný výkon rozhodnutí v trestní oblasti.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Ministryne-Benesova-Snizeni-zateze-pro-podnikatele-a-posileni-autonomie-602656"/>
        <a href="https://www.parlamentnilisty.cz/politika/politici-volicum/Ministryne-Benesova-Letosni-rok-je-pro-spravedlnost-z-meho-pohledu-uspesny-602265"/>
        <a href="https://www.parlamentnilisty.cz/politika/politici-volicum/Ministryne-Benesova-Hlavnim-cilem-je-trestni-stihani-pachatelu-trestnych-cinu-proti-financnim-zajmum-EU-601499"/>
        <a href="https://www.parlamentnilisty.cz/politika/politici-volicum/Ministryne-Benesova-Nominacni-zakon-nijak-nechce-prenaset-finalni-odpovednost-na-expertni-organ-601471"/>
      </related>
    </article>
  </body>
</html>