<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/no-mans-sky-synthesis-aggiornamento-gratuito/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T15:16:00+00:00"/>
    <meta property="og:title" content="No Man's Sky: ecco Synthesis, il nuovo aggiornamento gratuito | Game Division"/>
    <meta property="og:description" content="Sul sito di No Man's Sky è stato annunciato Synthesis, il nuovo aggiornamento gratuito che implementerà miglioramenti e nuove funzionalità."/>
  </head>
  <body>
    <article>
      <h1>No Man's Sky: ecco Synthesis, il nuovo aggiornamento gratuito | Game Division</h1>
      <address>
        <time datetime="2019-11-25T15:16:00+00:00">25 Nov 2019, 15:16</time>
      </address>
      <p>Ormai sembrano solamente un lontano ricordo i giorni successivi al turbolento rilascio di<b> No Man’s Sky</b>. Dopo 3 anni dall’uscita il titolo di Hello Games ne ha fatta di strada, e di cose all’interno della galassia procedurale ne sono successe. Aggiornamento dopo aggiornamento il team di sviluppo ha saputo mantenere le promesse fatte ed il gioco ad oggi può vantare una schiera di appassionati.</p>
      <p>Il <b>nuovo massiccio aggiornamento si chiamerà Synthesis</b> e verrà rilasciato a titolo completamente gratuito su PlayStation 4, Xbox One e PC. L’annuncio è arrivato sul sito web dello studio inglese, che ha affermato di essere attualmente al lavoro su Synthesis e l’obbiettivo che si sono posti sarà quello di ampliare ancora di più l’universo di gioco.</p>
      <figure>
        <img src="https://www.tomshw.it/images/images/2019/11/no-man-s-sky-65033.768x432.jpg"/>
      </figure>
      <p>Leggi anche: <a href="https://www.tomshw.it/videogioco/star-wars-jedi-fallen-order-mod/">Star Wars Jedi fallen Order: il gioco si riempie di mod</a></p>
      <p><b>Sean Murray</b> ha dichiarato:<i> “Mentre continueremo a lavorare a delle nuove funzionalità e a dei nuovi contenuti, nel frattempo Synthesis raggrupperà diversi miglioramenti della ‘qualità della vita’, per soddisfare molte delle richieste che ci arrivano dalla community. Non vediamo l’ora di condividerlo con voi quello a cui stiamo lavorando”.</i></p>
      <p>Synthesis non si limiterà a migliorare ciò che già propone No Man’s Sky, ma a detta dello studio di sviluppo verranno aggiunte anche delle vere e proprie funzionalità del tutto inedite. Non sappiamo altro per il momento ma attendiamo ulteriori dettagli da Hello Games, oltre che a una data di rilascio per Synthesis. <b>Cosa ve ne pare di questo nuovo contenuto aggiuntivo per No Man’s Sky?</b> Diteci la vostra.</p>
      <blockquote>No man’s Sky si è ripreso più che bene dopo un lancio turbolento. Acquista ora il gioco di Hello Games su Amazon a <a href="https://toms.it/RIvqK">questo indirizzo</a>.</blockquote>
    </article>
  </body>
</html>