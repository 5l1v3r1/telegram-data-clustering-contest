<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837711-tsini-na-gaz-dlya-naselennya-znizheni-na-7-orzhel"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T15:56:00+00:00"/>
    <meta property="og:title" content="Ціни на газ для населення знижені на 7% - Оржель"/>
    <meta property="og:description" content="КИЇВ. 25 листопада. УНН. Ціни на газ для населення знижені на 7% від ціни попереднього кварталу 2019 року. Про це заявив на брифінгу щодо змін у сфері …"/>
  </head>
  <body>
    <article>
      <h1>Ціни на газ для населення знижені на 7% - Оржель</h1>
      <address><time datetime="2019-11-25T15:56:00+00:00">25 Nov 2019, 15:56</time> by <a rel="author">Антоніна Карташева</a></address>
      <p><b>КИЇВ. 25 листопада. УНН.</b> Ціни на газ для населення знижені на 7% від ціни попереднього кварталу 2019 року. Про це заявив на брифінгу щодо змін у сфері енергетики і екології міністр енергетики та навколишнього середовища Олексій Оржель, передає кореспондент <b>УНН</b>.</p>
      <p>“Навіть в умовах зупинки транспортування, навіть в умовах, коли ми працюємо в досить критичній ситуації, як технологічного характеру, так і фінансового характеру, уряд захищає людей від коливань ціни на газ взимку. Ті запаси, що в нас є в газосховищах, та підготовка по іншим паливам дозволяє нам запропонувати так звану страхову ціну. Ціну, яка навіть менша, ніж ціна у попередньому кварталі 2019 року — 7% різниця ціни квартал до кварталу”, — зазначив Оржель.</p>
      <p>Нагадаємо, з листопада 2018 року <a href="https://www.unn.com.ua/uk/news/1837609-ukrayina-narostila-doboviy-vidbir-gazu-z-psg-do-67-mln-kub-m">ціна на газ</a> для населення зросла до 8550 грн за тис. куб. м, з травня її почали зменшувати. Нафтогаз встановив ціну на газ для населення у листопаді у 4899,00 грн за тисячу кубометрів.</p>
      <p>Раніше <b>УНН</b> повідомляв, Кабінет міністрів працює над тим, щоб <a href="https://www.unn.com.ua/uk/news/1836870-kabmin-planuye-vplinuti-na-tarifi-zhkg-za-dopomogoyu-nizhchoyi-tsini-na-energonosiyi">знизити вартість енергоносіїв</a> для унеможливлення підвищення тарифів на послуги житлово-комунального господарства в регіонах.</p>
    </article>
  </body>
</html>