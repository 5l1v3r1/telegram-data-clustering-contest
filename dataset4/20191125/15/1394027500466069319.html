<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://andreagaleazzi.com/news/huawei-mediapad-pro-con-foro-sul-display-e-m-pen-arrivano-anche-i-nuovi-matebook-d/"/>
    <meta property="og:site_name" content="Andrea Galeazzi"/>
    <meta property="article:published_time" content="2019-11-25T15:44:48+00:00"/>
    <meta property="og:title" content="Huawei MediaPad Pro con foro sul display e M-Pen, arrivano anche i nuovi MateBook D!"/>
    <meta property="og:description" content="Giornata di presentazioni importanti in casa Huawei che annuncia i nuovi MateBook della serie D e il nuovo MatePad Pro, un tablet per la fascia alta con display forato. Partiamo dal tablet che è sicuramente il prodotto più interessante perchè […]"/>
  </head>
  <body>
    <article>
      <h1>Huawei MediaPad Pro con foro sul display e M-Pen, arrivano anche i nuovi MateBook D!</h1>
      <address>
        <time datetime="2019-11-25T15:44:48+00:00">25 Nov 2019, 15:44</time>
      </address>
      <p>Giornata di presentazioni importanti in casa Huawei che annuncia i nuovi MateBook della serie D e il nuovo MatePad Pro, un tablet per la fascia alta con display forato.</p>
      <p>Partiamo dal tablet che è sicuramente il prodotto più interessante perchè rientra in una fascia che lo mette in diretta concorrenza con iPad Pro.</p>
      <p>MatePad Pro è un tablet dotato di display da 10.8” con tecnologia IPS e risoluzione QHD, con un rapporto di forma di 16:10. Nella parte superiore, a sinistra, troviamo un foto che ospita la camera frontale da 8 megapixel.</p>
      <p>Al suo interno troviamo il Kirin 990, CPU di fascia alta per Huawei, che si affianca a 6/8 GB di RAM e 128/256/512 GB di memoria interna espandibile.</p>
      <p>Oltre la camera frontale, troviamo anche quella posteriore da 13 megapixel e apertura f/1.8.</p>
      <p>La batteria è da ben 7250 mAh e supporta la ricarica rapida.</p>
      <figure>
        <img src="https://andreagaleazzi.com/wp-content/uploads/2019/11/Huawei-MatePad-Pro-3-1024x375.jpg"/>
      </figure>
      <p>Il tablet può essere abbinato ad una tastiera magnetica e, soprattutto, supporta la M-Pen.</p>
      <p>Attualmente abbiamo dei prezzi che si riferiscono al mercato cinese, assolutamente interessanti ma potrebbero subire variazioni per il nostro mercato.</p>
      <p>Si parte, al cambio, da circa 425 euro per la variante da 6/128 GB WiFi, si sale a 515 per la variante WiFi da 8/256 GB. Per la variante da 8/512 GB e supporto alla rete LTE, bisogna invece pagare una cifra attorno agli 800 euro al cambio.</p>
      <p>Cosa ne pensate?</p>
      <slideshow>
        <figure>
          <img src="https://andreagaleazzi.com/wp-content/uploads/2019/11/matepadpro.jpg"/>
        </figure>
        <figure>
          <img src="https://andreagaleazzi.com/wp-content/uploads/2019/11/huawei-matepad-pro-1024x576.jpg"/>
        </figure>
      </slideshow>
      <p>Nella seconda fase della presentazione, Huawei ha annunciato invece la nuova generazione della linea MateBook D, notebook destinati alla fascia media del mercato.</p>
      <p>Si tratta essenzialmente dello stesso notebook ma con dimensioni diverse: da 14” e da 15”.</p>
      <p>Su entrambi i modelli troviamo infatti delle CPU Intel Core i5/i7 di decima generazione o un AMD Ryzen R5 3500U (abbinato ad una GPU Vega 8), con il supporto di 8/16 GB di RAM e, per la variante Intel, la Scheda Grafica dedicata Nvidia GeForce MX250. Per quanto riguarda lo storage, troviamo 256 GB di SSD  e 1TB di HDD per la variante da 15”, altrimenti 512 GB di SSD per la variante da 14”.</p>
      <p>Entrambe le configurazione sono ancora disponibili per il solo mercato cinese e hanno prezzi paragonabili, nonostante le differenze dimensionali: si parte da una variante base da circa 550 euro al cambio, fino ad arrivare alla variante più costosa da circa 850 euro. Che ve ne pare?</p>
      <figure>
        <img src="https://andreagaleazzi.com/wp-content/uploads/2019/11/maebookd.png"/>
      </figure>
      <related>
        <h4>Articoli correlati</h4>
        <a href="https://andreagaleazzi.com/unboxing-in-anteprima-offerte-black-friday-amazon/"/>
        <a href="https://andreagaleazzi.com/auto-ricondizionate-convengono-da-brumbrum/"/>
        <a href="https://andreagaleazzi.com/unboxing-macbook-pro-16/"/>
      </related>
    </article>
  </body>
</html>