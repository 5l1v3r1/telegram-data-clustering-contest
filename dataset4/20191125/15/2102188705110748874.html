<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/25/654102/"/>
    <meta property="og:site_name" content="Економічна правда"/>
    <meta property="article:published_time" content="2019-11-25T15:54:00+00:00"/>
    <meta property="og:title" content="Через лікарняний Крумханзла правління Приватбанку тимчасово очолить фіндиректор"/>
    <meta property="og:description" content="На період відсутності голови правління Приватбанку Петра Крумханзла правління банку очолить його заступник, фінансовий директор Ганна Самаріна."/>
  </head>
  <body>
    <article>
      <h1>Через лікарняний Крумханзла правління Приватбанку тимчасово очолить фіндиректор</h1>
      <address>
        <time datetime="2019-11-25T15:54:00+00:00">25 Nov 2019, 15:54</time>
      </address>
      <p>На період відсутності голови правління Приватбанку Петра Крумханзла правління банку очолить його заступник, фінансовий директор Ганна Самаріна.</p>
      <p>Про це повідомила пресслужба банку.</p>
      <p>"У нас це стандартна практика: на час відпустки, відрядження, лікарняного автоматично призначається в.о. кожного керівника", - йдеться у повідомленні.</p>
      <p>У фінустанові додали, що банк працює у звичному режимі.</p>
      <p>"Була необхідність у медичній допомозі та діагностиці. Пан Крумханзл почуває себе добре, ніякої загрози здоров'ю немає. Зараз він знаходиться в лікарні. Після кількох днів відпочинку і реабілітації повернеться до роботи", - заявили у пресслужбі.</p>
      <p>
        <b>Нагадаємо:</b>
      </p>
      <p>У суботу голова правління Приватбанку Петр Крумханзл був госпіталізований після занять у спортзалі.</p>
      <p>У пресслужбі банку спростували діагноз "інфаркт", про який раніше повідомив у своєму <a href="https://t.me/dubinskypro/5203">Telegram</a>-каналі депутат від "Слуги народу" Олександр Дубінський.</p>
      <p>Чех Петр Крумханзл очолив Приватбанк на початку 2018 року. До того він працював операційним директором Home Credit China.</p>
      <p>З 2008 року по 2011 рік Крумханзл працював в Україні операційним директором "Райффайзен банку аваль", після чого повернувся до ЄС і зайнявся консалтингом у сфері фінансових послуг.</p>
      <p>Економічна правда</p>
    </article>
  </body>
</html>