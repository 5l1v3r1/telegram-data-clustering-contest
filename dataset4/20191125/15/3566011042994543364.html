<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549969.html/%D8%AC%D8%A7%D9%85%D8%B9%D9%87-%D9%BE%DA%98%D9%88%D9%87%D8%B4%DA%AF%D8%B1%D8%A7%D9%86-%D8%B1%D8%A7-%D8%A8%D9%87-%D8%B9%D9%86%D9%88%D8%A7%D9%86-%DB%8C%DA%A9-%D9%85%D8%B7%D8%A7%D9%84%D8%A8%D9%87-%DA%AF%D8%B1-%D8%A8%D8%B4%D9%86%D8%A7%D8%B3%D8%AF--%D8%AA%D9%85%D8%A7%D9%85%DB%8C-%D8%A8%D8%B1%D9%86%D8%A7%D9%85%D9%87-%D8%B1%DB%8C%D8%B2%DB%8C-%D9%87%D8%A7-%D8%AF%D8%B1-%D8%AC%D9%87%D8%AA-%D8%A7%D8%B1%D8%AA%D8%A8%D8%A7%D8%B7-%D8%A8%DB%8C%D8%B4%D8%AA%D8%B1-%D8%AF%D8%A7%D9%86%D8%B4%DA%AF%D8%A7%D9%87-%D9%88-%D8%B5%D9%86%D8%B9%D8%AA-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T15:51:00+00:00"/>
    <meta property="og:title" content="جامعه پژوهشگران را به‌عنوان یک مطالبه‌گر بشناسد/ تمامی برنامه‌ریزی‌ها در جهت ارتباط بیشتر دانشگاه و صنعت است"/>
    <meta property="og:description" content="معاون توسعه و مدیریت و منابع استاندار زنجان گفت: جامعه باید پژوهشگران را به‌عنوان یک مطالبه گر بشناسد."/>
  </head>
  <body>
    <article>
      <h1>جامعه پژوهشگران را به‌عنوان یک مطالبه‌گر بشناسد/ تمامی برنامه‌ریزی‌ها در جهت ارتباط بیشتر دانشگاه و صنعت است</h1>
      <h2>معاون توسعه و مدیریت و منابع استاندار زنجان:</h2>
      <address>
        <time datetime="2019-11-25T15:51:00+00:00">25 Nov 2019, 15:51</time>
      </address>
      <p>معاون توسعه و مدیریت و منابع استاندار زنجان گفت: جامعه باید پژوهشگران را به‌عنوان یک مطالبه گر بشناسد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.dana.ir/http://www.mojerasa.ir/">موج رسا</a>؛ سمانه شاددل امروز در جلسه شورای سیاست‌گذاری ستاد هفته پژوهش و فناوری بابیان اینکه آسیب‌شناسی جشنواره های دانشجویی هفته پژوهش به‌صورت دقیق انجام شود، اظهار کرد: این آسیب‌شناسی راهبرد و راهکار در اختیار اعضای ستاد پژوهش و فناوری برای ادامه هرچه بهتر جشنواره ها قرار می‌دهد.</p>
      <p>وی با اشاره به اینکه باید برنامه‌ریزی برای پیشرفت استان در پژوهش انجام شود، ابراز کرد: بر اساس ارائه گزارش‌های که در این جلسه ارائه شد این ظرفیت در استان وجود داد.</p>
      <p>معاون توسعه و مدیریت و منابع استانداری زنجان تصریح کرد: جامعه باید پژوهشگران را به‌عنوان یک مطالبه گر بشناسد.</p>
      <p>وی با اشاره به کمیته دانش‌آموزی ستاد هفته پژوهش و فناوری، عنوان کرد: در این کمیته باید برنامه‌ها طوری برنامه‌ریزی شود که مشوق حضور دانش آموزان در جشنواره‌های هفته پژوهش و فناوری باشند.</p>
      <p>شاددل بابیان اینکه برای آنکه بار عملی جشنواره‌های هفته پژوهش و فناوری اعتبار بالایی داشته باشد باید کمیته دانش‌آموزی کار خود را با بار علمی بالا انجام دهد، افزود: اعتبار علمی جشنواره‌های هفته پژوش و فناوری در آینده وابسته به عملکرد کمیته دانش‌آموزی است.</p>
      <p>وی با اشاره به عدم تشویق دانش آموزان منتخب در جشنواره دانش‌آموزی هفته پژوهش و فناوری سال گذشته، ابراز کرد: باید در این جشنواره‌ها اعتبار جوایز دانش آموزان قبل از جشنواره تامین شود.</p>
      <p>معاون توسعه و مدیریت و منابع استانداری زنجان با اشاره به روحیات دانش آموزان، تصریح کرد: انگیزه دانش آموزان از شرکت در این جشنواره‌ها با سایر شرکت‌کنندگان متفاوت است.</p>
      <p>وی با اشاره به اینکه کارخانه کبریت محل مناسبی برای برگزاری جشنواره دانشجویی هفته پژوهش و فناوری است، عنوان کرد:به نظر من برگزاری این دست از برنامه‌ها در فضای عمومی بهتر از فضای داخل دانشگاه‌ها است.</p>
      <p>شاددل با اشاره به اینکه تمامی برنامه‌ریزی‌های مجموعه استانداری در ارتباط بیشتر بین دانشگاه و صنعت است، ادامه داد: امیدواریم در این جشنواره ارتباط بین صنعت و دانشگاه موردتوجه دانشگاه فنی و حرفه‌ای باشد.</p>
      <p>انتهای پیام/</p>
    </article>
  </body>
</html>