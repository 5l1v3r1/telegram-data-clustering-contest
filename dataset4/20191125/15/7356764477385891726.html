<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gva.be/cnt/dmf20191125_04736831/staal-nieuwe-brug-massenhoven-net-voor-faillissement-verscheept"/>
    <meta property="og:site_name" content="Gazet van Antwerpen"/>
    <meta property="article:published_time" content="2019-11-25T15:25:00+00:00"/>
    <meta property="og:title" content="Staal nieuwe brug Massenhoven net voor faillissement verscheept"/>
    <meta property="og:description" content="In Massenhoven circuleren geruchten dat de nieuwe boogbrug over het Albertkanaal grote vertraging zou oplopen, omdat de staalfabrikant in Spanje failliet i..."/>
  </head>
  <body>
    <article>
      <h1>Staal nieuwe brug Massenhoven net voor faillissement verscheept</h1>
      <address>
        <time datetime="2019-11-25T15:25:00+00:00">25 Nov 2019, 15:25</time>
      </address>
      <p>
        <b>Massenhoven / Zandhoven - In Massenhoven circuleren geruchten dat de nieuwe boogbrug over het Albertkanaal grote vertraging zou oplopen, omdat de staalfabrikant in Spanje failliet is gegaan. Artikels in de Spaanse pers en het feit dat er nauwelijks nog iets gebeurt aan de werf voeden die veronderstellingen nog.</b>
      </p>
      <p>Voor de files ter hoogte van de werf op de brug betekent dit slecht nieuws. Jef Schoenmaekers, woordvoerder van het Vlaams Agentschap Wegen en Verkeer, kan de inwoners min of meer geruststellen.</p>
      <p>“De staalproducent in Spanje is inderdaad failliet gegaan, maar de onderdelen voor de brug van Massenhoven waren nét op tijd verscheept. Intussen is het staal in de haven van Antwerpen aangekomen. Omdat normaal die Spaanse producent ook de montage zou doen, hebben we een nieuwe firma moeten zoeken om de brug te monteren. Logischerwijze wil die nu eerst een kwaliteitscontrole op het staal uitvoeren. Zo gauw die controle klaar is, kan de montage beginnen. Komende weken maken wij een nieuwe planning op.”</p>
    </article>
  </body>
</html>