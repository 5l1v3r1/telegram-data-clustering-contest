<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/braila/razii-pietediscoteci-cluburi-cafe-baruri-politistii-aplicat-amenzi-8000de-lei-1_5ddbf08e5163ec427167d5f4/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T15:19:46+00:00"/>
    <meta property="og:title" content="Razii în pieţe, discoteci, cluburi şi cafe-baruri. Poliţiştii au aplicat amenzi de peste 8.000 de lei"/>
    <meta property="og:description" content="Însoţiţi de jandarmi, poliţiştii au acţionat pentru prevenirea şi combaterea faptelor ilegale, precum şi a principalelor cauze generatoare de accidente rutiere."/>
  </head>
  <body>
    <article>
      <h1>Razii în pieţe, discoteci, cluburi şi cafe-baruri. Poliţiştii au aplicat amenzi de peste 8.000 de lei</h1>
      <address><time datetime="2019-11-25T15:19:46+00:00">25 Nov 2019, 15:19</time> by <a rel="author">Valentin Trufasu</a></address>
      <h4>Însoţiţi de jandarmi, poliţiştii au acţionat pentru prevenirea şi combaterea faptelor ilegale, precum şi a principalelor cauze generatoare de accidente rutiere.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/galati/scandalagiisanctionati-politisti-loveau-pumnii-picioarele-plina-strada-1_5ddbedf25163ec427167c025/index.html"/>
        <a href="https://adevarul.ro/locale/galati/se-construieste-dupabunul-plac-galati-proprietari-imobile-amendati-politistii-locali-1_5ddbea7a5163ec427167a498/index.html"/>
        <a href="https://adevarul.ro/news/eveniment/protestatarii-anti-psd-cer-daune-200000-lei-jandarmi-amenzi-nelegale-1_5ddba3675163ec42716534d5/index.html"/>
      </related>
      <p>În perioada 22-24 noiembrie, poliţiştii din cadrul Poliţiei Municipiului, poliţiilor orăşeneşti şi cei ai secţiilor de poliţie rurală arondate, sprijiniţi de jandarmi, au acţionat atât în municipiu, cât şi în localităţile din mediul rural, în zona pieţelor şi a celor cu profil discotecă, club, cafe-bar pentru prevenirea şi combaterea faptelor ilegale, precum şi a principalelor cauze generatoare de accidente rutiere.</p>
      <p>Totodată, aceştia au acţionat şi pe linia respectării prevederilor legale privind paza şi securitatea obiectivelor asigurate cu pază proprie sau prin societăţi specializate de pază, fiind verificate 108 astfel de obiective.</p>
      <p>”Pe timpul activităţilor, au fost controlate şi 12 societăţi comerciale, legitimate 145 de  persoane şi oprite în trafic 17 autovehicule. De asemenea, aceştia au constatat 44 de contravenţii, pentru care au fost aplicate sancţiuni în valoare totală de peste 8.000 de lei”, a declarat inspectorul Laura Belciugan, purtătorul de cuvânt al IPJ Brăila.</p>
      <p>Dintre amenzile aplicate, 41 au fost pentru încălcarea prevederilor Legii 333/2003 privind paza obiectivelor, bunurlor, valorilor şi protecţia persoanelor, două conform Legii 61/1991 pentru sancţionarea faptelor de încălcare a unor norme de convieţuire socială, a ordinii şi liniştii publice, şi una la un alt act normativ.</p>
      <hr/>
    </article>
  </body>
</html>