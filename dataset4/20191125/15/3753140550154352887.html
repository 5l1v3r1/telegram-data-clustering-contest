<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/25/u_polschi_vidstoronyly_studentku_yaka_obmatyukala_ukrayinku"/>
    <meta property="og:site_name" content="espreso.tv"/>
    <meta property="article:published_time" content="2019-11-25T15:29:00+00:00"/>
    <meta property="og:title" content="У Польщі відсторонили студентку, яка обматюкала українку"/>
    <meta property="og:description" content="Вармінсько-Мазурський університет в Ольштині відсторонив від навчання студентку, яка записала та опублікувала відео з ксенофобськими образами на адресу українки, з якою їхала в потязі"/>
  </head>
  <body>
    <article>
      <h1>У Польщі відсторонили студентку, яка обматюкала українку</h1>
      <address>
        <time datetime="2019-11-25T15:29:00+00:00">25 Nov 2019, 15:29</time>
      </address>
      <p>Вармінсько-Мазурський університет в Ольштині відсторонив від навчання студентку, яка записала та опублікувала відео з ксенофобськими образами на адресу українки, з якою їхала в потязі</p>
      <p>Про це повідомляє <a href="https://www.wprost.pl/zycie/10274065/zawieszono-studentke-medycyny-ktora-obrazala-ukrainke-po-prostu-jestem-glupia.html">Wprost.</a></p>
      <p>На <a href="https://www.youtube.com/watch?time_continue=54&amp;v=77QfwnnRtpA&amp;feature=emb_title">відео</a> дівчина скаржилася на українку, яка зайняла її місце в потязі.</p>
      <p>"Вчора українська кур*а, так звана є**на прибиральниця, зайняла моє місце в потязі, і взагалі, за***ла увесь, кур*а, відсік, щоб ніхто не міг сісти. Вона купила тільки одне місце, а я заплатила за два, щоб було місце для ніг, тому що я можу собі це дозволити…</p>
      <p>Досить того, що вона була товста, але ще в неї була велика валіза, і вона нічого не розуміла", - скаржилась дівчина на відео, яке набрало понад 58 тисяч переглядів на каналі tvolsztyncompl в YouTube.</p>
      <p>"Я мала б піти до кондуктора, але я добра до тварин. Тільки не до таких, тому наступного разу не буду. Є**ь тих українських сте*в, бо ненавиджу їх… Ця жінка - дурна прибиральниця, так що ієрархії треба дотримуватись", - сказала вона.</p>
      <p>Згодом дівчина записала ще одне відео, на якому заявила, що не підтримує націоналізм та дискримінацію та назвала інцидент "жартом".</p>
      <p>"Вибачте, я не подумала, я просто дурна", - сказала студентка.</p>
      <p>В університеті відсторонили дівчину від навчання та розпочали дисциплінарне провадження, а до прокуратури направили повідомлення про можливе скоєння злочину.</p>
      <p>"В університеті немає і ніколи не буде місця для проявів расистської, ксенофобської чи зневажливої поведінки до осіб різної статі, раси, етнічної приналежності, національності, релігії, віросповідання, переконань, інвалідності, віку, сексуальної орієнтації чи знедолених", - йдеться у заяві закладу освіти.</p>
    </article>
  </body>
</html>