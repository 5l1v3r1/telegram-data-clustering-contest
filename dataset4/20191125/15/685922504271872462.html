<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474733"/>
    <meta property="og:site_name" content="طرفداری"/>
    <meta property="article:published_time" content="2019-11-25T15:41:02+00:00"/>
    <meta property="og:title" content="احتمال انتقال قرضی کارلس آلنیا به ختافه در نقل و انتقالات زمستانی"/>
    <meta property="og:description" content="طرفداری - احتمال جدایی کارلس آلنیا از بارسلونا روز به روز بیشتر می‌شود. در این بین تیم‌های زیادی هم به خرید او علاقه مند هستند."/>
  </head>
  <body>
    <article>
      <h1>احتمال انتقال قرضی کارلس آلنیا به ختافه در نقل و انتقالات زمستانی</h1>
      <address><time datetime="2019-11-25T15:41:02+00:00">25 Nov 2019, 15:41</time> by <a rel="author" href="https://www.tarafdari.com/%D9%85%D9%87%D8%AF%DB%8C-%D8%A2%D8%B2%D8%A7%D8%AF%DB%8C/308716" target="_blank">مهدی آزادی</a></address>
      <pre>جدایی آلنیا از بارسا تقریبا قطعی است.</pre>
      <p><a href="https://www.tarafdari.com/">طرفداری </a>- احتمال <a href="https://www.tarafdari.com/node/1452262">جدایی کارلس آلنیا از بارسلونا</a> روز به روز بیشتر می‌شود. در این بین تیم‌های زیادی هم به خرید او علاقه مند هستند.</p>
      <p>به گزارش <a href="https://www.mundodeportivo.com/futbol/fc-barcelona/20191125/471851375328/el-getafe-opcion-para-alena.html">موندو دپورتیوو</a>، آلنیا که از محصولات آکادمی بارسلونا، لاماسیا است، فصل کابوس واری را سپری می‌کند. او در حالی که فصل پیش مهره ارزشمند و مورد اعتماد والورده بود و در بسیاری از بازی‌ها به میدان می‌رفت، امسال به دلیل ترافیک سنگین در خط میانی تیم، به یک سکونشین محض تبدیل شده است. از همین رو شایعاتی درباره جدایی آلنیا از بارسلونا در زمستان به گوش می‌رسد. قضیه‌ای که کاملا هم جدی است.</p>
      <p>پس از ابراز علاقه تیم‌هایی چون <a href="https://www.tarafdari.com/node/1448257">تاتنهام </a>و رئال بتیس، کادنا کوپه امروز گزارش داد ختافه برای قرض گرفتن آلنیا در زمستان وارد عمل شده و مذاکراتی با بارسلونا داشته است. آلنیا هم ظاهرا از این گزینه بدش نمی‌آید. او هم می‌تواند فرصت بیشتری برای بازی کردن پیدا کند و هم دوباره با دوست صمیمی‌اش مارک کوکوریا هم تیمی‌ خواهد شد. البته هنوز مکالمه‌ای میان او و بوردالاس صورت نگرفته است.</p>
    </article>
  </body>
</html>