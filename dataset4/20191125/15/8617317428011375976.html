<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dutchcowboys.nl/online/een-digitaal-condoom-gaat-sexting-veiliger-maken"/>
    <meta property="og:site_name" content="DutchCowboys"/>
    <meta property="article:published_time" content="2019-11-25T15:15:00+00:00"/>
    <meta property="og:title" content="Een 'digitaal condoom' gaat sexting veiliger maken"/>
    <meta property="og:description" content="Belgische app .comdom gaat sexting veiliger maken. Het legt namelijk een filter met watermerk over je (naakt)foto."/>
  </head>
  <body>
    <article>
      <h1>Een 'digitaal condoom' gaat sexting veiliger maken</h1>
      <h2>Belgische app .comdom gelanceerd</h2>
      <address><time datetime="2019-11-25T15:15:00+00:00">25 Nov 2019, 15:15</time> by <a rel="author">Irene Boskma</a></address>
      <p>Er is, terecht, al jaren veel te doen omtrent <a href="https://www.dutchcowboys.nl/online/avrotros-komt-met-een-online-short-form-dramaserie-over-sexting">sexting</a> en misbruik van beeldmateriaal. In België heeft provider Telenet daar iets op gevonden: het 'digitale condoom' in de vorm van een een app die helpt om foto's te beveiligen tegen ongewenst delen.</p>
      <p>Aangezien 1 op de 3 Belgen weleens aan sexting heeft gedaan is extra privacybescherming natuurlijk geen overbodige luxe. De kans bestaat altijd dat je (naakt)foto's in verkeerde handen terechtkomen. Provider Telenet komt nu met de app .comdom als oplossing hiervoor.</p>
      <figure>
        <iframe data-src="https://twitter.com/Telenet/status/1198920839397289990?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Normale vorm van hedendaagse seksualiteit</h3>
      <p>Niet alleen in België, maar ook in Nederland is sexting een veelvoorkomende vorm van hedendaagse seksualiteit. Uit onderzoek dat Telenet uit heeft laten voeren ervaart 25 procent van de Belgen dit ook en van de twintigers is 36% van mening dat sexting heel normaal is. Sexting komt vaak om een <a href="https://www.dutchcowboys.nl/technology/deze-chinese-deepfake-app-heeft-maar-een-selfie-nodig-om-je-gezicht-in-films-en-series-te-plaatsen">negatieve reden in de pers</a>. Vaak gaat het dan om een afpersing met naaktfoto's of worden de foto's zonder toestemming gedeeld.</p>
      <h3>Filter als watermerk</h3>
      <p>Omdat je nu eenmaal niet iedereen kunt vertrouwen op zijn woord, blijft veilige sexting een uitdaging. .condom is het alternatief voor het offline condoom, zo meldt Telenet. Hoe dat werkt? Nadat je een foto hebt genomen voegt de app een filter toe die de gegevens van de ontvanger gebruikt als watermerk. Volgens Telenet is dit zelfs voor ervaren Photoshop-gebruikers niet mogelijk om zomaar te verwijderen. En dat ziet er dan dus zo uit:</p>
      <figure>
        <img src="https://www.dutchcowboys.nl/uploads/images/sexting-comdom.png"/>
        <figcaption>
          <i>Bron: Telenet</i>
        </figcaption>
      </figure>
      <h3>Slimmer omgaan met digitale media</h3>
      <p>De Belgische provider lanceert .comdom in het kader van een project waarmee zij investeren in digitaal welzijn en mensen beter na te laten denken over wat zij doen met digitale media. In de afgelopen maanden werd al aandacht gevraagd voor phubbing, afleiding door je smartphone terwijl je met iemand in gesprek bent.</p>
      <p>.comdom is sinds 25 november beschikbaar, ook voor de Nederlandse markt. Meteen na het downloaden krijg je de tip om foto's bij voorkeur te delen via <a href="https://www.dutchcowboys.nl/snapchat">Snapchat</a> en je gezicht niet in beeld te brengen.</p>
      <p>
        <i>Header foto: Telenet</i>
      </p>
      <related>
        <h4>Lees ook:</h4>
        <a href="https://www.dutchcowboys.nl/online/avrotros-komt-met-een-online-short-form-dramaserie-over-sexting"/>
        <a href="https://www.dutchcowboys.nl/nieuws/je-hoofd-buiten-beeld-bij-het-versturen-van-naaktfoto-s-geenhoofd"/>
        <a href="https://www.dutchcowboys.nl/nieuws/jongeren-maken-zich-nog-steeds-geen-zorgen-bij-het-delen-van-naaktbeelden"/>
        <a href="https://www.dutchcowboys.nl/socialmedia/francien-laat-je-tieten-nog-eens-zien"/>
      </related>
    </article>
  </body>
</html>