<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/samordnad-europeisk-natattack-mot-is-5459528.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-25T15:33:23+00:00"/>
    <meta property="og:title" content="Samordnad europeisk nätattack mot IS"/>
    <meta property="og:description" content="Nederländerna Polismyndigheter i elva europeiska länder har med stor framgång attackerat terrorrörelsen IS nätverksamhet genom att slå ut flera servrar som rörelsen använde, uppger det europeiska polissamarbetet Europol."/>
  </head>
  <body>
    <article>
      <h1>Samordnad europeisk nätattack mot IS</h1>
      <address><time datetime="2019-11-25T15:33:23+00:00">25 Nov 2019, 15:33</time> by <a rel="author">TT-Reuters</a></address>
      <figure>
        <img src="https://img10.ntm.eu/unt/public/img/5459529/1125163502/polismyndigheter-i-europa-har?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Thomas Winje Øijord/Scanpix Norge/TT | Polismyndigheter i Europa har med stor framgång attackerat terrorrörelsen IS verksamhet på internet genom att slå ut flera servrar som användes av rörelsen, enligt polissamarbetet Europol. Arkivbild.</figcaption>
      </figure>
      <p>Nederländerna Polismyndigheter i elva europeiska länder har med stor framgång attackerat terrorrörelsen IS nätverksamhet genom att slå ut flera servrar som rörelsen använde, uppger det europeiska polissamarbetet Europol.</p>
      <blockquote>De har försvunnit från en viktig del av internet, säger Eric Van Der Sypt, talesperson för belgiska åklagarmyndigheter, vid en presskonferens på Europols högkvarter i Haag i Nederländerna.</blockquote>
      <p>Under två dagar i förra veckan avlägsnades cirka 26 000 videoinslag samt inlägg och konton på sociala medier som stödjer terrorism och våldsbejakande extremism. Europol har samordnat arbetet, bland annat tillsammans med nio stora plattformar som Google, Twitter, Instagram och Telegram.</p>
      <p>Enligt Eric Van Der Sypt är det oklart hur länge effekterna av polisens attack består eftersom IS kan flytta sin nätverksamhet.</p>
      <blockquote>Vi får se hur de hämtar sig från detta. Det kommer att krävas en enorm ansträngning för dem att komma tillbaka.</blockquote>
    </article>
  </body>
</html>