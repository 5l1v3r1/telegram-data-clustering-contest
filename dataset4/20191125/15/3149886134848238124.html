<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/tendencies/veganite-bezmesnoto-hranene-i-kak-se-otrazyava-na-seksualnite-umeniya-na-mazhete.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-11-25T15:34:22+00:00"/>
    <meta property="og:title" content="Веганите, безмесното хранене и как се отразява на сексуалните умения на мъжете"/>
    <meta property="og:description" content="Връзката между месото и представянето в леглото"/>
  </head>
  <body>
    <article>
      <h1>Веганите, безмесното хранене и как се отразява на сексуалните умения на мъжете</h1>
      <address><time datetime="2019-11-25T15:34:22+00:00">25 Nov 2019, 15:34</time> by <a rel="author" href="https://lifestyle.bg/author/snezhana-mecheva" target="_blank">Снежана Мечева</a></address>
      <p><b>Истинските мъже ядат месо.</b> Това е твърдение, което сякаш вече изглежда доста остаряло. А храната, която консумираме, има пряк ефект върху живота ни като цяло и върху различните аспекти от него в частност. Като секса, например.</p>
      <p>Ново изследване, проведено по повод документален филм, акцентира върху <b>връзката между консумацията на продукти от животински произход и представянето на мъжете в леглото</b>.</p>
      <p>В експеримента участват трима спортисти. Едната вечер те похапват различни видове месни ястия, а на следващата - храни със соя и грахов протеин. Помолени след това да разкажат за сексуалните преживявания с половинките си, те споделят, че<b> след втората вечеря половин акт е продължил три-четири пъти по-дълго</b>.</p>
      <figure>
        <img src="https://webnews.bg/uploads/images/43/4343/454343/640x.jpg?_=1574682656"/>
        <figcaption>
          <cite>Източник: iStock</cite>
        </figcaption>
      </figure>
      <p>Връзката между веган храненето и по-доброто представяне в леглото все още не е научно доказана, но тези резултати дават предпоставка за по-задълбочени изследвания. Защото само едно хранене може да окаже влияние на притока на кръв към цялото тяло.</p>
      <p>Досега са правени изследвания, които показват, че<b> честата консумация на месо води до по-чести случаи на еректилна дисфункция</b>. Причина за това се смята фактът, че месото забавя притока на кръв към гениталиите, пише Daily Mail.</p>
      <related>
        <a href="https://lifestyle.bg/tendencies/masturbiraneto-seksat-i-koy-pomaga-nay-mnogo-za-uskoryavane-na-razhdaneto.html"/>
      </related>
      <p>За разлика от него, <b>растителната храна е богата на азотен оксид, който подпомага кръвообращението</b> в цялото тяло и в интимните части в частност. Но изследователите са категорични, че не могат да съветват мъжете да се откажат изцяло от месото, а просто да преосмислят начина си на хранене.</p>
      <related>
        <h4>Още по темата</h4>
        <a href="https://lifestyle.bg/food-and-diets/kak-se-otrazyava-sotsialnoikonomicheskiyat-ni-status-na-useshtaneto-ni-za-glad.html"/>
        <a href="https://lifestyle.bg/tendencies/mazhete-bradata-kosata-i-vrazkata-im-s-mazhestvenostta.html"/>
        <a href="https://lifestyle.bg/tendencies/erektilnata-disfunktsiya-mrasniyat-vazduh-i-kakva-e-vrazkata-mezhdu-dvete.html"/>
        <a href="https://lifestyle.bg/sex-and-health/mazhete-koito-dokarvat-zhenite-do-orgazam.html"/>
        <a href="https://lifestyle.bg/tendencies/hranata-zdravoslovniyat-rezhim-i-vrazkata-mezhdu-hraneneto-i-nastroenieto.html"/>
        <a href="https://lifestyle.bg/tendencies/mazhete-seksat-i-prichinite-da-go-otkazvat.html"/>
        <a href="https://lifestyle.bg/tendencies/zashto-chesanat-se-otrazyava-tolkova-zle-na-daha-ni.html"/>
        <a href="https://lifestyle.bg/health/kakvi-hrani-tryabva-da-izbyagvat-mazhete-nad-40.html"/>
        <a href="https://lifestyle.bg/tendencies/alkoholat-i-kak-vliyae-razlichno-na-zhenite-spryamo-mazhete.html"/>
      </related>
    </article>
  </body>
</html>