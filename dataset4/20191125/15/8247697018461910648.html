<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://iauto.lv/pie-stures/policija/33324-vidzem-e-brivdienas-notikusas-11-transportlidzeklu-sadursmes-ar-meza-dzivniekiem"/>
    <meta property="og:site_name" content="iAuto"/>
    <meta property="article:published_time" content="2019-11-25T15:57:00+00:00"/>
    <meta property="og:title" content="Vidzem­­ē brīvdienās notikušas 11 transportlīdzekļu sadursmes ar meža dzīvniekiem"/>
    <meta property="og:description" content="Vidzem­­ē aizvadītajās brīvdienās notikušas 11 transportlīdzekļu sadursmes ar meža dzīvniekiem, aģentūru LETA informēja Valsts policijas (VP) Vidzemes reģiona pārvaldes vecākā speciāliste Zane Vaskāne."/>
  </head>
  <body>
    <article>
      <h1>Vidzem­­ē brīvdienās notikušas 11 transportlīdzekļu sadursmes ar meža dzīvniekiem</h1>
      <address><time datetime="2019-11-25T15:57:00+00:00">25 Nov 2019, 15:57</time> by <a rel="author">Nozare.lv</a></address>
      <p>Vidzem­­ē aizvadītajās brīvdienās notikušas 11 transportlīdzekļu sadursmes ar meža dzīvniekiem, aģentūru LETA informēja Valsts policijas (VP) Vidzemes reģiona pārvaldes vecākā speciāliste Zane Vaskāne.</p>
      <p>Pagājušās nedēļas nogalē Vidzemes reģiona pārvaldes apkalpojamā teritorijā reģistrēti 23 ceļu satiksmes negadījumi, trijos no tiem cietuši gājēji un velosipēdists.</p>
      <p>Gulbenes novada Beļavas pagastā uz autoceļa Smiltene-Gulbene autovadītājs uzbraucis gājējam, kurš, būdams 3,12 promiļu alkohola reibumā, pārvietojās pa ceļa braucamo daļu, ģērbies tumšā apģērbā. Ceļu satiksmes negadījumā cieta gājējs, kurš tika nogādāts medicīnas iestādē.</p>
      <p>Pārgaujas novadā vīrietis, vadot velosipēdu, krita un guva miesas bojājumus. Pārbaudot velosipēdistu, tika konstatēts, ka viņš pie stūres sēdies 3,36 promiļu reibumā.</p>
      <p>Valsts policija atkārtoti aicina cilvēkus nepakļaut sevi riskam un lietot atstarotājus. Savukārt autovadītāji mudināti ievērot īpašu piesardzību, braucot diennakts tumšajā laikā. Ikviens ir atbildīgs par savu dzīvību un drošību uz ceļa, uzsvēra Vaskāne.</p>
    </article>
  </body>
</html>