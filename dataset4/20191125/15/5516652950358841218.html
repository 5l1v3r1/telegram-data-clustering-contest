<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426451/den-paei-allo-me-ta-troxaia-atyxhmata-kai-dystyxhmata-sto-nhsi-mas"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-25T15:30:01+00:00"/>
    <meta property="og:title" content="Δεν πάει άλλο με τα τροχαία ατυχήματα και δυστυχήματα στο νησί μας"/>
    <meta property="og:description" content="Ο (πολύ) κακός"/>
  </head>
  <body>
    <article>
      <h1>Δεν πάει άλλο με τα τροχαία ατυχήματα και δυστυχήματα στο νησί μας</h1>
      <h2>Κακίες</h2>
      <address>
        <time datetime="2019-11-25T15:30:01+00:00">25 Nov 2019, 15:30</time>
      </address>
      <p>• Καλού – κακού, ας ζητήσει να έχει έτοιμη μια... διμοιρία καταδρομέων ο πρώην στρατηγός κος Ρουμάνης που θα αναλάβει τα καθήκοντα του διοικητή του Νοσοκομείου μας. Γιατί πολύ σύντομα, θα δει ότι η... κατάσταση στον χώρο της υγείας, μοιάζει λίγο έως πολύ με... εμπόλεμη.</p>
      <p>• Δεν πάει άλλο με τα τροχαία ατυχήματα και δυστυχήματα στο νησί μας. Δεν γίνεται να συνεχιστεί άλλο αυτό που συμβαίνει καθημερινά στους δρόμους μας. Μιλάμε για «μακελειό» που ξεπερνά κάθε προηγούμενο.</p>
      <p>• Πρόσφορο έδαφος βρίσκουν οι απατεώνες εδώ στο νησί της Ρόδου ή ιδέα μας είναι; Αλλιώς πώς να εξηγήσει κανείς ότι κάθε τρεις και λίγο, καταγγέλλονται προσπάθειες εξαπάτησης επιχειρηματιών από επιτήδειους;</p>
      <p>• Αυτό το... + που μπαίνει δίπλα από την πρόβλεψη για τον σχεδιαζόμενο αριθμό φιλοξενούμενων μεταναστών στα κέντρα που θα λειτουργήσουν στα νησιά μας, είναι που προβληματίζει έντονα τους πάντες.</p>
      <p>• Διότι και οι προηγούμενοι, είχαν δεσμευτεί με χρονοδιαγράμματα και αριθμούς αλλά τίποτα δεν τήρησαν. Τις ξέρουμε καλά τις δεσμεύσεις του Αθηναϊκού Κράτους και των εκπροσώπων του. Γι’ αυτό τρομάζουμε...</p>
      <p>
        <b>Ο (πολύ) κακός</b>
      </p>
    </article>
  </body>
</html>