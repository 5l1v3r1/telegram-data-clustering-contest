<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/world/2019/11/25/denmark-lighthouse-moved-to-safer-place-on-wheels.html"/>
    <meta property="og:site_name" content="Manoramanews"/>
    <meta property="article:published_time" content="2019-11-25T15:09:19+00:00"/>
    <meta property="og:title" content="1000 ടൺ ഭാരം, 120 വർഷം പഴക്കമുള്ള ലൈറ്റ് ഹൗസ് നിരക്കി നീക്കി; അമ്പരപ്പ് വിഡിയോ"/>
    <meta property="og:description" content="ചരിത്രം ഇങ്ങനെ കൺമുന്നിൽ കടലെടുക്കുന്നത് കാണാൻ ഇൗ ജനത തയാറായില്ല. പകരം ചരിത്രത്തെ അൽപം കൂടി പിന്നോട്ട് വലിച്ച് വരും കാലത്തിന് കണ്ടറിയാൻ മാറ്റിനട്ടു. ഡെൻമാർക്കിലാണ് ലോകത്തിന് തന്നെ മാതൃകയായ ദൗത്യം നടന്നത്. 120 വർഷം പഴക്കമുള്ള ലൈറ്റ് ഹൗസാണ് ഇത്തരത്തിൽ മാറ്റി സ്ഥാപിച്ചത്. കടലിനോട് ചേർന്ന് സ്ഥിതി. Social Media. Danish Lighthouse ."/>
  </head>
  <body>
    <article>
      <h1>1000 ടൺ ഭാരം, 120 വർഷം പഴക്കമുള്ള ലൈറ്റ് ഹൗസ് നിരക്കി നീക്കി; അമ്പരപ്പ് വിഡിയോ</h1>
      <address><time datetime="2019-11-25T15:09:19+00:00">25 Nov 2019, 15:09</time> by <a rel="author">സ്വന്തം ലേഖകൻ</a></address>
      <p>ചരിത്രം ഇങ്ങനെ കൺമുന്നിൽ കടലെടുക്കുന്നത് കാണാൻ ഇൗ ജനത തയാറായില്ല. പകരം ചരിത്രത്തെ അൽപം കൂടി പിന്നോട്ട് വലിച്ച് വരും കാലത്തിന് കണ്ടറിയാൻ മാറ്റിനട്ടു. ഡെൻമാർക്കിലാണ് ലോകത്തിന് തന്നെ മാതൃകയായ ദൗത്യം നടന്നത്. 120 വർഷം പഴക്കമുള്ള ലൈറ്റ് ഹൗസാണ് ഇത്തരത്തിൽ മാറ്റി സ്ഥാപിച്ചത്. കടലിനോട് ചേർന്ന് സ്ഥിതി ചെയ്തിരുന്ന ലൈറ്റ് ഹൗസ് മണ്ണൊലിപ്പ് മൂലം നശിച്ചു പോകുമെന്ന സ്ഥിതിയിലായിരുന്നു.</p>
      <figure>
        <img src="https://img.manoramanews.com/content/dam/mm/mnews/news/world/images/2019/11/25/light-house-move-new.jpg"/>
      </figure>
      <p>ഡെന്മാര്‍ക്കിലെ റൂബ്ജെര്‍ഗ് ക്നൂദ് എന്ന പഴയ ലൈറ്റ് ഹൗസ് ആണ് ഇപ്പോള്‍ ജൂട്ട്ലാന്‍ഡ്‌ എന്ന സ്ഥലത്ത് പ്രകാശം പരത്തി നില്‍ക്കുന്നത്. 1900 ല്‍ കരയില്‍ നിന്നും 260 അടി ഉള്ളിലായി പണിത ലൈറ്റ് ഹൗസ് കാലക്രമേണ മണ്ണൊലിപ്പ് മൂലം കടലില്‍ നിന്നും വെറും 20 അടി മാത്രം അകലെയായി. ഇതോടെ ലൈറ്റ് ഹൗസ് എപ്പോള്‍ വേണമെങ്കിലും കടലിലേക്ക് പതിക്കാം എന്ന അവസ്ഥയുണ്ടായി. ഇതോടെ അടിത്തറ സൂക്ഷ്മമായി ഇളക്കി ചക്രങ്ങൾ ഘടിപ്പിച്ച് ഒരു പാളത്തിലൂടെ ലൈറ്റ് ഹൗസ് ജൂട്ട്ലാന്‍ഡ്‌ എന്ന തീരത്തേക്ക് നിരക്കി നീക്കുകയായിരുന്നു.</p>
      <figure>
        <iframe src="https://www.youtube.com/embed/IKWddg_Cego" width="661" height="372" data-service="Youtube" scrolling="no"/>
      </figure>
      <p>76 അടി നീളമുള്ള ലൈറ്റ് ഹൗസ് പുനരുദ്ധാരണപ്രവര്‍ത്തനങ്ങള്‍ക്ക് ശേഷം ഇപ്പോള്‍ കാണികള്‍ക്ക് തുറന്നു നല്‍കിയിട്ടുണ്ട്. 5.75 ലക്ഷം ഡോളറാണ് ഇതിനായി ഡെന്മാര്‍ക്ക്‌ ചെലവഴിച്ചത്. എന്തായാലും ആയിരകണക്കിന് ടണ്‍ ഭാരം വരുന്ന പൈതൃക സ്മാരകം സംരക്ഷിക്കാന്‍ ഒരു ജനതയെ വാഴ്ത്തുകയാണ് ലോകം.</p>
    </article>
  </body>
</html>