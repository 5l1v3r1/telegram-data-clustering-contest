<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/brexit-parlament-vidnovit-robotu-17-grudnya-50055571.html"/>
    <meta property="og:site_name" content="НВ"/>
    <meta property="article:published_time" content="2019-11-25T15:03:00+00:00"/>
    <meta property="og:title" content="Британський парламент відновить роботу 17 грудня"/>
    <meta property="og:description" content="Після проведення загальних виборів парламент Великої Британії відновить свою роботу 17 грудня."/>
  </head>
  <body>
    <article>
      <h1>Британський парламент відновить роботу 17 грудня</h1>
      <h2>Після проведення загальних виборів парламент Великої Британії відновить свою роботу 17 грудня.</h2>
      <address>
        <time datetime="2019-11-25T15:03:00+00:00">25 Nov 2019, 15:03</time>
      </address>
      <p>Про це йдеться в заяві уряду Бориса Джонсона.</p>
      <p>«Новий парламент буде скликано на засідання у вівторок, 17 грудня, коли намічено обрання спікера і приведення до присяги нових членів», — йдеться в заяві.</p>
      <p>У разі якщо не буде перепризначення членів уряду, то відкриття першої сесії парламенту і напутній виступ королеви Єлизавети II відбудеться 19 грудня.</p>
      <p>Якщо після виборів відбудеться зміна уряду, то традиційний виступ королеви буде перенесено на січень.</p>
      <p>За традицією перше засідання парламенту відкриває королева з оголошення законотворчих планів уряду на найближчі два роки.</p>
      <p>Нагадаємо, що прем'єр-міністр Великої Британії <a href="https://nv.ua/ukr/world/countries/brexit-ugodu-z-yes-vnesut-do-parlamentu-velikoji-britanii-do-rizdva-novini-svitu-50055383.html">Борис Джонсон пообіцяв до 25 грудня передати до парламенту на голосування угоду щодо Brexit,</a> узгоджену в жовтні з Європейським Союзом.</p>
      <p><a href="https://nv.ua/ukr/world/countries/u-britaniji-oficiyno-startuvala-peredviborcha-kampaniya-50051849.html">У Великій Британії 12 грудня призначили вибори в парламент</a>, які ініціював Джонсон. Він сподівається, що новий склад парламенту підтримає угоду про Brexit. Раніше депутати відкидали угоди з Брюсселем, укладені попередницею Джонсона Терезою Мей, а також самим Джонсоном.</p>
    </article>
  </body>
</html>