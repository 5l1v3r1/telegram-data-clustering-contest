<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cultura/cinema/2019/11/25/incassi-cetto-ce-e-balza-in-testa-2o-polanski_8b881fd5-444f-4064-9a2a-743e4c57bdb8.html"/>
    <meta property="og:site_name" content="ANSA.it"/>
    <meta property="article:published_time" content="2019-11-25T15:47:08+00:00"/>
    <meta property="og:title" content="Incassi: Cetto c'è e balza in testa, 2/o Polanski"/>
    <meta property="og:description" content="Cetto c'è, Senzadubbiamente, a 8 anni dalla sua nomina a sindaco (solo sul grande schermo) e a 16 dalla prima apparizione televisiva del personaggio, torna al cinema e balza in testa al box office italiano con 2 milioni 479 mila euro e la media più alta de... (ANSA)"/>
  </head>
  <body>
    <article>
      <h1>Incassi: Cetto c'è e balza in testa, 2/o Polanski</h1>
      <h2>Terzo Le Mans '66. Debuttano Countdown 5/o e Depeche Mode 7/o</h2>
      <address><time datetime="2019-11-25T15:47:08+00:00">25 Nov 2019, 15:47</time> by <a rel="author">Redazione ANSA</a></address>
      <p>(ANSA) - ROMA, 25 NOV - Cetto c'è, Senzadubbiamente, a 8 anni dalla sua nomina a sindaco (solo sul grande schermo) e a 16 dalla prima apparizione televisiva del personaggio, torna al cinema e balza in testa al box office italiano con 2 milioni 479 mila euro e la media più alta della top ten: 4072 euro su 609 sale.<br/>    Secondo con 1 milione 215 mila euro L'Ufficiale e la spia (J'accuse). Il film di Roman Polanski con Jean Dujardin, Louis Garrel ed Emmanuelle Seigner incassa 1 milione 215 mila euro con la media di 2894 euro su 420 schermi. Si tratta dell miglior risultato in Italia per Polanski<br/>    Scivola dalla prima posizione al terzo gradino del podio Le Mans '66: La grande sfida, di James Mangold e con un cast stellare guidato da Christian Bale e Matt Damon: guadagna altri 734 mila euro toccando i 2 milioni 326 mila in 15 giorni.<br/>    Le altre nuove uscite sono il thriller Countdown di Justin Dec con Elizabeth Lail e Charlie McDermott che si piazza quinto con un incasso di 385 mila euro e il film-concerto Depeche Mode: Spirits in the Forest di Anton Corbijn che è settimo con 325 mila euro.<br/>    Continua la corsa di Joker, 12/o, che con i 234 mila di questa settimana tocca i 29 milioni 107 mila totali in 8 settimane.<br/>    In salita gli incassi totali che toccano gli 8 milioni 915 mila euro con un +21.47% sullo stesso periodo dello scorso anno e +1% sulla scorsa settimana. (ANSA).<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>