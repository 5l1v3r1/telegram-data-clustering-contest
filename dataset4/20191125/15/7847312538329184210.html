<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474575-jaskowiak-podpisalbym-ustawe-o-zwiazkach-partnerskich"/>
    <meta property="og:site_name" content="wPolityce.pl"/>
    <meta property="article:published_time" content="2019-11-25T15:21:50+00:00"/>
    <meta property="og:title" content="I wszystko jasne! Jaśkowiak: Jestem przekonany, że będziemy się laicyzować. Jako prezydent podpisałbym ustawę o związkach partnerskich"/>
    <meta property="og:description" content="&quot;Polskie społeczeństwo laicyzuje się szybciej, niż myślimy. Mit o konserwatywnej Polsce jest takim samym mitem, jak ten o konserwatywnym Poznaniu, który zweryfikowaliśmy w 2014 r., gdy wygrałem z Ryszardem Grobelnym&quot;..."/>
  </head>
  <body>
    <article>
      <h1>I wszystko jasne! Jaśkowiak: Jestem przekonany, że będziemy się laicyzować. Jako prezydent podpisałbym ustawę o związkach partnerskich</h1>
      <address><time datetime="2019-11-25T15:21:50+00:00">25 Nov 2019, 15:21</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <blockquote>
        <b>Polskie społeczeństwo laicyzuje się szybciej, niż myślimy. Mit o konserwatywnej Polsce jest takim samym mitem, jak ten o konserwatywnym Poznaniu, który zweryfikowaliśmy w 2014 r., gdy wygrałem z Ryszardem Grobelnym</b>
      </blockquote>
      <p>— powiedział w wywiadzie dla portalu OKO.press Jacek Jaśkowiak, uczestnik prawyborów w KO na prezydenta.</p>
      <p>Co ciekawe, Jaśkowiak przyznał, że mieszkańcy mniejszych miejscowości byli w Polsce wyśmiewani przez media i cześć środowiska lewicowego.</p>
      <blockquote>Mieszkańcy wsi i małych miejscowości zagłosowali na PiS dlatego, że zostali odarci z godności. Przedstawiano ich jako nieudaczników, wyśmiewano za muzykę, której słuchają, krytykowano ich poglądy na świat. Za tę stygmatyzację w dużym stopniu odpowiedzialne są media, ale też pogardliwy stosunek do polskiej prowincji wyrażany przez część osób o lewicowych poglądach, którzy – zwłaszcza w mediach społecznościowych – sączyli pogardę wobec osób z mniejszych ośrodków</blockquote>
      <p>— mówił.</p>
      <p>CZYTAJ TAKŻE: <a href="https://wpolityce.pl/polityka/474511-jaskowiak-odpowiada-na-krytyke-kolegow-z-po">To będzie jego główny postulat? Jaśkowiak odpowiada na krytykę kolegów z PO i przyznaje, że jest za małżeństwami homoseksualnymi</a></p>
      <p>Jaśkowiak nie ukrywał, że jako prezydent podpisałby ustawę o wprowadzeniu związków partnerskich. Przyznał też, że jest za liberalizacją prawa aborcyjnego.</p>
      <blockquote>Tak czy inaczej, podpisałbym ustawę o związkach partnerskich. Nie jestem zwolennikiem aborcji, ale jestem za prawem kobiet do wyboru. Jak mówiłem, jestem przekonany, że będziemy się jako społeczeństwo laicyzować, a w tym wypadku kluczowa będzie kwestia oczekiwań społecznych. Muszę oczywiście brać pod uwagę stanowisko formacji, która być może wystawi mnie w wyborach, ale prywatnie jestem za liberalizacją prawa antyaborcyjnego</blockquote>
      <p>— zaznaczył.</p>
      <p>Jaśkowiak atakował też prezydenta Dudę.</p>
      <blockquote>Sztuczność i śmieszność prezydenta Duda będzie jego wielkim problemem. Poziom poparcia, z którego startuje na dzisiaj jest tragiczny. To zaledwie 42 proc., podczas gdy Komorowski w tym samym czasie zdecydowanie przekraczał 60 proc. poparcia</blockquote>
      <p>— mówił. Nie dodał, że wysokie poparcie dla Bronisława Komorowskiego wynikało najprawdopodobniej z tego, iż był mało aktywny podczas swojej prezydentury.</p>
      <p>
        <b>Jacek Jaśkowiak nawet nie próbuje ukrywać, że jeśli zostanie prezydentem, będzie promował lewicowe postulaty.</b>
      </p>
      <p>as/oko.press</p>
    </article>
  </body>
</html>