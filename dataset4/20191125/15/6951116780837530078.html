<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/gemma-galgani-chiusa-convitto-lavorare-con-bambini/"/>
    <meta property="og:site_name" content="Novella 2000"/>
    <meta property="article:published_time" content="2019-11-25T15:59:21+00:00"/>
    <meta property="og:title" content="Gemma Galgani: quando si chiuse nel convitto per lavorare con i bambini"/>
    <meta property="og:description" content="Dopo aver passato anni in collegio per volere della famiglia, Gemma Galgani decise di chiudersi in convitto per lavorare con i bambini."/>
  </head>
  <body>
    <article>
      <h1>Gemma Galgani: quando si chiuse nel convitto per lavorare con i bambini</h1>
      <address><time datetime="2019-11-25T15:59:21+00:00">25 Nov 2019, 15:59</time> by <a rel="author" href="https://www.novella2000.it/author/debora/" target="_blank">Debora Parigi</a></address>
      <h3>Dopo aver passato anni in collegio per volere della famiglia, Gemma Galgani decise di chiudersi in convitto per lavorare con i bambini.</h3>
      <p>Sempra impossibile immaginare una come <b>Gemma Galgani</b> chiusa in un collegio o in convitto. La dama di <b>Uomini e donne</b>, sempre così radiosa e piena di voglia di vivere, è difficile da vedere rinchiusa in qualche luogo rinunciando anche all’amore. Ma così è stato in un periodo della sua vita.</p>
      <p>Vi abbiamo già raccontato che <b>Gemma </b>ha passato l’infanzia in collegio e che addirittura <a href="https://www.novella2000.it/gemma-galgani-suora-racconto-dama-uomini-e-donne/">era arrivata a volersi fare suora</a>. Poi una vacanza in estate le aveva fatto cambiare completamente idea. Ma alla fine degli anni ’60, quando iniziava a cercar di capire cosa fare della sua vita e quale lavoro era più adatto a lei, la dama di Torino prese una decisione che sorprese tutti.</p>
      <p><b><i>Gemma Galgani</i></b>, infatti, si ritrovò divisa tra il volersi dedicare alla medicina (dopo <a href="https://www.novella2000.it/gemma-galgani-ricordo-morte-madre/">la malattia della madre</a>) e l’amore per l’arte. Dopo un incontro con una vigilatrice d’infazia arrivò alla decisione di volersi dedicare ai bambini. Così prese il coraggio di <b>chiudersi nel convitto dell’Ospedale Regina Margherita di Torino</b>, proprio per <b>frequentare la scuola di vigilatrice d’infazia</b>.</p>
      <p>Una scelta che spiazzò tutti…</p>
      <h3>Gemma Galgani chiusa in un convitto</h3>
      <p>Come la stessa <b>Gemma Galgani</b> ha raccontato al <a href="https://www.wittytv.it/uomini-e-donne/">magazine di Uomini e donne</a>, la scuola prevedeva <b>due anni per diventare puericultrice e poi il proseguimento di altri tre anni per diventare vigilatrice d’infanzia.</b></p>
      <blockquote>Se in passato ero andata in collegio per volontà altrui, questa volta era una mia scelta chiudermi dentro al collegio, visto che la frequentazione della scuola prevedeva il convitto con una sola uscita settimanale! Iniziai la scuola di vigilatrice, testarda, contro tutto e tutti, cogliendoli di sorpresa: una vocazione così diversa da quella precedente lasciò tutti di stucco. Ero giovane e una virata del genere non se l’aspettava nessuno. Io, che ero quella con i colori sempre in mano, pronta a disegnare, a dipingere, a colorare, a usare la creatività in tutto quello che toccavo; io che conservavo i fiocchetti delle bomboniere, i nastrini dei pacchetti regalo per trasformarli in qualche creazione, sarei stata pronta a una svolta del genere?</blockquote>
      <p>A quanto pare sì, perché <b><i>Gemma Galgani</i></b> si sentì subito fiera di quello che faceva e provava una soddisfazione immensa nell’iniziare questa nuova avventura.</p>
      <blockquote>Quando mi consegnarono alla madre superiora non sentii una porta chiudersi alle mie spalle, come era accaduto da bambina, bensì una nuova vita aprirsi innanzi a me! Mi diedero la divisa che ci differenziava dalle vigilatrici diplomate del reparto. Per uscire avevamo invece una divisa tipo quella delle hostess, che io portavo con molto orgoglio. Ne andavo così fiera che quando uscivo, quell’unico giorno a settimana, mi sembrava che le persone ci guardassero con rispetto. Avrei voluto dire loro che io facevo il corso per diventare vigilatrice d’infanzia!</blockquote>
      <p>E col tempo mai si pentì di questa scelta, arrivando anche ad ottimi voti…</p>
      <h3>Gemma Galgani felice come vigilatrice d’infanzia</h3>
      <p>Ancora oggi <b>Gemma Galgani </b>ricorda con grande felicità quella scelta fatta. E ha rivelato di essere stata sempre molto brava in questa scuola.</p>
      <blockquote>Ero molto brava a scuola, studiavo con volontà e desiderio d’imparare, avevo ottimi voti in tutte le materie: anatomia dietologia, farmacologia. Avevamo iniziato con anatomia e divoravo con interesse smisurato tutto quello che imparavamo durante le lezioni, che erano tenute dal primario. Poi feci dietologia, e mi ritrovai nel reparto a preparare tutte le pappe, il latte, la carruba. Avere quei biberon in mano, scaldarli, prepararli mi trasmetteva tanta responsabilità.</blockquote>
      <blockquote>Ma la materia e il reparto che mi affascinavano di più era la neonatologia: riuscire a veder crescere i bimbi di poco peso era per noi una ventata di vita. Era il reparto delle incubatrici, dell’alimentazione che dipendeva da noi, e io fece il mio primo “gavage” sotto gli occhi vigili dei medici: avevo le mani che mi tremavamo! Ma quando quei bimbi piccolissimi passavano poi nel reparto successivo, superando quel grave momento alla nascita, era un festeggiamento per tutte noi, senza distinzione di carica.</blockquote>
      <p>Insomma, quella di vigilatrice d’infanzia è stata per <b><i>Gemma Galgani</i></b> un’esperienza decisamente positiva e che l’ha fatta anche crescere molto. Inoltre era riuscita ad instaurare un rapporto bellissimo con i bambini di cui si prendeva cura.</p>
      <blockquote>Ero molto attenta e amorevole con tutti i bimbi ed essendo molto giovane, mi consideravamo una di loro. Non avevano timore di me, come se io non facessi parte del reparto, ma fossi una loro compagna e amica!</blockquote>
      <related>
        <a href="https://www.novella2000.it/alessandro-zarino-tornera-uomini-e-donne-corteggiare-veronica-burchielli/"/>
        <a href="https://www.novella2000.it/anticipazioni-trono-over-uomini-e-donne-registrazione-23-novembre/"/>
        <a href="https://www.novella2000.it/ida-e-riccardo-si-sono-lasciati-cosa-e-successo-uomini-e-donne/"/>
      </related>
    </article>
  </body>
</html>