<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/apokatastathike-kykloforia-tmima-eleysina-isthmos-reyma-pros-athina/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-25T15:15:45+00:00"/>
    <meta property="og:title" content="Αποκαταστάθηκε η κυκλοφορία στο τμήμα Ελευσίνα – Ισθμός στο ρεύμα προς Αθήνα"/>
    <meta property="og:description" content="Αποκαταστάθηκε η κυκλοφορία στο ρεύμα προς Αθήνα στο τμήμα Ελευσίνα- Κόρινθος, καθώς απομακρύνθηκαν νερά και φερτά υλικά που συσσωρεύτηκαν"/>
  </head>
  <body>
    <article>
      <h1>Αποκαταστάθηκε η κυκλοφορία στο τμήμα Ελευσίνα – Ισθμός στο ρεύμα προς Αθήνα</h1>
      <address><time datetime="2019-11-25T15:15:45+00:00">25 Nov 2019, 15:15</time> by <a rel="author">ΣΥΝΕΙΔΗΣΗ</a></address>
      <p>Αποκαταστάθηκε η κυκλοφορία στο ρεύμα προς <b>Αθήνα</b> στο<b> τμήμα Ελευσίνα- Κόρινθος</b>, καθώς απομακρύνθηκαν νερά και φερτά υλικά που συσσωρεύτηκαν νωρίς το πρωί στην περιοχή της <b>Κινέτας</b> (Χ.Θ. 53+800 – 62+000) από τις γειτνιάζουσες στον αυτοκινητόδρομο καμένες πλαγιές των <b>Γερανείων.</b></p>
      <p>Συνεργεία της <b>Ολυμπίας Οδού</b> και υπεργολάβων συνεχίζουν να επιχειρούν στην περιοχή με στόχο να καταστεί δυνατή η κυκλοφορία και προς <b>Πάτρα</b>, αρχικά σε μία λωρίδα, το συντομότερο δυνατό. Όλος ο μηχανισμός παραμένει σε επιφυλακή σε όλο το μήκος του δρόμου.</p>
      <p>Η <b>Ολυμπία Οδός</b> παρακαλεί τους οδηγούς να συμμορφώνονται προς τις υποδείξεις της <b>Τροχαίας</b>, καθώς και να επιδεικνύουν αυξημένη προσοχή πλησιάζοντας στην περιοχή των κυκλοφοριακών ρυθμίσεων, καθώς προσωρινά η κυκλοφορία θα διεξάγεται σε μία λωρίδα ανά κατεύθυνση.</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/kairos-ektakto-deltio-epideinosis-polles-vroches/"/>
        <a href="http://sinidisi.gr/h-domon-astegon-7o-gymnasio-agrinioy-plaisio-tis-pagkosmias-imeras-kalosynis-foto/"/>
        <a href="http://sinidisi.gr/niki-ton-astera-epi-apollona-thermoy-deite-foto/"/>
        <a href="http://sinidisi.gr/naypaktia-ekanan-tin-proti-toys-emfanisi-ta-karavelia-ston-plataniti-video-2/"/>
        <a href="http://sinidisi.gr/niki-epi-filippoy-veroias-ton-ao-agrinioy/"/>
        <a href="http://sinidisi.gr/deite-live-ti-synedriasi-dimotikoy-symvoylioy-agrinioy-5/"/>
      </related>
    </article>
  </body>
</html>