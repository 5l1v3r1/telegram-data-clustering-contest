<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economico.gr/se-eyropaiko-programma-anaptyxis-exypnon-energeiakon-systimaton-i-elin-verd/"/>
    <meta property="og:site_name" content="economico.gr"/>
    <meta property="article:published_time" content="2019-11-25T15:08:33+00:00"/>
    <meta property="og:title" content="Σε ευρωπαϊκό πρόγραμμα ανάπτυξης έξυπνων ενεργειακών συστημάτων η Ελίν Verd"/>
    <meta property="og:description" content="Οι προσπάθειες που καταβάλουν τα ευρωπαϊκά θεσμικά όργανα ώστε να επιτευχθεί ένα πιο βιώσιμο ενεργειακό σύστημα, συνεχίζονται, δίνοντας μεγάλο βάρος  στο μερίδιο των Ανανεώσιμων Πηγών Ενέργειας στην κατανάλωση ενέργειας."/>
  </head>
  <body>
    <article>
      <h1>Σε ευρωπαϊκό πρόγραμμα ανάπτυξης έξυπνων ενεργειακών συστημάτων η Ελίν Verd</h1>
      <address><time datetime="2019-11-25T15:08:33+00:00">25 Nov 2019, 15:08</time> by <a rel="author">Ελεάνα Ζαμπάρα</a></address>
      <p>Οι προσπάθειες που καταβάλουν τα ευρωπαϊκά θεσμικά όργανα ώστε να επιτευχθεί ένα πιο βιώσιμο ενεργειακό σύστημα, συνεχίζονται, δίνοντας μεγάλο βάρος  στο μερίδιο των Ανανεώσιμων Πηγών Ενέργειας στην κατανάλωση ενέργειας.</p>
      <p>Το FLEXIGRID είναι ένα τετραετές ευρωπαϊκό πρόγραμμα το οποίο προσδοκά να αναπτύξει οικονομικά αποδοτικές λύσεις (έξυπνα ενεργειακά συστήματα) για την αντιμετώπιση των προκλήσεων για την αξιοπιστία, τη σταθερότητα και την ασφάλεια του εφοδιασμού που αναμένεται να αντιμετωπίσει το δίκτυο ηλεκτρισμού ως αποτέλεσμα του αυξανόμενου μεριδίου των μεταβλητών ΑΠΕ στο ενεργειακό σύστημα. Το FLEXIGRID απαρτίζεται από 16 εταίρους (δύο ερευνητικά κέντρα, δύο πανεπιστήμια, τρεις διαχειριστές ηλεκτρικών δικτύων και εννέα εταιρείες και συνδέσμους) και χρηματοδοτείται από το ευρωπαϊκό πρόγραμμα για την Έρευνα και την Καινοτομία «Ορίζοντα 2020» («HORIZON 2020»).</p>
      <p>Στο πλαίσιο, λοιπόν, του προγράμματος FLEXIGRID, η εταιρεία «Ελίν Verd», η οποία δραστηριοποιείται στον τομέα τις πράσινης ενέργειας και των έξυπνων ενεργειακών συστημάτων (παραγωγή ενέργειας από ΑΠΕ κ.λπ.), σε συνεργασία με το ξενοδοχείο Μακρύαμμος στη Θάσο, θα διαχειριστεί «φωτοβολταϊκά συστήματα, μπαταρίες και φορτιστές ηλεκτρικών αυτοκινήτων που αποσκοπούν στον τελικό μετασχηματισμό του ξενοδοχείου σε «πράσινο», στην κατεύθυνση της προστασίας του περιβάλλοντος και της βέλτιστης χρήσης καθαρής ενέργειας», όπως αναφέρεται σε σχετική ανακοίνωση της εταιρείας.</p>
      <p>Σύμφωνα, δε, με την ίδια ανακοίνωση «η «Ελίν Verd» κατέχει κομβικό ρόλο στο πρόγραμμα ως ηγέτης του πακέτου εργασίας των πιλοτικών του εφαρμογών του FLEXIGRID στην Ελλάδα, την Ισπανία, την Ιταλία και την Κροατία».</p>
    </article>
  </body>
</html>