<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/575388/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-25T15:01:06+00:00"/>
    <meta property="og:title" content="גנץ לחברי הליכוד: &quot;קבלו החלטות מנהיגותיות שיחסכו בחירות&quot;"/>
    <meta property="og:description" content="ח&quot;כ בני גנץ קרא להקמת ממשלת אחדות בישיבת סיעה של המפלגה, אך מנגד אמר &quot;בלוק ה-55 גורם נזק אדיר למדינת ישראל&quot;"/>
  </head>
  <body>
    <article>
      <h1>גנץ לחברי הליכוד: "קבלו החלטות מנהיגותיות שיחסכו בחירות"</h1>
      <address><time datetime="2019-11-25T15:01:06+00:00">25 Nov 2019, 15:01</time> by <a rel="author">איתי גדסי</a></address>
      <p>
        <b>ח"כ בני גנץ קרא להקמת ממשלת אחדות בישיבת סיעה של המפלגה, אך מנגד אמר "בלוק ה-55 גורם נזק אדיר למדינת ישראל"</b>
      </p>
      <figure>
        <img src="http://www.93fm.co.il/wp-content/uploads/2019/11/F191125HP06.jpg"/>
        <figcaption>
          <cite>צילום: פלאש 90</cite>
        </figcaption>
      </figure>
      <p>סיעת כחול לבן התכנסה היום (שני) בכנסת בראשות יו"ר המפלגה ח"כ בני גנץ שקרא בדבריו להקמת ממשלת אחדות ומצד שני קרא גם לפירוק הבלוק, "אני קורא לחברי הכנסת מכל סיעות הבית- אנחנו חייבים להתעשת. הגיעה העת להסיר את החרמות והאיסורים, ולשבת לדבר על הקמת ממשלה בישראל. אני אכהן שנתיים ואחרי יכהן נתניהו אם יצא זכאי. המצב הנוכחי שבו בלוק של 55 חברי כנסת גורם נזק אדיר למדינה ואזרחיה".</p>
      <p>גנץ התייחס להפגנת הימין כנגד ההפיכה המשפטית שתיערך בתל-אביב ואמר: "מחר תיערך הפגנת תמיכה בנתניהו ככל הנראה בהשתתפותו. אני קורא לכם, למפגינים, גם בעד נתניהו וגם נגדו – לשמור על כבוד מוסדות אכיפת החוק, לשמור על הממלכתיות וכמובן להימנע מאלימות מכל סוג שהוא".</p>
      <p>גנץ פנה לחברי הכנסת בליכוד ורמז להם לקרוא תיגר על נתניהו שנבחר באופן דמוקרטי בניגוד אליו: "נותרו לנו רק שבועיים וחצי. הזמן לקבלת החלטות מנהיגותיות שיחסכו בחירות מיותרות הוא כאן ועכשיו".</p>
      <p>ח"כ גבי אשכנזי אמר בישיבת סיעה: "זו קריאה אחרונה לחברי הליכוד. הגיע הזמן להגיד לציבור את האמת – יכולה לקום פה ממשלה בתוך יומיים. הרכבת לא תעזוב את התחנה. אנחנו מוכרחים להשיב את האמון של הישראלים בבית הזה, בהנהגה ובדמוקרטיה”.</p>
      <related>
        <a href="http://www.93fm.co.il/radio/575235/"/>
        <a href="http://www.93fm.co.il/radio/574791/"/>
        <a href="http://www.93fm.co.il/radio/574694/"/>
      </related>
    </article>
  </body>
</html>