<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837698-prokuratura-kiyivskoyi-oblasti-oskarzhila-vzyattya-lyashka-na-poruki"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T15:05:00+00:00"/>
    <meta property="og:title" content="Прокуратура Київської області оскаржила взяття Ляшка на поруки"/>
    <meta property="og:description" content="КИЇВ. 25 листопада. УНН. Прокуратура Київської області скерувала апеляційну скаргу щодо рішення суду про передачу колишнього народного депутата Олега Ляшка …"/>
  </head>
  <body>
    <article>
      <h1>Прокуратура Київської області оскаржила взяття Ляшка на поруки</h1>
      <address><time datetime="2019-11-25T15:05:00+00:00">25 Nov 2019, 15:05</time> by <a rel="author">Анна Мурашко</a></address>
      <p><b>КИЇВ. 25 листопада. УНН.</b> Прокуратура Київської області скерувала апеляційну скаргу щодо рішення суду про передачу колишнього народного депутата Олега Ляшка на поруки. Про це <b>УНН</b> повідомляє з посиланням на пресслужбу прокуратури Київської області.</p>
      <p>"Не погоджуючись із рішенням (суду про передачу Ляшка на поруки – ред.), прокуратурою 22 листопада 2019 року до Київського апеляційного суду скеровано апеляційну скаргу із вимогою про її скасування та обрання до підозрюваного запобіжного заходу у вигляді тримання під вартою", - йдеться у повідомленні.</p>
      <p>Також, зазначається, що на даний час, дата розгляду апеляційної скарги судом не визначена.</p>
      <p>Нагадаємо, 19 листопада Бориспільський міськрайонний суд обрав запобіжний захід народному депутату попереднього скликання Олегу Ляшку, у вигляді <a href="https://www.unn.com.ua/uk/news/1836692-lyashka-vzyali-na-poruki">особистої поруки.</a></p>
      <p>Прокуратура просила про запобіжний захід у вигляді <a href="https://www.unn.com.ua/uk/exclusive/1836387-borispilskiy-sud-obratime-zapobizhniy-zakhid-dlya-lyashka">тримання під вартою.</a></p>
      <p>18 листопада екснардеп України Олег Ляшко у Бориспільській прокуратурі отримав підозру щодо нападу на народного депутата Андрія Геруса. Так, йому повідомлено про підозру за ч. 2 ст. 346 ККУ (погроза або насильство щодо державного чи громадського діяча, а саме умисне заподіяння особам, зазначеним в частині першій цієї статті, середньої тяжкості тілесних ушкоджень чи легких тілесних ушкоджень, нанесення побоїв чи вчинення інших насильницьких дій у зв’язку з їх державною або громадською діяльністю).</p>
    </article>
  </body>
</html>