<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/hrymchak-sprostuvav-informatsiiu-pro-svoie-povishennia-u-sizo-203439.html"/>
    <meta property="og:site_name" content="5 канал"/>
    <meta property="article:published_time" content="2019-11-25T15:28:00+00:00"/>
    <meta property="og:title" content="Гримчак спростував інформацію про своє &quot;повішення&quot; у СІЗО"/>
    <meta property="og:description" content="Захист ексурядовця розцінює розповсюджену інформацію про самогубство – як тиск на родину"/>
  </head>
  <body>
    <article>
      <h1>Гримчак спростував інформацію про своє "повішення" у СІЗО</h1>
      <address>
        <time datetime="2019-11-25T15:28:00+00:00">25 Nov 2019, 15:28</time>
      </address>
      <p>Колишній заступник міністра з питань окупованих територій Юрій Гримчак спростував інформацію про своє нібито самогубство. Про це повідомляє кореспондентка "5 каналу" Евеліна Михайленко.</p>
      <p>"Не дочекаються ті, хто вважають, що я можу закінчити життя самогубством. Я буду жити довго і ще захворію після похорон своїх ворогів", – прокоментував колишній службовець своє нібито самогубство у Чернігівському СІЗО через відеозв'язок.</p>
      <p>Раніше кілька ЗМІ розповсюдили інформацію про те, що нібито Гримчак намагався повіситися у СІЗО. Захист ексурядовця розцінює це як тиск на родину підозрюваного.</p>
      <p>Сьогодні апеляційна палата Вищого антикорупційного суду мала розглянути скаргу адвокатів Гримчака на запобіжний захід від 8 жовтня. На засідання не з'явились прокурори, а тому слухання апеляції перенесли на 29 листопада.</p>
      <p>"Це вже третє засідання, на яке не з'являється сторона обвинувачення. У цій апеляційній скарзі вони бояться його розглядати. Вони не дають. На сьогодні, я вважаю, що це тиск на родину. На сторону захисту. Оскільки, фактично, родина позбавлена можливості спілкуватися. Він знаходиться в Чернігові і у родини немає оперативної інформації, який стан у нього зараз", – наголосила адвокат Тетяна Матяш.</p>
    </article>
  </body>
</html>