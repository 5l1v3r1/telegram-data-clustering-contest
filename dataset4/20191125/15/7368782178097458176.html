<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1278843-wasu-marasa-kishin-kasa-na-yi-mini-zagon-kasa---sheikh-isa-pantami.html"/>
    <meta property="og:site_name" content="Legit"/>
    <meta property="article:published_time" content="2019-11-25T15:16:29+00:00"/>
    <meta property="og:title" content="Wasu marasa kishin kasa na yi mini zagon kasa - Sheikh Isa Pantami"/>
    <meta property="og:description" content="Ministan sadarwa, Sheikh Dakta Isa Ali Pantami, ya yi gargadi ga wasu marasa kishin kasa dake kokarin yiwa ma'aikatarsa zagon kasa kan ayyukan walwalan jama'an da suke yiwa yan Najeriya."/>
  </head>
  <body>
    <article>
      <h1>Wasu marasa kishin kasa na yi mini zagon kasa - Sheikh Isa Pantami</h1>
      <address>
        <time datetime="2019-11-25T15:16:29+00:00">25 Nov 2019, 15:16</time>
      </address>
      <p>
        <b>Ministan sadarwa, Sheikh Dakta Isa Ali Pantami, ya yi gargadi ga wasu marasa kishin kasa dake kokarin yiwa ma'aikatarsa zagon kasa kan ayyukan walwalan jama'an da suke yiwa yan Najeriya.</b>
      </p>
      <p>Malam Pantami, ya yi wannan gargadi ne ta bakin mai magana da yawunsa, Uwa Suleiman, a jawabin da ta saki ranar Litinin a Abuja.</p>
      <p>A jawabin yace binciken da aka kaddamar kan wasu masu almundahana ya sa suna kokarin yada labaran karya kan ma'aikatar.</p>
      <p>Ministan ya ce wadannan mutane sun fara kokarin bata masa suna saboda basu jin dadin irin canjin da ya kawo ma'aikatar domin jin dadin al'umma.</p>
      <p>"Abinda mutanen <a href="https://www.legit.ng/tag/nan.html">nan</a> ke shirin yi shine baiwa yan jarida kudi domin yada labaran karya saboda mu barsu su cigaba da cutan yan Najeriya."</p>
      <p>"Sabbin dokokin da muka kawo ya fara baiwa wasu masu ruwa tsaki haushi kuma suna kokarin yiwa hakan zagon kasa."</p>
      <p>Ya yi kira ga yan jarida su yi watsi da duk wani abin da zai gurbata musu aikinsu kuma su rike mutuncinsu.</p>
      <p>Malam Pantami ya tabbatarwa yan Najeriya cewa ba zai gajiya wajen yaki da rashawa da rashin adalcin da masu hannu da shuni ke yiwa yan Najeriya ba.</p>
    </article>
  </body>
</html>