<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_zafiksuvali-rekordni-vikidi-parnikovih-gaziv/939782"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T15:19:00+00:00"/>
    <meta property="og:title" content="Зафіксували рекордні викиди парникових газів"/>
    <meta property="og:description" content="У 2018 році концентрація вуглекислого газу та інших парникових газів в повітрі стала рекордною. Цей показник став вищим середнього за останні 10 років і становить 147% від &quot;доіндустріального&quot; рівня в 1750 році, пише BBC. За інформацією Всесвітньої метеорологічної організації (ВМО), ..."/>
  </head>
  <body>
    <article>
      <h1>Зафіксували рекордні викиди парникових газів</h1>
      <address><time datetime="2019-11-25T15:19:00+00:00">25 Nov 2019, 15:19</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939782_w_300.jpg?v=0"/>
        <figcaption>Приблизно 40% метану, що викидається в повітря, надходить з природних джерел. Фото:1news.com.ua</figcaption>
      </figure>
      <p>У 2018 році концентрація вуглекислого газу та інших парникових газів в повітрі стала рекордною.</p>
      <p>Цей показник став вищим середнього за останні 10 років і становить 147% від "доіндустріального" рівня в 1750 році, пише <a href="https://www.bbc.com/news/science-environment-50504131">BBC</a>.</p>
      <p>За інформацією Всесвітньої метеорологічної організації (ВМО), збільшення CO₂, азоту та метану в повітрі у 2018 році були вищими середнього рівня. Вплив потепління на клімат довгоживучих парникових газів з 1990 року збільшився на 43%. Майже чверть всіх викидів вуглецю поглинають моря і стільки ж земля та дерева.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/edu-and-science/_rozpovili-yakim-buv-riven-svitovogo-okeanu-125-tisyach-rokiv-tomu/937400"/>
      </related>
      <p>"Немає ніяких ознак уповільнення, не кажучи вже про зниження, концентрації парникових газів в атмосфері, незважаючи на всі зобов'язання за Паризькою угодою про зміну клімату", — сказав Генеральний секретар ВМО <b>Петтері Таалас.</b></p>
      <p>Приблизно 40% метану, що викидається в повітря, надходить з природних джерел, наприклад, водно-болотних угідь. На діяльність людини припадає 60%, включаючи тваринництво, вирощування рису і звалища.</p>
      <p>Наступного року відбудеться щорічний раунд міжнародних переговорів з питань клімату в Мадриді. Програма ООН з навколишнього середовища повідомить про розрив між діями, які роблять країни для скорочення викидів вуглецю, і тим, що необхідно зробити, щоб відповідати температурним цілям, які були узгоджені в Паризькому кліматичному пакті.</p>
      <blockquote>В Україні, як і в усьому світі, з кожним роком прискорюються зміни <a href="https://gazeta.ua/articles/life/_v-ukrayini-klimat-zminitsya-shvidshe-nizh-na-planeti-ucilomu/939377">клімату</a>. Посушливе літо з короткими періодами потужних дощів, які перетворювали міста в річки, аномально тепла осінь, і рекордний літньо-осінній період без опадів (75 днів) - це погода останніх місяців 2019 року.</blockquote>
    </article>
  </body>
</html>