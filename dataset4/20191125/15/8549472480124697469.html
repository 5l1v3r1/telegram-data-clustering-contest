<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/11/national-women-boxing-championship.html"/>
    <meta property="og:site_name" content="Kvatha.com"/>
    <meta property="article:published_time" content="2019-11-25T15:25:00+00:00"/>
    <meta property="og:title" content="ദേശീയ വനിതാ ബോക്സിംഗ് ചാമ്പ്യന്‍ഷിപ്: തീം സോംഗ് പുറത്തിറക്കി"/>
    <meta property="og:description" content="സംസ്ഥാന സ്പോര്‍ട്സ് കൗണ്‍സിലിന്റെ സഹകരണത്തോടെ കേരള സ്റ്റേറ്റ് അമേച്വര്‍ ബോക്സിംഗ് അസോസിയേഷന്‍ Kerala, News, Kannur, Boxing, National, World, Sports, National Women Boxing Championship: Theme Song released"/>
  </head>
  <body>
    <article>
      <h1>ദേശീയ വനിതാ ബോക്സിംഗ് ചാമ്പ്യന്‍ഷിപ്: തീം സോംഗ് പുറത്തിറക്കി</h1>
      <address><time datetime="2019-11-25T15:25:00+00:00">25 Nov 2019, 15:25</time> by <a rel="author">KVARTHA HUB</a></address>
      <p><b>കണ്ണൂര്‍: (www.kvartha.com 25.11.2019) </b>സംസ്ഥാന സ്പോര്‍ട്സ് കൗണ്‍സിലിന്റെ സഹകരണത്തോടെ കേരള സ്റ്റേറ്റ് അമേച്വര്‍ ബോക്സിംഗ് അസോസിയേഷന്‍ കണ്ണൂര്‍ മുണ്ടയാട് ഇന്‍ഡോര്‍ സ്റ്റേഡിയത്തില്‍ നടത്തുന്ന ദേശീയ വനിതാ (സീനിയര്‍) ബോക്സിംഗ് ചാമ്പ്യന്‍ഷിപ്പിന്റെ തീം സോംഗ് പുറത്തിറക്കി. ഡിസംബര്‍ രണ്ട് മുതല്‍ എട്ട് വരെയാണ് ചാമ്പ്യന്‍ഷിപ്.<br/><br/>ലോക ചാമ്പ്യന്‍ മേരികോം ഉള്‍പ്പെടെയുള്ളവര്‍ പങ്കെടുക്കുന്ന ടൂര്‍ണമെന്റില്‍ രാജ്യത്തിന്റെ വിവിധ ഭാഗങ്ങളില്‍നിന്നായി 286 കായികപ്രതിഭകള്‍ മാറ്റുരയ്ക്കും.<br/><br/>ചാമ്പ്യന്‍ഷിപ്പിന്റെ പ്രചാരണാര്‍ത്ഥം ഒരുക്കിയ തീം സോംഗിന്റെ സ്വിച്ച്ഓണ്‍ കര്‍മം പയ്യാമ്പലത്ത് കോര്‍ണിഷ് റിസോര്‍ട്ടില്‍ നടന്നു. ഒളിമ്പ്യന്‍ ടിന്റു ലൂക്ക, മുന്‍ എംപി പി കെ ശ്രീമതി എന്നിവര്‍ ചേര്‍ന്ന് പ്രകാശനം നിര്‍വഹിച്ചു.<br/><br/>ജില്ലാ പഞ്ചായത്ത് പ്രസിഡന്റ് കെ വി സുമേഷ്, സ്പോര്‍ട്സ് കൗണ്‍സില്‍ സംസ്ഥാന വൈസ് പ്രസിഡന്റ് ഒ കെ വിനീഷ്, കേരള സ്റ്റേറ്റ് അമേച്വര്‍ ബോക്സിംഗ് അസോസിയേഷന്‍ സംസ്ഥാന പ്രസിഡന്റ് ഡോ. എന്‍ കെ സൂരജ് തുടങ്ങിയവര്‍ ചടങ്ങില്‍ പങ്കെടുത്തു.</p>
      <figure>
        <img src="https://1.bp.blogspot.com/-9-D0RBnjJjg/Xdvx31LeJlI/AAAAAAAAZSY/TW7OKzRWu8cN50VXVo1X_Ahjk1aOjj1hACLcBGAsYHQ/s1600/boxing.jpg"/>
      </figure>
      <p><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങaളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം  )</a><br/><br/>Keywords:<b> Kerala, News, Kannur, Boxing, National, World, Sports, National Women Boxing Championship: Theme Song released</b></p>
    </article>
  </body>
</html>