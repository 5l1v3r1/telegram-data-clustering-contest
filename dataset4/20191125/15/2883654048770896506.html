<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/nadal-djokovic-en-federer-voor-achtste-keer-samen-in-top-drie/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-25T15:37:52+00:00"/>
    <meta property="og:title" content="Nadal, Djokovic en Federer voor achtste keer samen in top drie"/>
    <meta property="og:description" content="Rafael Nadal, Novak Djokovic en Roger Federer sluiten voor de achtste keer ooit het tennisjaar af als de drie beste tennissers ter wereld. Dat betekent een record. Dat maakte de ATP bekend na het uitkomen van de laatste wereldranglijst van het seizoen."/>
  </head>
  <body>
    <article>
      <h1>Nadal, Djokovic en Federer voor achtste keer samen in top drie</h1>
      <address>
        <time datetime="2019-11-25T15:37:52+00:00">25 Nov 2019, 15:37</time>
      </address>
      <p>Rafael Nadal, Novak Djokovic en Roger Federer sluiten voor de achtste keer ooit het tennisjaar af als de drie beste tennissers ter wereld. Dat betekent een record. Dat maakte de ATP bekend na het uitkomen van de laatste wereldranglijst van het seizoen.</p>
      <p>Ook vorig jaar vormden Nadal, Djokovic en Federer de top drie aan het einde van het seizoen. Dat was voor het eerst sinds de periode 2007-2011. Geen enkel ander drietal was ooit zo toonaangevend.</p>
      <p>Nadal (33) sloot het tennisjaar voor de vijfde keer af als de lijstaanvoerder en hij is de oudste nummer 1 van de wereld aan het einde van het seizoen sinds 1973. De Spanjaard, zondag met zijn land winnaar van de Daviscup, sluit het tennisjaar voor de vijftiende keer af in de mondiale toptien en alleen Jimmy Connors deed dat vaker achter elkaar: zestien keer.</p>
      <p>BUZZS</p>
    </article>
  </body>
</html>