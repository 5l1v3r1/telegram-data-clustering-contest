<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/uber_londra-6616667/news/2019-11-25/"/>
    <meta property="og:site_name" content="Agi"/>
    <meta property="article:published_time" content="2019-11-25T15:17:00+00:00"/>
    <meta property="og:title" content="Londra ha tolto a Uber la licenza per il noleggio privato"/>
    <meta property="og:description" content="Troppi rischi per gli utenti, si legge in una nota. L'azienda annuncia ricorso "/>
  </head>
  <body>
    <article>
      <h1>Londra ha tolto a Uber la licenza per il noleggio privato</h1>
      <h2>Troppi rischi per gli utenti, si legge in una nota. L'azienda annuncia ricorso </h2>
      <address><time datetime="2019-11-25T15:17:00+00:00">25 Nov 2019, 15:17</time> by <a rel="author">AGI - Agenzia Giornalistica Italia</a></address>
      <p>L'azienda responsabile dei trasporti pubblici a Londra (Transport for London, Tfl) non ha rinnovato la licenza d'esercizio a Uber, per preoccupazioni legate a sicurezza e incolumità dei clienti. "Transport for London ha concluso che non concederà a Uber London Limited una nuova licenza d'esercizio per noleggio privato, in risposta alla sua ultima richiesta", si legge in un comunicato. La licenza non è stata rinnovata, spiega Tfl, in seguito all'identificazione di "diverse infrazioni che hanno messo a rischio la sicurezza dei passeggeri". Il ricorso da parte della famosa app californiana di taxi appare praticamente scontata; nel frattempo Uber potrà continuare a lavorare.</p>
      <p>"La decisione di Tfl di non rinnovare la licenza di Uber a Londra e' sbagliata e faremo appello". Cosi' in una nota Jamie Heywood, capo di Uber per l'Europa del Nord e dell'Est. "Abbiamo radicalmente cambiato la nostra attività negli ultimi due anni e stiamo definendo il nostro standard di sicurezza. Tfl ha trovato i nostri standard idonei due mesi fa e noi continuiamo ad andare avanti".  "A nome dei 3,5 milioni di rider e i 45.000 autisti di Uber a Londra, continueremo a operare e faremo di tutto per lavorare con Tfl per risolvere questa situazione", ha concluso Heywood </p>
    </article>
  </body>
</html>