<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/do-kintsia-roku-v-lutsku-zupyniat-33-lifty/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T15:37:00+00:00"/>
    <meta property="og:title" content="До кінця року в Луцьку зупинять 33 ліфти"/>
    <meta property="og:description" content="До кінця поточного року в Луцьку у зв’язку з закінченням терміну експлуатації та необхідністю проведення ремонту планують зупинити 33 ліфти."/>
  </head>
  <body>
    <article>
      <h1>До кінця року в Луцьку зупинять 33 ліфти</h1>
      <address>
        <time datetime="2019-11-25T15:37:00+00:00">25 Nov 2019, 15:37</time>
      </address>
      <p>До кінця поточного року в Луцьку у зв’язку з закінченням терміну експлуатації та необхідністю проведення ремонту планують зупинити 33 ліфти.<br/><br/>Про це йшлося 25 листопада під час засідання постійної комісії луцької міської ради з питань планування соціально-економічного розвитку, бюджету та фінансів.<br/><br/>Як розповів заступник директора департаменту житлово-комунального господарства <b>Микола Осіюк</b>, до кінця поточного року в місті мають зупинити 33 ліфти. Зараз у Луцьку зупинено 18 ліфтів.<br/><br/>До настання нового року вдасться відремонтувати 22–23 ліфти.<br/><br/>«На ремонт ліфтів нам потрібно буде 1,5 мільйона гривень», – сказав Микола Осіюк.<br/><br/>700 тисяч гривень із міського бюджету з цією метою депутати планують спрямувати департаменту житлово-комунального господарства вже на цій сесії (27 листопада). Реклама</p>
    </article>
  </body>
</html>