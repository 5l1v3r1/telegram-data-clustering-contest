<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/kasimpasa/2019/11/25/kasimpasa-sivasspor-maci-hazirliklarina-basladi"/>
    <meta property="og:site_name" content="Aspor"/>
    <meta property="article:published_time" content="2019-11-25T15:31:24+00:00"/>
    <meta property="og:title" content="Kasımpaşa Sivasspor maçı hazırlıklarına başladı"/>
    <meta property="og:description" content="Kasımpaşa, Süper Lig'in 13. haftasında 30 Kasım Cumartesi günü deplasmanda lider Demir Grup Sivasspor ile yapacağı maçın hazırlıklarına ara vermeden başladı."/>
  </head>
  <body>
    <article>
      <h1>Kasımpaşa Sivasspor maçı hazırlıklarına başladı</h1>
      <address>
        <time datetime="2019-11-25T15:31:24+00:00">25 Nov 2019, 15:31</time>
      </address>
      <p>
        <b><a href="https://www.aspor.com.tr/index/kasimpasa">Kasımpaşa</a>, <a href="https://www.aspor.com.tr/index/super-lig">Süper Lig</a>'in 13. haftasında 30 Kasım Cumartesi günü deplasmanda lider Demir Grup <a href="https://www.aspor.com.tr/index/sivasspor">Sivasspor</a> ile yapacağı maçın hazırlıklarına ara vermeden başladı.</b>
      </p>
      <p>Lacivert-beyazlı kulüpten yapılan açıklamada, Kemerburgaz Tesisleri'nde teknik direktör <a href="https://www.aspor.com.tr/index/kemal-ozdes">Kemal Özdeş</a> yönetiminde gerçekleştirilen antrenmanın koşu ve ısınma hareketleriyle başladığı belirtildi.</p>
      <p>Pas ve top kapma çalışmasıyla devam eden idmanın yarı sahada çift kale maçla tamamlandığı bildirildi.</p>
      <p>Ligin 12. haftasında <a href="https://www.aspor.com.tr/index/genclerbirligi">Gençlerbirliği</a> ile oynanan müsabakada forma giyen oyuncuların yenilenme çalışması gerçekleştirdiği kaydedildi.</p>
      <p><a href="https://www.aspor.com.tr/index/kasimpasa">Kasımpaşa</a>, yarın yapacağı antrenmanla Demir Grup <a href="https://www.aspor.com.tr/index/sivasspor">Sivasspor</a> mücadelesinin hazırlıklarını sürdürecek.</p>
    </article>
  </body>
</html>