<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ta3.com/clanok/1170029/komisia-sudnej-rady-odporuci-stihat-dvoch-sudcov-o-koho-pojde.html"/>
    <meta property="og:site_name" content="TA3.com"/>
    <meta property="article:published_time" content="2019-11-25T15:33:00+00:00"/>
    <meta property="og:title" content="Komisia Súdnej rady odporučí stíhať dvoch sudcov. O koho pôjde?"/>
    <meta property="og:description" content="Osobitná komisia Súdnej rady zriadená pre Threemu Mariana Kočnera odporučí Súdnej rade disciplinárne stíhať dvoch sudcov. Informoval o tom dosluhujúci predseda..."/>
  </head>
  <body>
    <article>
      <h1>Komisia Súdnej rady odporučí stíhať dvoch sudcov. O koho pôjde?</h1>
      <h2>Osobitná komisia Súdnej rady zriadená pre Threemu Mariana Kočnera odporučí Súdnej rade disciplinárne stíhať dvoch sudcov. Informoval o tom dosluhujúci predseda tejto komisie Dušan Čimo, ktorý nechcel spresniť konkrétne mená. Informovať o tom bude na riadnom zasadnutí Súdnej rady v utorok.</h2>
      <address>
        <time datetime="2019-11-25T15:33:00+00:00">25 Nov 2019, 15:33</time>
      </address>
      <p><b>"V hre sú samozrejme aj ďalšie mená," </b>uviedol na margo odporúčania dvoch mien. Konečné slovo pri odporúčaniach bude mať však Súdna rada SR. Čimo informoval, že aj po tejto várke sudcov, ktorých vypočula, si vyžiada mandát na pokračovanie svojej činnosti už s novou predsedníčkou komisie Elenou Berthotyovou. Čimovi totiž končí mandát člena v Súdnej rade. <b>„Myslím si, že je na čase prestať používať adjektívum údajná,“</b> povedal o Threeme Mariana Kočnera Čimo potom, čo boli prepisy komunikácie doštudované. Tie si vyžiadala komisia od Národnej kriminálnej agentúry.</p>
      <p>Pred osobitnou komisiou Súdnej rady vypovedali v ostatných týždňoch viacerí sudcovia, ktorí mali komunikovať s Marianom Kočnerom cez aplikáciu Threema, alebo boli predmetom tejto komunikácie. Medzi nimi boli aj sudcovia, ktorým NAKA odobrala koncom augusta mobilné telefóny. Súviselo to s podozreniami zo spáchania trestných činov zneužitia právomoci verejného činiteľa, korupcie a podplácania.</p>
    </article>
  </body>
</html>