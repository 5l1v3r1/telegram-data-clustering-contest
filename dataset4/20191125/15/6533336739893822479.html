<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/procione-amico-ndash-vi-ricordate-donna-procione-219991.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-25T15:01:00+00:00"/>
    <meta property="og:title" content="Un procione per amico – vi ricordate della donna che girava con un procione al guinzaglio per le..."/>
    <meta property="og:description" content="UN PROCIONE PER AMICO – VI RICORDATE DELLA DONNA CON UN PROCIONE AL GUINZAGLIO PER LE STRADE DI MILANO? ALLA 53ENNE UCRAINA È STATO CONCESSO DI POTER VEDERE LUCIO, L’ANIMALE SEQUESTRATO DOPO LA SEGNALAZIONE DI ALCUNI PASSANTI: IN ITALIA LA SPECIE È NELL’ELENCO DEGLI ANIMALI PERICOLOSI, MA IN UCRAINA LA SUA DETENZIONE È LEGALE TANT’È CHE LUCIO È SANO, VACCINATO E HA UN LIBRETTO SANITARIO – L’APPELLO DISPERATO DELLA PADRONA: “RIDATEMELO. GRAZIE A LUI SONO…”"/>
  </head>
  <body>
    <article>
      <h1>Un procione per amico – vi ricordate della donna che girava con un procione al guinzaglio per le...</h1>
      <address>
        <time datetime="2019-11-25T15:01:00+00:00">25 Nov 2019, 15:01</time>
      </address>
      <p>
        <b>UN PROCIONE PER AMICO – VI RICORDATE DELLA DONNA CON UN PROCIONE AL GUINZAGLIO PER LE STRADE DI MILANO? ALLA 53ENNE UCRAINA È STATO CONCESSO DI POTER VEDERE LUCIO, L’ANIMALE SEQUESTRATO DOPO LA SEGNALAZIONE DI ALCUNI PASSANTI: IN ITALIA LA SPECIE È NELL’ELENCO DEGLI ANIMALI PERICOLOSI, MA IN UCRAINA LA SUA DETENZIONE È LEGALE TANT’È CHE LUCIO È SANO, VACCINATO E HA UN LIBRETTO SANITARIO – L’APPELLO DISPERATO DELLA PADRONA: “RIDATEMELO. GRAZIE A LUI SONO…”</b>
      </p>
      <hr/>
      <p><b>Anna Mannucci per</b> <a href="https://www.corriere.it/">"www.corriere.it"</a></p>
      <figure>
        <a href="https://www.dagospia.com/mediagallery/Dago_fotogallery-256416/1233899.htm">
          <img src="https://cdn-static.dagospia.com/img/foto/11-2019/procione-1233899.jpg"/>
        </a>
        <figcaption>PROCIONE</figcaption>
      </figure>
      <p>Il procione Lucio, sequestrato il 4 novembre a Milano, e portato al Centro di Monte Adone (Bo), qualche giorno fa ha potuto ricevere la visita della sua padrona, o meglio della sua mamma adottiva, una donna ucraina di 53 anni, chiamiamola Sara, nome di fantasia.</p>
      <p>Si è dimostrato contento di rivederla e molto affettuoso, la signora è sicura che vorrebbe tornare a casa. La ormai ex-proprietaria ha ottenuto il permesso dal pubblico ministero Sara Arduini, titolare dell’indagine, che ha accolto la richiesta dell’avvocata, Giorgia Leone, di permettere un incontro tra lei e l’animale sequestrato, cosa abbastanza inusuale.</p>
      <figure>
        <a href="https://www.dagospia.com/mediagallery/Dago_fotogallery-256416/1243140.htm">
          <img src="https://cdn-static.dagospia.com/img/foto/11-2019/procione-lucio-1-1243140.jpg"/>
        </a>
        <figcaption>procione lucio 1</figcaption>
      </figure>
      <p>
        <b>Le ragioni del sequestro</b>
      </p>
      <p>Ma come mai Lucio è stato portato via dalla sua famiglia? Perché passeggiava per Baggio, quartiere della periferia ovest di Milano, tenuto al guinzaglio. Ovviamente è stato notato e alcuni «bravi» cittadini lo hanno denunciato, così il procione è stato sequestrato dai carabinieri forestali. Il motivo è che la specie Procyon lotor è nell’elenco degli animali cosiddetti pericolosi secondo la lista ministeriale del 1996, allegata alla legge 150/92.</p>
      <figure>
        <a href="https://www.dagospia.com/mediagallery/Dago_fotogallery-256416/1243138.htm">
          <img src="https://cdn-static.dagospia.com/img/foto/11-2019/procione-1-1243138.jpg"/>
        </a>
        <figcaption>procione 1</figcaption>
      </figure>
      <p>Una lista da cancellare o almeno riscrivere. Inoltre, i media hanno riportato con clamore che il procione è potenzialmente portatore di rabbia e di altre malattie, ma è come dire che tutti i canidi sono potenzialmente portatori di rabbia e che tutti gli umani sono potenzialmente portatori di tubercolosi, sifilide e molte altre malattie. È stato pure scritto che questi animali possono pesare “20-30 kg”, ma si sono confusi i kg con le libbre!</p>
      <figure>
        <a href="https://www.dagospia.com/mediagallery/Dago_fotogallery-256416/1243139.htm">
          <img src="https://cdn-static.dagospia.com/img/foto/11-2019/procione-2-1243139.jpg"/>
        </a>
        <figcaption>procione 2</figcaption>
      </figure>
      <p>
        <b>Un «giovanotto» ben tenuto</b>
      </p>
      <p>Lucio adesso ha nove mesi, è dunque un giovanotto (ben trattato potrebbe vivere anche più di 15 anni), è sano e vaccinato, per di più, in pratica ha anche già fatto la quarantena per qualsiasi malattia. Arriva dall’Ucraina, dove la sua detenzione è legale, è considerato un animale domestico, non è stato comprato, ma salvato dalla morte quando aveva solo due settimane.</p>
      <figure>
        <a href="https://www.dagospia.com/mediagallery/Dago_fotogallery-256416/1243141.htm">
          <img src="https://cdn-static.dagospia.com/img/foto/11-2019/procione-lucio-2-1243141.jpg"/>
        </a>
        <figcaption>procione lucio 2</figcaption>
      </figure>
      <p>Cucciolo abbandonato, Sara lo ha allattato e curato. Poi lo ha portato in Italia, appunto, vaccinato e microchippato, con regolare passaporto e libretto sanitario. Un bel po’ di contraddizioni tra Paesi europei.</p>
      <p>
        <b>Pet therapy anti violenze</b>
      </p>
      <figure>
        <a href="https://www.dagospia.com/mediagallery/Dago_fotogallery-256416/1243142.htm">
          <img src="https://cdn-static.dagospia.com/img/foto/11-2019/procione-1243142.jpg"/>
        </a>
        <figcaption>procione</figcaption>
      </figure>
      <p>C’è poi un aspetto affettivo particolare. Non solo Sara e Lucio si vogliono bene e hanno un forte legame, ma lui in pratica ha fatto da pet-terapista per questa donna, che in passato ha subito violenze e che ha infatti dichiarato all’Agi: «Ridatemi il mio procione. Grazie a lui sono rinata dai maltrattamenti che ho subito».</p>
      <figure>
        <a href="https://www.dagospia.com/mediagallery/Dago_fotogallery-256416/882485.htm">
          <img src="https://cdn-static.dagospia.com/img/foto/03-2017/procione-882485.jpg"/>
        </a>
        <figcaption>procione</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256416/882487.htm">
          <img src="https://cdn-static.dagospia.com/img/foto/03-2017/spot-modella-con-procione-882487.jpg"/>
        </a>
        <figcaption>spot modella con procione</figcaption>
      </figure>
    </article>
  </body>
</html>