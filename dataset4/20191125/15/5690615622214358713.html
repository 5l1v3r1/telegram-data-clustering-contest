<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837699-sud-perenis-rozglyad-apelyatsiyi-na-prodovzhennya-trimannya-pid-vartoyu-grimchaka"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T15:10:00+00:00"/>
    <meta property="og:title" content="Суд переніс розгляд апеляції на продовження тримання під вартою Гримчака"/>
    <meta property="og:description" content="КИЇВ. 25 листопада. УНН. Апеляційна палата Вищого антикорупційного суду перенесла розгляд апеляційної скарги захисту ексзаступника міністра з питань …"/>
  </head>
  <body>
    <article>
      <h1>Суд переніс розгляд апеляції на продовження тримання під вартою Гримчака</h1>
      <address><time datetime="2019-11-25T15:10:00+00:00">25 Nov 2019, 15:10</time> by <a rel="author">Анна Мурашко</a></address>
      <p><b>КИЇВ. 25 листопада. УНН.</b> Апеляційна палата Вищого антикорупційного суду перенесла розгляд апеляційної скарги захисту ексзаступника міністра з питань тимчасово окупованих територій та внутрішньо переміщених осіб України Юрія Гримчака на рішення суду першої інстанції про продовження триманні під вартою. Про це журналісту <b>УНН</b> повідомив завідувач сектору взаємодії зі ЗМІ управління з організаційного забезпечення Апеляційної палати Вищого антикорупційного суду Вадим Кліщенко.</p>
      <p>“Розгляд апеляційної скарги перенесли на 29 листопада о 14:10”, — сказав Кліщенко.</p>
      <p>Кліщенко повідомив, що засідання перенесли за клопотанням прокурора, який не зміг бути присутнім через поважну причину.</p>
      <p>Нагадаємо, 8 жовтня 2019 року Печерський районний суд Києва залишив ексзаступника міністра з питань тимчасово окупованих територій та внутрішньо переміщених осіб України Юрія Гримчака <a href="https://www.unn.com.ua/uk/news/1828823-sud-zalishiv-grimchaka-pid-vartoyu-1">під вартою</a> до 14 листопада.</p>
      <p>Як повідомлялося, 14 серпня <a href="https://www.unn.com.ua/uk/news/1819632-zastavu-za-grimchaka-khochut-vnesti-spetsialni-fondi-druzhina">затримали</a> Юрія Гримчака і його “помічника”. Затримання відбувалося у межах розслідування кримінального провадження, розпочатого за ч.4 ст.190 КК України (шахрайство).</p>
      <p>Як повідомляв <b>УНН</b>, 16 серпня Гримчаку <a href="https://www.unn.com.ua/uk/news/1819295-sud-obrav-grimchaku-zapobizhniy-zakhid">обрали запобіжний захід</a> у вигляді тримання під вартою з альтернативою застави у 6 млн грн, однак допустили помилки у відповідній ухвалі. Після чого суд ухвалив рішення про виправлення помилок.</p>
      <p>Також, справу Гримчака <a href="https://www.unn.com.ua/uk/news/1831392-spravu-grimchaka-perekvalifikuvali-na-zlovzhivannya-vplivom">перекваліфікували</a> на зловживання впливом.</p>
    </article>
  </body>
</html>