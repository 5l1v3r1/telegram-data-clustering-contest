<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=359614"/>
    <meta property="og:site_name" content="ДРУШТВО - РТРС"/>
    <meta property="article:published_time" content="2019-11-25T15:30:00+00:00"/>
    <meta property="og:title" content="Ускоро роман Емира Кустурице"/>
    <meta property="og:description" content="Прослављени филмски режисер Емир Кустурица ускоро ће објавити први роман под насловом &quot;Злочин без казне&quot;, у издању &quot;Вукотић медија&quot;."/>
  </head>
  <body>
    <article>
      <h1>Ускоро роман Емира Кустурице</h1>
      <address>
        <time datetime="2019-11-25T15:30:00+00:00">25 Nov 2019, 15:30</time>
      </address>
      <p>
        <i>Прослављени филмски режисер Емир Кустурица ускоро ће објавити први роман под насловом "Злочин без казне", у издању "Вукотић медија".</i>
      </p>
      <figure>
        <img src="https://www.rtrs.tv/vijesti/../_FOTO/nwz/1378/137802.jpg"/>
        <figcaption>Емир Кустурица (фото: Tanjug / Dimitrije Goll)</figcaption>
      </figure>
      <p>Према договору аутора и издавача, роман ће бити објављен у мају.</p>
      <p>Кустурица је јуче потписао уговор са директором и власником издавачке куће "Вукотић медија" Манојлом Вукотићем, саопштено је из ове издавачке куће.</p>
      <p>- Ово је круна наше дугогодишње сарадње, пријатељске и издавачке. Прије годину дана моја издавачка кућа издала је књигу "Шта ми ово треба", збирку Кустуричиних дневничких записа, коментара, пјесама. Та књига је наишла на велики одјек - рекао је Вукотић.</p>
      <p>Вукотић је рекао да нема сумње да ће роман бити велико дјело, што види већ из "прве руке".</p>
      <p>- Не би се Кустурица усудио да пише роман, доста обиман, да му већ данас свака сцена, сваки заплет, сваки лик, није јасан - додао је он.</p>
      <p>Вукотић је раније у Новостима објавио и књиге Емира Кустурице "Смрт је непровјерена гласина" и "Сто јада".</p>
    </article>
  </body>
</html>