<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/idlibde-25-gunde-100-sivil-katledildi-1394497"/>
    <meta property="og:site_name" content="Karar.com"/>
    <meta property="article:published_time" content="2019-11-25T15:01:00+00:00"/>
    <meta property="og:title" content="İdlib'de 25 günde 100 sivil katledildi"/>
    <meta property="og:description" content="Esad rejimi ile destekçisi Rusya'nın, 25 gün süren İdlib bombardımanında 100 sivil hayatını kaybetti, 50 bin kişi de yerinden oldu. Ortak katliamda ölenlerin 37'sinin çocuk olduğu belirtildi."/>
  </head>
  <body>
    <article>
      <h1>İdlib'de 25 günde 100 sivil katledildi</h1>
      <address>
        <time datetime="2019-11-25T15:01:00+00:00">25 Nov 2019, 15:01</time>
      </address>
      <p>
        <b>Esad rejimi ile destekçisi Rusya'nın, 25 gün süren İdlib bombardımanında 100 sivil hayatını kaybetti, 50 bin kişi de yerinden oldu. Ortak katliamda ölenlerin 37'sinin çocuk olduğu belirtildi.</b>
      </p>
      <p>Suriye'de İdlib Gerginliği Azaltma Bölgesi'nde Esad rejimi askerleri, İran destekli yabancı gruplar ve Rusya'nın saldırılarında son 25 günde 10 bin aileden oluşan 50 bin sivil yerinden oldu.</p>
      <p>Aynı dönemde, İdlib'de 90, Hama'da 1 ve Halep'te 9 sivilin hayatını kaybettiği, ölenlerden 37'sinin çocuk olduğu belirtildi.</p>
      <p>
        <b>HASTANELERİ BİLE VURDULAR</b>
      </p>
      <p>Açıklamada, söz konusu güçlerin sivillerin geri dönüşlerini de engellemek amacıyla hastane, Sivil Savunma gibi yaşam merkezlerini vurduğu bilgisi paylaşıldı.</p>
      <p>Açıklamada, saldırılarından kaçan sivillerin büyük bir kısmının Hatay'ın Reyhanlı ilçesi karşısındaki Suriye topraklarında yer alan Atme, Kah, Deyr Hassan ve Kefer Lusin gibi bölgelerdeki kamp alanlarına, İdlib'deki zeytinliklere ve Türkiye'nin terörden arındırdığı Fırat Kalkanı ve Zeytin Dalı Harekatı bölgelerine sığındığı aktarıldı. </p>
      <p>Türkiye ile Rusya arasında, 17 Eylül 2018'de imzalanan mutabakattan bu yana İdlib Gerginliği Azaltma Bölgesi'nde, rejim ve Rusya'nın saldırılarında bin 300'den fazla sivil öldü. Saldırıların yoğun olduğu yerlerden, nispeten sakin yerlere ve özellikle Türkiye sınırı yakınına göç edenlerin sayısı ise son bir yılda 1 milyonu aştı.</p>
      <p>
        <b>İDLİB/AA</b>
      </p>
      <related>
        <a href="https://www.karar.com/dunya-haberleri/rusya-idlibde-sivillere-bomba-yagdirdi-en-az-3-olu-1393586"/>
      </related>
      <related>
        <a href="https://www.karar.com/dunya-haberleri/rusya-yine-idlibi-vurdu-5-sivil-can-verdi-1391517"/>
      </related>
    </article>
  </body>
</html>