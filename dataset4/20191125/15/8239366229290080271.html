<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/troh_nepovnolitnih_lvivskyh_studentiv_znayshly_u_rivnomu_331616.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T15:42:00+00:00"/>
    <meta property="og:title" content="Трьох неповнолітніх львівських студентів знайшли у Рівному"/>
    <meta property="og:description" content="Як повідомили Гал-інфо у відділі комунікації поліції Львівської області, у Франківський відділ поліції 23 листопада звернулись батьки трьох студентів одного з львівських вищих навчальних закладів – двох хлопців та дівчини віком сімнадцять років."/>
  </head>
  <body>
    <article>
      <h1>Трьох неповнолітніх львівських студентів знайшли у Рівному</h1>
      <h2>Як повідомили Гал-інфо у відділі комунікації поліції Львівської області, у Франківський відділ поліції 23 листопада звернулись батьки трьох студентів одного з львівських вищих навчальних закладів – двох хлопців та дівчини віком сімнадцять років.</h2>
      <address>
        <time datetime="2019-11-25T15:42:00+00:00">25 Nov 2019, 15:42</time>
      </address>
      <p>Як пояснили заявники, напередодні їх діти вийшли з гуртожитку, де проживали і досі про їх місце перебування нічого невідомо.</p>
      <p>ʺМи негайно оголосили неповнолітніх у розшук, до якого були задіяні оперативники та працівники інших підрозділів поліції. Разом з тим, орієнтування на безвісно зниклих ми передали правоохоронцям в інші області. Проведеними оперативно-розшуковими заходами, спільно з нашими колегами у Рівненській області, було встановлене можливе місце перебування студентів у місті Рівне. Там ми їх і виявили. Вони здорові та неушкоджені, жодних протиправних дій щодо неповнолітніх вчинено не булоʺ, - розповів заступник начальника Головного управління Національної поліції у Львівській області полковник поліції Тарас Сабанюк.</p>
    </article>
  </body>
</html>