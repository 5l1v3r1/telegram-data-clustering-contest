<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/slovensko/sudna-rada-nezvolila-predsedu-najvyss/432151-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-25T15:59:00+00:00"/>
    <meta property="og:title" content="Súdna rada opäť nezvolila predsedu Najvyššieho súdu"/>
    <meta property="og:description" content="Ani jeden z kandidátov nezískal dostatočný počet hlasov."/>
  </head>
  <body>
    <article>
      <h1>Súdna rada opäť nezvolila predsedu Najvyššieho súdu</h1>
      <h2>Ani jeden z kandidátov nezískal dostatočný počet hlasov.</h2>
      <address><time datetime="2019-11-25T15:59:00+00:00">25 Nov 2019, 15:59</time> by <a rel="author">TASR</a></address>
      <p>Bratislava 25. novembra (TASR) - Súdna rada opäť nezvolila predsedu Najvyššieho súdu (NS) SR. Ani jeden z kandidátov nezískal dostatočný počet hlasov. Voľbu si zopakujú 27. januára 2020. Kandidátov budú môcť oprávnené subjekty navrhovať do 8. januára 2020.</p>
      <p>Za Jána Šikutu hlasovalo osem členov Súdnej rady, proti bolo nula, zdržalo sa osem. Za Alenu Šiškovú hlasovali dvaja členovia, proti boli siedmi, zdržali sa siedmi. Na úspešné zvolenie treba kandidátovi nadpolovičnú väčšinu členov Súdnej rady.</p>
      <p>V ďalšej voľbe sa môžu opätovne zúčastniť neúspešní kandidáti z prvého kola, a to Jana Bajánková, Jana Mesiarkinová a Štefan Harabin. V Súdnej rade momentálne debatujú aj o tom, či nie je čas zmeniť tajnú voľbu na verejnú.</p>
      <p>Predsedu NS SR sa nepodarilo zvoliť už druhýkrát. Prvá neúspešná voľba sa konala v septembri. Úlohy chýbajúceho predsedu NS SR vykonáva momentálne podpredsedníčka Jarmila Urbancová.</p>
      <related>
        <h4>Prečítajte si aj:</h4>
        <a href="https://www.teraz.sk/slovensko/komisia-sudnej-rady-odporuci-navrh-n/432123-clanok.html"/>
        <a href="https://www.teraz.sk/slovensko/pred-komisiou-sudnej-rady-vypovedali-aj/430089-clanok.html"/>
        <a href="https://www.teraz.sk/slovensko/l-prazenkova-navrhuje-disciplinarne/429906-clanok.html"/>
      </related>
    </article>
  </body>
</html>