<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/bat_drogobytska_farba_zobovyazaly_splatyty_2_mln_grn_331615.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T15:33:00+00:00"/>
    <meta property="og:title" content="BAT «Дрогобицька фарба» зобов'язали сплатити 2 млн грн"/>
    <meta property="og:description" content="З BAT «Дрогобицька фарба» стягнуть 2 млн грн орендної плати за землю. Про це Гал-інфо повідомили сьогодні, 25 листопада, у прес-службі Дрогобицької міської ради."/>
  </head>
  <body>
    <article>
      <h1>BAT «Дрогобицька фарба» зобов'язали сплатити 2 млн грн</h1>
      <h2>З BAT «Дрогобицька фарба» стягнуть 2 млн грн орендної плати за землю. Про це Гал-інфо повідомили сьогодні, 25 листопада, у прес-службі Дрогобицької міської ради.</h2>
      <address>
        <time datetime="2019-11-25T15:33:00+00:00">25 Nov 2019, 15:33</time>
      </address>
      <p>BAT «Дрогобицька фарба» користується земельною ділянкою площею 58577 кв. м на вул. Гайдамацька, 28 в місті Дрогобичі вже тривалий період. Однак, починаючи з 1 червня 2016 року по сьогоднішній день, підприємство не сплачує орендної плати за користування нею, згідно зі ст. 206 ЗК України.</p>
      <p>Про це повідомляють у відділі правового забезпечення ДМР.</p>
      <p>Дрогобицька міська рада неодноразово намагалась вирішити це питання з ВАТ «Дрогобицька фарба». Представників підприємства неодноразово запрошували на засідання комісії з відшкодування збитків власникам землі та землекористувачам, у зв`язку з використанням земельної ділянки з порушенням законодавства, однак позитивних результатів це не дало.</p>
      <p>Відтак, на підставі протоколів названої вище комісії та з врахуванням рішення виконавчого комітету від 28.05.2019 року №138, Дрогобицька міська рада подала позовну заяву у Господарський суд Львівської області щодо стягнення з ВАТ «Дрогобицька фарба» в користь Дрогобицької міської ради 1992534, 81 грн безпідставно збережених коштів підприємством у вигляді неоплаченої оренди за користування земельною ділянкою площею 58577 кв. м на вул. Гайдамацька, 28 в місті Дрогобичі за період з 01.06.2016 року по 28.05.2019 року без достатньої правової підстави за рахунок Дрогобицької міської ради, як власника цієї землі.</p>
      <p>Рішенням від 18 листопада 2019 року Господарський суд Львівської області повністю задоволив позовні вимоги Дрогобицької міської ради. Відтак підприємство сплатить до міського бюджету Дрогобича майже 2 мільйони гривень орендної плати за користування земельною ділянкою впродовж трьох років.</p>
      <related>
        <a href="https://galinfo.com.ua/news/u_drogobychi_zapratsyuvala_garyacha_liniya_svyatogo_mykolaya_331614.html"/>
      </related>
    </article>
  </body>
</html>