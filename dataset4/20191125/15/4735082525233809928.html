<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Przestepczosc/191129606-Hiszpanie-przejeli-okret-podwodny-handlarzy-narkotykow.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-25T15:17:19+00:00"/>
    <meta property="og:title" content="Hiszpanie przejęli okręt podwodny handlarzy narkotyków"/>
    <meta property="og:description" content="Na zachodnim wybrzeżu Hiszpanii przejęto wczoraj półzanurzalny okręt podwodny, którym handlarze narkotyków przewozili ponad trzy tony kokainy."/>
  </head>
  <body>
    <article>
      <h1>Hiszpanie przejęli okręt podwodny handlarzy narkotyków</h1>
      <address><time datetime="2019-11-25T15:17:19+00:00">25 Nov 2019, 15:17</time> by <a rel="author">p.mal</a></address>
      <p>
        <b>Na zachodnim wybrzeżu Hiszpanii przejęto wczoraj półzanurzalny okręt podwodny, którym handlarze narkotyków przewozili ponad trzy tony kokainy.</b>
      </p>
      <p>Władze prowadzą dochodzenie w tej sprawie, ale zdaniem hiszpańskich służb narkotyki pochodzą z Kolumbii.</p>
      <p>Okręt został zajęty w niedzielę w pobliżu portu Aldan. Dwóch z trzech członków załogi obsługujących 22-metrową jednostkę zostało aresztowanych.</p>
      <p>Zatrzymani to obywatele Ekwadoru. Władze szukają trzeciego członka załogi. - Pracujemy nad wyciągnięciem okrętu podwodnego z wody, aby sprawdzić wszystko prawidłowo - przekazał rzecznik hiszpańskiej Straży Obywatelskiej.</p>
      <p>Okręt został namierzony w ramach "międzynarodowej operacji", w którą zaangażowane były hiszpańskie służby.</p>
      <p>Handlarze narkotyków często wykorzystują okręty podwodne do przewożenia substancji. W tym roku dwukrotnie przejęto okręty, które transportowały kokainę do Stanów Zjednoczonych.</p>
      <p>Ich użycie nie jest tak popularne w Europie, ponieważ są drogie w budowie, a sama konstrukcja powstaje w odległych miejscach, takich jak dżungla.</p>
      <p>Większa część takich okrętów znajduje się pod wodą, dlatego trudno jest je namierzyć bez odpowiednich informacji lub wykorzystania samolotu. </p>
    </article>
  </body>
</html>