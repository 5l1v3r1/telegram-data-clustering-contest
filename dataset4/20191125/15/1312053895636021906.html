<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/25/coppia-medici-assassinata-richiesta-aiuto-amico/"/>
    <meta property="og:site_name" content="NewNotizie"/>
    <meta property="article:published_time" content="2019-11-25T15:41:08+00:00"/>
    <meta property="og:title" content="Coppia di medici assassinata, avevano mandato una richiesta d’aiuto ad un amico"/>
    <meta property="og:description" content="Poco prima di essere assassinati da uno sconosciuto in casa, una coppia di medici era riuscita a chiedere aiuto ad un amico. Questo, però, ha letto troppo tardi il messaggio. Nel 2017 Lisa Bolanos e Richard Field, due noti anestesisti di Boston, sono stati brutalmente assassinati in casa. Per due anni sono andate avanti le …"/>
  </head>
  <body>
    <article>
      <h1>Coppia di medici assassinata, avevano mandato una richiesta d’aiuto ad un amico</h1>
      <address><time datetime="2019-11-25T15:41:08+00:00">25 Nov 2019, 15:41</time> by <a rel="author">Fabio S</a></address>
      <figure>
        <img src="https://www.newnotizie.it/wp-content/uploads/2019/11/Coppia-di-medici-uccisi.jpg"/>
      </figure>
      <p>
        <b>Poco prima di essere assassinati da uno sconosciuto in casa, una coppia di medici era riuscita a chiedere aiuto ad un amico. Questo, però, ha letto troppo tardi il messaggio.</b>
      </p>
      <p>Nel 2017 <b>Lisa Bolanos</b> e <b>Richard Field</b>, due noti anestesisti di <b>Boston</b>, sono stati brutalmente assassinati in casa. Per due anni sono andate avanti le investigazioni che hanno portato a delineare il profilo di un unico colpevole: <b>Bampumim Texeira</b>, ex concierge dell’edificio. Nei giorni scorsi si è tenuta la prima udienza per il processo per duplice omicidio che vede imputato l’unico sospettato. Sul banco dei testimoni è stato chiamato il medico <b>Matthias Heidenreich</b>. L’uomo, infatti, quella sera ha ricevuto 8 brevi messaggi di testo da Richard Field, nei quali l’amico gli chiedeva di chiamare la polizia.</p>
      <p>Interrogato sulle sue deposizioni, Heidenreich ha dichiarato che nel momento in cui gli sono stati mandati i messaggi (intorno alle 19:30) stava camminando verso uno<b> store locale</b> per fare un po’ di spesa. Solo quando è tornato verso casa si è reso conto di quella richiesta d’aiuto che sul momento l’ha spiazzato: “Nei primi minuti sono rimasto confuso. Non aveva capito cosa significassero”. Nei messaggi si leggeva “Chiama 111 (911). Aggressore in casa. Non scherzo”.</p>
      <h3>La richiesta di soccorso e l’arresto di Texeira</h3>
      <p>Secondo la ricostruzione dell’accaduto riportata dalla ‘<a href="https://edition.cnn.com/2019/11/25/us/boston-doctors-murder-trial/index.html"><b>CNN</b></a>‘, quando il medico ha compreso che gli amici erano in pericolo ha avvertito il concierge del palazzo, chiedendogli di andare a controllare e di chiamare la polizia in caso di reale pericolo. Questo è salito sino al piano in cui si trovava l’appartamento dei medici e si è ritrovato dinnanzi ad una <b>scena inquietante</b>: si Lisa che Richard erano riversi in una pozza del loro stesso sangue ed erano chiaramente morti. Quando la polizia è giunta nell’edificio (dopo le 20:30) che indossava dei guanti ed una felpa con cappuccio. Gli hanno intimato di fermarsi, ma questo non ha obbedito e loro lo hanno ferito ed arrestato.</p>
      <p>Dalle telecamere del palazzo si è visto quello che si ritiene il colpevole dell’omicidio: un uomo con una felpa con cappuccio, dei guanti ed una maglietta gialla. Purtroppo le riprese non mostrano il colpevole in viso, dunque non è possibile asserire con certezza che si trattasse di <b>Texeira</b>. L’uomo, però, conosceva bene il palazzo poiché ci aveva lavorato per diverso tempo e non si capisce per quale motivo si trovasse lì a quell’ora. Per il procuratore distrettuale non ci sono dubbi sulla sua <b>colpevolezza</b>. Al contrario l’avvocato difensore sostiene l’innocenza del suo assistito (il quale si è dichiarato non colpevole): “Non ci sono prove di alcun tipo, né video né audio né scientifiche che dimostrano che Texeira si è introdotto nell’appartamento di Lisa Bolanos e Richard Field e li abbia uccisi. Semplicemente perché non l’ha fatto”. Domani si terrà la seconda udienza del processo.</p>
    </article>
  </body>
</html>