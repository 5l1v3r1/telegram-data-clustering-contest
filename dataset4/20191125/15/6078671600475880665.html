<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/avstraliya-kitaiiski-zayavi-1618786.html"/>
    <meta property="og:site_name" content="Cross"/>
    <meta property="article:published_time" content="2019-11-25T15:06:00+00:00"/>
    <meta property="og:title" content="Австралия разследва китайски заговор за поставяне на шпионин в парламента"/>
    <meta property="og:description" content="/КРОСС/ Австралийският премиер Скот Морисън коментира, че твърденията за заговор за китайски шпионин в парламента на Канбера са &quot;дълбоко смущаващи&quot;, съобщава БиБиСи."/>
  </head>
  <body>
    <article>
      <h1>Австралия разследва китайски заговор за поставяне на шпионин в парламента</h1>
      <address>
        <time datetime="2019-11-25T15:06:00+00:00">25 Nov 2019, 15:06</time>
      </address>
      <p>/КРОСС/ Австралийският премиер Скот Морисън коментира, че твърденията за заговор за китайски шпионин в парламента на Канбера са "дълбоко смущаващи", съобщава БиБиСи.</p>
      <p>Обвиненията, първо излъчени от местната мрежа Nine твърдят, че заподозрян китайски шпионски кръг е искал австралиец с китайско потекло, да се кандидатира за депутат. След това, 32-годишният мъж е починал при необясними обстоятелства.</p>
      <p>Китай отрича обвиненията, а местната шпионска агенция в Австралия потвърждава, че провежда разследване. В рядко публично изявление агенцията заяви, че приема сериозно обвиненията. Морисън заяви, че намира докладите за обезпокояващи, но предупреди да не се "прибързва със заключенията".</p>
      <p>В неделя, Nine съобщи, че заподозрените китайски агенти са се обърнали към търговеца на луксозни автомобили Ник Джао преди общите избори в Австралия, които се проведоха през май. Твърди се, че са му предложени 680 000 долара, за да финансира кандидатурата си за място в Мелбърн като кандидат за управляващата Либерална партия, в която Джао е член.</p>
      <p>Джао информира Австралийската организация за разузнаване на сигурността миналата година. Той е намерен мъртъв в хотелска стая в Мелбърн през март. Полицията не успя да установи как или защо е починал, а смъртта му предизвика разследване.</p>
      <p>Nine също така съобщава, че мъж, който твърди, че е китайски шпионин, е кандидатствал за убежище в Австралия, в друг, несвързан с този, случай.</p>
      <p>Съобщава се, че Уан "Уилям" Ликиан е предоставил на властите информация за операции в Хонконг, Тайван и Австралия, казвайки, че е "лично участвал" в шпионаж. Уан също коментира пред Nine, че е запознат с няколко китайски шпиони, които оперират в Австралия и се опитват да повлияят на политиката.</p>
      <p>Китай отхвърла твърденията на Уан и обяснява, че той е безработен беглец, осъден за измама, преди да избяга от родината си с фалшив паспорт. В изявление генералният директор на ясвтралийските служби Майк Бърджис коментира: "Австралийците могат да бъдат спокойни, че запознати се от по-рано с въпросите, които са съобщени днес, и активно ги разследваме."</p>
      <p>Той допълва, че няма да коментира повече, в съответствие с "дългогодишната практика", но добави: "Враждебната дейност на чуждестранното разузнаване продължава да представлява реална заплаха за нашата нация и нейната сигурност".</p>
      <p>Морисън заяви, че правителството му е решено да запази австралийците "свободни и сигурни", но призова хората да не правят изводи, докато се провежда разследване. "Австралия не е наивна спрямо заплахите, пред които е изправена".</p>
      <p>Депутатът Андрю Хасти, който ръководи комисията по разузнаване и сигурност на парламента коментира, че е наясно с твърденията и е загрижен от "много, много месеци. Това е като от шпионски роман, случва се в Мелбърн безнаказано".</p>
      <p>Китайски представители отхвърлят обвиненията, заявявайки, че Пекин не се намесва във вътрешната политика на други страни. Говорителят на външното министерство Ген Шуан обвини хората и медиите, че "са се захванали с въображаеми страхове. Те постоянно измислят случаи за така наречените китайски шпиони, проникващи в Австралия".</p>
      <p>Някои политици обвиняват Пекин, че се опитва да проникне в Канбера чрез дарения и други средства. Други обаче смятат, че обвиненията подхранват ксенофобия и излагат на риск просперитета на нацията, защото Китай е най-големият търговски партньор на Австралия.</p>
      <p>По-рано, бившият премиер Малкълм Търнбул призна за "смущаващи доклади за китайското влияние", твърдение, което последователно се отрича от Пекин, който понякога обвинява Австралия в "манталитет от Студената война".</p>
      <p>По-рано тази година новоизбраният китайско-австралийски депутат Гладис Лиу бе изправена пред сериозна проверка, след като австралийски медиии оповестяват миналите й връзки с групи, свързани с Пекин. Тя категорично отрича да има разделени в лоялността си, а премиерът Скот Морисън заяви, че е станала жертва на кампания за "оклеветяване".</p>
    </article>
  </body>
</html>