<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/world/715140-frikh-ekryve-mesa-se-katapsykth-sto-ypnodomatio-ths-to-ptoma-toy-syzygoy-ths.html"/>
    <meta property="og:site_name" content="madata.gr"/>
    <meta property="article:published_time" content="2019-11-25T15:02:00+00:00"/>
    <meta property="og:title" content="Φρίκη: Έκρυβε μέσα σε καταψύκτη στο υπνοδωμάτιο της το πτώμα του συζύγου της"/>
    <meta property="og:description" content="Στον καταψύκτη του σπιτιού της κρατούσε κρυμμένο για σχεδόν έναν χρόνο το πτώμα του συζύγου της μία 67χρονη από το Μιζούρι των ΗΠΑ. Στην 67χρονη Μπάρμπαρα Γουότερς απαγγέλθηκαν"/>
  </head>
  <body>
    <article>
      <h1>Φρίκη: Έκρυβε μέσα σε καταψύκτη στο υπνοδωμάτιο της το πτώμα του συζύγου της</h1>
      <address>
        <time datetime="2019-11-25T15:02:00+00:00">25 Nov 2019, 15:02</time>
      </address>
      <p>Στον καταψύκτη του σπιτιού της κρατούσε κρυμμένο για σχεδόν έναν χρόνο το πτώμα του συζύγου της μία 67χρονη από το Μιζούρι των ΗΠΑ.</p>
      <p>Στην 67χρονη Μπάρμπαρα Γουότερς απαγγέλθηκαν κατηγορίες εγκατάλειψης σορού, όταν αστυνομικοί ανακάλυψαν σε καταψύκτη μέσα στο υπνοδωμάτιο της το πτώμα του συζύγου της, Πολ Μπάρτον, ο οποίος είχε φύγει από τη ζωή στις 30 Δεκεμβρίου του 2018.</p>
      <p>Όπως κατέθεσε η 67χρονη στις Αρχές, προτίμησε να φυλάξει τη σορό του συζύγου της στο σπίτι της φοβούμενη ότι οι γιατροί θα θελήσουν να του αφαιρέσουν τον εγκέφαλο για να τον μελετήσουν. Σύμφωνα με στοιχεία που προέκυψαν από την αστυνομική έρευνα η 67χρονη απαγόρευσε στους γιατρούς να εξετάσουν τον σύζυγό της όσο αυτός βρισκόταν εν ζωή.</p>
      <p>Η 67χρονη βρίσκεται αντιμέτωπη με τέσσερα χρόνια φυλάκισης σε περίπτωση καταδίκης.</p>
      <p>Πηγή: Daily Mail</p>
    </article>
  </body>
</html>