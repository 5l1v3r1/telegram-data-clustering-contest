<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/knsb-bolnichnite-do-tri-dni-sa-malka-chast-ot-vsichki-obezshcheteniya"/>
    <meta property="og:site_name" content="Новини БНТ"/>
    <meta property="article:published_time" content="2019-11-25T15:33:39+00:00"/>
    <meta property="og:title" content="КНСБ: Болничните до три дни са малка част от всички обезщетения"/>
    <meta property="og:description" content="Кратките болнични, до три дни са малка част от всички обезщетения, които се изплащат от работодатели и държавата. Това показват данните на Националнат..."/>
  </head>
  <body>
    <article>
      <h1>КНСБ: Болничните до три дни са малка част от всички обезщетения</h1>
      <address><time datetime="2019-11-25T15:33:39+00:00">25 Nov 2019, 15:33</time> by <a rel="author">Цветелина Катанска</a></address>
      <p>
        <b>Кратките болнични, до три дни са малка част от всички обезщетения, които се изплащат от работодатели и държавата. Това показват данните на Националната статистика, анализирани от синдикатите. Това на практика оборва основното твърдение на работодателите, че най-големите измами са при кратките болнични, които се изплащат от бизнеса.</b>
      </p>
      <figure>
        <video src="https://nws2.bnt.bg/p/p/s/psn251119-18-bolnichni-x264-726819.mp4"/>
      </figure>
      <p>С близо 50% се е увеличил броят на дните, които се изплащат като болнични през последните осем години. През 2018 г. те са достигнали 17 милиона и 800 хиляди.</p>
      <p>Средната продължителност на болничните обаче е над 8 дни, а средното парично обезщетение е 31 лева и 22 стотинки.</p>
      <p>Общият годишен разход за болнични за осем години е нараснал над 2 пъти до 556 милиона и 600 хиляди лева. Лицата, ползвали болнични, са 899 хиляди души годишно, като почти половината са ползвали болнични между 15 и 30 дни.</p>
      <related>
        <a href="http://news.bnt.bg/bg/a/analiz-na-knsb-dlgite-bolnichni-sa-s-nay-golyam-rst-prez-poslednite-godini"/>
      </related>
    </article>
  </body>
</html>