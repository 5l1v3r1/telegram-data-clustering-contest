<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/ministr-energetiki-ssha-porivnyav-trampa-z-bibliynimi-caryami-i-nazvav-yogo-obranim-330839_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T15:55:00+00:00"/>
    <meta property="og:title" content="Міністр енергетики США порівняв Трампа з біблійними царями і назвав його &quot;обраним&quot;"/>
    <meta property="og:description" content="Згідно з показаннями посла США в ЄС, Перрі брав безпосередню участь у тиску на Україну."/>
  </head>
  <body>
    <article>
      <h1>Міністр енергетики США порівняв Трампа з біблійними царями і назвав його "обраним"</h1>
      <h2>Згідно з показаннями посла США в ЄС, Перрі брав безпосередню участь у тиску на Україну.</h2>
      <address>
        <time datetime="2019-11-25T15:55:00+00:00">25 Nov 2019, 15:55</time>
      </address>
      <p><b><a href="https://dt.ua/WORLD/vidkriti-sluhannya-v-kongresi-minenergetiki-ssha-oskarzhilo-pokazannya-sondlenda-330449_.html">Міністр енергетики США</a></b> Рік Перрі в інтерв'ю Fox&amp;Friends заявив про те, що вважає президента Сполучених Штатів Дональда Трампа "обраним" і тим, кого "послав Бог, щоб вершити великі речі".</p>
      <p>"Бог використовував недосконалих людей протягом усієї історії. Цар Давид не був ідеальним. <b>[Цар]</b> Саул не був ідеальним. <b>[Цар]</b> Соломон не був ідеальним... Але те, що Трамп "витримав", не схоже на те, що дійсно міг витримати будь-який інший смертний", - сказав Перрі.</p>
      <figure>
        <iframe data-src="https://twitter.com/CourtneyHagle/status/1198654816928579584?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Раніше американський посол Європейського Союзу Гордон Сондленд на слуханнях у справі про імпічмент Трампа заявив, що Перрі брав безпосередню участь у тиску на Україну для початку розслідування проти Джо Байдена. Раніше Перрі стверджував, що не знав про причини затримки військової допомоги Україні, а також про те, що зустріч Трампа з президентом Володимиром Зеленським була пов'язана з проведенням розслідування.</p>
      <p>Нагадаємо, 13 листопада в нижній палаті Конгресу США почалися публічні слухання у справі про імпічмент Дональда Трампа. Першими свідчення дали тимчасовий<a href="https://dt.ua/WORLD/impichment-trampa-scho-rozpovili-kent-i-teylor-na-vidkritih-sluhannyah-u-kongresi-329566_.html"> <b>повірений у справах США в Україні Вільям Тейлор</b> і <b>заступник помічника держсекретаря США Джордж Кент</b></a>, який курирує адміністративну політику в блоці східноєвропейських країн, включаючи Україну.</p>
      <p>Підставою для початку процедури імпічменту стала скарга співробітника розвідки на дії Трампа під час розмови із президентом України Володимиром Зеленським 25 липня. Американському лідеру закидають спробу втручання в президентські вибори 2020 року шляхом нейтралізації свого потенційного суперника Джо Байдена "руками" України.</p>
      <p>Докладніше читайте в статті Олександра Хари <b><a href="https://dt.ua/international/impichment-mayzhe-oficiyno-328209_.html">"Імпічмент. Майже офіційно"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>