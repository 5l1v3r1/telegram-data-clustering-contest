<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7908740"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T15:55:00+00:00"/>
    <meta property="og:title" content="Жена почина от западнонилска треска в Турция след 2-месечно лечение"/>
    <meta property="og:description" content="Жена почина от западнонилска треска в Турция след двумесечно лечение, предаде турската частна телевизия НТВ. 57-годишната жена от окръг Текирдаг, Северозападна Турция,"/>
  </head>
  <body>
    <article>
      <h1>Жена почина от западнонилска треска в Турция след 2-месечно лечение</h1>
      <address><time datetime="2019-11-25T15:55:00+00:00">25 Nov 2019, 15:55</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Жена почина от западнонилска треска в Турция след двумесечно лечение, предаде турската частна телевизия НТВ.</p>
      <p>57-годишната жена от окръг Текирдаг, Северозападна Турция, е била ухапана от комар преди два месеца и получила симптоми като висока температура, отпадналост и болки в ставите. Тя е постъпила в болница, но лечението не й е повлияло и е починала, информира БТА.</p>
      <p>Западнонилската треска се предава на човека предимно чрез ухапвания от комари. Повечето хора, които се заразяват, не проявяват симптоми, около 20 процента имат леки симптоми, а при под 1 процент се засяга централната нервна система.</p>
    </article>
  </body>
</html>