<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247221/oprea-nu-am-venit-la-ciolan-am-venit-sa-ajut-psd-ul-la-greu.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T15:13:53+00:00"/>
    <meta property="og:title" content="Oprea: Nu am venit la ciolan, am venit sa ajut PSD-ul, la greu"/>
    <meta property="og:description" content="Partidul Social Democrat are nevoie acum de unitate, are nevoie sa-si adune fortele si sa se pregateasca temeinic pentru a castiga alegerile importante de anul viitor, a declarat luni Gabriel Oprea, fost presedinte UNPR, care a precizat ca apartenenta sa la formatiunea social-democrata este una ''fireasca&quot;, el afirmand ca nu a revenit in PSD ''la ciolan'', ci la greu, sa ajute."/>
  </head>
  <body>
    <article>
      <h1>Oprea: Nu am venit la ciolan, am venit sa ajut PSD-ul, la greu</h1>
      <address>
        <time datetime="2019-11-25T15:13:53+00:00">25 Nov 2019, 15:13</time>
      </address>
      <p>
        <b>Partidul Social Democrat are nevoie acum de unitate, are nevoie sa-si adune fortele si sa se pregateasca temeinic pentru a castiga alegerile importante de anul viitor, a declarat luni Gabriel Oprea, fost presedinte UNPR, care a precizat ca apartenenta sa la formatiunea social-democrata este una ''fireasca", el afirmand ca nu a revenit in PSD ''la ciolan'', ci la greu, sa ajute.</b>
      </p>
      <p><b>"Apartenenta mea la Partidul Social Democrat este una fireasca. Am fost invitat sa revin in PSD</b>, iar dorinta mea este sa sprijin militarii si politistii, din orice perspectiva. Nu am venit la ciolan, am venit la greu, sa ajut si cred ca trebuie sa fim uniti pentru a fi puternici, sa construim, sa intarim, sa strangem randurile, nu sa distrugem. Cred ca Partidul Social Democrat are nevoie acum de unitate, are nevoie sa-si adune fortele si sa se pregateasca temeinic pentru a castiga alegerile importante de anul viitor. Pentru aceasta, cei din PSD au nevoie sa inteleaga cu adevarat ce i s-a intamplat partidului in ultimii ani si sa puna capat dezbinarii", a scris Oprea pe Facebook.</p>
      <p>El a amintit ca a intrat in PSD in anul 2004, fiind la inceput presedinte al organizatiei de Ilfov, apoi vicepresedinte al partidului, coordonator al Departamentului de aparare, deputat, ministru al Administratiei sau de Interne.</p>
      <p>"In 2009 am plecat din partid, dar nu din dorinta proprie, ci pentru ca am avut o viziune diferita fata de conducerea de la acea vreme in privinta numirii sefului DIPI, in primul meu mandat la Ministerul de Interne. Eu l-am numit in acea functie pe Virgil Ardelean, pentru ca l-am considerat un profesionist capabil sa conduca structura, iar presedintele partidului a avut un alt punct de vedere. Mi s-a retras, pentru acest motiv, sprijinul politic si am demisionat din toate functiile. Am creat de la zero un partid de centru-stanga, UNPR, am ramas in aceeasi curte cu PSD, am sustinut in Parlament si am format ulterior un guvern performant alaturi de PSD si nu am tradat niciodata. Nu apartin 'statului paralel' si nici nu cred in aceasta notiune. Dimpotriva, as spune: mi s-au facut dosare politice tocmai pentru ca nu am tradat partenerul de guvernare - PSD. Daca cineva a incalcat legea, sa raspunda!'', a spus Gabriel Oprea.</p>
      <p>
        <b>Acesta a aratat ca nu a incalcat legea si a respins ferm ''orice acuzatie nefondata si orice eticheta nemeritata''.</b>
      </p>
      <p>''Am sprijinit PSD pana la capat si pentru acest sprijin am fost pus inclusiv in situatia sa demisionez din functia in care am fost ales - aceea de senator. (...) Potrivit protocolului pe care l-am incheiat, PSD va continua sa apere, impreuna cu Uniunea Militarilor si Politistilor 'Mihai Viteazul', demnitatea si drepturile militarilor si politistilor, activi si rezervisti, din toate institutiile din domeniul aparare, ordine publica si siguranta nationala", a explicat Gabriel Oprea.</p>
      <p>
        <b>Oprea a fost prezent duminica seara la sediul PSD.</b>
      </p>
      <p>Presedintele PSD, Viorica Dancila, a precizat, intrebata in legatura cu prezenta acestuia la sediul partidului in seara alegerilor, ca liderii sindicatelor cu care s-au semnat protocoale de colaborare devin vicepresedinti cu drept de vot in Comitetul Executiv al partidului.</p>
      <p>"Noi am facut protocol de colaborare cu sindicatele, cu CNSLR Fratia, cu Uniunea Politistilor si Militarilor, am facut cu mai multe sindicate, iar, prin aceste protocoale pe care le-am semnat, liderii sindicatelor respective fac parte din Comitetul Executiv National. (...) Toti liderii de sindicate au functie de vicepresedinte la nivel de Comitet Executiv National. Am facut cu cinci sindicate, deci avem cinci vicepresedinti", a spus duminica seara Dancila.</p>
    </article>
  </body>
</html>