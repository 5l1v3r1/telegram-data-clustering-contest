<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/idei-de-cadouri-pentru-barbati-20-de-idei-care-te-vor-inspira-20099116"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T15:12:26+00:00"/>
    <meta property="og:title" content="Idei de cadouri pentru bărbați. 20 de idei care te vor inspira"/>
    <meta property="og:description" content="Vrei să faci un dar și cauți idei de cadouri pentru bărbați?  Iată câteva soluții inspirate, în funcție de vârstă În primul rând, atunci când cauți idei"/>
  </head>
  <body>
    <article>
      <h1>Idei de cadouri pentru bărbați. 20 de idei care te vor inspira</h1>
      <address><time datetime="2019-11-25T15:12:26+00:00">25 Nov 2019, 15:12</time> by <a rel="author">Alina S.</a></address>
      <p>
        <b>Vrei să faci un dar și cauți idei de cadouri pentru bărbați?  Iată câteva soluții inspirate, în funcție de vârstă</b>
      </p>
      <p>În primul rând, atunci când cauți idei de cadouri pentru bărbați, trebuie să te gândești la personalitatea celui pe care vrei să-l surprinzi, dar și la pasiunile sale. Dacă totuși nu-l cunoști foarte bine sau nu ai deloc inspirație, iată câteva idei de cadouri pentru bărbați, în funcție de vârstă:</p>
      <h3>Idei ca cadouri pentru bărbați de 20 de ani</h3>
      <p>La 20 de ani bărbații încă se mai află în procesul de maturizare. Este decada la care visează, își fac multe planuri de viitor și descoperă lucruri noi despre propria persoană.  Nu sunt încă foarte siguri de ce anume își doresc, deoarece încă se descoperă pe ei înșiși zi de zi, și le este frică să nu rateze ceva important.</p>
      <p>Chiar dacă nu mai e demult copil, bărbatului de 20 de ani trebuie să i se reamintească din când acest lucru. Nu o face însă printr-un cadou excesiv de practic-matur; poate că îți  va mulțumi mai târziu, dar nu se va bucura pe moment. La această vârstă, bărbații vor fi mai interesați de cadouri cool, originale, prin care să poată să iasă în evidență.  Chiar dacă bărbatul de 20 de ani nu este atât de preocupat de îngrijirea personală, el apreciază totuși gadgeturile. Muzicaeste o pasiune extrem de importantă la această vârstă, așa că nu subestima câtă bucurie poate aduce o pereche de boxe wireless sau de căști de calitate. Nici un  <b><a href="https://www.cancan.ro/ce-daruri-sa-le-iei-pasionatilor-de-jocuri-pentru-pc-19911071">joc video</a></b> nu este deloc de neglijat.</p>
      <h3>Idei ca cadouri pentru bărbați de 30 de ani</h3>
      <p>Atunci când îi ești alături la ziua de naștere la pragul de 30 de ani, poți deja să treci în altă ligă a cadourilor. Aniversarea de la 30 de ani în sus poate fi presărată în continuare cu numeroase <b><a href="https://www.cancan.ro/idei-de-cadouri-romantice-19931737">cadouri romantice</a></b> sau , de cenu, cadouri relaxante, cum ar fi seturile de jocuri pentru prieteni, însă, pe lângă asta, poți adăuga alte cadouri care să îl răsfețe ceva mai mult și să îi pună în valoare personalitatea.</p>
      <p>La 30 de ani, bărbații deja încep să aprecieze lucrurile practice, dar și să-și rafineze gusturile. Colecția de muzică sau cea de jocuri video încă pot fi importante, însă la această vârstă s-ar putea să fie mai interesat de extinderea colecției de cărți. Dacă ai dubii în privința autorilor de ficțiune, cu siguranță îl vor bucura și cărțile de specialitate în domeniul în care lucrează.</p>
      <p>Tot pe la vârsta asta bărbații încep să aprecieze mai mult portofelele și gențile de calitate, dar și ceasurile. Însă în alegerea accesoriilor nu trebuie să mergi pe lux, ci mai degrabă pe stilul sport.</p>
      <p>Îngrijirea personală a devenit și ea mult mai importantă. Dacă unui  bărbat de 20 de ani nu-i pasă de șamponul pe care îl folosește, unul de 30 de ani va petrece câteva minute bune înainte de a alege un gel de duș sau un deodorant. Așa că se va bucura cu siguranță dacă va primi un <u>a</u>parat de îngrijire multifuncțional.</p>
      <h3>Idei ca cadouri pentru bărbați de 40 de ani</h3>
      <p>Aniversarea a 40 de ani este un moment marcant în viața oricărui bărbat și trebuie să recunoaștem că este nevoie să te documentezi ceva mai mult despre persoana căreia îî faci cadoul, pentru a te asigura că ai ales cadoul potrivit. 40 este o vârstă destul de importantă în viața lui. Are deja un cămin stabil și o carieră, începe să își dea seama că a început să aibă ce și-a dorit, dar uneori își face griji că viața nu pare să îi mai ofere lucruri noi.</p>
      <p>Eleganța începe să capete importanță, așa că un ceas de firmă sau o servietă de business vor fi foarte apreciate. Tot în jurul vârstei de 40 de ani, bărbații încep să aprecieze cu adevărat vinurile sau alte băuturi scumpe. Un cadou deosebit, inspirat și neconvențional ar fi să-l ajuți cu propria sa colecție de băuturi fine cu care își va impresiona ori prietenii ori partenerii de afaceri. Sau poate niste trabucuri cubaneze pentru momentele de relaxare pe care și le permite atât de rar.</p>
      <p>Cât despre schimbările de care au nevoie, acestea nu trebuie să fie radicale. Unii bărbați au nevoie doar de un hobby nou, cum ar fi fotografia, pescuitul, motociclismul sau aeromodelismul. Așadar,  dacă detectezi un minimum de interes într-o anumită direcție, va aprecia foarte mult dacă îi vei alimenta interesul prin cadoul ales.</p>
      <p>Nu în ultimul rând, bărbații care au ajuns la această vârstă sunt poate mai preocupați ca oricând de felul în care arată. O sticlă de parfum de calitate este un cadou bun pentru orice vârstă, însă va fi probabil cea mai apreciată de bărbații de această vârstă.</p>
      <h3>Idei ca cadouri pentru bărbați de 60-70 de ani</h3>
      <p>O cutie de ceasuri, legată în piele, pentru modelele sale favorite de piese de colecție nu va trece nici ea neobservată. Și dacă  vrei să-i arăți atenția ta la detalii, îi poți dărui o pereche de butoni eleganți care se potrivesc la cămașa sa preferată.</p>
      <p>Odată ce se apropie vârsta pensionării, bărbații devin din ce în ce mai preocupați de două lucruri: viața de familie și călătoriile. De aceea, o geantă de voiaj va fi poate la fel de apreciată precum un joc de societate pentru întreaga familie.</p>
      <p>La această vârstă, bărbatul nu își va schimba obiceiurile legate de îngrijirea personală. Dacă el a folosit toată viața un aparat de ras manual, probabil nu îl vei convinge să înceapă să folosească unul electric; totuși, poți să încerci cu aparatul pentru tuns părul din nas, dacă nu i l-ai luat deja.</p>
    </article>
  </body>
</html>