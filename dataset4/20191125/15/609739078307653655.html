<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/ekonomi/motorinde-8-kurus-indirim-41382363"/>
    <meta property="og:site_name" content="Hürriyet"/>
    <meta property="article:published_time" content="2019-11-25T15:54:00+00:00"/>
    <meta property="og:title" content="Motorinde 8 kuruş indirim"/>
    <meta property="og:description" content="Motorinin litre fiyatında gece yarısından geçerli olmak üzere 8 kuruş indirime gidilecek."/>
  </head>
  <body>
    <article>
      <h1>Motorinde 8 kuruş indirim</h1>
      <h2>Motorinin litre fiyatında gece yarısından geçerli olmak üzere 8 kuruş indirime gidilecek.</h2>
      <address><time datetime="2019-11-25T15:54:00+00:00">25 Nov 2019, 15:54</time> by <a rel="author">AA</a></address>
      <p>Enerji Petrol Gaz İkmal İstasyonları İşveren Sendikasından (<a href="http://www.hurriyet.com.tr/haberleri/epgis">EPGİS</a>) alınan bilgiye göre, indirim motorinin pompa fiyatına ortalama 6 kuruş olarak yansıyacak. Kalan 2 kuruşluk kısmı, devreye alınan eşel mobil sistemi kaynaklı <a href="http://www.hurriyet.com.tr/haberleri/otv">ÖTV</a> gelirinin yerine konulmasında kullanılacak.</p>
      <p>Buna göre, Ankara'da ortalama 6,58 liradan satılan motorinin litre fiyatı 6,52 lira olacak. Motorinin litresi İstanbul'da 6,52 liradan 6,46 liraya, İzmir'de 6,60 liradan 6,54 liraya inecek.</p>
      <p>
        <b><a href="http://www.hurriyet.com.tr/haberleri/akaryakit">AKARYAKIT</a> FİYATLARININ HESAPLANMASI</b>
      </p>
      <p>Akaryakıt fiyatları, Türkiye'nin de dahil olduğu Akdeniz piyasasındaki işlenmiş ürün fiyatlarının ortalaması ile <a href="http://bigpara.hurriyet.com.tr/doviz/dolar/">dolar</a> kurundaki değişiklikler baz alınarak rafineriler tarafından hesaplanıyor.</p>
      <p>Bu hesaplanma sonucunda dağıtım firmalarınca uygulanan fiyatlar, rekabet ve serbesti nedeniyle şirketler ve kentlere göre küçük değişiklikler gösterebiliyor.</p>
      <p>Akaryakıt fiyatlarında uygulanan eşel mobil sistemiyle, petrol fiyatları, <a href="http://bigpara.hurriyet.com.tr/doviz/">döviz kuru</a> ve uluslararası ürün fiyatlarındaki artış sonucunda yurt içi pompa fiyatlarında meydana gelen yükselişler, ÖTV ayarlamasıyla tüketiciye zam olarak yansıtılmadan dengelenmeye çalışılıyor.</p>
    </article>
  </body>
</html>