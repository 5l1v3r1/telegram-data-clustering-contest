<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/plus/diethni/article/1418427/kalogria-apofasise-na-afosiothei-ston-erota-kai-monastiri-vazei-loyketo"/>
    <meta property="og:site_name" content="+PLUS.gr"/>
    <meta property="article:published_time" content="2019-11-25T15:19:01+00:00"/>
    <meta property="og:title" content="Καλόγρια αποφάσισε να αφοσιωθεί... στον έρωτα και το μοναστήρι βάζει λουκέτο"/>
    <meta property="og:description" content="Το ιστορικό μοναστήρι λειτουργούσε από τον 17ο αιώνα, ενώ η 40χρονη καλόγρια που ερωτεύτηκε, είχε αφήσει πίσω της μεγάλο έργο. "/>
  </head>
  <body>
    <article>
      <h1>Καλόγρια αποφάσισε να αφοσιωθεί... στον έρωτα και το μοναστήρι βάζει λουκέτο</h1>
      <h2>Το ιστορικό μοναστήρι λειτουργούσε από τον 17ο αιώνα, ενώ η 40χρονη καλόγρια που ερωτεύτηκε, είχε αφήσει πίσω της μεγάλο έργο. </h2>
      <address><time datetime="2019-11-25T15:19:01+00:00">25 Nov 2019, 15:19</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Μια μοναχή αποφάσισε να εγκαταλείψει το μοναστήρι και να αφοσιωθεί πλέον στον έρωτά της και όχι στον Θεό. </p>
      <p>Ωστόσο η απόφαση της αυτή είχε επιπτώσεις στην μονή αφού έγινε η αιτία για να μπει λουκέτο. </p>
      <ul>
        <li>
          <b>
            <a href="https://www.facebook.com/GazzettaPlus/">Κάνε like στην σελίδα του Gazzetta.gr/plus στο Facebook για να είσαι ενημερωμένος για ΟΛΑ!​</a>
          </b>
        </li>
      </ul>
      <p>Η 40χρονη μοναχή στο μοναστήρι της Τοσκάνης, άφησε πίσω της μια 80χρονη καλόγρια και άλλες δύο εκπαιδευόμενες, οι οποίες όμως δεν μπορούσαν να αναλάβουν όλες τις υποχρεώσεις.</p>
      <p>Η γυναίκα αφήνει πίσω της τεράστιο έργο αφού κατάφερε να ανοίξει ξανά το κτιριακό συγκρότημα που είναι αφιερωμένο στον άγιο Μπερνάρντο Τολομέι και να μετατρέψει το μοναστήρι σε δημοφιλή προορισμό.</p>
      <p>Μάλιστα, πριν κλείσει υπήρχαν 19 διαθέσιμα κρεβάτια για τους προσκυνητές, αλλά και μεγάλοι χώροι για γάμους και βαφτίσεις.</p>
      <p>Όμως σύμφωνα με την ίδια, δεν ευθύνεται εκείνη για το κλείσιμο του μοναστηριού, καθώς αποκάλυψε πως τα πράγματα είναι πιο περίπλοκα. </p>
      <p>Συγκεκριμένα, σύμφωνα με την Telegraph, ανέφερε: «Το λουκέτο δεν μπαίνει επειδή αποφάσισα να φύγω. Ήθελαν να πουν αυτή την ιστορία, ας τους αφήσουμε να το κάνουν. Αλλά η ιστορία είναι πολύ πιο περίπλοκη από ό,τι φαίνεται». </p>
    </article>
  </body>
</html>