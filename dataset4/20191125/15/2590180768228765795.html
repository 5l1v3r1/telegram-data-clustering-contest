<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/185357/%E0%A6%85%E0%A6%A8%E0%A7%81%E0%A6%AE%E0%A6%A4%E0%A6%BF-%E0%A6%9B%E0%A6%BE%E0%A7%9C%E0%A6%BE-%E0%A6%B8%E0%A6%AE%E0%A6%BE%E0%A6%AC%E0%A7%87%E0%A6%B6%E0%A7%87%E0%A6%B0-%E0%A6%AC%E0%A7%81%E0%A6%A6%E0%A7%8D%E0%A6%A7%E0%A6%BF%E0%A6%AE%E0%A6%A4%E0%A7%8D%E0%A6%A4%E0%A6%BE-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF%E0%A6%B0-%E0%A6%86%E0%A6%9B%E0%A7%87-%E0%A6%95%E0%A6%BF%E0%A6%A8%E0%A6%BE-%E0%A6%B8%E0%A6%A8%E0%A7%8D%E0%A6%A6%E0%A7%87%E0%A6%B9-%E0%A6%95%E0%A6%BE%E0%A6%A6%E0%A7%87%E0%A6%B0%E0%A7%87%E0%A6%B0"/>
    <meta property="og:site_name" content="somoynews.tv"/>
    <meta property="article:published_time" content="2019-11-25T15:09:00+00:00"/>
    <meta property="og:title" content="অনুমতি ছাড়া সমাবেশের বুদ্ধিমত্তা বিএনপির আছে কিনা সন্দেহ কাদেরের"/>
    <meta property="og:description" content="অনুমতি না নিয়ে সভা সমাবেশ করার সাহস, বুদ্ধিমত্তা, সামর্থ্য ও সক্ষমতা বিএনপি"/>
  </head>
  <body>
    <article>
      <h1>অনুমতি ছাড়া সমাবেশের বুদ্ধিমত্তা বিএনপির আছে কিনা সন্দেহ কাদেরের</h1>
      <address><time datetime="2019-11-25T15:09:00+00:00">25 Nov 2019, 15:09</time> by <a rel="author">সময় সংবাদ</a></address>
      <p><b>অনুমতি না নিয়ে সভা সমাবেশ করার সাহস, বুদ্ধিমত্তা, সামর্থ্য ও সক্ষমতা বিএনপির আছে কিনা তা নিয়ে প্রশ্ন দেখা দিয়েছে বলে মন্তব্য করেছেন আওয়ামী লীগের সাধারণ সম্পাদক ওবায়দুল কাদের।</b><br/><br/>সোমবার (২৫ নভেম্বর) সচিবালয়ে সড়ক পরিবহন ও মহাসড়ক বিভাগের সম্মেলন কক্ষে সমসাময়িক ইস্যু নিয়ে ডাকা সংবাদ সম্মেলনে তিনি এ কথা বলেন।<br/><br/>অনুমতি না নিয়ে বিএনপির সভা-সমাবেশ করার ঘোষণা হাস্যকর মন্তব্য করে ওবায়দুল কাদের বলেন, বিএনপি তাদের নেত্রীকে কারাগার থেকে মুক্ত করতে ৫০০ কর্মী নিয়ে একটি মিছিল-মিটিং করতে পারেনি। তারা কীভাবে অনুমতি না নিয়ে সভা-সমাবেশ করবে। বিষয়টি হাস্যকর ছাড়া কিছুই নয়। আমরা যখন বিরোধী দলে ছিলাম, তখন আমরাও অনুমতি না নিয়ে সভা-সমাবেশ করতে পারিনি। আমাদের সময় এমনও হয়েছে, আগের দিন রাতে আমরা সভার অনুমতি পেয়েছি।<br/><br/>এসময় সড়ক আইন ইস্যুতে ওবায়দুল কাদের বলেন, সড়ক আইন বাস্তবায়নে সরকার হট অ্যান্ড কুল মনোভাব নিয়ে এগিয়ে যাওয়ার সিদ্ধান্ত নিয়েছে সরকার।<br/><br/>আন্দোলনরত শ্রমিক মালিকদের দাবীসমূহ যাচাই-বাছাই ও পর্যালোচনা করেই সড়ক আইন বাস্তবায়নে কার্যকর পদক্ষেপ নেয়া হবে বলেও জানান তিনি।</p>
    </article>
  </body>
</html>