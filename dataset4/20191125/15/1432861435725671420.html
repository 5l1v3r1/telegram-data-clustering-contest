<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/montero-ot-atletiko---noviqt-edgar-davids-vyv-futbola-1409550.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-25T15:48:00+00:00"/>
    <meta property="og:title" content="Монтеро от Атлетико - новият Едгар Давидс във футбола"/>
    <meta property="og:description" content="Франсиско Монтеро е централен защитник на Атлетико (Мадрид), който в момента играе под наем в Депортиво Той е на 20 години и в почти цялата си кариера играе с предпазни очила"/>
  </head>
  <body>
    <article>
      <h1>Монтеро от Атлетико - новият Едгар Давидс във футбола</h1>
      <address><time datetime="2019-11-25T15:48:00+00:00">25 Nov 2019, 15:48</time> by <a rel="author">Sportlive.bg</a></address>
      <p>Франсиско Монтеро е централен защитник на <b><a href="https://www.sportlive.bg/tags/2351">Атлетико (Мадрид)</a></b>, който в момента играе под наем в Депортиво. Той е на 20 години и в почти цялата си кариера играе с предпазни очила. За първи път той се появява пред широката публика през 2018 година, когато Атлетико игра на предсезонен турнир срещу Арсенал.</p>
      <p>И, разбира се, започнаха сравненията с Едгар Давидс. Но приликата е само в аксесоара. Холандскaта бивша звезда страдаше от глаукома - постоянен скок на очното налягане, което намалява зрителната острота и води до атрофия на зрителния нерв. На него очилата му помагаха да играе нормално футбол.</p>
      <figure>
        <iframe data-src="https://twitter.com/AlexTruica/status/1022456744012902400?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Историята на Монтеро е друга - през 2017 година в мач за младежкия тим на Атлетико срещу Унион Адарве той получи травма на окото. Защитникът е искал да играе с глава, но в този момент съперников играч посяга към топката с крак. Получава се силен удар в окото на Монтеро, след което ретината на лявото око на играча се отлепя.</p>
      <p>Лекарите веднага правят операция на испанеца, предписват му възстановителен курс (повече от месец той не е тренирал) и му препоръчали да носи очила. Сега Франсиско може да играе без тях, тъй като зрението му се е възстановило. Но той не ги сваля. Всъщност, прави го само на тренировки, но на мачове винаги е с тях. И тук идват и сравненията с Петър Чех - след като главата му се оправи, чехът не свали специалната си каска.</p>
      <figure>
        <img src="https://i.actualno.com/actualno_2013/upload/2019/11/25/0486743001574684734_big.jpg"/>
      </figure>
      <p>"Много пъти исках да сваля очилата, те вече не са ми нужни. Но след този случай моите родители се притесняват, молят ме да излизам с очила. И самият аз играя с тях някак по-спокойно", казва Монтеро. <b><i><a href="https://www.sportlive.bg/timeout/timeoutother/Klop-dade-ochila-na-futbolist-zaradi-sbyrkan-pas-(VIDEO)-505009.html">А как Юрген Клоп даде очила на футболист заради сбъркан пас вижте в този материал. </a></i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/championsleague/Problem-s-kontuzeni-i-za-Yuventus-i-za-Atletiko-predi-vazhniq-dvuboj-1409527.html"/>
        <a href="https://www.sportlive.bg/timeout/timeoutother/Trogatelno-Leo-Mesi-se-zabavlqva-s-naj-malkiq-si-sin-(VIDEO)-1409538.html"/>
        <a href="https://www.sportlive.bg/worldfootball/italy/Ronaldo-e-istinski-zvqr-na-domashnata-scena-1409512.html"/>
        <a href="https://www.sportlive.bg/worldfootball/england/Ispanski-grand-vyzrazhda-karierata-na-zabraven-as-na-Manchestyr-Yunajted-1409043.html"/>
        <a href="https://www.sportlive.bg/timeout/timeoutother/Edgar-Davids-se-zavyrna-Firmino-trenira-s-ochila-(VIDEO)-695806.html"/>
      </related>
    </article>
  </body>
</html>