<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/856227/transfery-francuskie-media-psg-szykuje-sie-na-odejscie-neymara"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-25T15:47:02+00:00"/>
    <meta property="og:title" content="Transfery. Francuskie media: PSG szykuje się na odejście Neymara"/>
    <meta property="og:description" content="Brazylijczyk Neymar jest związany z francuskim klubem do 2022 roku, jednak wiele wskazuje na to, że odejdzie szybciej. Działacze PSG skupiają już swoją uwagę na innym piłkarzu."/>
  </head>
  <body>
    <article>
      <h1>Transfery. Francuskie media: PSG szykuje się na odejście Neymara</h1>
      <address><time datetime="2019-11-25T15:47:02+00:00">25 Nov 2019, 15:47</time> by <a rel="author" href="https://sportowefakty.wp.pl/autor/krzysztof-gieszczyk" target="_blank">Krzysztof Gieszczyk</a></address>
      <h4>Brazylijczyk Neymar jest związany z francuskim klubem do 2022 roku, jednak wiele wskazuje na to, że odejdzie szybciej. Działacze PSG skupiają już swoją uwagę na innym piłkarzu.</h4>
      <related>
        <a href="https://sportowefakty.wp.pl/pilka-nozna/854101/najlepszy-zawod-swiata-przyjaciel-neymara-pensja-5-tys-euro-na-glowe"/>
      </related>
      <p>Jeszcze niedawno wydawało się, że  nie rozpocznie obecnego sezonu w barwach PSG. Brazylijczyk - tak przynajmniej się wydawało, czytając doniesienia medialne - za żadne skarby nie chciał dalej grać w zespole z Francji. Naciskał na transfer, a najczęściej mówiło się o Barcelonie i Realu.</p>
      <p>Wszystko uspokoiło się wraz z rozpoczęciem rozgrywek ligi francuskiej na początku sierpnia. Neymar odzyskał radość z gry, znowu prezentuje się dobrze na boisku i nie wypowiada się na temat możliwego transferu. Nie jest to jednak, zdaniem mediów, koniec zamieszania wokół piłkarza, ale raczej cisza przed burzą.</p>
      <p>Jak podaje zwykle dobrze poinformowany parisunited.fr, działacze PSG nie wiążą przyszłości z Neymarem. Podobno Leonardo, dyrektor francuskiego klubu, już tworzy nowy zespół, ale bez uwzględnienia brazylijskiego zawodnika. Umowa piłkarza wygasa w 2022 roku, więc wszystko wskazuje na to, że jednak dojdzie do spektakularnego transferu.</p>
      <p>Wydaje się, że działacze PSG są zmęczeni zachowaniem Neymara, który wyżej stawiał siebie niż cały zespół. Najczęściej pojawiały się pogłoski, ze piłkarz chciałby wrócić do Barcelony, z której w 2017 roku trafił do stolicy Francji. Wspomina się również o Realu Madryt jako możliwej nowej drużynie brazylijskiego zawodnika, ale padają także nazwy innych klubów (czytaj <a href="https://sportowefakty.wp.pl/pilka-nozna/850615/transfery-kylian-mbappe-neymar-i-paul-pogba-juventus-turyn-chce-na-nich-rozbic-b">TUTAJ</a>).</p>
      <p>W PSG - jak czytamy na parisunited.fr - zdają sobie sprawę, że nie da się na siłę trzymać Neymara u siebie. Raczej wcześniej niż później dojdzie do rozstania i lepiej przygotować się na taki scenariusz. Ciągłe humory zawodnika i komentarze jego ojca, że napastnik nie chce grać w Paryżu, musi skończyć się rozstaniem. Leonardo ma się teraz skupiać na zatrzymaniu <a href="https://sportowefakty.wp.pl/pilka-nozna/kylian-mbappe-lottin">Kyliana Mbappe</a> i to jest cel klubu na najbliższe miesiące.</p>
      <p>
        <b>CZYTAJ TAKŻE <a href="https://sportowefakty.wp.pl/pilka-nozna/851561/dani-alves-ostro-o-neymarze-ma-wrazliwosc-dziecka">Dani Alves ostro o Neymarze: Ma wrażliwość dziecka</a></b>
      </p>
      <p>
        <b>CZYTAJ TAKŻE <a href="https://sportowefakty.wp.pl/pilka-nozna/855054/transfery-neymar-odmawia-przedluzenia-umowy-z-psg-chce-odejsc-do-barcelony">Transfery. Neymar odmawia przedłużenia umowy z PSG. Chce odejść do Barcelony</a></b>
      </p>
      <p>WP SportoweFakty</p>
    </article>
  </body>
</html>