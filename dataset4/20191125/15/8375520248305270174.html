<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/pershiy-v-ukrajini-kvest-muzey-rozpovist-pro-silu-pidpisu-642316.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T15:27:15+00:00"/>
    <meta property="og:title" content="Перший в Україні квест-музей розповість про силу підпису"/>
    <meta property="og:description" content="Проєкт показує, як один підпис може змінити цілий світ"/>
  </head>
  <body>
    <article>
      <h1>Перший в Україні квест-музей розповість про силу підпису</h1>
      <address>
        <time datetime="2019-11-25T15:27:15+00:00">25 Nov 2019, 15:27</time>
      </address>
      <h4>Проєкт показує, як один підпис може змінити цілий світ</h4>
      <p>28 листопада у Київській міській галереї мистецтв «Лавра» відкриється перший в Україні квест-музей. </p>
      <p>Квест-музей «Сила підпису» - це експозиційний проєкт, який показує, як один підпис здатний змінити цілий світ.</p>
      <p>Проєкт розкриває тему важливості підпису та поєднує два формати. З одного боку, це загадки, які відвідувачам запропонують відгадати (все як у квест-кімнатах), з іншого — дослідження з реальними історичними експонатами.<b> </b>Про це йдеться на сторінці події у <a href="https://www.facebook.com/events/427441727955764/">Facebook</a>. </p>
      <p>Відвідувачі розгадуватимуть, ким були люди, які поставили підпис під ключовими документами в історії світу та України, дізнаються, як склалася їхня доля, з’ясують, як трансформувався підпис та які персональні дані ми передаємо третім особам, просто натискаючи на «галочку» в соціальних мережах. </p>
      <p>Квест-музей «Сила підпису» складається з 5 тематичних зон:</p>
      <ul>
        <li>зона «Світ» присвячена світовій історії — від клинопису шумерів до Версальського миру та 7 травня 1945 року</li>
        <li>зона «Україна» розповідає про людей, які поставили підпис під ключовими документами в історії України, про те, як склалася їхня доля та як вплинули ці підписи на країну</li>
        <li>третя зона розкриває роль підписів у приватному житті людини. Найбільш незвичайні заповіти, найдорожчі автографи, неймовірні історії криміналістів-почеркознавців</li>
        <li>четверта зона присвячена тому, як змінюється підпис зараз і яким він стане в майбутньому</li>
        <li>п’ята зона — історична реконструкція подій, що сталися у грудні 1991 року, коли лідери України, Білорусії та Росії зібралися у Біловезькій пущі, щоб своїми підписами поставити крапку в історії Радянського Союзу і розпочати нову історію — історію незалежної України. </li>
      </ul>
      <p>Над створенням квест-музею «Сила підпису» працює агенція Gres Todorchuk, куратор проєкту — Катя Тейлор, головний редактор — Михайло Крігель. Організатором проєкту виступила юридична фірма Sayenko Kharenko.</p>
      <p>Інформаційний партнер – «Главком».</p>
      <p>Квест-музей «Сила підпису» у Київській міській галереї мистецтв «Лавра» на вул. Лаврській, 7 працюватиме з 28 листопада по 15 грудня 2019 року з 11:00 до 20:00, вівторок – вихідний.</p>
      <related>
        <a href="https://glavcom.ua/kyiv/news/u-sofiji-kijivskiy-arheologi-rozkopali-cikavi-rechi-foto-641445.html"/>
        <a href="https://glavcom.ua/kyiv/news/navkolo-muzeyu-istoriji-ukrajini-rozgorivsya-skandal-640649.html"/>
        <a href="https://glavcom.ua/specprojects/press_center/u-kijevi-prezentuvali-reprint-nobelivskogo-chetverojevangeliya-yakomu-mayzhe-500-rokiv-636183.html"/>
      </related>
    </article>
  </body>
</html>