<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321962/Tweede-Kamer-en-minister-benadrukken-belang-aanpak-N35-wethouder-Raalte-tevreden"/>
    <meta property="og:site_name" content="RTV Oost"/>
    <meta property="article:published_time" content="2019-11-25T15:54:21+00:00"/>
    <meta property="og:title" content="Tweede Kamer en minister benadrukken belang aanpak N35, wethouder Raalte tevreden"/>
    <meta property="og:description" content="Wethouder Wout Wagenmans van Raalte gaat met een tevreden gevoel op weg naar huis, na het MIRT-overleg in Den Haag waar is gesproken over de aanpak van de N35 tussen Wijthmen en Nijverdal. &quot;Ik ben aangenaam verrast, met name omdat bijna alle fracties het over de N35 hadden en met nadruk hebben gezegd dat er wat gebeuren moet.&quot; Meerdere moties die de minister oproepen snel met een marsroute te komen, knopen door te hakken en geld te regelen zullen het positieve gevoel ongetwijfeld versterken."/>
  </head>
  <body>
    <article>
      <h1>Tweede Kamer en minister benadrukken belang aanpak N35, wethouder Raalte tevreden</h1>
      <address>
        <time datetime="2019-11-25T15:54:21+00:00">25 Nov 2019, 15:54</time>
      </address>
      <slideshow>
        <figure>
          <img src="https://imgo.rgcdn.nl/807d68d72ca34f078fa003627d8fcd99/opener/Wethouder-positief-na-vergadering-over-N35-Foto-RTV-Oost.jpg?v=JkRzNDGuATio7GaRdLP3Zg2"/>
        </figure>
        <figure>
          <img src="https://imgo.rgcdn.nl/807d68d72ca34f078fa003627d8fcd99/opener/Wethouder-positief-na-vergadering-over-N35-Foto-RTV-Oost.jpg?v=JkRzNDGuATio7GaRdLP3Zg2"/>
        </figure>
        <figcaption>Wethouder positief na vergadering over N35 (Foto: RTV Oost)</figcaption>
      </slideshow>
      <p>Wethouder Wout Wagenmans van Raalte gaat met een tevreden gevoel op weg naar huis, na het MIRT-overleg in Den Haag waar is gesproken over de aanpak van de N35 tussen Wijthmen en Nijverdal. "Ik ben aangenaam verrast, met name omdat bijna alle fracties het over de N35 hadden en met nadruk hebben gezegd dat er wat gebeuren moet." Meerdere moties die de minister oproepen snel met een marsroute te komen, knopen door te hakken en geld te regelen zullen het positieve gevoel ongetwijfeld versterken.</p>
      <p>Vorige week schreef de minister in een brief aan de Tweede Kamer dat de aanpak van de weg één tot drie jaar vertraging oploopt door de stikstofcrisis. Wagenmans was daarover niet te spreken. "Dit is heel triest. Het is gewoon een rampsituatie op de N35. Er staan levens op het spel."</p>
      <p>
        <b>'Knopen doorhakken'</b>
      </p>
      <p>Behalve de fracties gaf ook de minister aan dat er nu een keer knopen doorgehakt moeten worden. "En dat stemt mij positief", zegt Wagenmans. Wanneer er geld komt of wanneer de eerste schop de grond in gaat, is nog niet te zeggen.</p>
      <p>
        <i>De reactie van wethouder Wagenmans van Raalte</i>
      </p>
      <p>"Dat heeft ook met de onderhandelingen te maken", aldus Wagenmans. "Er moet nog een keer een verkeerskundig onderzoek worden gehouden. Er zijn al zoveel onderzoeken geweest, maar oké. Men zoekt toch wel een beetje tijd om met elkaar te proberen tot een akkoord te komen."</p>
      <p>
        <b>Gedeputeerde heeft goed werk verricht</b>
      </p>
      <p>De Raalter wethouder had nog positieve woorden voor gedeputeerde Boerman. "Ik moet zeggen dat de gedeputeerde veel en goed werk heeft verricht. Er zijn duidelijke stappen gezet en daar ben ik positief over."</p>
      <p>De provincie heeft aangegeven 120 miljoen euro te willen bijdragen. "Die cofinanciering is heel erg belangrijk. Dat heb je ook gezien bij de aanpak van het traject Nijverdal naar Wierden en Wijthmen naar Zwolle, daar heeft de provincie ook aan bijgedragen. De provincie wil echt wel. Maar je hebt wel het Rijk nodig, omdat het een Rijksweg is. En daar zitten de knelpunten."</p>
      <p>
        <i>De reactie van CDA-Kamerlid Wytske Postma</i>
      </p>
      <p>
        <i> </i>
      </p>
      <p>
        <i>De reactie van PVV-Kamerlid Roy van Aalst</i>
      </p>
      <p>
        <i> </i>
      </p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Tweede+Kamer+en+minister+benadrukken+belang+aanpak+N35%2c+wethouder+Raalte+tevreden">06 - 57 03 33 33</a>.</aside>
      <related>
        <h4>Lees ook</h4>
        <a href="https://www.rtvoost.nl/nieuws/321806/Rijk-wacht-onderzoeksresultaten-af-en-buigt-zich-nog-niet-over-aanpak-N35"/>
        <a href="https://www.rtvoost.nl/nieuws/321769/Gedeputeerde-Boerman-over-N35-quot-Kosten-gaan-over-half-miljard-quot"/>
        <a href="https://www.rtvoost.nl/nieuws/321741/Tweede-Kamerfractie-VVD-werkt-aan-voorstel-om-N35-over-te-dragen-aan-Overijssel"/>
        <a href="https://www.rtvoost.nl/nieuws/321721/Wethouder-Raalte-niet-blij-met-vertraging-aanpak-N35-quot-Staan-levens-op-het-spel-quot"/>
        <a href="https://www.rtvoost.nl/nieuws/321705/Aanpak-N35-tussen-Nijverdal-en-Wierden-loopt-233-233-n-tot-drie-jaar-vertraging-op"/>
      </related>
    </article>
  </body>
</html>