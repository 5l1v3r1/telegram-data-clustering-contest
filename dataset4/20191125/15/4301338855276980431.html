<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/giorgos-karkas-xekinise-i-diki-espase-i-mitera-tou-taxitzi-vinteo/"/>
    <meta property="og:site_name" content="irafina"/>
    <meta property="article:published_time" content="2019-11-25T15:10:38+00:00"/>
    <meta property="og:title" content="Γιώργος Καρκάς: Ξεκίνησε η δίκη – «Έσπασε» η μητέρα του ταξιτζή (βίντεο)"/>
    <meta property="og:description" content="Στο Μικτό Ορκωτό Δικαστήριο της Αθήνας άρχισε η δίκη του 30χρονου ηθοποιού, Γιώργου Καρκά, ο οποίος κατηγορείται ότι τον Νοέμβριο του 2018 είχε βιάσει οδηγό ταξί σε απόμερη τοποθεσία πίσω από τη Γεωπονική Σχολή. Σύμφωνα με ρεπορτάζ της Έλενας Γαλαρή, με την έναρξη της διαδικασίας, ο ηθοποιός αρνήθηκε την κατηγορία του βιασμού που του αποδίδεται, […]"/>
  </head>
  <body>
    <article>
      <h1>Γιώργος Καρκάς: Ξεκίνησε η δίκη – «Έσπασε» η μητέρα του ταξιτζή (βίντεο)</h1>
      <address>
        <time datetime="2019-11-25T15:10:38+00:00">25 Nov 2019, 15:10</time>
      </address>
      <p>Στο Μικτό Ορκωτό Δικαστήριο της Αθήνας άρχισε η δίκη του 30χρονου ηθοποιού, Γιώργου Καρκά, ο οποίος κατηγορείται ότι τον Νοέμβριο του 2018 είχε βιάσει οδηγό ταξί σε απόμερη τοποθεσία πίσω από τη Γεωπονική Σχολή.</p>
      <p>Σύμφωνα με ρεπορτάζ της Έλενας Γαλαρή, με την έναρξη της διαδικασίας, ο ηθοποιός αρνήθηκε την κατηγορία του βιασμού που του αποδίδεται, ενώ αποδέχθηκε το αδίκημα της κατοχής ναρκωτικών προς ιδία χρήση.</p>
      <p>Από την άλλη, ο οδηγός ταξί κατέθεσε με κάθε λεπτομέρεια τι ακριβώς έγινε εκείνο το βράδυ, όταν ο κατηγορούμενος κάλεσε ταξί μέσω γνωστής εφαρμογής για να παραλάβει από το κέντρο της Αθήνας με τελικό προορισμό την περιοχή Γκύζη. Συγκεκριμένα, ανέφερε στο δικαστήριο πως ο ηθοποιός είχε ρίξει κάτι στον καφέ του, που του προκάλεσε αίσθημα κόπωσης και έχασε τις αισθήσεις του, ενώ περιέγραψε με κάθε λεπτομέρεια τι έγινε όταν συνήλθε.</p>
      <p>Με αφορμή αυτή την αναλυτική περιγραφή, η μητέρα του ξέσπασε σε λυγμούς μέσα στη δικαστική αίθουσα. Όταν την είδε ο μάρτυρας, άρχισε να κλαίει και εκείνος γοερά, με αποτέλεσμα το δικαστήριο να κόψει για λίγο μέχρι να συνέλθει ο ο οδηγός ταξί για να μπορεί να συνεχίσει την κατάθεσή του. Μετά από δέκα λεπτά, ο μάρτυρας επικαλέστηκε το πόρισμα του ιατροδικαστή που έκανε λόγο για βιασμό με θλον όργανο.</p>
      <figure>
        <iframe src="https://www.youtube.com/embed/iupjMGgjm4Q" width="1170" height="658" data-service="Youtube" scrolling="no"/>
      </figure>
      <p>ethnos.gr</p>
    </article>
  </body>
</html>