<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ta3.com/clanok/1170030/tento-piatok-prispejete-nakupom-v-dm-na-opatrenia-urcene-na-zmenu-klimy.html"/>
    <meta property="og:site_name" content="TA3.com"/>
    <meta property="article:published_time" content="2019-11-25T15:53:00+00:00"/>
    <meta property="og:title" content="Tento piatok prispejete nákupom v dm na opatrenia určené na zmenu klímy"/>
    <meta property="og:description" content="Na globálnej aj lokálnej úrovni sa čoraz častejšie skloňuje klimatická zmena, ktorej vplyvy pociťujú už aj slovenské mestá a obce, napríklad aj v podobe..."/>
  </head>
  <body>
    <article>
      <h1>Tento piatok prispejete nákupom v dm na opatrenia určené na zmenu klímy</h1>
      <h2>Na globálnej aj lokálnej úrovni sa čoraz častejšie skloňuje klimatická zmena, ktorej vplyvy pociťujú už aj slovenské mestá a obce, napríklad aj v podobe dlhotrvajúceho sucha či letných horúčav. Aj preto sme sa v dm rozhodli, že spoločnými silami môžeme prispieť k tomu, aby bol tento klimatický dosah o niečo menší.</h2>
      <address>
        <time datetime="2019-11-25T15:53:00+00:00">25 Nov 2019, 15:53</time>
      </address>
      <p>Ako? <b>Príďte k nám do dm počas Giving Friday, ktorý tento rok padol na piatok 29. novembra, a my vám k nákupu priložíme ako bonus dobrý pocit.</b> V tento deň totiž vďaka svojej iniciatíve dm {spoločne} venujeme 5 % z celkového denného obratu na podporu opatrení určených na záchranu klímy cez projekt Klíma nás spája.<br/><br/>Tento rok tak aj spolu s vami pomôžeme so vzdelávaním a s financovaním adaptačných opatrení určených na zmenu klímy 25 mestám, mestským častiam, obciam a organizáciám, ktoré sa zaoberajú environmentálnou tematikou, čím prispievajú k záchrane našej planéty. Ide napríklad o vybudovanie dažďovej záhrady, vegetačných stien, výsadbu remízok, vybudovanie vodozádržných prvkov v podobe vsakovacieho záhona či zberného systému dažďovej vody, obnovu mokrade, vytvorenie akvaponického systému chovu rýb, pestovanie zeleniny či mnoho ďalších opatrení. Tieto projekty môžu v budúcnosti slúžiť aj ako modelové príklady, ktoré pomôžu inšpirovať ďalšie mestá, obce alebo ich obyvateľov. Zástupcovia miest, mestských častí, obcí a organizácií spolu s lokálnymi dobrovoľníkmi z dm drogerie markt absolvujú spoločné trojdňové školenie vo Vzdelávacom centre Zaježová, na ktorom im odborníci pomôžu s naplánovaním adaptačných opatrení a upozornia ich na špecifiká a úskalia konkrétnej realizácie.<br/><br/>A aby sme tento projekt priblížili svojim zákazníkom ešte viac, iniciatívu zastrešujú jednotlivé filiálky a spolupracovníci z centrály alebo centrálneho skladu, čím sa na lokálnej úrovni vytvára a prehlbuje susedský vzťah medzi našimi spolupracovníkmi a vami, našimi zákazníkmi, ale aj zástupcami rôznych lokálnych organizácií. <br/><br/>Urobte si čas na nákup práve počas nášho Giving Friday a prispejte tým aj vy k záchrane klímy. Vyzbieranú sumu nájdete v pondelok 2. decembra na stránke www.dm-spolocne.sk.</p>
      <p>Všetky víťazné projekty nájdete na <a href="https://www.dm-spolocne.sk/sk/vitazne-projekty-/">www.dm-spolocne.sk/sk/vitazne-projekty-/</a><br/>Vytvorené opatrenia a informácie nájdete na webovej stránke <a href="https://www.klimaspaja.sk/">www.klimaspaja.sk</a></p>
      <p>
        <b>dm {SPOLOČNE}</b>
      </p>
      <p>Vo svojej najväčšej iniciatíve na podporu dobrovoľníctva pod názvom dm {spoločne} pokračuje spoločnosť dm drogerie markt už piaty rok. Prostredníctvom nej spolupracovníci a zákazníci dm spoločne podporujú výnimočné projekty a aktivity, čím šíria myšlienky dobrovoľníctva a pomáhajú zvyšovať záujem o dobrovoľnícku prácu aj na Slovensku. V predchádzajúcich štyroch ročníkoch (2016 – 2019) sa do iniciatívy dm {spoločne} prihlásilo celkovo 692 projektov a aktivít, z ktorých dm a odborná porota vybrali 143, lokalizovaných v okolí filiálok dm v rámci celého Slovenska. Tie sa s pomocou 879 spolupracovníkov a 997 zákazníkov dm aj zrealizovali. Spoločne bolo odpracovaných viac ako 13 500 dobrovoľníckych hodín. Na <b>www.dm-spolocne.sk</b> je možné priebežne sledovať prihlasované aktivity a projekty, termíny na zapojenie sa, ako aj fotky a správy zo spoločne zrealizovaných aktivít. <br/><br/>Tohtoročných 25 projektov vybrali spolupracovníci dm a odborná porota zložená z odborníkov CEEV Živica a iných environmentálnych organizácií, ktorým spoločne ponúknu nasledovnú podporu:<br/><br/><b> zdravé ruky</b> – dobrovoľnícku prácu spolupracovníkov dm a zákazníkov,</p>
      <p><b> lokálnu komunikačnú podporu</b> – výzvu na zapojenie sa do projektu/aktivity v predajniach dm,</p>
      <p><b> finančný príspevok </b>na realizáciu projektu, vďaka ktorému spravíte svoje okolie lepším a krajším,</p>
      <p> <b>úhradu nákladov centru CEEV Živica</b> pre potreby projektu, ako napríklad počiatočný <b>audit projektu, trojdňový vzdelávací workshop</b> pre zástupcov samosprávy vo vzdelávacom centre Zaježová, <b>webinár</b> pre zástupcov miest a obcí so zástupcami CEEV Živica, <b>individuálne konzultácie</b> so zástupcami CEEV Živica či <b>školiace materiály</b>.</p>
      <figure>
        <img src="https://www.ta3.com/public/data/Article/1170030/photo/345/dm_ac1100ae-eaf0-f65c.jpg"/>
      </figure>
    </article>
  </body>
</html>