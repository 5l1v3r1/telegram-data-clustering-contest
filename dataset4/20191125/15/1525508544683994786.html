<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780946/%D8%A7%D8%B3%D8%AA%D9%82%D9%84%D8%A7%D9%84-%D8%B3%D8%AE%D8%AA-%D8%AA%D8%B1%DB%8C%D9%86-%D8%A8%D8%A7%D8%B2%DB%8C-%D9%84%DB%8C%DA%AF-%D8%B1%D8%A7-%D9%BE%DB%8C%D8%B1%D9%88%D8%B2-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T15:17:27+00:00"/>
    <meta property="og:title" content="استراماچونی: استقلال سخت ترین بازی لیگ را پیروز شد"/>
    <meta property="og:description" content="قایمشهر- سرمربی تیم فوتبال استقلال تهران گفت، که تیم استقلال در یکی از سخت ترین بازی لیگ توانست پیروزی کسب کند."/>
  </head>
  <body>
    <article>
      <h1>استراماچونی: استقلال سخت ترین بازی لیگ را پیروز شد</h1>
      <address>
        <time datetime="2019-11-25T15:17:27+00:00">25 Nov 2019, 15:17</time>
      </address>
      <p>به گزارش خبرنگارمهر، «آندره آ استراماچونی» پس از پیروزی ۲بریک تیم استقلال تهران برابر میزبانش نساجی مازندران در جمع خبرنگاران گفت: می دانستیم که بازی سختی را برابر نساجی داریم و با توجه به مدل و بازی که ما انجام  می دهیم بازی کردن در چمن مصنوعی راحت نبود.</p>
      <p>وی افزود: در زمین چمن مصنوعی سرعت توپ تحت کنترل نبود و خیلی سخت بود.</p>
      <p> سرمربی تیم فوتبال استقلال تهران، با بیان اینکه نساجی در نیمه اول، نیمه خوبی را پشت سرگذاشت و ما را تحت فشار قرار داد، اظهارکرد: در نیمه دوم، استقلال در واقع شبیه خودش شد و با تغییر ذهنیتی که در رختکن به بازیکنان دادیم  توانستیم  نتیجه بازی را به نفع خودمان تغییر دهیم.</p>
      <p>استراماچونی، افزود: نیمه دوم عملکرد خوبی داشتیم و برای ما مهم بود که در سومین بازی بیرون از خانه در هفته های اخیر  پیروز شویم.</p>
      <p>وی،در پاسخ به این پرسش که بعد از ۱۳۰۰ روز استقلال توانست از رقیب سنتی اش فاصله بگیرد، گفت، که هرچند این شرایط برای باشگاه و هواداران سخت بوده ، اما هدف ما اکنون از این به بعد ادامه روند رو به رشد است.</p>
      <p>سرمربی تیم فوتبال استقلال تهران ادامه داد: استقلال یکی از بهترین تیم های آسیا است و نمیتوانیم با توجه به شرایط فعلی خوشحال باشیم.</p>
      <p>استراماچونی گفت: جدای ازاینکه تیم استقلال هستیم هدف ما صعود به صدر جدول لیگ هست.</p>
      <p>وی گفت: در خصوص شرایط باشگاه نمیخواهم حرفی بزنم. ما در کادرفنی و بازیکنان وظایفی داریم و باشگاه هم وظایفی دارد و دو طرف باید وظایف شان را درست انجام بدهند.</p>
      <p>تیم فوتبال استقلال تهران در آخرین دیدار هفته یازدهم رقابتهای لیگ برترفوتبال باشگاه های کشور میزبانش نساجی مازندران را با نتیجه۲بریک شکست داد.</p>
    </article>
  </body>
</html>