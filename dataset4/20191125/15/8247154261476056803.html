<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/kremenchuzhanin-yakiy-zazihnuv-na-zoloto-potrapiv-do-sudu"/>
    <meta property="og:site_name" content="Кременчугская газета"/>
    <meta property="article:published_time" content="2019-11-25T15:30:00+00:00"/>
    <meta property="og:title" content="Кременчужанин, який зазіхнув на золото, потрапив до суду"/>
    <meta property="og:description" content="Злочин не довів до кінця з причин, які не залежали від волі обвинувачуваного."/>
  </head>
  <body>
    <article>
      <h1>Кременчужанин, який зазіхнув на золото, потрапив до суду</h1>
      <address>
        <time datetime="2019-11-25T15:30:00+00:00">25 Nov 2019, 15:30</time>
      </address>
      <p>
        <b>Злочин не довів до кінця з причин, які не залежали від волі обвинувачуваного.</b>
      </p>
      <p>Днями Крюківський районний суд Кременчука у відкритому судовому засіданні розглянув справу за ст.ст.15 (Замах на злочин) ч.2, 186 (Грабіж) ч.1 Кримінального кодексу України.</p>
      <p> Про це йдеться в <a href="http://reyestr.court.gov.ua/Review/85373478">Єдиному реєстрі судових рішень.</a></p>
      <p>Раніше не судимий кремнчужанин 30 серпня 2019 року близько 09.00 біля одного з будинків міста де побачив жінку. Чоловік підійшов до потерпілої та відкрито, шляхом ривку, заволодів ланцюжком із золота 585 проби, сплетіння «Бісмарк», та ладанкою з малюнком «Божої матері», загальною вартістю 18 тис 416 грн 98 коп, що знаходились на шиї потерпілої. Однак злочин не було доведено до кінця з причин, які не залежали від волі обвинувачуваного.</p>
      <p>В судовому засіданні обвинувачений свою вину по пред`явленому обвинуваченню визнав повністю.</p>
      <p>Суд визнав обвинувачуваного винуватим у вчиненні злочину, передбаченого ст..ст. 15 ч.2, 186 ч.1 КК України та призначити йому покарання у вигляді 1 року позбавлення волі.</p>
      <p>Обвинувачуваного звільнили від відбування призначеного покарання з випробуванням, встановивши  іспитовий строк тривалістю 1 рік, поклавши на нього  під час іспитового строку наступні обов`язки: періодично з`являтися для реєстрації до уповноваженого органу з питань пробації; повідомляти уповноважений орган з питань пробації про зміну місця проживання, роботи або навчання.</p>
      <p>На користь держави стягнуть 628 грн 4 коп витрачених на проведення судової експертизи по кримінальному провадженню.</p>
      <p>Вирок може бути оскаржений до Полтавського апеляційного суду протягом тридцяти днів з дня його проголошення, шляхом подання апеляційної скарги, яка подається через Крюківський районний суд м.Кременчука Полтавської області.</p>
      <p> </p>
      <p> </p>
      <p>Антоніна Озерна</p>
    </article>
  </body>
</html>