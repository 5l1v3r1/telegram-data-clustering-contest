<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2583690/u-centri-lvova-zamist-misca-dla-piatiki-prosat-zrobiti-gromadskij-prostir"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-25T15:38:00+00:00"/>
    <meta property="og:title" content="У центрі Львова замість місця для пиятики просять зробити громадський простір"/>
    <meta property="og:description" content="У центрі Львова просять створити культурний простір."/>
  </head>
  <body>
    <article>
      <h1>У центрі Львова замість місця для пиятики просять зробити громадський простір</h1>
      <address><time datetime="2019-11-25T15:38:00+00:00">25 Nov 2019, 15:38</time> by <a rel="author">Катерина Тополюк</a></address>
      <p>
        <i>22 листопада мешканець Львова Петро Жеруха створив електронну петицію до Львівської міськради з вимогою створити культурний простір у центрі Львова.</i>
      </p>
      <p>Автор звернення просить створити культурний простір на суміжному відрізку вулиць Вавалова-Сербська. Про це повідомляє кореспондент 032.ua. </p>
      <p>Петро Жеруха зазначає, що є низка причин для створення громадського простору. Серед них: постійна пиятика різних груп людей, неповага до існуючих пам'яток, регулярне засмічення території, а також на відрізку цих вулиць знаходиться безліч безхатченків, які обрали це місце для житла. </p>
      <p>Він наголошує, що простір знаходиться біля факультету Культури і мистецтво ЛНУ ім. І. Франка, відтак, це викликає небезпеку для студентів і викладачів факультету, а також простих перехожиш. </p>
      <figure>
        <img src="https://s.032.ua/section/newsInText/upload/images/news/intext/000/051/481/screenshot-e-deminua-20191125-121750_5ddbaa724e4bb.png"/>
      </figure>
      <p>Відтак, метою даної петиції є переобладнання простору біля факультету Культури і мистецтво ЛНУ ім. І. Франка, прилеглого костелу та монастиря бернардинів, а також створення чіткого зонування простору та його достатнього освітлення і патрулювання.</p>
      <p>Станом на зараз, 25 листопада, дану <a href="https://e-dem.in.ua/lviv/Petition/View/1407?fbclid=IwAR0QiyEepTFNad-qOkcoYxaa6N4E59nIRaKVyJA8xOvgltH0wVWl-3UVMZ4">петицію</a> не підпимав жоден із жителів. Для розгляду в Львівській міськраді звернення має набрати 500 підписів львів'ян, до кінця збору підписів залишилося 57 днів. </p>
      <p>Нагадаємо, у Львові проєкт ReHERIT, основна мета якого - актуалізувати та переосмислити спільну міжнаціональну культурну спадщину. Великою частиною проекту є продовження “Простору Синагог” у місті. Кореспондент сайту 032.ua <a href="https://www.032.ua/news/2437004/reherit-ak-u-lvovi-aktualizuut-prostir-sinagog-ta-pereosmisluut-kulturnu-spadsinu?fbclid=IwAR0O4dQbReiWxGgiHTTGpvNtjbxEj0vugwBNN6Ypjgwr7LIdmo2gUwjZPZI">дізнавався</a>, що уже зроблено в рамках ReHERIT, які плани у співавторів та що дасть українцям його реалізація.</p>
    </article>
  </body>
</html>