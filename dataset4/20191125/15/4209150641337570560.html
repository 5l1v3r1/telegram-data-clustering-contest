<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Snimila-svog-ubicu-pokazivao-joj-metak-kojim-ce-je-usmrtiti/570435?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T15:08:30+00:00"/>
    <meta property="og:title" content="Snimila svog ubicu, pokazivao joj metak kojim će je usmrtiti"/>
    <meta property="og:description" content="U posljednjim trenucima svog života žena iz Mičigena snimila je mučni videozapis svog dečka kako joj prijeti da će je ubiti i pokazuje metak koji je namijenio njoj."/>
  </head>
  <body>
    <article>
      <h1>Snimila svog ubicu, pokazivao joj metak kojim će je usmrtiti</h1>
      <address><time datetime="2019-11-25T15:08:30+00:00">25 Nov 2019, 15:08</time> by <a rel="author">N.N.</a></address>
      <p>U posljednjim trenucima svog života žena iz Mičigena snimila je mučni videozapis svog dečka kako joj prijeti da će je ubiti i pokazuje metak koji je namijenio njoj.</p>
      <p>India Maki upucana je i ubijena samo dan nakon što je proslavila svoj 20. rođendan. Njen dečko, 18-godišnji Kevin Dikson, uhapšen je i optužen za ubistvo prvog stepena i skriveno nošenje vatrenog oružja.</p>
      <p>Uhapšena je i njegova majka i optužena za učestvovanje u ubistvu jer je navodno pomogla sinu da se riješi oružja, piše "ABC News".</p>
      <p>Maki je ubijena u utorak oko 17.30 sati po lokalnom vremenu u predgrađu Detroita. Prema informacijama policijske stanice, upucana je tokom svađe dok su ona i Dikson sjedili u kombiju parkiranom ispred Diksonove kuće.</p>
      <p>Žrtva je tom prilikom izvadila telefon i počela da snima Diksona koji je sjedio na suvozačevom mjestu s pištoljem u krilu. Snimila je i kako joj pokazuje metak kojim će je upucati.</p>
      <p>"Misliš da se samo zezam, ha?", čuje se kako govori Dikson u videu koji je objavilo tužilaštvo, prenosi "<a href="https://www.index.hr/vijesti/clanak/zena-iz-sada-snimila-ubojicu-prije-smrti-pokazao-joj-metak-kojim-ce-je-ubiti/2135057.aspx">Index.hr</a>".</p>
      <p>Na snimku se vidi kako briše otiske prstiju sa metka i stavlja ga u pištolj.</p>
      <p>Tužilac Erik Smit rekao je na preliminarnom saslušanju da je Dikson ubrzo nakon toga ispunio svoju prijetnju te ubio Indiju Maki.</p>
      <p>"Policija je uhitila Diksona, a on je navodno koristio mobilni telefon žrtve kako bi nazvao majku i zamolio je da mu pomogne da se riješi oružja", rekao je Smit.</p>
      <p>Kada se Dikson pojavio na sudu, zatražio je od sudija da ga pusti na slobodu jer upravo počinje raditi na novom poslu. Sudijaje odbio njegov zahtjev i odredio mu pritvor bez mogućnosti kaucije.</p>
      <figure>
        <iframe data-src="https://twitter.com/AndreaIsomWXYZ/status/1197991377977647105?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
    </article>
  </body>
</html>