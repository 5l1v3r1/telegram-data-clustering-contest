<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tv2.no/a/11017159"/>
    <meta property="og:site_name" content="TV 2"/>
    <meta property="article:published_time" content="2019-11-25T15:32:30+00:00"/>
    <meta property="og:title" content="Forskere klør seg i hodet etter funn nær «dødens by»"/>
    <meta property="og:description" content="Forskere og arkeologer verden over kunne denne helgen juble. Da ble det gjort et historisk funn ved gravstedet Saqqara i Egypt."/>
  </head>
  <body>
    <article>
      <h1>Forskere klør seg i hodet etter funn nær «dødens by»</h1>
      <h2>Forskere og arkeologer verden over kunne denne helgen juble. Da ble det gjort et historisk funn ved gravstedet Saqqara i Egypt.</h2>
      <address><time datetime="2019-11-25T15:32:30+00:00">25 Nov 2019, 15:32</time> by <a rel="author" href="mailto:line.haus@tv2.no" target="_blank">Line Haus</a></address>
      <slideshow>
        <figure>
          <img src="https://www.cdn.tv2.no/images?imageId=11017238&amp;width=970&amp;height=647&amp;compression=80"/>
        </figure>
        <figure>
          <img src="https://www.cdn.tv2.no/images?imageId=11017237&amp;width=970&amp;height=499&amp;compression=80"/>
        </figure>
        <figure>
          <img src="https://www.cdn.tv2.no/images?imageId=11017235&amp;width=970&amp;height=647&amp;compression=80"/>
        </figure>
        <figure>
          <img src="https://www.cdn.tv2.no/images?imageId=11017236&amp;width=970&amp;height=647&amp;compression=80"/>
        </figure>
        <figure>
          <img src="https://www.cdn.tv2.no/images?imageId=11017239&amp;width=970&amp;height=1451&amp;compression=80"/>
        </figure>
        <figure>
          <img src="https://www.cdn.tv2.no/images?imageId=11017245&amp;width=970&amp;height=647&amp;compression=80"/>
        </figure>
        <figure>
          <img src="https://www.cdn.tv2.no/images?imageId=11017240&amp;width=970&amp;height=1451&amp;compression=80"/>
        </figure>
        <figure>
          <img src="https://www.cdn.tv2.no/images?imageId=11017241&amp;width=970&amp;height=647&amp;compression=80"/>
        </figure>
        <figure>
          <img src="https://www.cdn.tv2.no/images?imageId=11017244&amp;width=970&amp;height=1451&amp;compression=80"/>
        </figure>
        <figcaption>FORSKJELLIGE DYR: Det ble funnet mumifiserte katter, kobra-slanger, krokodiller og gjødselbiller ved gravstedet Saqqara i Egypt. Det mest sjokkerende er likevel at forskere mener de for første gang har funnet løver. Foto: AFP</figcaption>
      </slideshow>
      <p>Flere utenlandske medier, deriblant <a href="https://www.bbc.com/news/world-middle-east-50531808">BBC</a>, omtaler funnet nær Djoserpyramiden som uvanlig.</p>
      <p>Det ble ikke bare funnet mumifiserte katter, kobra-slanger, fugler, krokodiller og gjødselbiller ved gravstedet Saqqara i Egypt.</p>
      <p>
        <b>Arkeologer og forskere mener at verdenshistoriens første mumifiserte løve er oppdaget. Mer bestemt en løvebaby, på under én meter.</b>
      </p>
      <h3>Hundrevis av objekter</h3>
      <p><a href="https://www.thesun.co.uk/tech/10416235/rare-lion-cub-mummies-egypt-saqqara-city-of-the-dead-treasure/">The Sun</a> skriver at forskere har bekreftet at to av likene er løvebarn. Forskerne har ikke klart å identifisere arten til tre andre kattedyr på gravplassen, men utelukker ikke at dette også kan være løver.</p>
      <p>– Vi har funnet hundrevis av objekter. Alle er veldig interessante fra et egyptologisk synspunkt. Vi kan bli bedre kjent med området, gjengir The Sun, og siterer Egypts antikvitetsminister Khaled el-Anany.</p>
      <p>Funnene ble utstilt i nærheten av gravstedet i helgen. Bildene fra utstillingen kan du se i bildekarusellen øverst i saken.</p>
      <h3>Katteguten Bastet</h3>
      <p>Saqqara ligger like sør for Kairo,<a href="https://www.thesun.co.uk/tech/10416235/rare-lion-cub-mummies-egypt-saqqara-city-of-the-dead-treasure/"> og refereres ofte til som en del av «De dødes by»</a>.</p>
      <p><a href="https://en.wikipedia.org/wiki/Bubasteum">Flere egyptologer</a> hevder at området rundt Saqqara var et minnested for den egyptiske kattegudinnen Bastet og hennes sønn, løveguden Maahes.</p>
      <p>Saqqara fungerte som nekropolis for hovedstaden i oldtidens Egypt, Memfis. Senere fikk pyramidekomplekset i Giza og Kongenes dal mye av statusen som tidligere tilhørte Saqqara, men nekropolisen forble et viktig kompleks for gravleggelser og seremonier i over 3000 år.</p>
      <p><a href="https://www.independent.co.uk/news/world/africa/lion-mummies-cats-crocodile-animals-saqqara-egypt-a9215401.html">Independent </a>skriver at dyrene som blir utstilt i Saqqara i disse dager kan dateres til 664-332 f.Kr.</p>
    </article>
  </body>
</html>