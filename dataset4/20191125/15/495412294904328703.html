<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/marie-trintignant-bertrand-cantat-ecco-come-lho-uccisa-video-choc-era-isterica/1953236/"/>
    <meta property="og:site_name" content="IlSussidiario"/>
    <meta property="article:published_time" content="2019-11-25T15:41:02+00:00"/>
    <meta property="og:title" content="Marie Trintignant, Bertrand Cantat “Ecco come l’ho uccisa”/ Video choc “Era isterica”"/>
    <meta property="og:description" content="Marie Trintignant, video choc deposizione Bertrand Cantat: “Ecco come l'ho uccisa. Era isterica e l'ho colpita”. Polemiche per dichiarazioni del fratello."/>
  </head>
  <body>
    <article>
      <h1>Marie Trintignant, Bertrand Cantat “Ecco come l’ho uccisa”/ Video choc “Era isterica”</h1>
      <h2>Marie Trintignant, 16 anni dopo il video choc della deposizione di Bertrand Cantat: “Ecco come l’ho uccisa. Era isterica e l’ho colpita”. Polemiche per le dichiarazioni del fratello</h2>
      <address><time datetime="2019-11-25T15:41:02+00:00">25 Nov 2019, 15:41</time> by <a rel="author" href="https://www.ilsussidiario.net/autori/silvana-palazzo/" target="_blank">Silvana Palazzo</a></address>
      <p><b>Marie Trintignant</b> fu picchiata a morte dal compagno <a href="https://www.ilsussidiario.net/news/musica-e-concerti/2018/3/15/il-caso-bertrand-cantat-noir-desir-il-diritto-al-reinserimento-sociale-puo-fare-a-meno-del-perdono/811433/"><b>Bertrand Cantat</b></a> in una notte di 16 anni fa. Soccorsa solo al mattino, entrò in coma e morì nonostante due operazioni alla testa. Oggi andrà in onda per la prima volta il video della deposizione del cantante dei <b>Noir Desir</b> davanti ai giudici lituani. Lo trasmetterà la rete M6 in occasione della <b>Giornata mondiale contro la violenza sulle donne</b>. Ma nel programma non troverà spazio solo il racconto dei colpi inflitti dall’artista all’attrice, bensì pure le incredibili affermazioni di suo fratello che sembra difendere <b>Bertrand Cantat</b> accusando invece la vittima, Marie Trintignant. «<i>Nel mondo dello spettacolo aveva la reputazione di essere una persona squilibrata, fragile e addirittura violenta</i>». Ecco, l’ennesimo caso in cui la donna viene additata di essersela andata a cercare. Le immagini comunque possono essere trasmesse perché girate in Lituania. Lo ha spiegato l’avvocato della rete tv <b>Richard Malka</b>, esperto di diritto della stampa. Il video sarebbe proibito se fosse stato girato in un commissariato francese, ma non è questo il caso.</p>
      <h4>MARIE TRINTIGNANT, BERTRAND CANTAT “ECCO COME L’HO UCCISA”</h4>
      <p>Quel video fu girato dalle autorità lituane affinché non ci fossero contestazioni sulle dichiarazioni rilasciate da <b>Bertrand Cantat</b> e la loro traduzione. Il <a href="https://www.ilsussidiario.net/news/musica-e-concerti/2010/10/4/youtube-video-torna-sul-palco-bertrand-cantat-il-cantante-dei-noir-desir-che-uccise-la-fidanzata-youtube/117108/"><b>cantante dei Noir Desir</b></a> ha esordito parlando prima di un’aggressione ai suoi danni da parte di <b>Marie Trintignant</b>. «<i>Marie è diventata molto aggressiva, isterica, mi ha dato un pugno in faccia e poi mi ha preso il collo. Avevo segni ovunque</i>». E ha giurato che fino a quel momento non l’aveva mai picchiata. Poi trova spazio il racconto di quei momenti drammatici. «<i>Sono entrato in una collera nera e da quel momento le ho dato dei colpi. E non piccoli. Non posso mentire. Dei colpi forti così (mima il gesto), 4, 5 o 6, fortissimi, usando il dritto e il rovescio delle mani, e avevo degli anelli</i>». Bertrand Cantat ha raccontato poi di aver lanciato Marie Trintignant sul divano, ma poi è finita a terra, battendo la testa. Dall’autopsia sul corpo dell’attrice 41enne merse che Marie Trintignant aveva subito una ventina di colpi. «<i>Molti lividi sul viso dei quali tre enormi sul lato sinistro, distruzione delle ossa del naso dovuta a un pugno o a una testata, ferita sull’arcata sopracciliare dovuta agli anelli</i>».</p>
      <h4>MARIE TRINTIGNANT, VIDEO CHOC E POLEMICHE</h4>
      <p>Fatale fu il ritardo nei soccorsi. Il fratello della vittima <b>Vincent Trintignant</b> arrivò nella stanza alle 4.30. Propose di chiamare i soccorsi, «<i>ma Bertrand Cantat diceva che bisognava lasciarla dormire, che sarebbe passato tutto con un’aspirina al suo risveglio. Sembrava sincero e non ero troppo preoccupato perché non c’erano tracce di sangue</i>». Nel frattempo però si è sviluppato un edema cerebrale che portò alla morte l’attrice. Il cantante dei <b>Noir Desir</b> fu condannato a 8 anni di carcere, ma dal 2007 ha cominciato a godere di permessi di semilibertà. Dal 29 luglio 2010 è tornato un uomo libero. Ha anche provato a tornare sulle scene, ma i concerti sono stati condizionati da proteste, polemiche e boicottaggi. Non sono mancate le prese di posizione del padre della vittima, <b>Jean-Louis Trintignant</b>. Le frasi del fratello <b>Xavier</b> e della sorella <b>Ann</b> però stanno facendo scalpore. «<i>Consumava di continuo alcol e cannabis, ogni giorno. Nel mondo del cinema dicevano che era buona per fare la festa</i>». Ma così si indaga solo la memoria di <b>Marie Trintignant</b>: non meritava certo di essere uccisa per questo.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/spillo-ora-israele-tenta-la-strada-del-mezzo-ribaltone/1953308/"/>
        <a href="https://www.ilsussidiario.net/news/scenari-armi-petrolio-e-arte-i-giochi-rischiosi-di-macron-nel-golfo/1953496/"/>
        <a href="https://www.ilsussidiario.net/news/elezioni-hong-kong-trump-debole-e-fronte-interno-pechino-sta-vincendo-la-partita/1953225/"/>
        <a href="https://www.ilsussidiario.net/news/il-ballo-in-mezzo-ai-lacrimogeni-video-cile-danzano-tra-le-cariche-della-polizia/1953298/"/>
        <a href="https://www.ilsussidiario.net/news/julian-assange-rischia-di-morire-appello-di-60-medici-al-governo-inglese/1953140/"/>
        <a href="https://www.ilsussidiario.net/news/caos-cile-gli-errori-che-pinera-non-puo-permettersi-di-ripetere/1952815/"/>
      </related>
    </article>
  </body>
</html>