<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/story/198577/pylonas-tis-oikonomias-i-axiopoiisi-tis-texnologias"/>
    <meta property="og:site_name" content="CNN.gr"/>
    <meta property="article:published_time" content="2019-11-25T15:43:33+00:00"/>
    <meta property="og:title" content="Πυλώνας της οικονομίας η αξιοποίηση της τεχνολογίας"/>
    <meta property="og:description" content="Η αξιοποίηση της τεχνολογίας ως πυλώνα για την αναπτυξιακή πορεία της Ελλάδας , βρέθηκε στο επίκεντρο του συνεδρίου που διοργάνωσε στο ξενοδοχείο..."/>
  </head>
  <body>
    <article>
      <h1>Πυλώνας της οικονομίας η αξιοποίηση της τεχνολογίας</h1>
      <h2>Η αξιοποίηση της τεχνολογίας ως πυλώνα για την αναπτυξιακή πορεία της Ελλάδας, βρέθηκε στο επίκεντρο του συνεδρίου που διοργάνωσε στο ξενοδοχείο Ιντερκοντινένταλ με θέμα «Digital Economy forum 2019, Leading Greece to Growth» ο Σύνδεσμος Επιχειρήσεων Πληροφορικής και Επικοινωνιών Ελλάδας (ΣΕΠΕ).</h2>
      <figure>
        <img src="https://cdn.cnngreece.gr/media/com_news/users/777/katzou22.jpg"/>
      </figure>
      <p>Αμαλία Κάτζου, CNN Greece 17:43 , 25 November 2019 - 17:44</p>
      <p>Όπως τόνισε ο<b> γενικός διευθυντής του ΣΕΠΕ Γιάννης Σύρρος</b>, «η βιομηχανία ψηφιακής τεχνολογίας βρίσκεται στην αιχμή της καινοτομίας και των τεχνολογικών ανακαλύψεων των τελευταίων δεκαετιών, επηρεάζοντας κάθε πτυχή της ζωής μας. Αποτελεί τον κρίσιμο συντελεστή ισχύος στη νέα παγκόσμια οικονομία αναθεωρώντας πολλές από τις βεβαιότητες του παρελθόντος». «Από τις ιατρικές επεμβάσεις από απόσταση μέχρι τα αυτοκινούμενα οχήματα, τα δίκτυα επόμενης γενιάς τηλεπικοινωνιών φέρνουν όλες τις πρωτοποριακές εφαρμογές στις καθημερινότητα μας. Παράλληλα, όλες οι κρίσιμες υποδομές από την παραγωγή, μετάδοση, και διανομή της ηλεκτρικής ενέργειας, τη διανομή νερού, τη βιομηχανική παραγωγή, τα μέσα μαζικής μεταφοράς, τη ναυτιλία, οποιαδήποτε μορφή επικοινωνίας, έως την υγεία και πολλά άλλα έχουν έναν κοινό παρονομαστή… την τεχνολογία. Έως το 2023 θα κυκλοφορούν 740 χιλιάδες αυτόνομα οχήματα και έως το 2030 τα 2/3 της καταναλωτικής εμπειρίας θα χειρίζονται έξυπνες μηχανές» ανέφερε.</p>
      <figure>
        <iframe src="https://www.youtube.com/embed/geozKsmlzSc" width="560" height="315" data-service="Youtube" scrolling="no"/>
      </figure>
      <p>Παράλληλα ο κ. Σύρρος τόνισε πως η Ελλάδα θα πρέπει να προσαρμοστεί στη νέα πραγματικότητα, για μία σύγχρονη ψηφιακή Ελλάδα, διασφαλίζοντας τη διάχυση της τεχνολογίας παντού και σε όλους, πολίτες, κράτος, επιχειρήσεις, όλους τους παραγωγικούς τομείς και κλάδους με στόχο την ανάπτυξη της εθνικής οικονομίας και την ευημερία της κοινωνίας.</p>
      <p>Ο <a href="https://www.cnn.gr/eidhseis/tag/173/adonis-georgiadis"><b>υπουργός Ανάπτυξης και Επενδύσεων Άδωνις Γεωργιάδης</b> </a>από το βήμα του Digital Economy Forum 2019, χαρακτήρισε «ύψιστο στοίχημα» για την κυβέρνηση τη μετάβαση στην ψηφιακή εποχή ο Ο κ. Γεωργιάδης ανακοίνωσε ότι τον Φεβρουάριο θα επισκεφθούν την Ελλάδα αμερικανικές εταιρείες ψηφιακής τεχνολογίας μαζί με εκπροσώπους της αμερικανικής κυβέρνησης.</p>
      <p>Από την πλευρά του ο εκπρόσωπος Τύπου της αξιωματικής αντιπολίτευσης, <a href="https://www.cnn.gr/eidhseis/tag/15078/alexhs-xaritshs"><b>Αλέξης Χαρίτσης</b> </a>παρουσίασε τα βασικά σημεία της ψηφιακής πολιτική του κόμματος, επισημαίνοντας πως η προηγούμενη κυβέρνηση μέσα σε συνθήκες δημοσιονομικής ασφυξίας ξεμπλόκαρε κονδύλια ύψους να 1, 2 δις ευρώ.</p>
      <figure>
        <iframe src="https://www.youtube.com/embed/hCBCz6wI2c0" width="560" height="315" data-service="Youtube" scrolling="no"/>
      </figure>
      <p>Από την πλευρά του ο πρόεδρος της Kεντρικής Ένωσης Eπιμελητηρίων Ελλάδας και του Εμπορικού και Βιομηχανικού Επιμελητηρίου Αθηνών, Κωνσταντίνος Μίχαλος σημείωσε ότι η εφαρμογή και η αξιοποίηση της ψηφιακής οικονομίας δεν αποτελεί προαιρετική επιλογή αλλά ανάγκη επιβίωσης. Μάλιστα είπε χαρακτηριστικά ότι οι παγκόσμιες δαπάνες για τον ψηφιακό μετασχηματισμό φτάνουν τα <b>2 τρισ. δολάρια</b>, ενώ ανέφερε ότι η Ελλάδα βρίσκεται στην <b>26η θέση στη λίστα των 28 χωρών</b> ως προς την ανάπτυξη της ψηφιακής τεχνολογίας.</p>
      <figure>
        <iframe src="https://www.youtube.com/embed/s2YY_2k9mfM" width="560" height="315" data-service="Youtube" scrolling="no"/>
      </figure>
      <p>Ο Αλέξανδρος Αγγελόπουλος, αντιπρόεδρος της Ελληνικής Ένωσης Επιχειρηματιών υπογράμμισε ότι τα υψηλά ποσοστά που κατέχει η Ελλάδα στη χρήση των Social Media αποδεικνύουν το ναρκισσιστικό προφίλ του νεοέλληνα, που δεν δίνει βάση στην ουσιαστική χρήση της τεχνολογίας.</p>
      <figure>
        <iframe src="https://www.youtube.com/embed/0VvH_5w8F2U" width="560" height="315" data-service="Youtube" scrolling="no"/>
      </figure>
      <p>Τον ρόλο που διαδραματίζει η ψηφιακή τεχνολογία και οι ειδικά οι νέες τάσεις της, όπως η Τεχνητή Νοημοσύνη, στον τομέα του λιανεμπορίου επεσήμανε ο πρόεδρος του ΔΣ του ΣΕΛΠΕ, Αντώνης Μακρής. Όπως είπε, πάντως, ενώ η τεχνητή νοημοσύνη είναι το back office για τις επιχειρήσεις, η συναισθηματική νοημοσύνη είναι αυτή που κάνει τις πωλήσεις.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/198510/georgiadis-synergasia-ellinikon-kai-amerikanikon-etaireion-stin-psifiaki-texnologia">Γεωργιάδης: Συνεργασία ελληνικών και αμερικανικών εταιρειών στην ψηφιακή τεχνολογία</a>
        </li>
        <li>
          <a href="https://www.cnn.gr/news/kosmos/story/198294/kampanaki-poy-olo-kai-perissoteroi-efivoi-stin-ellada-den-askoyntai-somatika-oso-tha-eprepe">«Καμπανάκι» ΠΟΥ: Όλο και περισσότεροι έφηβοι στην Ελλάδα δεν ασκούνται σωματικά όσο θα έπρεπε</a>
        </li>
        <li>
          <a href="https://www.cnn.gr/news/politiki/story/198295/georgiadis-h-oikonomia-anakamptei-o-kosmos-tha-dei-ayximeno-eisodima">Γεωργιάδης: Η οικονομία ανακάμπτει - Ο κόσμος θα δει αυξημένο εισόδημα</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/17571/sepe">ΣΕΠΕ</a>
        </li>
        <li>
          <a href="https://www.cnn.gr/eidhseis/tag/52/texnologia">ΤΕΧΝΟΛΟΓΙΑ</a>
        </li>
        <li>
          <a href="https://www.cnn.gr/eidhseis/tag/622/anaptyxi">ΑΝΑΠΤΥΞΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/26/198615/snapshot/1-n29.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/26/198616/snapshot/seismos-lekkas.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/25/198550/snapshot/2767478.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/25/198597/snapshot/2768087.jpg"/>
      </figure>
    </article>
  </body>
</html>