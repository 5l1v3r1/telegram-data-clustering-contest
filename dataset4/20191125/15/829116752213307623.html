<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191125-az-egyhaznal-is-nyomoz-a-rendorseg-a-brutalisan-meggyilkolt-viola-ugyeben.html"/>
    <meta property="og:site_name" content="Origo"/>
    <meta property="article:published_time" content="2019-11-25T15:19:00+00:00"/>
    <meta property="og:title" content="Az egyháznál is nyomoz a rendőrség a brutálisan meggyilkolt Viola ügyében"/>
    <meta property="og:description" content="Szlovák lapértesülések szerint a volt angol tanárnő tagja volt egy vallási közösségnek."/>
  </head>
  <body>
    <article>
      <h1>Az egyháznál is nyomoz a rendőrség a brutálisan meggyilkolt Viola ügyében</h1>
      <address><time datetime="2019-11-25T15:19:00+00:00">25 Nov 2019, 15:19</time> by <a rel="author">Kassai József</a></address>
      <p>
        <b>A szlovák rendőrök a hétvégén visszatértek további nyomok keresése céljából abba a pozsonyi kikötőbe, ahol megtalálták két hete a 34 éves megkínzott, többször megerőszakolt angol tanárnőt.  A Novy Cas napilap pedig kiderítette, hogy egy másik szálon, az Atya háza apostoli egyház képviselőinél is kutatnak a pozsonyi rendőrök- írja a<a href="https://parameter.sk/"> Paraméter.sk </a>.</b>
      </p>
      <p>Pozsonyban továbbra is nagy erőkkel nyomoznak a fiatal nő kegyetlen meggyilkolása ügyében, ugyanis a borzalmas bűntény részletei továbbra sem ismertek. Helyi sajtóbeszámolók szerint  állítólag a rendőrség továbbra sem sejti, <a href="https://www.origo.hu/itthon/20191119-brutalisan-kivegeztek-egy-tanarnot-pozsonyban.html">hol támadhatták meg Viola Macákovát</a>, hol vannak a személyes dolgai, hogyan került a holtteste a kikötőbe, és egyáltalán mi lehetett <a href="https://www.origo.hu/nagyvilag/20191122-ismet-noi-holttestet-talaltak-pozsonyban.html">a brutális cselekedet indítéka</a>. </p>
      <figure>
        <img src="https://cdn.nwmgroups.hu/s/img/i/1911/20191125viola-macakova.jpg?w=644&amp;h=361"/>
        <figcaption>Az egykori szlovák modellről, Violáról kiderült, hogy tagja volt az Atya háza apostoli egyháznak.<cite>Forrás: Facebook</cite></figcaption>
      </figure>
      <p>Lapértesülés szerint a pozsonyi rendőrség, amely határozottan cáfolta, hogy <a href="https://www.origo.hu/nagyvilag/20191124-poruljarhat-aki-tovabb-terjeszti-a-remhirt-a-pozsonyi-sorozatgyilkosrol.html">sorozatgyilkostól kellene tartani a szlovák fővárosban</a>, több nyomozati verzióval dolgozik.</p>
      <aside>Vasárnap több tucat rendőr tért vissza a kikötőbe is,</aside>
      <p>ahol nagy erőkkel kutattak újabb nyomok után. Újságírók arra lettek figyelmesek, hogy a rendőrök bejárják és összeírják a kikötőbeli összes ingatlant és hajókat is, mivel az egyik legvalószínűbb verzió szerint közvetlenül</p>
      <aside>a kikötőben támadhatták meg, az egyik elhagyatott épületben, vagy hajón.</aside>
      <p>Azt senki sem sejti, hogyha így volt, akkor mit kereshetett ott a volt angoltanárnő.</p>
      <figure>
        <img src="https://cdn.nwmgroups.hu/s/img/i/1911/20191125viola-macakova-meggyilkolasa.jpg?w=644&amp;h=364"/>
        <figcaption>A szlovák rendőrök vasárnap töviről hegyire átkutatták a pozsonyi kikötőt.<cite>Forrás: Facebook</cite></figcaption>
      </figure>
      <p>A<a href="https://www.cas.sk/"> Novy Cas </a>napilap ugyanakkor arról is értesült, hogy</p>
      <aside>az "Atya háza apostoli egyház"  képviselőinél is kérdezősködtek a szlovák nyomozók,</aside>
      <p>ugyanis a lap értesülései szerint a fiatal szlovák nő tagja volt ennek az egyháznak. Az egyházi felekezet vezető lelkipásztora, Vladimír Zák megerősítette, hogy pár napja valóban jártak nála a rendőrök.<br/>"Kérem, nem mondhatok semmit, a kérdéseikkel forduljanak a rendőrséghez.</p>
      <blockquote>A rendőrök mindannyiunkat meglátogattak, akik az utolsó két hétben találkoztunk Violával</blockquote>
      <p>- utasította vissza a lelkész a faggatózó újságírókat. A lelkész ugyanakkor annyit elmondott, hogy</p>
      <aside>a múlt héten misét is tartottak Viola lelki üdvéért, és ott voltak a fiatal nő szinnai temetésén is.</aside>
      <related>
        <h4>KAPCSOLÓDÓ CIKKEK</h4>
        <a href="https://www.origo.hu/itthon/20191119-brutalisan-kivegeztek-egy-tanarnot-pozsonyban.html"/>
        <a href="https://www.origo.hu/nagyvilag/20191122-ismet-noi-holttestet-talaltak-pozsonyban.html"/>
        <a href="https://www.origo.hu/nagyvilag/20191124-poruljarhat-aki-tovabb-terjeszti-a-remhirt-a-pozsonyi-sorozatgyilkosrol.html"/>
      </related>
    </article>
  </body>
</html>