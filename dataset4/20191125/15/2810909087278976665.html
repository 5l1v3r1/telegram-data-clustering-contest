<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtrs.tv/vijesti/vijest.php?id=359615"/>
    <meta property="og:site_name" content="РЕГИОН - РТРС"/>
    <meta property="article:published_time" content="2019-11-25T15:31:00+00:00"/>
    <meta property="og:title" content="Китаровић подржала иницијативу да недјеља буде нерадна"/>
    <meta property="og:description" content="Предсједница Хрватске Колинда Грабар Китаровић подржала је иницијативу “Хрватског савеза за надјељу“ да недјеља буде нерадан дан за све."/>
  </head>
  <body>
    <article>
      <h1>Китаровић подржала иницијативу да недјеља буде нерадна</h1>
      <address>
        <time datetime="2019-11-25T15:31:00+00:00">25 Nov 2019, 15:31</time>
      </address>
      <p>
        <i>Предсједница Хрватске Колинда Грабар Китаровић подржала је иницијативу “Хрватског савеза за надјељу“ да недјеља буде нерадан дан за све.</i>
      </p>
      <figure>
        <img src="https://www.rtrs.tv/vijesti/../_FOTO/nwz/1320/132065.jpg"/>
        <figcaption>Колинда Грабар Китаровић (Фoтo: Profimedia)</figcaption>
      </figure>
      <p>У саопштењу из кабинета предсјхеднице наводи се да је најавила да ће “лично тражити од ресорних министарстава разматрање овог приједлога и доношење одговарајућих законских рјешења“.</p>
      <p>Представници тог савеза сматрају да је недјеља дан за породицу, што је најчешћи разлог за увођење слободно дана, пренио је портал Индекс.</p>
      <p>Наводи се и да, према истраживању спроведеном прошле године, 50 одсто запослених у Хрватској ради рековремено, а највећи проблем уочен је управо у сектору трговине, гдје већину запослених чине жене које раде непрекинуто и по неколико седмица без дана одмора за минималну плату.</p>
      <p>У разговору с предсједницом је истакнуто да је овај хрватски савез својим истраживањима и стручним националним и међународним скуповима утврдио вишеструко штетне посљедице рада недјељом, не само за раднике у трговинама и њихове породице већ и за ширу друштвену заједницу и демографско стање у Хрватској. Сматрају и да није потребно да трговине раде од 0 до 24 сата свих 365 дана у години те да је, на примјер, у Аустрији недјеља нерадна.</p>
    </article>
  </body>
</html>