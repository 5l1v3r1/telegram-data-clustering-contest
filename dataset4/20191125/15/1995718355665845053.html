<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152944-zatrymaly-volynianyna-recydyvista-iakyj-obkradav-budynky-u-rivnomu"/>
    <meta property="og:site_name" content="ВолиньPost"/>
    <meta property="article:published_time" content="2019-11-25T15:20:00+00:00"/>
    <meta property="og:title" content="Затримали волинянина-рецидивіста, який обкрадав будинки у Рівному"/>
    <meta property="og:description" content="У Рівному затримали серійного крадія приватних будинків."/>
  </head>
  <body>
    <article>
      <h1>Затримали волинянина-рецидивіста, який обкрадав будинки у Рівному</h1>
      <address>
        <time datetime="2019-11-25T15:20:00+00:00">25 Nov 2019, 15:20</time>
      </address>
      <p>У Рівному затримали серійного крадія приватних будинків.<br/><br/>Звільнившись із місць позбавлення волі наприкінці травня цьогоріч, 37-річний уродженець Волині, впродовж 6 місяців встиг обікрасти 17 будинків, - пише ГУНП у Рівненській області.<br/><br/>До рук зловмисника потрапляло все, що було в оселі: від біжутерії до побутової та цифрової техніки. Крадене збував у ломбарди або через своїх друзів чи знайомих.<br/><br/>Після крадіжки у Рівному зловмисника затримали працівники карного розшуку на вулиці Гагаріна, коли він саме виносив речі із орендованої квартири, аби переїхати на іншу.<br/><br/>Зловмисником виявився 37-річний уродженець Волині, який останні декілька місяців мешкав у Рівному та жив за рахунок інших. При ньому виявили й крадене майно.<br/><br/>Його поліцейські затримали у порядку статті 208 Кримінального процесуального кодексу України. 37-річному чоловіку повідомили про підозру у вчиненні злочину, передбаченого частиною 3 статті 185 Кримінального кодексу України (крадіжка з проникненням у помешкання). <br/><br/>Суд задовольнив клопотання слідчого та обрав підозрюваному запобіжний захід у виді тримання під вартою. Поліцейські наразі встановили причетність 37-річного волинянина до вчинення 17 крадіжок із приватних будинків. <br/><br/>Санкція статті передбачає від трьох до шести років позбавлення волі.</p>
    </article>
  </body>
</html>