<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/opptil-60-mistenkes-matforgiftet-i-bodo/71859313"/>
    <meta property="og:site_name" content="Dagbladet.no"/>
    <meta property="article:published_time" content="2019-11-25T15:36:09+00:00"/>
    <meta property="og:title" content="Opptil 60 mistenkes matforgiftet i Bodø"/>
    <meta property="og:description" content="Spiste mat fra sjømatbuffé."/>
  </head>
  <body>
    <article>
      <h1>Opptil 60 mistenkes matforgiftet i Bodø</h1>
      <h2>Spiste mat fra sjømatbuffé.</h2>
      <address><time datetime="2019-11-25T15:36:09+00:00">25 Nov 2019, 15:36</time> by <a rel="author">Ralf Lofstad</a></address>
      <p>Opptil 60 personer mistenkes matforgiftet etter å ha spist sjømat fra en buffé i Bodø, melder avisa <a href="https://www.bodoby.no/uteliv/nord-universitet/bodo/60-personer-mulig-matforgiftet-etter-havrettsfest-i-bodo-vi-er-veldig-lei-oss/s/5-98-15485?access=granted">Bodø By</a>, viderebrakt av <a href="https://www.tv2.no/nyheter/11017555/">TV 2</a>.</p>
      <p>De syke deltok på arrangementet «Havets døgn», i regi av studenter ved Nord universitet torsdag. Måltidet ble servert på hotellet Scandic Havet.</p>
      <p>
        <b>Bodøs smittevernlege Kai Brynjar Hagen opplyser til Bodø By at legevakta i de påfølgende dagene fikk svært mange henvendelser om sykdom fra deltakere på arrangementet.</b>
      </p>
      <p>Ledelsen ved hotellet sier de ble varslet av kommunelegen lørdag, og at de har tatt prøver i samarbeid med Mattilsynet, i jakt på smitteårsaken. De holder også muligheten åpen for at de syke ikke ble smittet på Scandic Havet, da deltakerne også fikk mat servert andre steder tidligere på dagen.</p>
      <p>Arnt Inge Berget, avdelingsleder ved Mattilsynet i Salten, sier resultatet av prøvene vil foreligge om et par dager.</p>
    </article>
  </body>
</html>