<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/sport/radoi-profita-sansa-carierei-timp-semna-echipa-nationala-obiectivul-sau-1_5ddbe8775163ec4271679577/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T15:29:32+00:00"/>
    <meta property="og:title" content="Rădoi profită de şansa carierei: Pe cât timp va semna cu echipa naţională şi care va fi obiectivul său"/>
    <meta property="og:description" content="Alegerea omului care a făcut furori la naţionala de tineret a fost cea mai firească pentru Federaţia Română de Fotbal, după plecarea lui Cosmin Contra."/>
  </head>
  <body>
    <article>
      <h1>Rădoi profită de şansa carierei: Pe cât timp va semna cu echipa naţională şi care va fi obiectivul său</h1>
      <address><time datetime="2019-11-25T15:29:32+00:00">25 Nov 2019, 15:29</time> by <a rel="author">Amir Kiarash</a></address>
      <h4>Alegerea omului care a făcut furori la naţionala de tineret a fost cea mai firească pentru Federaţia Română de Fotbal, după plecarea lui Cosmin Contra.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/sport/cu-radoi-visam-euro-2020-noi-culisele-numirii-noului-selectioner-salariul-i-ofera-1_5dda9a095163ec42715d613e/index.html"/>
        <a href="https://adevarul.ro/news/sport/hagi-aruncat-bomba-Stim-selectionerul-romaniei-barajul-islanda-regele-spus-tot-1_5dd9866e5163ec427155959a/index.html"/>
        <a href="https://adevarul.ro/news/sport/exclusiv-olaroiu-mai-platit-om-sportul-romanesc-reactie-despre-venirea-nationala-1_5dd5a6d75163ec42713c54f3/index.html"/>
      </related>
      <p>Mirel Rădoi va semna, într-o primă fază, un contract pe doi ani cu Federaţia Română de Fotbal. </p>
      <p>Chiar dacă toată lumea speră ca fostul internaţional să-i ducă pe tricolori la Euro 2020, o eventuală necalificare nu va afecta statutul lui Rădoi la prima reprezentativă.</p>
      <p>Acesta va fi lăsat în funcţie şi pentru Liga Naţiunilor 2020-2021. Faza grupelor se va desfăşura, între 3 septembrie 2020 – 17 noiembrie 2020 şi România va ataca promovarea în Liga B. Apoi, Rădoi va aborda cea mai mare provocare a mandatului său: calificarea la Mondialul din 2022. Preliminariile vor începe în martie 2021. </p>
      <p>Deocamdată, nu s-a făcut niciun anunţ oficial privind staffului cu care Rădoi va lucra la prima reprezentativă. La tineret, fostul stelist a fost ajutat de secundul Florin Constantinovici şi de Eugen Anghel (antrenor cu portarii). Chiar dacă îi va lua pe cei doi la naţionala mare, Rădoi va încerca să-şi mărească stafful şi prin cooptarea lui Nicolae Dică în echipa sa. Cei doi au lucrat împreună şi la FCSB, cât timp Rădoi a fost principal acolo.</p>
      <p>În acest moment, Dică e liber de contract, după ce a fost dat afară de la FC Argeş.</p>
      <blockquote><b>21<br/></b><b>de ani </b>au trecut de la ultima calificare a României la Mondiale, tricolorii fiind prezenţi ultima dată la CM 1998, găzduită de Franţa.</blockquote>
      <hr/>
    </article>
  </body>
</html>