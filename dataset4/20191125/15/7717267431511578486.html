<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/arpaxan-kosmimata-ke-thisavrous-axias-enos-dis-evro-apo-mousio"/>
    <meta property="og:site_name" content="Voria.gr"/>
    <meta property="article:published_time" content="2019-11-25T15:27:00+00:00"/>
    <meta property="og:title" content="ΑΡΠΑΞΑΝ ΚΟΣΜΗΜΑΤΑ ΚΑΙ ΘΗΣΑΥΡΟΥΣ ΑΞΙΑΣ ΕΝΟΣ ΔΙΣ. ΕΥΡΩ ΑΠΟ ΜΟΥΣΕΙΟ"/>
    <meta property="og:description" content="Ένας από τους γνωστότερους θησαυρούς της, το 41 καρατίων «Πράσινο Διαμάντι» της Δρέσδης δεν βρισκόταν εκεί όταν έγινε η διάρρηξη"/>
  </head>
  <body>
    <article>
      <h1>ΑΡΠΑΞΑΝ ΚΟΣΜΗΜΑΤΑ ΚΑΙ ΘΗΣΑΥΡΟΥΣ ΑΞΙΑΣ ΕΝΟΣ ΔΙΣ. ΕΥΡΩ ΑΠΟ ΜΟΥΣΕΙΟ</h1>
      <h2>Ένας από τους γνωστότερους θησαυρούς της, το 41 καρατίων «Πράσινο Διαμάντι» της Δρέσδης δεν βρισκόταν εκεί όταν έγινε η διάρρηξη</h2>
      <address><time datetime="2019-11-25T15:27:00+00:00">25 Nov 2019, 15:27</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Κλέφτες άρπαξαν κοσμήματα και άλλους θησαυρούς αξίας έως<b> ενός δισεκατομμυρίου</b> ευρώ τις πρώτες πρωινές ώρες σήμερα από ανατολικογερμανικό μουσείο, έγινε γνωστό από την εφημερίδα Bild.</p>
      <p>Οι εισβολείς έκοψαν την ηλεκτροδότηση του μουσείου Gruenes Gewoelbe (Πράσινος Θόλος) στη Δρέσδη, το οποίο στεγάζει μία από τις μεγαλύτερες στην Ευρώπη συλλογές κοσμημάτων και βασιλικού πλούτου, αναφέρει η εφημερίδα χωρίς να κάνει γνωστή την πηγή της.</p>
      <p>Η αστυνομία απέκλεισε το κτίριο και ανακοίνωσε ότι εξακολουθεί να προσπαθεί να διαπιστώσει τι λείπει. «Δεν έχουμε ταυτοποιήσει δράστη ούτε έχουμε κάνει ακόμη συλλήψεις», δήλωσε ο εκπρόσωπος της αστυνομίας Μάρκο Λάσκε.</p>
      <p>Μέχρι στιγμής δεν υπάρχει σχόλιο από το προσωπικό του μουσείου, όπως αναφέρει το ΑΠΕ-ΜΠΕ.</p>
      <p>Η συλλογή ιδρύθηκε τον 18ο αιώνα από τον Αύγουστο τον Δυνατό, Εκλέκτορα της Σαξονίας και μετέπειτα Βασιλιά της Πολωνίας.</p>
      <p>Ένας από τους γνωστότερους θησαυρούς της, <b>το 41 καρατίων «Πράσινο Διαμάντι» της Δρέσδης</b>, δεν βρισκόταν εκεί όταν έγινε η διάρρηξη επειδή ήταν δανεισμένο στο Μητροπολιτικό Μουσείο της Νέας Υόρκης.</p>
      <p>Ανάμεσα στα άλλα εκθέματα στη Δρέσδη περιλαμβάνεται ένα μεγέθους τραπεζιού γλυπτό ινδικής βασιλικής αυλής του 18ου αιώνα φτιαγμένο από χρυσό, ασήμι, σμάλτο, πολύτιμους λίθους και μαργαριτάρια.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/zitise-nero-apo-ilikiomeni-ke-tis-eklepse-ta-kosmimata"/>
        <a href="https://www.voria.gr/article/pella-elafrochera-eklepse-chrisi-alisida-me-stavro-apo-ilikiomeni"/>
      </related>
    </article>
  </body>
</html>