<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191664/sis/jugadors/barca/millor/onze/inicial/historia/uefa"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-25T15:25:00+00:00"/>
    <meta property="og:title" content="Sis jugadors del Barça, en el millor onze inicial de la història de la UEFA"/>
    <meta property="og:description" content="L'associació europea ha recopilat els millors equips de tots els temps gràcies als vots dels fans"/>
  </head>
  <body>
    <article>
      <h1>Sis jugadors del Barça, en el millor onze inicial de la història de la UEFA</h1>
      <h2>L'associació europea ha recopilat els millors equips de tots els temps gràcies als vots dels fans</h2>
      <address>
        <time datetime="2019-11-25T15:25:00+00:00">25 Nov 2019, 15:25</time>
      </address>
      <p>Sis jugadors del Futbol Club Barcelona formen part del millor equip de tots els temps de la UEFA. Així ho ha determinat l'organització europea de futbol en fer públic el millor onze inicial de la història que ha jugat en competició de la UEFA. L'organisme ho ha establert a partir dels vots de tots els fans, que votaven els millors onzes inicials. Els jugadors finals són els que més aparicions han tingut.<br/> </p>
      <figure>
        <iframe data-src="https://twitter.com/UEFA/status/1198878307594506240?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Els integrants del Barça o amb passat blaugrana són: Leo Messi, Andrés Iniesta, Xavi Hernández, Thierry Henry, Carles Puyol i Gerard Piqué. Els altres cinc jugadors que han aconseguit estar en el millor onze de la història són els madridistes Iker Casillas, Sergio Ramos, l'exjugador del Madrid i actual de la Juventus, Cristiano Ronaldo, l'excapità del Bayern Phillip Lahm i l'exjugador del Liverpool, Steven Gerrard.<br/><br/>El recompte de la UEFA es fa des de 2001, que es quan es crea l'organisme. Els vots han estat establerts a partir del millor equip de cada any en les últimes dinou temporades. Així doncs, els que han acabat integrant el millor de tots els temps de la UEFA, són els que més han sortit en aquests "equips de l'any".<br/> </p>
      <figure>
        <iframe data-src="https://twitter.com/ChampionsLeague/status/1198901066403848192?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>