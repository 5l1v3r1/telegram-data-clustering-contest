<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042915056"/>
    <meta property="og:site_name" content="Dnevnik"/>
    <meta property="article:published_time" content="2019-11-25T15:50:00+00:00"/>
    <meta property="og:title" content="Belgijski preiskovalci in Europol napadli strežnike skrajne Islamske države"/>
    <meta property="og:description" content="Belgijski preiskovalci so ob podpori Europola izvedli kibernetske napade na strežnike tiskovne agencije skrajne skupine Islamska država (IS). Napad na strežnike Amaka konec prejšnjega tedna je bil uspešen, je danes dejal tiskovni predstavnik belgijskega tožilstva Eric van der Sypt."/>
  </head>
  <body>
    <article>
      <h1>Belgijski preiskovalci in Europol napadli strežnike skrajne Islamske države</h1>
      <address><time datetime="2019-11-25T15:50:00+00:00">25 Nov 2019, 15:50</time> by <a rel="author">STA</a></address>
      <p>
        <b>Belgijski preiskovalci so ob podpori Europola izvedli kibernetske napade na strežnike tiskovne agencije skrajne skupine Islamska država (IS). Napad na strežnike Amaka konec prejšnjega tedna je bil uspešen, je danes dejal tiskovni predstavnik belgijskega tožilstva Eric van der Sypt.</b>
      </p>
      <p>V okviru operacije je uspelo preiskovalcem zapreti več strani, kjer so širili propagando IS, je dodal van der Sypt.</p>
      <p>Podoben napad so preiskovalci izvedli že lani, a so se po tistem na spletu spet pojavile propagandne strani IS. Tako tudi tokrat niso naivni in ne pričakujejo, da so jih za vedno utišali.</p>
      <p>IS je nekoč nadzoroval večje območje v Iraku in Siriji, kjer pa so skrajneže porazili. Na območju je sicer še vedno med 14.000 in 18.000 pripadnikov Islamske države, med njimi 3000 tujcev. Konec oktobra so ameriške sile odkrile vodjo IS Abuja Bakra al Bagdadija, ki se je nato razstrelil.</p>
      <related>
        <h4>Preberite sorodne prispevke</h4>
        <a href="https://www.dnevnik.si/1042914521/svet/inspektor-pentagona-ugotavlja-krepitev-islamske-drzave-zaradi-umika-ameriskih-vojakov-s-severa-sirije"/>
        <a href="https://www.dnevnik.si/1042913107/svet/is-naj-bi-v-tadzikistanu-napadla-mejno-postojanko"/>
      </related>
    </article>
  </body>
</html>