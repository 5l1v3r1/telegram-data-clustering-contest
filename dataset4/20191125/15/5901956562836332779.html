<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/vdrli-v-zakladnico-ukradli-neprecenljive-dragocenosti-foto-253549"/>
    <meta property="og:site_name" content="Slovenske novice"/>
    <meta property="article:published_time" content="2019-11-25T15:42:00+00:00"/>
    <meta property="og:title" content="Vdrli v zakladnico, ukradli neprecenljive dragocenosti (FOTO)"/>
    <meta property="og:description" content="Vloma v zakladnico muzeja na dresdenskem gradu, ki hrani eno izmed največjih in najbolje ohranjenih zbirk baročnih dragocenosti v Evropi, sta osumljeni dve osebi.   Storilca na begu Kot je sporoč..."/>
  </head>
  <body>
    <article>
      <h1>Vdrli v zakladnico, ukradli neprecenljive dragocenosti (FOTO)</h1>
      <h2>Kot je na sporočila policija, je na kameri v sobani draguljev videti dva vlomilca.</h2>
      <address><time datetime="2019-11-25T15:42:00+00:00">25 Nov 2019, 15:42</time> by <a rel="author">STA, M. U.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/25/1739912.jpg"/>
          <figcaption>REUTERSFOTO: Matthias Rietschel, Reuters</figcaption>
        </figure>
        <figure>
          <img src="https://www.slovenskenovice.si/images/slike/2019/11/25/1741184.jpg"/>
          <figcaption>REUTERSFOTO: Matthias Rietschel, Reuters</figcaption>
        </figure>
        <figure>
          <img src="https://www.slovenskenovice.si/images/slike/2019/11/25/1740222.jpg"/>
          <figcaption>REUTERSFOTO: Matthias Rietschel, Reuters</figcaption>
        </figure>
        <figure>
          <img src="https://www.slovenskenovice.si/images/slike/2019/11/25/1740210.jpg"/>
          <figcaption>REUTERSFOTO: Matthias Rietschel, Reuters</figcaption>
        </figure>
        <figure>
          <img src="https://www.slovenskenovice.si/images/slike/2019/11/25/1740223.jpg"/>
          <figcaption>REUTERSFOTO: Matthias Rietschel, Reuters</figcaption>
        </figure>
      </slideshow>
      <p>Vloma <u><a href="https://www.slovenskenovice.si/novice/svet/clanek/najvecji-rop-v-zgodovini-kako-so-ukradli-za-vec-milijard-evrov-iz-muzeja-253477">v zakladnico muzeja na dresdenskem gradu</a></u>, ki hrani eno izmed največjih in najbolje ohranjenih zbirk baročnih dragocenosti v Evropi, sta osumljeni dve osebi.<br/> </p>
      <h3>Storilca na begu</h3>
      <p>Kot je sporočila nemška policija, je na kameri v sobani draguljev videti dva vlomilca. Načelnik kriminalistov <b>Volker Lange</b> ob tem ni izključil, da so pri vlomu sodelovale še druge osebe.<br/><br/>Vlomilca sta v sobano vdrla skozi okno, nato pa odšla do vitrine, kjer je bilo skoraj 100 predmetov, in jo razbila. Policija je prijavo o vlomu dobila v zgodnjih jutranjih urah. Varnostna služba je policijo obvestila o vlomu ob 4.59, je dejal načelnik dresdenske policije <b>Jörg Kubiessa</b>.</p>
      <figure>
        <img src="https://www.slovenskenovice.si/images/slike/2019/11/25/1740223.jpg"/>
        <figcaption>FOTO: Matthias Rietschel, Reuters<cite>REUTERS</cite></figcaption>
      </figure>
      <p>Kmalu po vlomu je v Dresdnu zagorelo osebno vozilo, policija pa še preverja, ali sta vlomilca to vozilo uporabila pri begu. Policija naj bi še danes objavila fotografije osumljencev in ukradenih predmetov.<br/> </p>
      <h3>Ukradli tri zbirke dragocenosti, njihova vrednost neprecenljiva</h3>
      <p>Generalna direktorica Dresdenske državne umetniške zbirke <b>Marion Ackermann </b>je potrdila, da sta vlomilca ukradla tri zbirke dragocenosti, njihova vrednost pa je neprecenljiva. Gre za poseben pomen v popolnosti zbirke in manj v materialni vrednosti, je dejala in izrazila upanje, da se ukradeni predmeti zaradi mednarodne prepoznavnosti ne bodo pojavili na trgu umetnin.<br/> </p>
    </article>
  </body>
</html>