<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/alla-spor/alla-spor-diethni-diorganwseis/diethni-diorganwseis-tennis/i-apisteyti-sezon-toy-nadal"/>
    <meta property="og:site_name" content="24sports.com.cy"/>
    <meta property="article:published_time" content="2019-11-25T15:18:00+00:00"/>
    <meta property="og:title" content="Η απίστευτη σεζόν του Ναδάλ"/>
    <meta property="og:description" content="Με την 29η διαδοχική νίκη του στο Davis Cup (!), ο Ράφα έδωσε στην εθνική ομάδα της χώρας του το έκτο της τρόπαιο και τώρα δικαιούται όσο κανένας άλλος να... κάνει διακοπές!"/>
  </head>
  <body>
    <article>
      <h1>Η απίστευτη σεζόν του Ναδάλ</h1>
      <h2>Οι εκπληκτικές εμφανίσεις του στη Μαδρίτη ήταν το τέλειο φινάλε στην τέλεια σεζόν του 33χρονου Ισπανού!</h2>
      <address>
        <time datetime="2019-11-25T15:18:00+00:00">25 Nov 2019, 15:18</time>
      </address>
      <p>
        <b>Με την 29η διαδοχική νίκη του στο Davis Cup (!), ο Ράφα έδωσε στην εθνική ομάδα της χώρας του το έκτο της τρόπαιο και τώρα δικαιούται όσο κανένας άλλος να... κάνει διακοπές!</b>
      </p>
      <p>Ο αριστερόχειρας τενίστας, άλλωστε, που για πολλούς θα έπρεπε να... είχε τελειώσει εδώ και καμία πενταετία, ήταν χωρίς αμφιβολία ο καλύτερος παίκτης της σεζόν.</p>
      <p>Το λέει, άλλωστε, και το ranking, καθώς για πέμπτη φορά στην καριέρα του ολοκλήρωσε τη χρονιά στην κορυφή!</p>
      <p>Συνολικά πανηγύρισε τέσσερις τίτλους (Ρώμη, Παρίσι, Μόντρεαλ, Νέα Υόρκη), μεταξύ των οποίων δύο Grand Slams, που τον έφεραν σε απόσταση βολής από τον Ρότζερ Φέντερερ (20-19)!</p>
      <p>Και όλα αυτά παρότι στους τέσσερις πρώτους μήνες του 2019 όλα πήγαιναν στραβά και είχε αρχίσει να κάνει «μαύρες» σκέψεις για το μέλλον του...</p>
      <p>Η νέα σεζόν ξεκινάει σε πέντε εβδομάδες και ανυπομονούμε να δούμε πώς θα εξελιχθεί η μάχη για τον GOAT (Greatest of All Time)!</p>
      <p>Πηγή: sdna.gr</p>
    </article>
  </body>
</html>