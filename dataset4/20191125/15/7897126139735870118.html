<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4996269-kentau-ashchysaydy-damytu-zhobalary.html"/>
    <meta property="og:site_name" content="zakon.kz"/>
    <meta property="article:published_time" content="2019-11-25T15:42:00+00:00"/>
    <meta property="og:title" content="Кентау: Ащысайды дамыту жобалары таныстырылды"/>
    <meta property="og:description" content="Ащысайдың әсем табиғатын көрсетiп келушілер санын арттыруға бағытталған."/>
  </head>
  <body>
    <article>
      <h1>Кентау: Ащысайды дамыту жобалары таныстырылды</h1>
      <h2>Ащысайдың әсем табиғатын көрсетiп келушілер санын арттыруға бағытталған.</h2>
      <address>
        <time datetime="2019-11-25T15:42:00+00:00">25 Nov 2019, 15:42</time>
      </address>
      <p><b>ҚР Президенті жанындағы Мемлекеттік басқару академиясының ректоры Ерлан Қуанышұлы жұмыс сапарымен Академияның Түркiстан облыстық филиалына арнайы келiп, басшы лауазымына алғаш тағайындалған мемлекеттік қызметшілердiң өңірлік жобаларымен танысты,</b> деп хабарлайды <a href="https://kaz.zakon.kz/">Zakon.kz</a>.</p>
      <figure>
        <img src="https://static.zakon.kz/uploads/posts/2019-11/1574674992_whatsapp-image-2019-11-25-at-11-51-25.jpeg"/>
      </figure>
      <p>Олардың қатарында "Жер жәннаты - Ащысай" жобасы бар. Бұл - Кентау қаласына жақын Ащысай елді мекенінде туризм орындарын дамыту арқылы өңірді жандандыру. Ащысайдың әсем табиғатын көрсетiп келушілер санын арттыруға бағытталған.</p>
      <figure>
        <img src="https://static.zakon.kz/uploads/posts/2019-11/1574674957_whatsapp-image-2019-11-25-at-11-51-27.jpeg"/>
      </figure>
      <p>Ал "Спорттық ауыл - Ащысай" жобасы - Ащысай тұрғындары арасында бұқаралық спортты жетiлдiру, спорттық іс-шаралар арқылы ауыл-аймақтарда салауатты өмір салтын дамытуға серпін беру. Сондай-ақ, "Зейнет жас – сапалы ғұмыр" жобасы таныстырылды. Онда зейнеткерлерді спорттық-мәдени іс-шараларға баулу, қарттардың өмірге қызығушылығын арттырып, өмір жасын ұзарту жайы қаралған. Сонымен қатар, "Рухтың дамуы – ел дамуы" жобасы аясында Ащысай жастарына рухани білім берiп, бәсекелестікке қабілеттілігін арттыру мақсаты көзделген.</p>
      <figure>
        <img src="https://static.zakon.kz/uploads/posts/2019-11/1574674934_whatsapp-image-2019-11-25-at-11-51-28-1.jpeg"/>
      </figure>
      <p>Жобаларды тыңдауға ҚР Мемлекеттік қызмет істері агенттігінің Түркістан облысы бойынша департаментінің басшысы Б.Исақов қатысып, комиссияға Кентау қаласы әкімінің орынбасары Б.Алимбетов, Түркістан облысы Туризм басқармасы басшысының міндетін атқарушы П.Қонысбаева және Түркістан облысы Дене шынықтыру және спорт басқармасы басшысының орынбасары Д.Исабаев қатысты.</p>
      <figure>
        <img src="https://static.zakon.kz/uploads/posts/2019-11/1574674975_whatsapp-image-2019-11-25-at-11-51-28-2.jpeg"/>
      </figure>
      <p>Жобалар ректор мен комиссия тарапынан жоғары бағаланып, Кентау қаласы әкімдігі Ащысайды туризм орнына айналдыру идеясын қолдап, аталған жобалар аясында елдi мекендi дамыту жүргізілмек.</p>
      <figure>
        <img src="https://static.zakon.kz/uploads/posts/2019-11/1574675033_whatsapp-image-2019-11-25-at-11-51-29-1.jpeg"/>
      </figure>
    </article>
  </body>
</html>