<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/ekonomija/privreda/Turski-tok-pred-otvaranjem-Putin-dolazi-kod-Erdoana/570441?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T15:23:46+00:00"/>
    <meta property="og:title" content="&quot;Turski tok&quot; pred otvaranjem, Putin dolazi kod Erdoana"/>
    <meta property="og:description" content="MOSKVA, ANKARA - Predsjednik Rusije Vladimir Putin bi početkom januara 2020. godine mogao da posjeti Tursku, saopštio je portparol Kremlja Dmitrij Peskov."/>
  </head>
  <body>
    <article>
      <h1>"Turski tok" pred otvaranjem, Putin dolazi kod Erdoana</h1>
      <address><time datetime="2019-11-25T15:23:46+00:00">25 Nov 2019, 15:23</time> by <a rel="author">N.N.</a></address>
      <p>MOSKVA, ANKARA - Predsjednik Rusije Vladimir Putin bi početkom januara 2020. godine mogao da posjeti Tursku, saopštio je portparol Kremlja Dmitrij Peskov.</p>
      <p>"Tokom jednog od posljednjih telefonskih razgovora, Putin i (predsjednik Turske Redžep Tajip) Erdoan složili su se da će u prvoj polovini januara 2020. godine u Turskoj biti gotov kopneni dio gasovoda 'Turski tok', a bilo je govora i o posjeti Putina Turskoj. Ta posjeta se priprema“, rekao je Peskov.</p>
      <p>On nije precizirao tačan datum posjete.</p>
      <p>"Gasprom" je 19. novembra saopštio da završava posljednje pripreme prije puštanja u rad gasovoda "Turski tok", što bi trebalo da se dogodi do kraja 2019. godine.</p>
      <p>Trenutno su oba kraka napunjena gasom. Kompresorska stanica "Ruska" i obalski dio u Rusiji spremni su da počnu sa radom. Istovremeno se privode kraju radovi na prijemnom terminalu u Turskoj, prenosi "<a href="https://rs-lat.sputniknews.com/rusija/201911251121226706-turski-tok-pred-otvaranjem-stize-i-putin-turska-erdogan-gasovod/">Sputnjik</a>".</p>
    </article>
  </body>
</html>