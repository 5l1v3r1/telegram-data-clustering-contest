<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/sport/bodie-ut-bailey-in-i-vaxjo-5459547.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-25T15:08:01+00:00"/>
    <meta property="og:title" content="Bodie ut – Bailey in i Växjö"/>
    <meta property="og:description" content="Ishockey Växjö fortsätter att förändra i sin SHL-trupp. In kommer den amerikanske forwarden Casey Bailey, 28 år, samtidigt som backen Matthew Bodie lämnar klubben och går till konkurrenten Oskarshamn."/>
  </head>
  <body>
    <article>
      <h1>Bodie ut – Bailey in i Växjö</h1>
      <address><time datetime="2019-11-25T15:08:01+00:00">25 Nov 2019, 15:08</time> by <a rel="author">TT</a></address>
      <figure>
        <img src="https://img11.ntm.eu/unt/public/img/5459548/1125161006/backen-matthew-bodie-lamnar-va?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Claus Meyer / TT | Backen Matthew Bodie lämnar Växjö och kommer att spela för Smålandskonkurrenten Oskarshamn. I stället tar Växjö in en amerikansk forward. Arkivbild.</figcaption>
      </figure>
      <p>Ishockey Växjö fortsätter att förändra i sin SHL-trupp. In kommer den amerikanske forwarden Casey Bailey, 28 år, samtidigt som backen Matthew Bodie lämnar klubben och går till konkurrenten Oskarshamn.</p>
      <p>Bailey kommer närmast från spel i Carolinas farmarlag Charlotte där han gjorde tre poäng (1+2) på fem matcher. Han har också spelat i Charlottes farmarlag South Carolina Stingrays. Tidigare har Bailey gjort 13 NHL-matcher med Toronto och Ottawa.</p>
      <p>Kontraktet gäller resten av säsongen.</p>
      <p>Växjö har haft en blek SHL-start och Bailey är den fjärde spelaren som hämtas in sedan seriestarten. Bodie blir den andre spelaren på kort tid som lämnar för Oskarshamn. I förra veckan blev det också klart att forwarden Jonas Engström återvänder dit. Växjö var en av guldkandidaterna inför säsongen men ligger bara på elfte plats.</p>
    </article>
  </body>
</html>