<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905176/klopp-verkiest-van-dijk-boven-messi-dat-is-hoe-ik-het-zie-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T15:15:00+00:00"/>
    <meta property="og:title" content="Trotse Klopp verkiest Van Dijk boven Messi: 'Dan verdient hij hem meer'"/>
    <meta property="og:description" content="Jurgen Klopp is van mening dat niemand minder dan Virgil van Dijk de Ballon d'Or verdient. Niemand kende een beter jaar dan de centrale verdediger van Liverpool, aldus de Duitse manager. Onder meer Van Dijk behoort tot de kanshebbers voor de prijs voor de beste voetballer van het jaar. Klopp vindt dat de aanvoerder van het Nederlands elftal de prijs verdient op basis van zijn prestaties dit jaar, al is hij ook lovend over Lionel Messi."/>
  </head>
  <body>
    <article>
      <h1>Trotse Klopp verkiest Van Dijk boven Messi: 'Dan verdient hij hem meer'</h1>
      <address>
        <time datetime="2019-11-25T15:15:00+00:00">25 Nov 2019, 15:15</time>
      </address>
      <p>
        <b>Jurgen Klopp is van mening dat niemand minder dan Virgil van Dijk de Ballon d'Or verdient. Niemand kende een beter jaar dan de centrale verdediger van Liverpool, aldus de Duitse manager.</b>
      </p>
      <p>Onder meer Van Dijk behoort tot de kanshebbers voor de prijs voor de beste voetballer van het jaar. Klopp vindt dat de aanvoerder van het Nederlands elftal de prijs verdient op basis van zijn prestaties dit jaar, al is hij ook lovend over Lionel Messi.</p>
      <p>"Als je de Ballon d'Or geeft aan de beste speler van deze generatie, dan moet je hem altijd aan Messi geven. Als je hem geeft aan de beste speler van dit jaar, dan verdient Van Dijk hem. Dat is hoe ik het zie", aldus Klopp tegen <i>Omnisport</i>.</p>
      <p>"Lionel is de beste voetballer van allemaal, maar de beste speler van het afgelopen seizoen is Virgil. We gaan het zien", besluit Klopp. Ook Matthijs de Ligt, Georginio Wijnaldum, Donny van de Beek en Frenkie de Jong maken nog kans op de prestigieuze prijs.</p>
      <figure>
        <iframe data-src="https://twitter.com/Sporf/status/1198926807321309184?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>