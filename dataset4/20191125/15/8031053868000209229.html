<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b2%cf%81%ce%b5%cf%84%ce%b1%ce%bd%ce%af%ce%b1-%ce%bf-%ce%bc%cf%80%cf%8c%cf%81%ce%b9%cf%82-%cf%84%ce%b6%cf%8c%ce%bd%cf%83%ce%bf%ce%bd-%cf%85%cf%80%cf%8c%cf%83%cf%87%ce%b5%cf%84%ce%b1%ce%b9-%ce%bb.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T15:26:00+00:00"/>
    <meta property="og:title" content="Βρετανία: Ο Μπόρις Τζόνσον υπόσχεται λεφτά στις τσέπες των Βρετανών"/>
    <meta property="og:description" content="Οικονομικά μέτρα, με την υπόσχεση ότι θα βάλει τέλος στη λιτότητα των προηγούμενων ετών και θα φέρει εις πέρας το Brexit προκειμένου να αποκαταστήσει την επιχειρηματική εμπιστοσύνη και να απελευθερώσει «τσουνάμι» επενδύσεων, εξήγγειλε χθες ο Βρετανός πρωθυπουργός Μπόρις Τζόνσον ."/>
  </head>
  <body>
    <article>
      <h1>Βρετανία: Ο Μπόρις Τζόνσον υπόσχεται λεφτά στις τσέπες των Βρετανών</h1>
      <address>
        <time datetime="2019-11-25T15:26:00+00:00">25 Nov 2019, 15:26</time>
      </address>
      <p>
        <b>Οικονομικά μέτρα, με την υπόσχεση ότι θα βάλει τέλος στη λιτότητα των προηγούμενων ετών και θα φέρει εις πέρας το Brexit προκειμένου να αποκαταστήσει την επιχειρηματική εμπιστοσύνη και να απελευθερώσει «τσουνάμι» επενδύσεων, εξήγγειλε χθες ο Βρετανός πρωθυπουργός Μπόρις Τζόνσον .</b>
      </p>
      <p>Το κόμμα του, Τόρις, εξακολουθεί να προηγείται κατά πολύ από τους Εργατικούς στις τελευταίες δημοσκοπήσεις.</p>
      <p>Εν αναμονή των εκλογών της 12ης Δεκεμβρίου, ο συντηρητικός πρωθυπουργός της Βρετανίας δεσμεύθηκε χθες να προχωρήσει σε «ευαίσθητες» φορολογικές μειώσεις ύψους 23,5 δισ. στερλινών (30,15 δισ.δολ.).</p>
      <p>Επιπλέον, έθεσε το Εθνικό Σύστημα Υγείας στην καρδιά της προεκλογικής του εκστρατείας με τη δέσμευση να να προσλάβει 50 χιλιάδες νοσοκόμες.</p>
      <p>Όπως αναφέρει η εφημερίδα «Independent», το Εργατικό κόμμα υπό την ηγεσία του Τζέρεμι Κόρμπιν , άσκησε έντονη κριτική σε αυτή τη δέσμευση χαρακτηρίζοντας την «fake» καθώς περιλαμβάνει 18 χιλιάδες από το ήδη υπάρχον νοσηλευτικό προσωπικό που η κυβέρνηση ελπίζει να πείσει να παραμείνει στη θέση τους.</p>
      <p>Την ίδια ώρα, ο πρώην πρωθυπουργός της χώρας, Τόνι Μπλερ δήλωσε ότι η Βρετανία βρίσκεται σε κατάσταση επικίνδυνου χάους.</p>
      <p>«Ούτε το Εργατικό Κόμμα (στο οποίο ανήκει) ούτε το Συντηρητικό Κόμμα, του οποίου ηγείται ο πρωθυπουργός Μπόρις Τζόνσον, αξίζουν να κερδίσουν τις εκλογές της 12ης Δεκεμβρίου», τόνισε.</p>
      <p>Αντίθετος με το Brexit, ο Μπλερ τάσσεται υπέρ ενός δεύτερου δημοψηφίσματος, υποστηρίζοντας ότι θα πρέπει να ακολουθήσουν νέες βουλευτικές εκλογές. Ο πρώην πρωθυπουργός επιμένει ότι ο κίνδυνος του no deal Brexit παραμένει υπαρκτός αμφισβητώντας ευθέως το χρονοδιάγραμμα του Τζόνσον για τη μελλοντική εμπορική συμφωνία με την Ε.Ε.</p>
      <p>«Η Βρετανία έχει τα χάλια της…«Είμαστε χάλια. Η ώθηση από την παγκόσμια οικονομία μας έχει κρατήσει μέχρι σήμερα, αλλά αν αυτή σταματήσει, θα έχουμε μεγάλα προβλήματα».</p>
      <p>Ο Μπλερ εξέφρασε επίσης τις πολύ σοβαρές επιφυλάξεις του για το ενδεχόμενο μίας εμπορικής συμφωνίας με τις ΗΠΑ λόγω της «μεγάλης διάθεσης προστατευτισμού», που παρατηρείται σήμερα σε αυτού του είδους τις συμφωνίες.</p>
    </article>
  </body>
</html>