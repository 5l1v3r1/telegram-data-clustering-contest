<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cretalive.gr/culture/o-m-michahlidhs-apokalyptei-kai-to-politistiko-kentro-apokalyptetai-1117930"/>
    <meta property="og:site_name" content="Cretalive"/>
    <meta property="article:published_time" content="2019-11-25T20:05:00+00:00"/>
    <meta property="og:title" content="Ο Μ. Μιχαηλίδης αποκαλύπτει και το Πολιτιστικό Κέντρο &quot;αποκαλύπτεται&quot;"/>
    <meta property="og:description" content="Με την Ορχήστρα Δωματίου της Βιέννης και τον πολυβραβευμένο, διεθνούς φήμης σολίστ Θεόδωρο Κερκεζο, η πρεμιέρα των εκδηλώσεων στις 17 Δεκεμβρίου.."/>
  </head>
  <body>
    <article>
      <h1>Ο Μ. Μιχαηλίδης αποκαλύπτει και το Πολιτιστικό Κέντρο "αποκαλύπτεται"</h1>
      <h2>Με την Ορχήστρα Δωματίου της Βιέννης και τον πολυβραβευμένο, διεθνούς φήμης σολίστ Θεόδωρο Κερκεζο, η πρεμιέρα των εκδηλώσεων στις 17 Δεκεμβρίου..</h2>
      <address><time datetime="2019-11-25T20:05:00+00:00">25 Nov 2019, 20:05</time> by <a rel="author">Αντώνης Παντινάκης</a></address>
      <p>
        <b>Του Αντώνη Παντινάκη</b>
      </p>
      <p>Έναν πρώτο... τόνο από το πρόγραμμα των εκδηλώσεων που αναμένεται να ανακοινώσει το μεσημέρι της Τρίτης, δίνει στο Cretalive ο <b>καλλιτεχνικός διευθυντής του Πολιτιστικού Κέντρου Ηρακλείου, κ. Μύρων Μιχαηλίδης.</b></p>
      <p>Μια νέα ημέρα ξημερώνει... για το "στολίδι" της πόλης και της Κρήτης συνολικά, με τον κ. Μιχαηλίδη να δηλώνει ιδιαίτερα "ευτυχής" που η "αθόρυβη" μεν, πολύμηνη δε "προσπάθεια" του ίδιου και των συνεργατών του θα αρχίσει άμεσα να αποδίδει καρπούς.</p>
      <p>"<b><i>Ξεκινά μια μέρα για το Πολιτιστικό. Το κοινό θα δει από την πρώτη στιγμή ότι το οραματικο αυτό έργο εκπληρώνει την πραγματική αποστολή του</i></b>", επισημάνει ο κ. Μιχαηλίδης εξηγώντας πως το Πολιτιστικό Κέντρο "δεν θα λειτουργεί μόνο ως κέντρο φιλοξενίας υψηλού επιπέδου παραστάσεων, αλλά θα αποτελέσει και κέντρο παραγωγής Πολιτισμού".</p>
      <p>Το πολλά υποσχόμενο πρόγραμμα περιλαμβάνει πλήθος παραστάσεων "μέχρι τον Ιούνιο" , "με πολλά κι ενδιαφέροντα είδη μουσικής".</p>
      <p>Όπως αποκαλύπτει στο Cretalive ο κ. Μιχαηλίδης,<b> το ποδαρικό... θα γίνει στις 17 Δεκεμβρίου με έργα των Μότσαρτ, Στράους και Πιατσόλα από την Ορχήστρα Δωματίου της Βιέννης, στην μεγάλη αίθουσα "Ανδρέα και Μαρίας Καλοκαιρινού"</b>.</p>
      <p>Την Μουσική Διεύθυνση θα έχει ο κ. Μύρων Μιχαηλίδης, ενώ θα συμμετέχει και ο πολυβραβευμενος, διεθνούς φημης σολίστ Θεόδωρος Κερκεζος.<br/><br/><i><br/><b>*</b>Το πρόγραμμα των καλλιτεχνικών εκδηλώσεων του Πολιτιστικού Συνεδριακού Κέντρου Ηρακλείου θα ανακοινωθεί επίσημα στις 12.00 το μεσημέρι της Τρίτης, στην Αίθουσα Συναυλιών του Πολιτιστικού, παρουσία του Δημάρχου Βασίλη Λαμπρινού και της προέδρου της ΔΕΠΑΝΑΛ Ευαγγελίας Σχοιναράκη - Ηλιάκη</i></p>
    </article>
  </body>
</html>