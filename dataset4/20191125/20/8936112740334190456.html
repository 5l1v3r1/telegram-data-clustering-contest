<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/lecce-cagliari-wynik-i-relacja-z-meczu-serie-a,988200.html"/>
    <meta property="og:site_name" content="TVN24"/>
    <meta property="article:published_time" content="2019-11-25T20:02:00+00:00"/>
    <meta property="og:title" content="Cztery gole, trzy czerwone kartki i bijatyka. We Włoszech skoczyli sobie do gardeł"/>
    <meta property="og:description" content="Długo nic nie wskazywało na to, że przełożony mecz 13. kolejki Serie A pomiędzy Lecce a Cagliari przyniesie tyle emocji. Tymczasem najwięcej działo się w samej końcówce. Sędzia pokazał trzy czerwon..."/>
  </head>
  <body>
    <article>
      <h1>Cztery gole, trzy czerwone kartki i bijatyka. We Włoszech skoczyli sobie do gardeł</h1>
      <address>
        <time datetime="2019-11-25T20:02:00+00:00">25 Nov 2019, 20:02</time>
      </address>
      <slideshow>
        <figure>
          <img src="https://r-scale-00.dcs.redcdn.pl/scale/o2/tvn/web-content/m/p1/i/7ca57a9f85a19a6e4b9a248c1daca185/e3459bea-f2b1-47b5-b03d-eb6c642adadf.jpg?type=1&amp;srcmode=0&amp;srcx=1/1&amp;srcy=3/5&amp;srcw=1/1&amp;srch=21/25&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7ca57a9f85a19a6e4b9a248c1daca185/6a5f54c4-fce7-41ab-bcab-3766c9aeb0e3-480p.mp4"/>
          <figcaption>Lecce - Cagliari 2:2</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7ca57a9f85a19a6e4b9a248c1daca185/59f26296-a463-458d-8da5-8c264a62f321-480p.mp4"/>
          <figcaption>Mecz Lecce z Cagliari nie doszedł do skutku</figcaption>
        </figure>
        <figcaption>Dużo się działo w meczu Lecce - Cagliari Foto: EPA/MARCO LEZZI | Video: PAP/EPA/gettyimages.com</figcaption>
      </slideshow>
      <h3>Długo nic nie wskazywało na to, że przełożony mecz 13. kolejki Serie A pomiędzy Lecce a Cagliari przyniesie tyle emocji. Tymczasem najwięcej działo się w samej końcówce. Sędzia pokazał trzy czerwone kartki, ponadto była bijatyka i na końcu wynik remisowy 2:2.</h3>
      <p>Spotkanie pierwotnie miało odbyć się w niedzielę wieczorem, ale zostało przełożone z powodu ulewnego deszczu. Sędzia i kapitanowie obu drużyn trzykrotnie sprawdzali stan murawy, jednak piłka nie odbijała się w niektórych miejscach. Ostatecznie podjęto decyzję o przełożeniu meczu na poniedziałek na godzinę 15. Warunki i tak nie były korzystne. Ulewa nie ustawała.</p>
      <p>Gdy w 67. minucie Radja Nainggolan podwyższył prowadzenie Cagliari na 2:0 (pierwszą bramkę zdobył w 35. minucie Joao Pedro), wydawało się, że jest już po emocjach.</p>
      <related>
        <a href="https://eurosport.tvn24.pl/pilka-nozna,105/awaria-pradu-polamane-drzewa-zatopiona-murawa-pilka-przegrala-z-pogoda,988035.html"/>
      </related>
      <h3>Emocje w końcówce</h3>
      <p>Taki stan rzeczy utrzymał się do 81. minuty. Wtedy Fabrizio Cacciatore odbił ręką piłkę zmierzającą do siatki. Sędzia Maurizio Mariani nie miał wyjścia - pokazał graczowi Cagliari czerwoną kartkę i podyktował rzut karny dla gospodarzy. Na gola zamienił go Gianluca Lapadula.</p>
      <p>Napastnik Lecce wyczuł, że jeszcze nie wszystko stracone i tuż po strzale pofatygował się po piłkę. Problem w tym, że bramkarz przyjezdnych Robin Olsen szybko ją wykopał. Doszło między nimi do ostrej przepychanki, w wyniku której za chwilę obaj leżeli na murawie, trzymając się za twarze.</p>
      <p>Bardziej ucierpiał Lapadula, który z boiska nie podnosił się kilka dobrych minut. Gdy już to zrobił, arbiter wręczył jemu i Olsenowi po czerwonej kartce.</p>
      <p> </p>
      <p>Do spotkania doliczył aż siedem minut. Już w pierwszej z nich gospodarze doczekali się wyrównującego gola. Strzelił go Marco Calderoni. W tabeli po 13 kolejkach Sardyńczycy zajmują czwartą lokatę, Lecce - 17.</p>
      <p><b>Wyniki 13. kolejki:</b><br/><br/><b>sobota</b><br/>Torino - Inter 0:3<br/>Atalanta - Juventus 1:3<br/>Milan - Napoli 1:1</p>
      <p><b>niedziela</b><br/>Sampdoria - Udinese 2:1<br/>Bologna - Parma 2:2 <br/>Verona - Fiorentina 1:0<br/>AS Roma - Brescia 3:0<br/>Sassuolo - Lazio 1:2</p>
      <p><b>poniedziałek</b><br/>Lecce - Cagliari 2:2<br/>SPAL Ferrara - Genoa</p>
      <p>Autor: lukl\kwoj / Źródło: eurosport.pl</p>
    </article>
  </body>
</html>