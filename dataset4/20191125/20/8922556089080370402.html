<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/mordutredning-pa-ungdomshem-laggs-ned-igen-5459702.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-25T20:13:07+00:00"/>
    <meta property="og:title" content="Mordutredning på ungdomshem läggs ned – igen"/>
    <meta property="og:description" content="Brott Det blir ingen rättegång i fallet med det misstänkta mordet på en 17-årig flicka på ett HVB-hem i Trollhättan förra året, rapporterar Ekot i Sveriges Radio. Utredningen har lagts ner en gång tidigare – eftersom den misstänkta flickan ansågs vara under 15 år när brottet begicks och därmed inte straffmyndig."/>
  </head>
  <body>
    <article>
      <h1>Mordutredning på ungdomshem läggs ned – igen</h1>
      <address><time datetime="2019-11-25T20:13:07+00:00">25 Nov 2019, 20:13</time> by <a rel="author">TT</a></address>
      <figure>
        <img src="https://img10.ntm.eu/unt/public/img/5459703/1125211506/en-17-arig-flicka-hoggs-till-d?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Johan Nilsson/TT | En 17-årig flicka höggs till döds på ett HVB-hem i Trollhättan förra året. Arkivbild.</figcaption>
      </figure>
      <p>Brott Det blir ingen rättegång i fallet med det misstänkta mordet på en 17-årig flicka på ett HVB-hem i Trollhättan förra året, rapporterar <a href="https://sverigesradio.se/sida/artikel.aspx?programid=125&amp;artikel=7351532">Ekot i Sveriges Radio</a>. Utredningen har lagts ner en gång tidigare – eftersom den misstänkta flickan ansågs vara under 15 år när brottet begicks och därmed inte straffmyndig.</p>
      <p>Riksåklagaren krävde att man gjorde ytterligare en utredning av hennes ålder och förundersökningen återupptogs. Nu har man kommit fram till att flickan var under 15 år vid händelsen, rapporterar Ekot, och därför lägger åklagaren ner utredningen igen.</p>
      <p>Åklagaren har tidigare sagt att alla bevis pekar på att flickan högg ihjäl en äldre flicka med flera knivhugg. Enligt utredningen hade de båda flickorna varit osams under en tid, bland annat finns det uppgifter om att 17-åringen haft sönder den misstänkta flickans mobiltelefon.</p>
      <p>Flickans advokat, Tommy Nilsson, säger till Ekot att hon i sak medger vad som har hänt, men att det finns vissa obesvarade frågeställningar när det gäller uppsåtet.</p>
      <p>HVB, hem för vård eller boende, är institutioner personer som har sociala problem eller missbruksproblem, huvudsakligen barn och ungdomar.</p>
    </article>
  </body>
</html>