<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/pavel-voicu-aproape-o-mie-de-angajai-ai-mai-au-plecat-din-sistem-in-doar-cinci-luni----148936.html"/>
    <meta property="og:site_name" content="Timpul.md"/>
    <meta property="article:published_time" content="2019-11-25T20:09:00+00:00"/>
    <meta property="og:title" content="Pavel Voicu: Aproape o mie de angajați ai MAI au plecat din sistem în doar cinci luni"/>
    <meta property="og:description" content="Un număr extrem de mare de demisii a fost atestat la Ministerul de Interne în perioada guvernării Maiei Sandu, când ministru de Interne era Andrei Năstase. Declarația a fost făcută de către ministrul de Interne, Pavel Voicu pentru un post de radio din Chișinău."/>
  </head>
  <body>
    <article>
      <h1>Pavel Voicu: Aproape o mie de angajați ai MAI au plecat din sistem în doar cinci luni</h1>
      <address>
        <time datetime="2019-11-25T20:09:00+00:00">25 Nov 2019, 20:09</time>
      </address>
      <p>
        <b>Un număr extrem de mare de demisii a fost atestat la Ministerul de Interne în perioada guvernării Maiei Sandu, când ministru de Interne era Andrei Năstase. Declarația a fost făcută de către ministrul de Interne, Pavel Voicu pentru un post de radio din Chișinău.</b>
      </p>
      <p>Un număr extrem de mare de demisii a fost atestat la Ministerul de Interne în perioada guvernării Maiei Sandu, când ministru de Interne era Andrei Năstase. Declarația a fost făcută de către ministrul de Interne, Pavel Voicu pentru un post de radio din Chișinău.</p>
      <p>Ministrul spune că motivele care au stat la baza acestor demisii au fost diverse. „<i>Din luna iunie până în luna octombrie să demisioneze peste 800 de angajați este defectuos. Așa fluctuație cum a fost în această perioadă eu nu cunosc în istoria Ministerului de Interne. Cetățenii nu se mai simțeau în siguranță”, </i>a declarat ministrul Pavel Voicu.</p>
      <p>Voicu a mai spus că în prezent în instituția pe care o conduce sunt peste trei mii de locuri vacante.<i> „Ne dorim să selectăm în mod de urgență persoane integre, fără un trecut dubios, fără abateri de la normele legale, și le vom propune să revină în activitatea Ministerului”, </i>a mai spus Pavel Voicu.</p>
      <p>Mai mult, ministrul își dorește îmbunătățirea condițiilor de muncă, dar și a celor de trai pentru angajații de la Interne. <i>„Vom îmbunătăți pachetul social în așa fel încât să atragem în structurile Afacerilor Interne și tineri specialiști, de la Academia de Poliție, de la facultățile de drept sau alte instituții de învățământ superior. Doar așa vom reuși să completăm aceste funcții vacante”,</i> a precizat ministrul Afacerilor Interne.</p>
      <p>Această „nereușită” a Ministerului Voicu o pune în seama fostului ministru Andrei Năstase. <i>„Fostul ministru a fost axat mai mult pe politică. Atunci când vii în fruntea celui mai mare minister din țară, când conduci un partid, când ești viceprim-ministru, candidezi și la funcția de primar al Chișinăului, nu reușești să le faci pe toate”, </i>a menționat Voicu.</p>
      <p>Actualul ministru a mai spus că scopul lui Andrei Năstase, atunci când a venit în fruntea Ministerului de Interne, a fost cel de a se răzbuna, nu de a reforma sistemul.</p>
      <p>https://sputnik.md/</p>
    </article>
  </body>
</html>