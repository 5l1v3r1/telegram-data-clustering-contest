<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/galeri/fenerbahce/yeni-malatyaspor-maci-sonrasi-flas-karar-ersun-yanal-yildiz-ismin-ustunu-cizdi"/>
    <meta property="og:site_name" content="Aspor"/>
    <meta property="article:published_time" content="2019-11-25T20:12:23+00:00"/>
    <meta property="og:title" content="Yeni Malatyaspor maçı sonrası flaş karar! Ersun Yanal yıldız ismin üstünü çizdi"/>
    <meta property="og:description" content="Süper Lig'in 12. haftasında Fenerbahçe, Yeni Malatyaspor ile deplasmanda 1-1 berabere kaldı. Fenerbahçe'de birçok futbolcunun eksikliği dikkat çekerken teknik direktör Ersun Yanal, değişik bir oyun planıyla karşılaşmaya çıktı. Oyuncularına güvenini her fırsatta dile getiren deneyimli teknik adam, yıldız futbolcunun performansıyla büyük hayal kırıklığı yaşarken ocakta yolların ayrılması talimatını verdi. İşte tüm gelişmeler ve detaylar..."/>
  </head>
  <body>
    <article>
      <h1>Yeni Malatyaspor maçı sonrası flaş karar! Ersun Yanal yıldız ismin üstünü çizdi</h1>
      <address>
        <time datetime="2019-11-25T20:12:23+00:00">25 Nov 2019, 20:12</time>
      </address>
      <p>
        <b>
          <b>Süper Lig'in 12. haftasında Fenerbahçe, Yeni Malatyaspor ile deplasmanda 1-1 berabere kaldı. Fenerbahçe'de birçok futbolcunun eksikliği dikkat çekerken teknik direktör Ersun Yanal, değişik bir oyun planıyla karşılaşmaya çıktı. Oyuncularına güvenini her fırsatta dile getiren deneyimli teknik adam, yıldız futbolcunun performansıyla büyük hayal kırıklığı yaşarken ocakta yolların ayrılması talimatını verdi. İşte tüm gelişmeler ve detaylar...</b>
        </b>
      </p>
      <figure>
        <img src="https://iaaspr.tmgrup.com.tr/0943ac/0/0/0/0/0/0?u=https://iftm.tmgrup.com.tr/album/2019/11/25/malatyaspor-maci-sonrasi-karar-yanal-yildiz-ismin-ustunu-cizdi-1574706200005.jpg&amp;l=1"/>
        <figcaption>Fenerbahçe'de ara transfer dönemi için kararlar alınmaya başlandı.</figcaption>
      </figure>
      <figure>
        <img src="https://iaaspr.tmgrup.com.tr/8d71fe/0/0/0/0/0/0?u=https://iftm.tmgrup.com.tr/album/2019/11/25/malatyaspor-maci-sonrasi-karar-yanal-yildiz-ismin-ustunu-cizdi-1574706198167.jpg&amp;l=1"/>
        <figcaption>Bu sezon gözünü şampiyonluğa diken sarı-lacivertliler bu hedef doğrultusunda çalışmalarını sürdürüyor.</figcaption>
      </figure>
      <figure>
        <img src="https://iaaspr.tmgrup.com.tr/4c9f24/0/0/0/0/0/0?u=https://iftm.tmgrup.com.tr/album/2019/11/25/malatyaspor-maci-sonrasi-karar-yanal-yildiz-ismin-ustunu-cizdi-1574706202199.jpg&amp;l=1"/>
        <figcaption>Süper Lig'de ilk 12 hafta itibarıyla 21 puanla 4'üncü sırada bulunan Fenerbahçe'de Yeni Malatyaspor beraberliği teknik direktör Ersun Yanal'ın radikal kararlar almasını sağladı.</figcaption>
      </figure>
      <figure>
        <img src="https://iaaspr.tmgrup.com.tr/dd4330/0/0/0/0/0/0?u=https://iftm.tmgrup.com.tr/album/2019/11/25/malatyaspor-maci-sonrasi-karar-yanal-yildiz-ismin-ustunu-cizdi-1574706203747.jpg&amp;l=1"/>
        <figcaption>Malatyaspor karşısında Muriç ve Kruse gibi iki yıldızdan yoksun sahaya çıkan sarı-lacivertliler arzu ettiği akışkan oyunu sahaya yansıtmakta zorlandı.</figcaption>
      </figure>
      <figure>
        <img src="https://iaaspr.tmgrup.com.tr/de8ff9/0/0/0/0/0/0?u=https://iftm.tmgrup.com.tr/album/2019/11/25/malatyaspor-maci-sonrasi-karar-yanal-yildiz-ismin-ustunu-cizdi-1574706202193.jpg&amp;l=1"/>
        <figcaption>İleri uçta Alper Potuk, Moses ve Tolga Ciğerci ile oynayan Fenerbahçe gol aksiyonlarında etkisiz bir görüntü çizdi.</figcaption>
      </figure>
      <figure>
        <img src="https://iaaspr.tmgrup.com.tr/056344/0/0/0/0/0/0?u=https://iftm.tmgrup.com.tr/album/2019/11/25/malatyaspor-maci-sonrasi-karar-yanal-yildiz-ismin-ustunu-cizdi-1574706204304.jpg&amp;l=1"/>
        <figcaption>Fenerbahçe'de forma giyen futbolcuların her zaman formanın değerini bilmesi gerektiğini dile getiren Ersun Yanal yıldız ismin üstünü çizdi.</figcaption>
      </figure>
      <figure>
        <img src="https://iaaspr.tmgrup.com.tr/17d3a6/0/0/0/0/0/0?u=https://iftm.tmgrup.com.tr/album/2019/11/25/malatyaspor-maci-sonrasi-karar-yanal-yildiz-ismin-ustunu-cizdi-1574706212527.jpg&amp;l=1"/>
        <figcaption>Fenerbahçe'ninChelsea'den kiralık olarak kadrosuna kattığı VictorMoses, Malatyaspor maçındaki performansıyla büyük hayal kırıklığı yarattı.</figcaption>
      </figure>
      <figure>
        <img src="https://iaaspr.tmgrup.com.tr/698741/0/0/0/0/0/0?u=https://iftm.tmgrup.com.tr/album/2019/11/25/malatyaspor-maci-sonrasi-karar-yanal-yildiz-ismin-ustunu-cizdi-1574706214297.jpg&amp;l=1"/>
        <figcaption>Yıldız futbolcuların eksikliğinde hücumda sorumluluk alması beklenen Nijeryalı futbolcu girdiği pozisyonları cömertçe harcadı.</figcaption>
      </figure>
      <figure>
        <img src="https://iaaspr.tmgrup.com.tr/83d098/0/0/0/0/0/0?u=https://iftm.tmgrup.com.tr/album/2019/11/25/malatyaspor-maci-sonrasi-karar-yanal-yildiz-ismin-ustunu-cizdi-1574706219393.jpg&amp;l=1"/>
        <figcaption>Bunun yanı sıra Fenerbahçe taraftarı da oyuncunun isteksiz tavrı nedeniyle eleştirilerde bulundu.</figcaption>
      </figure>
      <figure>
        <img src="https://iaaspr.tmgrup.com.tr/47772c/0/0/0/0/0/0?u=https://iftm.tmgrup.com.tr/album/2019/11/25/malatyaspor-maci-sonrasi-karar-yanal-yildiz-ismin-ustunu-cizdi-1574706213583.jpg&amp;l=1"/>
        <figcaption>Fenerbahçe teknik direktörü Ersun Yanal, ocak ayında sözleşmesi bitecek VictorMoses ile yeni bir görüşme yapılmaması kararını yönetime iletti.</figcaption>
      </figure>
      <figure>
        <img src="https://iaaspr.tmgrup.com.tr/47b5bd/0/0/0/0/0/0?u=https://iftm.tmgrup.com.tr/album/2019/11/25/malatyaspor-maci-sonrasi-karar-yanal-yildiz-ismin-ustunu-cizdi-1574706220277.jpg&amp;l=1"/>
        <figcaption>Buna göre farklı arayışlara girecek olan sarı-lacivertli kurmaylar ara transfer döneminde kanat mevkisini de listeye ekledi.</figcaption>
      </figure>
      <figure>
        <img src="https://iaaspr.tmgrup.com.tr/1e9961/0/0/0/0/0/0?u=https://iftm.tmgrup.com.tr/album/2019/11/25/malatyaspor-maci-sonrasi-karar-yanal-yildiz-ismin-ustunu-cizdi-1574706227137.jpg&amp;l=1"/>
        <figcaption><b>Chelsea'den büyük umutlarla transfer edildi</b><br/><br/>Chelsea'den büyük umutlarla transfer edilmesine karşın ligde şu ana kadar 5 maçta 1 gol 1 asisti bulunan Moses henüz kendisinden beklenen farkı yaratmazken, tecrübeli orta sahanın kazandığı ücrete karşın saha içi istatistikleri aradaki uçurumu gözler önüne serdi.</figcaption>
      </figure>
      <figure>
        <img src="https://iaaspr.tmgrup.com.tr/a3717e/0/0/0/0/0/0?u=https://iftm.tmgrup.com.tr/album/2019/11/25/malatyaspor-maci-sonrasi-karar-yanal-yildiz-ismin-ustunu-cizdi-1574706231076.jpg&amp;l=1"/>
        <figcaption><b>Nwakaeme'den 5 kat fazla kazanıyor</b><br/><br/>Geçtiğimiz sezon sarı lacivertli formayla 16 maçta 4 gol atan 28 yaşındaki futbolcunun Fenerbahçe'den 4,5 milyon euro'nun üzerinde para kazandığı bilinirken, tıpkı kendisi gibi Nijeryalı olan AnthonyNwakaeme'ninTrabzonspor'dan sadece 900 bin Euro alması dikkatlerden kaçmadı.</figcaption>
      </figure>
      <figure>
        <img src="https://iaaspr.tmgrup.com.tr/eb2ab2/0/0/0/0/0/0?u=https://iftm.tmgrup.com.tr/album/2019/11/25/malatyaspor-maci-sonrasi-karar-yanal-yildiz-ismin-ustunu-cizdi-1574706234915.jpg&amp;l=1"/>
        <figcaption><b>Performansı Fenerbahçe camiasını derinden sarstı</b><br/><br/>Süper Lig'in en fazla en fazla maaş alan oyuncularından biri olan Moses, tıpkı kendisi gibi Türkiye'de oynayan ve Nijeryalı olan arkadaşlarını yanına yaklaştırmazken Moses'ın performans olarak Gaziantep Futbol Kulübü forması giyen Kayode'nin bile gerisinde kalması (7 maç 2 gol 2 asist) Fenerbahçe camiasını derinden sarstı.</figcaption>
      </figure>
      <figure>
        <img src="https://iaaspr.tmgrup.com.tr/56fcd7/0/0/0/0/0/0?u=https://iftm.tmgrup.com.tr/album/2019/11/25/malatyaspor-maci-sonrasi-karar-yanal-yildiz-ismin-ustunu-cizdi-1574706236441.jpg&amp;l=1"/>
      </figure>
      <figure>
        <img src="https://iaaspr.tmgrup.com.tr/f6c682/0/0/0/0/0/0?u=https://iftm.tmgrup.com.tr/album/2019/11/25/malatyaspor-maci-sonrasi-karar-yanal-yildiz-ismin-ustunu-cizdi-1574706231196.jpg&amp;l=1"/>
      </figure>
      <figure>
        <img src="https://iaaspr.tmgrup.com.tr/9bb81b/0/0/0/0/0/0?u=https://iftm.tmgrup.com.tr/album/2019/11/25/malatyaspor-maci-sonrasi-karar-yanal-yildiz-ismin-ustunu-cizdi-1574706237500.jpg&amp;l=1"/>
      </figure>
    </article>
  </body>
</html>