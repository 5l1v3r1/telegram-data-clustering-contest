<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/bologna/politica/di-maio-elezioni-regionali-emilia-romagna-1.4906095"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-25T20:40:02+00:00"/>
    <meta property="og:title" content="Elezioni Regionali Emilia Romagna, Di Maio chiude a un'alleanza con il Pd"/>
    <meta property="og:description" content="A Bologna il summit del M5S per definire le strategie del Movimento in vista del voto. Il leader pentastellato: &quot;Lo statuto vieta di sostenere il candidato di un partito&quot;"/>
  </head>
  <body>
    <article>
      <h1>Elezioni Regionali Emilia Romagna, Di Maio chiude a un'alleanza con il Pd</h1>
      <h2>A Bologna il summit del M5S per definire le strategie del Movimento in vista del voto. Il leader pentastellato: "Lo statuto vieta di sostenere il candidato di un partito"</h2>
      <address><time datetime="2019-11-25T20:40:02+00:00">25 Nov 2019, 20:40</time> by <a rel="author">il Resto del Carlino</a></address>
      <figure>
        <video src="https://vr-media.storage.googleapis.com/video/cre_80/encoded/0f8c6654-9f36-45f3-8837-973227ae6808.mp4"/>
        <figcaption>Di Maio a Bologna, l'arrivo all'incontro con gli attivisti del M5s&amp;pub_custom_params=department=bologna</figcaption>
      </figure>
      <p>Bologna, 25 novembre 2019 -<b> </b>"Da statuto non possiamo sostenere il candidato di un partito, ne ho parlato anche con Beppe", è quanto ha dichiarato<b> Luigi Di Maio</b> in un passaggio<b> </b>del summit con gli attivisti del <b>Movimento 5 Stelle</b> in corso<b> </b>all'<b>hotel Savoia Regency di Bologna, </b>in vista delle elezioni regionali in Emilia Romagna<b>. </b>Così il leader pentastellato<b> sgombera definitivamente il campo </b>su un'<b>alleanza col Pd </b>per le regionali.</p>
      <p>Assediato da giornalisti e telecamere il Capo politico 5 Stelle ha 'rinviato' le dichiarazioni con i giornalisti alla fine del meeting cominciato intorno alle 21. "Prima parlo con le persone e poi parlo con voi e con chi mi sta guardando da casa": ha risposto il ministro degli Esteri alle domande di una giornalista di una emittente televisiva.</p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4906296.1574722015%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Di Maio assediato dai giornalisti (fotoSchicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4906297.1574722015%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il leader pentastellato al summit del Movimento a Bologna (fotoSchicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4906298.1574722015%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Riunione del M5s all'hotel Savoia Regency (fotoSchicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4906299.1574722016%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>L'arrivo di Luigi Di Maio, assediato dai giornalisti (fotoSchicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4906300.1574722016%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Con i cronisti (fotoSchicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4906301.1574722016%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>L'arrivo di Luigi Di Maio (fotoSchicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4906302.1574722016%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>(fotoSchicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4906303.1574722016%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Luigi Di Maio (fotoSchicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4906304.1574722016%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Di Maio assediato (fotoSchicchi)</figcaption>
        </figure>
        <figcaption>
          <a href="https://www.ilrestodelcarlino.it/bologna/politica/foto/luigi-di-maio-1.4906305">Luigi Di Maio a Bologna al summit del M5S in vista delle Regionali / FOTO</a>
        </figcaption>
      </slideshow>
      <p>Alla riunione del M5s di Bologna chiamata a definire le strategie del Movimento alle prossime Regionali in Emilia-Romagna partecipano circa 200 attivisti, tra cui numerosi parlamentari come la vicepresidente della Camera, Maria Elena Spadoni; il sottosegretario alla Giustizia, Vittorio Ferraresi; i senatori Michela Montevecchi, Marco Croatti e Gabriele Lanzi. Presenti anche i tre consiglieri regionali Andrea Bertani, Silvia Piccinini e Raffaella Sensoli<b>. Assente, </b>invece, il capogruppo in Comune a Bologna,<b> Massimo Bugani.</b></p>
      <p>Dopo aver messo le cose in chiaro, Di Maio avvia il<b> difficile confronto sul territorio </b>per le elezioni regionali con incontri e la formalizzazione della procedura per la presentazione delle candidature. Ed inizia anche a mettere sul tavolo le condizioni per il rilancio del patto di governo. Innanzitutto quello sulla giustizia, a partire dalla prescrizione. "Questo governo può davvero cambiare le cose. Ma le parole non bastano, servono i fatti" è il monito che il leader M5s lancia al Pd chiedendogli di "andare avanti, e non indietro" sulla<b> prescrizione</b> e quindi anche sulla <b>riforma della giustizia</b>. Di Maio invita i dem a non comportarsi come Matteo Salvini visto che "a battersi contro questa norma di assoluto buon senso c'è la Lega" e Berlusconi.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/bologna/politica/foto/luigi-di-maio-1.4906305"/>
        <a href="https://www.ilrestodelcarlino.it/bologna/politica/video/di-maio-1.4906091"/>
        <a href="https://www.quotidiano.net/politica/sondaggio-lega-emilia-romagna-1.4903057"/>
        <a href="https://www.quotidiano.net/politica/bonaccini-m5s-1.4901350"/>
      </related>
    </article>
  </body>
</html>