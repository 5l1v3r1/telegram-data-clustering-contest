<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/Hirurzi-izvadiha-7-kilogramov-bubrek-ot-indiec-916692"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T20:18:00+00:00"/>
    <meta property="og:title" content="Хирурзи извадиха 7-килограмов бъбрек от индиец"/>
    <meta property="og:description" content="Индийски хирурзи извадиха бърбек с размера на топка за боулинг, тежащ 7,4 кг, от мъж с тежко генетич..."/>
  </head>
  <body>
    <article>
      <h1>Хирурзи извадиха 7-килограмов бъбрек от индиец</h1>
      <address>
        <time datetime="2019-11-25T20:18:00+00:00">25 Nov 2019, 20:18</time>
      </address>
      <p>Индийски хирурзи извадиха бърбек с размера на топка за боулинг, тежащ 7,4 кг, от мъж с тежко генетично заболяване, предаде БТА. Това е най-тежкият бъбрек, ваден с хирургична операция.</p>
      <p>"Беше огромен и заемаше половината от корема му. Знаехме, че бъбрекът е голям, но не и че ще е толкова тежък", каза Сачин Катуриа от медицинския екип.</p>
      <p>Нормалният човешки бъбрек тежи от 120 гр до 150 гр и е дълъг около 12 см. Изваденият от индийския пациент е дълъг 45 см.</p>
      <p>Пациентът е на 56 години. Той страда от бъбречна автосоматична доминантна поликистоза. Лекарите са решили да го оперират, след като са установили вътрешен кръвоизлив и начало на инфекция. Мъжът е опериран миналия месец в болница "Ганга Рам" в Делхи. Той вече е добре и е на диализа, докато чака да му бъде присаден нов бъбрек.</p>
      <p>Според книгата на рекордите на Гинес най-големият човешки бъбрек е изваден с операция в Дубай през 2017 г. Той е тежал 4,25 кг. Индийските лекари обаче твърдят, че са открили медицинско досие за 9-килограмов бъбрек.</p>
    </article>
  </body>
</html>