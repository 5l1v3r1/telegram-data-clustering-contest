<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sportas/sergejus-maslobojevas-kinijoje-kausis-su-fraseriu-weightmanu-1752748/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-25T20:13:00+00:00"/>
    <meta property="og:title" content="Sergejus Maslobojevas Kinijoje kausis su Fraseriu Weightmanu"/>
    <meta property="og:description" content="Reklama"/>
  </head>
  <body>
    <article>
      <h1>Sergejus Maslobojevas Kinijoje kausis su Fraseriu Weightmanu</h1>
      <address><time datetime="2019-11-25T20:13:00+00:00">25 Nov 2019, 20:13</time> by <a rel="author">tv3.lt</a></address>
      <p>Reklama</p>
      <p>
        <b>Geriausias Lietuvos kikboksininkas Sergejus Maslobojevas jau netrukus antrą kartą žengs į „Glory“ ringą. Stipriausia pasaulyje kikbokso organizacija gruodžio 7-ą dieną Šendžene (Kinija) rengia „Glory 73“ turnyrą.</b>
      </p>
      <p>Jame S.Maslobojevas susikaus su gerai pažįstami britu Fraseriu Weightmanu. Kova vyks pussunkio svorio kategorijoje. S.Maslobojevas ir F.Weightmanas kovėsi šių metų kovo 16 d., kai Vilniaus „Siemens“ arenoje vyko „King of Kings“ turnyras.</p>
      <p>Tada pagrindinėje vakaro kovoje Kuvalda“ vadinamas sportininkas pirmajame raunde lėtai įsibėgėjo, o antrajame raunde pribaigė aukštaūgį F.Weightmaną. Šis po S.Maslobojevo atakos krito tarsi „nukirstas medis“.</p>
      <p>F.Weightmanui tai irgi bus antroji kova „Glory“ organizacijoje. 2018 m. birželį „Glory 54“ turnyre Birmingeme (Didžioji Britanija) jis teisėjų sprendimu pralaimėjo Danyo Ilungai.</p>
      <p>F.Weightmano sąskaitoje iš viso yra 22 pergalės ir 2 pralaimėjimai. S.Maslobojevas „Glory“ debiutavo spalio 12 d. Tuomet Diuseldorfe (Vokietija) jis pasiuntė į nokdauną azerbaidžanietį Bahramą Rajabzadehą ir kovą laimėjo teisėjų sprendimu.</p>
      <p>Azerbaidžaniečiui tai buvo pirmas karjeros pralaimėjimas po 57 pergalių iš eilės. Vėliau lietuvis nuvyko į WAKO pasaulio kikbokso čempionatą ir ten iškovojo aukso medalį.</p>
      <p>Reklama</p>
      <p>S.Maslobojevo sąskaitoje dabar yra 31 pergalė ir 5 pralaimėjimai.</p>
      <p>Lietuvis „Glory“ pussunkio svorio kategorijos reitinge rikiuojasi 10-as.</p>
      <p>F.Weightmanas 10-oje vietoje buvo iki tol, kol lietuvis nugalėjo B.Rajabzadehą ir atėmė vietą iš brito.</p>
      <figure>
        <img src="https://www.ve.lt/uploads/img/0022_logotipai_po_str/tv360_30.png"/>
      </figure>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/sportas/parama-veziu-sergantiems-vaikams-skyres-s-maslobojevas-nesustokite-nes-jusu-meile-daro-stebuklus-1752693/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/su-maslobojevu-turejes-kautis-amerikietis-sukure-greiciausia-nokauta-glory-istorijoje-1752441/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/maslobojevai-buvo-prarade-vilti-susilaukti-antrojo-vaiko-1751282/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/metu-klaipedieciai/25-aji-karta-apdovanoti-metu-klaipedieciai-1751094/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/metu-klaipedieciai/sergejus-maslobojevas-visada-svajojau-tapti-klaipedos-veidu-1749215/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/sergejus-maslobojevas-kuvalda-uz-visus-laimejimus-svarbesne-yra-seima-1748825/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/s-maslobojevas-uz-visus-laimejimus-svarbesne-yra-seima-1748329/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/pasaulio-cempionas-sergejus-maslobojevas-smagu-jausti-klaipedos-palaikyma-1745191/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>