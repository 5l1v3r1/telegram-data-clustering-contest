<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/larisa/xekina-i-meleti-veltiosis-toy-dromoy-apo-ton-komvo-tis-viokarpet-eos-ti-nikaia/"/>
    <meta property="og:site_name" content="ert.gr"/>
    <meta property="article:published_time" content="2019-11-25T20:25:31+00:00"/>
    <meta property="og:title" content="Ξεκινά η μελέτη βελτίωσης του δρόμου από τον κόμβο της Βιοκαρπέτ εως τη Νίκαια"/>
    <meta property="og:description" content="Ξεκινά από την Περιφέρεια Θεσσαλίας η μελέτη του έργου για τη βελτίωσης της Επαρχιακής Οδού Λάρισας – Φαρσάλων του τμήματος από τον ισόπεδο κόμβο της νότιας παράκαμψης Λάρισας έως την αρχή της παράκαμψης της Νίκαιας. Ο Περιφερειάρχης Θεσσαλίας Κώστας Αγοραστός υπέγραψε την έγκριση διάθεση πίστωσης ύψους 350.000 για το συγκεκριμένο έργο. Η μελέτη αφορά την κατασκευή κύριας αρτηρίας μήκους περίπου 2,5Km (ενιαίας κυκλοφορίας μιας λωρίδας ανά κατεύθυνση με λωρίδα πολλαπλής χρήσης), παράπλευρου δικτύου και ενός ισόπεδου κυκλικού κόμβου. Η εν λόγω μελέτη ολοκληρώνει τη μελέτη που εκπονείται από την αντίστοιχη Υπηρεσία του Υπουργείου η οποία έχει αφετηρία την παράκαμψη Νίκαιας και τέλος τον υφιστάμενο κόμβο συμβολής της με την παράκαμψη Φαρσάλων."/>
  </head>
  <body>
    <article>
      <h1>Ξεκινά η μελέτη βελτίωσης του δρόμου από τον κόμβο της Βιοκαρπέτ εως τη Νίκαια</h1>
      <address><time datetime="2019-11-25T20:25:31+00:00">25 Nov 2019, 20:25</time> by <a rel="author">Ιωάννης Γιάτσιος</a></address>
      <p>Ξεκινά από την Περιφέρεια Θεσσαλίας η μελέτη του έργου για τη βελτίωσης της Επαρχιακής Οδού Λάρισας – Φαρσάλων του τμήματος από τον ισόπεδο κόμβο της νότιας παράκαμψης Λάρισας έως την αρχή της παράκαμψης της Νίκαιας. Ο Περιφερειάρχης Θεσσαλίας Κώστας Αγοραστός υπέγραψε την έγκριση διάθεση πίστωσης ύψους 350.000 για το συγκεκριμένο έργο.<br/><br/>Η μελέτη αφορά την κατασκευή κύριας αρτηρίας μήκους περίπου 2,5Km (ενιαίας κυκλοφορίας μιας λωρίδας ανά κατεύθυνση με λωρίδα πολλαπλής χρήσης), παράπλευρου δικτύου και ενός ισόπεδου κυκλικού κόμβου. Η εν λόγω μελέτη ολοκληρώνει τη μελέτη που εκπονείται από την αντίστοιχη Υπηρεσία του Υπουργείου η οποία έχει αφετηρία την παράκαμψη Νίκαιας και τέλος τον υφιστάμενο κόμβο συμβολής της με την παράκαμψη Φαρσάλων.</p>
      <p>«Σε συνεργασία με τις Υπηρεσίες της Περιφέρειας Θεσσαλίας, δημοπρατούμε τη μελέτη ενός σημαντικού οδικού έργου που συνδέει με ασφάλεια την πόλη της Λάρισας με την Εθνική Οδό Αθηνών Θεσσαλονίκη. Προετοιμάζουμε το έδαφος με σαφές σχέδιο έτσι ώστε να είμαστε έτοιμοι να εντάξουμε το έργο σε πρόγραμμα χρηματοδότησης προκειμένου να αποδώσουμε στον πολίτη άλλο ένα έργο ουσίας. Συνεχίζουμε με αμείωτο ρυθμό στην προσπάθεια υλοποίησης των αναγκαίων μελετών για έργα υποδομής, που χρειάζεται η Θεσσαλία του μέλλοντος» τόνισε σε δηλώσεις του ο Περιφερειάρχης Θεσσαλίας Κ. Αγοραστός.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://voreioaigaio.ert.gr/eidiseis/lemnos/i-kakokairia-quot-chtypise-quot-ti-limno-plimmyra-se-pedino-kai-tsimandria-kai-ta-gyro-choria/"/>
        <a href="https://www.ert.gr/ert-protaseis/banking-district-nea-dramatiki-seira-stin-ert3-4/"/>
        <a href="https://www.ert.gr/ert-protaseis/10-me-tin-olga-tremi-stin-ert1-2/"/>
        <a href="https://www.ert.gr/ert-protaseis/ert2-o-nikos-xydakis-stin-ekpompi-i-zoi-einai-stigmes/"/>
        <a href="https://www.ert.gr/perifereiakoi-stathmoi/seres/doxa-kato-kamilas-kare-tis-nikis-kai-tora-kypello/"/>
        <a href="https://www.ert.gr/perifereiakoi-stathmoi/seres/ap-paralimnioy-epistrofi-stis-nikes-kai-tetrada/"/>
      </related>
    </article>
  </body>
</html>