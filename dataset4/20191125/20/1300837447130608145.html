<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/nordamerica/2019/11/25/epstei-rispunta-la-complice-ghislaine_48c180a7-9fd2-47fd-8e33-4c174649cdec.html"/>
    <meta property="og:site_name" content="ANSA.it"/>
    <meta property="article:published_time" content="2019-11-25T20:03:45+00:00"/>
    <meta property="og:title" content="Epstein: rispunta la complice Ghislaine"/>
    <meta property="og:description" content="Ghislaine Maxwell è pronta ad uscire allo scoperto e forse a parlare con l'Fbi. (ANSA)"/>
  </head>
  <body>
    <article>
      <h1>Epstein: rispunta la complice Ghislaine</h1>
      <h2>Starebbe per uscire allo scoperto anche per difendere Andrea</h2>
      <address><time datetime="2019-11-25T20:03:45+00:00">25 Nov 2019, 20:03</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/8/12/ff544e21071c43345aeea157c2f8a48c.jpg"/>
          <figcaption>GB: REALI [ARCHIVE MATERIAL 20000902 ]<cite>RIPRODUZIONE RISERVATA © Copyright ANSA/ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2019/8/12/b5032c230a5d856840303841c0aa454a.jpg"/>
          <figcaption>
            <cite>RIPRODUZIONE RISERVATA © Copyright ANSA</cite>
          </figcaption>
        </figure>
      </slideshow>
      <p>Ghislaine Maxwell è pronta ad uscire allo scoperto e forse a parlare con l'Fbi. E' quanto rivelano i media sulla presunta complice del finanziere Jeffrey Epstein, trovato impiccato nel carcere di Manhattan dove era detenuto con le accuse di abusi, sfruttamento della prostituzione e traffico di minori. Maxwell, la socialite britannica fedelissima di Epstein, accusata più volte di avergli procurato le ragazze minorenni, è scomparsa da mesi, ma ora starebbe considerando di raccontare quello di cui è a conoscenza. Una fonte vicina alla donna afferma che dovrebbe farsi viva a giorni, soprattutto per difendere il Principe Andrea - suo caro amico - dopo la disastrosa intervista in tv. "Deve difendersi, non ha scelta - ha detto la fonte - Ghislaine si sta preparando a parlare, che sia con l'Fbi o con una dichiarazione ai media".<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>