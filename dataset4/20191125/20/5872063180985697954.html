<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/ellada-nea/1561246/adirrio-eihe-skotosei-ti-mitera-tou-o-57hronos-nekros-apo-tin-kakokairia/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-25T20:28:52+00:00"/>
    <meta property="og:title" content="Αντίρριο: Είχε σκοτώσει τη μητέρα του ο 57χρονος νεκρός από την κακοκαιρία"/>
    <meta property="og:description" content="Ήταν ελεύθερος με το νόμο Παρασκευόπουλου"/>
  </head>
  <body>
    <article>
      <h1>Αντίρριο: Είχε σκοτώσει τη μητέρα του ο 57χρονος νεκρός από την κακοκαιρία</h1>
      <address>
        <time datetime="2019-11-25T20:28:52+00:00">25 Nov 2019, 20:28</time>
      </address>
      <p>
        <b>Ήταν ελεύθερος με το νόμο Παρασκευόπουλου</b>
      </p>
      <p>Τη μητέρα του είχε σκοτώσει ο ένας από τους δύο άνδρες που ανασύρθηκαν νεκροί από τη θαλάσσια περιοχή του Αντιρρίου, αφότου αναποδογύρισε το σκάφος στο οποίο επέβαιναν.</p>
      <p>Πρόκειται για έναν 57χρονο, ο οποίος στις 17 Μαΐου 2011 είχε πυροβολήσει την μητέρα του εξ επαφής με καραμπίνα, την ώρα μάλιστα, που η άτυχη γυναίκα κοιμόταν για μεσημέρι, ενώ ο γιος της βρισκόταν υπό την επήρεια ναρκωτικών ουσιών.</p>
      <p>Ο άνδρας ειδοποίησε μόνος του την αστυνομία και ζήτησε από τους αστυνομικούς να τον συλλάβουν, γιατί σκότωσε την 73χρονη μητέρα του με καραμπίνα. «Ελάτε να με πιάσετε, σκότωσα τη μάνα μου» είχε πει στο τηλέφωνο.</p>
      <p>Ο 57χρονος περίμενε πολύ ήρεμος τους αστυνομικούς στο σπίτι του και ανέφερε πως δεν άντεχε άλλο αυτή την κατάσταση, δηλαδή να ελέγχει τη ζωή του η μητέρα του, και γι' αυτό τη σκότωσε, πυροβολώντας την στο στήθος.</p>
      <p>Τότε είχε οδηγηθεί στον εισαγγελέα και είχε καταδικαστεί με 20 χρόνια φυλάκισης, όμως, λόγω και του νόμου Παρασκευόπουλου, κατάφερε και βγηκε από την φυλακή το 2017.</p>
      <p>Αξίζει να αναφερθεί πως το 1994 ο αδερφός του, Γιάννης, είχε βρεθεί δολοφονημένος, καθώς επίσης ήταν μπλεγμένος στα δίχτυα των ναρκωτικών.</p>
      <p>Ο 57χρονος μητροκτόνος, μετά την αποφυλάκισή του, δεν είχε ενοχλήσει ξανά τις Αρχές. Παράλληλα, είχε ασχοληθεί με τον αποκρυφισμό και τον μυστικισμό.</p>
      <p>Ο μητροκτόνος στο παρελθόν εργαζόταν στο Καλαμάκι Αττικής, ως υπάλληλος εταιρείας σκαφών αναψυχής και είχε νοσηλευτεί για μικρά χρονικά διαστήματα στο «Δρομοκαΐτειο».</p>
      <p>Πηγή:<a href="https://www.protothema.gr/greece/article/949240/adirrio-o-enas-ek-ton-duo-nekron-tou-skafous-eihe-skotosei-ti-mitera-tou-kai-eihe-vgei-me-to-nomo-paraskeuopoulou/"> protothema.gr</a></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/ellada-nea/1561172/giruonis-nekros-vrethike-o-deuteros-agnooumenos-sto-rio-adirrio/"/>
        <a href="https://www.neakriti.gr/article/ellada-nea/1561159/kakokairia-giruonis-duo-nekroi-sto-adirrio-i-vradia-tha-einai-duskoli/"/>
      </related>
    </article>
  </body>
</html>