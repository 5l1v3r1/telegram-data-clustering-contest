<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/putin-och-zelenskyj-pratade-om-gasavtal-5459730.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-25T20:54:57+00:00"/>
    <meta property="og:title" content="Putin och Zelenskyj pratade om gasavtal"/>
    <meta property="og:description" content="Ryssland/Ukraina Rysslands president Vladimir Putin och hans ukrainske kollega Volodomyr Zelenskyj talade i telefon med varandra på måndagen, enligt Kreml. De båda länderna är bittra politiska och ekonomiska fiender men presidenterna avhandlade ryska leveranser av naturgas till Ukraina liksom leveranser genom landet vidare till EU."/>
  </head>
  <body>
    <article>
      <h1>Putin och Zelenskyj pratade om gasavtal</h1>
      <address><time datetime="2019-11-25T20:54:57+00:00">25 Nov 2019, 20:54</time> by <a rel="author">TT-Reuters</a></address>
      <figure>
        <img src="https://img8.ntm.eu/unt/public/img/5459731/1125220015/ukrainas-president-volodomyr-z?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Efrem Lukatsky/AP/TT | Ukrainas president Volodomyr Zelenskyj. Arkivbild.</figcaption>
      </figure>
      <p>Ryssland/Ukraina Rysslands president Vladimir Putin och hans ukrainske kollega Volodomyr Zelenskyj talade i telefon med varandra på måndagen, enligt Kreml. De båda länderna är bittra politiska och ekonomiska fiender men presidenterna avhandlade ryska leveranser av naturgas till Ukraina liksom leveranser genom landet vidare till EU.</p>
      <p>Nuvarande gasavtal, som ofta använts som vapen i påtryckningar, löper ut den 31 december.</p>
      <p>Presidenterna talade också om återlämnandet av tre ukrainska fartyg som Ryssland beslagtog i fjol.</p>
      <p>Det redan trassliga förhållandet mellan länderna blev helt bottenfruset när Ryssland i början av 2014 olagligt annekterade Krimhalvön och började stödja proryska separatister i östra Ukraina.</p>
      <p>Putin och Zelenskyj ska träffas i Paris den 9 december för att försöka uppnå fred i östra Ukraina. Även Frankrikes president Emmanuel Macron och Tysklands förbundskansler Angela Merkel ska medverka.</p>
    </article>
  </body>
</html>