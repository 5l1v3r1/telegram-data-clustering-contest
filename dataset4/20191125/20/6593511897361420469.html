<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7909802"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T20:30:00+00:00"/>
    <meta property="og:title" content="Брюксел одобри 94 млн. евро, за да прави София парно и ток от отпадъци (обзор)"/>
    <meta property="og:description" content="Брюксел одобри 94 млн. евро за изграждане на високоефективна централа за комбинирано производство на енергия от отпадъци в “Топлофикация - София”, съобщиха в понеделник от Европейската комисия."/>
  </head>
  <body>
    <article>
      <h1>Брюксел одобри 94 млн. евро, за да прави София парно и ток от отпадъци (обзор)</h1>
      <address><time datetime="2019-11-25T20:30:00+00:00">25 Nov 2019, 20:30</time> by <a rel="author" href="https://www.24chasa.bg/authors/6257" target="_blank">Марияна Бойкова</a></address>
      <p>Брюксел одобри 94 млн. евро за изграждане на високоефективна централа за комбинирано производство на енергия от отпадъци в “Топлофикация - София”, съобщиха в понеделник от Европейската комисия. Тя трябва да бъде готова през 2023 г.</p>
      <p>Комисията съобщава, че подкрепата ще е от две отделни мерки:</p>
      <p>4 <i>пряка безвъзмездна помощ от 90,8 милиона евро (около 177,6 милиона лева), финансирана от структурните фондове на ЕС, управлявани от България;</i></p>
      <p><i>4</i> <i>заем, отпуснат от Столичната община на “Топлофикация - София”, с преференциална лихва, възлизащ на приблизително 3 милиона евро (около 5,8 милиона лева).</i></p>
      <p>“Мярката за подкрепа ще помогне на България да постигне целите си по отношение на енергийната ефективност и</p>
      <p>ще допринесе</p>
      <p>за намаляване</p>
      <p>на емисиите на</p>
      <p>въглероден</p>
      <p>диоксид</p>
      <p>в съответствие с целите на ЕС в областта на околната среда, без да се нарушава ненужно конкуренцията, заяви по повод на това решение комисарят по въпросите на конкуренцията Маргрете Вестегер.</p>
      <p>Централата ще произвежда топлинна енергия с мощност 55 мегавата и 19 мегавата за тока. Така до няколко години живеещите в центъра на София през лятото може да се къпят с топла вода, нагрята с топлоенергия, добита от отпадъци. Това ще се случи с изграждането на инсталация за RDF гориво в ТЕЦ “София”. Тя ще оползотворява горивото, произведено от завода за преработка на отпадъци. Ще бъдат използвани около 180 000 т негодни за рециклиране битови отпадъци годишно.</p>
      <p>Централата</p>
      <p>ще произвежда</p>
      <p>топлинна енергия</p>
      <p>за 40 хил.</p>
      <p>домакинства и</p>
      <p>ток за 30 хил.</p>
      <p>В летните месеци топлата вода на всички абонати, които захранва ТЕЦ “София”, ще бъде осигурена изцяло от съоръжението.</p>
      <p>Инсталацията, която ще бъде изградена от “Топлофикация-София”, дружество, изцяло притежавано от Столичната община, ще бъде свързана с топлофикационната мрежа на София.</p>
      <p>Това е третият етап от дългогодишния проект в областта на околната среда, финансиран от структурните фондове на ЕС за подобряване на третирането на отпадъците в Софийска област.</p>
      <p>По него Столичната община работи от десетина години. Той е част от мащабния проект на столицата за управление на отпадъците.</p>
      <p>През 2010 г. София спечели европейско финансиране за изграждането на завод за преработка на отпадъци. През 2012 г. ЕК одобри технологията на завода с производство на RDF гориво и залага използването му за производство на енергия от “Топлофикация - София”. Така благодарение на завода и компостиращите инсталации за преработка на зелени и хранителни отпадъци от 480 563 т събрани боклуци 84% са рециклирани и оползотворени. Сега</p>
      <p>София депонира</p>
      <p>едва 16% от</p>
      <p>отпадъците, а</p>
      <p>преди десетина</p>
      <p>100 процента</p>
      <p>RDF горивото е предварително сепариран и третиран отпадък, от който са извлечени тежките метали, хлор и т.н. Преди това от боклуците са отделени материалите, които може да се рециклират.</p>
      <p>При избора на технология са сравнени двете най-утвърдени - изгаряне на скара и в кипящ слой. Експертите избират скарно изгаряне заради предимствата на вида RDF гориво и по-малкото летяща пепел в димните газове. Тя отговаря на задължителното условие на ЕК за най-добра доказана технология, за която тя осигурява безвъзмездно финансиране.</p>
      <p>С горенето на RDF прогнозата е, че</p>
      <p>ще се намали с</p>
      <p>10% ползването</p>
      <p>на природния газ</p>
      <p>от “Топлофикация - София”. 65 млн. куб. м природен газ годишно ще бъдат заменени с безплатно за столичани гориво. Така спестените средства ще са между 15 и 18 млн. евро годишно от природен газ и 5 млн. лв., които сега се плащат на циментовите заводи за оползотворяване на RDF горивото от завода.</p>
      <p>Очакванията са новата инсталация да намали цената на парното.</p>
      <p>Освен това според сметките на общината тя ще реализира 10 млн. евро печалба, а разходите ѝ ще са до 7 млн. евро годишно.</p>
      <p>Еврокомисията</p>
      <p>разрешава</p>
      <p>държавната</p>
      <p>помощ</p>
      <p>за тази централа, тъй като е установила, че комбинираното производство на електро- и топлинна енергия от новата инсталация ще позволи икономия на 46,5% първична енергия в сравнение с разделното производство на ток и топлина. Брюксел е установил още, че мерките са необходими, тъй като проектът не би могъл да бъде осъществен без публична подкрепа.</p>
      <p>Къде в Европа работят такива инсталации?</p>
      <p>В ЕС има над</p>
      <p>450 инсталации</p>
      <p>за производство на енергия чрез изгаряне на битови отпадъци.</p>
      <p>Във Виена битовите отпадъци се горят в 3 такива завода. Първият е построен още през 80-те години на миналия век, намира се в центъра и дори се е превърнал в част от забележителностите. “Шпителау” обработва 250 000 т битови отпадъци и осигурява отопление за над 60 000 домакинства и електричество за над 50 хил., а на покрива му гнездят соколи.</p>
      <p>В Швеция, където 99% от битовите отпадъци се оползотворяват, инсталациите са на 300 м от кварталите.</p>
    </article>
  </body>
</html>