<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/petrolul-ploiesti-a-pierdut-cu-gloria-buzau-scor-0-1-fanii-i-au-cerut-demisia-antrenorului-flavius-stoican_1406678.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T20:35:39+00:00"/>
    <meta property="og:title" content="Petrolul Ploiești a pierdut cu Gloria Buzău, scor 0-1: Fanii i-au cerut demisia antrenorului Flavius Stoican"/>
    <meta property="og:description" content="Petrolul Ploiești a încheiat seria de invincibiliate de pe teren propriu în Liga 2, luni, după ce a pierdut contra celor de la SCM Gloria..."/>
  </head>
  <body>
    <article>
      <h1>Petrolul Ploiești a pierdut cu Gloria Buzău, scor 0-1: Fanii i-au cerut demisia antrenorului Flavius Stoican</h1>
      <address><time datetime="2019-11-25T20:35:39+00:00">25 Nov 2019, 20:35</time> by <a rel="author">Remus Vlad</a></address>
      <p>Petrolul Ploiești a încheiat seria de invincibiliate de pe teren propriu în Liga 2, luni, după ce a pierdut contra celor de la SCM Gloria Buzău, scor 0-1, în runda cu numărul 19 din campionat, anunță MEDIAFAX.</p>
      <p>Unicul gol al partidei a fost înscris de Valentin Munteanu, în minutul 49. Acesta a primit de la Valentin Alexandru și l-a învins pe portarul Avram.</p>
      <p>Spre finalul jocului, o parte a suporterilor prezenți pe Stadionul "Ilie Oană" i-au solicitat demisia antrenorului Flavius Stoican.</p>
      <p>Pentru Petrolul Ploiești a fost primul eșec pe teren propriu, după șapte meciuri de invincibilitate. Echipa lui Stoican a ratat șansa de a urca pe locul secund, menținându-se pe locul 4, cu 30 de puncte acumulate în 18 runde.</p>
      <p>De partea cealaltă, SCM Gloria Buzău a acumulat a doua victorie consecutivă și a urcat pe locul 8, cu 26 de puncte.</p>
    </article>
  </body>
</html>