<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/25/samsung-fornira-gli-ssd-nvme-per-playstation-5-e-xbox-scarlett-629856"/>
    <meta property="og:site_name" content="tecnoandroid"/>
    <meta property="article:published_time" content="2019-11-25T20:15:48+00:00"/>
    <meta property="og:title" content="Samsung fornirà gli SSD NVMe per PlayStation 5 e Xbox Scarlett"/>
    <meta property="og:description" content="Samsung parteciperà attivamente come fornitore per rendere le console next-gen di Sony e Microsoft le più potenti e veloci mai create"/>
  </head>
  <body>
    <article>
      <h1>Samsung fornirà gli SSD NVMe per PlayStation 5 e Xbox Scarlett</h1>
      <h2>Samsung parteciperà attivamente come fornitore per rendere le console next-gen di Sony e Microsoft le più potenti e veloci mai create</h2>
      <address><time datetime="2019-11-25T20:15:48+00:00">25 Nov 2019, 20:15</time> by <a rel="author">Alessio Amoruso</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Sony-Microsoft-PlayStation-5-Xbox-Scarlet-Samsung.jpg"/>
      </figure>
      <p>La nuova generazione di console <b>vedrà sfidarsi ancora una volta Sony e Microsoft per lo scettro di miglior console</b>. Questa volta però, sarà presente anche un nome non spesso associato al mondo gaming. <b>Si tratta di Samsung</b> che farà la propria parte come f<a href="https://www.tecnoandroid.it/2019/11/20/samsung-galaxy-note-10-arriva-ledizione-speciale-a-tema-star-wars-626750">ornitore per entrambi i produttori</a>.</p>
      <p>L’azienda coreana, infatti, ha confermato che <b>sarà presente sia su PlayStation 5 che su Xbox Scarlet</b>. Samsung realizzerà gli SSD delle console utilizzando la tecnologia NVMe (Non-Volatile Memory Express). In particolare, il produttore realizzerà delle versioni ottimizzate per ridurre i tempi di caricamento <a href="https://www.tecnoandroid.it/2019/11/19/foodball-un-nuovo-gioco-in-stile-rocket-league-ma-con-il-cibo-626870">del sistema e dei giochi</a>.</p>
      <p>La notizia è arrivata durante il<b> Samsung SSD Forum 2019 </b>che si sta tenendo a Tokyo. Durante <a href="https://wccftech.com/playstation-5-xbox-scarlett-could-be-using-samsung-nvme-ssd/?utm_source=feedburner&amp;utm_medium=feed&amp;utm_campaign=Feed%3A+Wccftechcom+%28WCCFtech.com%29">la conferenza</a>, il produttore ha confermato di essere al lavoro sugli <b>SSD da gaming</b>. Tra le altre cose, gli speaker hanno fatto un riferimento diretto alle due console con tanto di slide dedicate alla riduzione dei tempi morti. In particolare,<b> il lavoro di ottimizzazione si è concentrato sui caricamenti</b>, aspetto cruciale per i giocatori.</p>
      <p>Sia Microsoft che Sony puntano ad abbattere drasticamente questo problema, permettendo quindi ai giocatori di godersi ogni secondo con le console. <b>PlayStation 5 e Xbox Scarlet si preannunciano come le console più potenti di sempre</b>, <a href="https://www.tecnoandroid.it/2019/11/24/samsung-galaxy-s11e-ecco-le-nuove-informazioni-sul-device-629525">anche grazie a Samsung</a>, ma prima di poterci giocare è necessario attendere ancora un anno.</p>
      <p>La presentazione delle due console <a href="https://www.tecnoandroid.it/2019/11/25/apple-gli-analisti-si-aspettano-vendite-record-nel-2020-630496">non ha ancora una data certa</a> tuttavia <b>è possibile ipotizzare una finestra di lancio verso la fine del prossimo anno</b>. Quasi certamente si avranno maggiori informazioni durante l’E3 2020 che si terrà da martedì 9 a giovedì 11 giugno.</p>
    </article>
  </body>
</html>