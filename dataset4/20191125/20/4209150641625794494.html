<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/zivot-stil/nekretnine-vrt/Za-ciscenje-nape-i-filtera-dovoljna-je-vruca-voda-i-soda-bikarbona/570493?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T20:10:00+00:00"/>
    <meta property="og:title" content="Za čišćenje nape i filtera dovoljna je vruća voda i soda bikarbona"/>
    <meta property="og:description" content="Ako kuhate svakodnevno, unutrašnju i vanjsku stranu nape i filtra trebalo bi čistiti jednom mjesečno. Ako ne kuhate tako često dovoljno će biti sezonski, svaka četiri mjeseca. Uvijek planirajte očistiti filter nakon pripreme prazničnih gozbi, čak i ako ostatak kuhinje nemate potrebe čistiti. Velike dekorativne nape treba sedmično oprašiti i čistiti jednom mjesečno kako bi sjajile."/>
  </head>
  <body>
    <article>
      <h1>Za čišćenje nape i filtera dovoljna je vruća voda i soda bikarbona</h1>
      <address><time datetime="2019-11-25T20:10:00+00:00">25 Nov 2019, 20:10</time> by <a rel="author">N.N.</a></address>
      <p>Ako kuhate svakodnevno, unutrašnju i vanjsku stranu nape i filtra trebalo bi čistiti jednom mjesečno. Ako ne kuhate tako često dovoljno će biti sezonski, svaka četiri mjeseca. Uvijek planirajte očistiti filter nakon pripreme prazničnih gozbi, čak i ako ostatak kuhinje nemate potrebe čistiti. Velike dekorativne nape treba sedmično oprašiti i čistiti jednom mjesečno kako bi sjajile.</p>
      <p>Masnoće i čestice hrane prianjaju za sve površine pa je čišćenje nape neophodno ne samo da bi se spriječio prljav izgled i neugodan miris, već i požar u kući. </p>
      <p>Napa pomaže odzračivanju, te da se čestice koje isparavaju ne uvlače u naša pluća ili talože na zidovima i ostalim površinama u našoj kuhinji, te na ostalim dijelovima u kući. Napa će takođe sniziti temperaturu u kuhinji tokom kuhanja, a na većini je ugrađena rasvjeta koja vam pomažu u kuhanju i čišćenju. </p>
      <p>Bez obzira na njen izgled, najvažniji elementi su funkcionalni dijelovi skriveni ispod: cirkulirajući ventilator, filter i odzračni kanal.</p>
      <p>
        <b>Čišćenje filtera</b>
      </p>
      <p>Pribor: </p>
      <ul>
        <li>    Soda bikarbona</li>
        <li>    Deterdžent za pranje posuđa</li>
        <li>    Meka četkica </li>
        <li>    Vrela voda</li>
      </ul>
      <p>1. Uklonite filter</p>
      <p>Započnite uklanjanjem filtera za višekratnu upotrebu. Većina ih se samo izvuče ili ima zasun koji se koristi za izvlačenje. Napunite sudoper ključalom vrućom vodom. Ako sudoper nije dostupan, koristite veliki lonac ili veću posudu za pečenje koja je otporna na toplinu.</p>
      <p>2. Pripremite rješenje za čišćenje</p>
      <p>U vodu dodajte jednu do dvije kašičice deterženta. Dodajte polovinu sode bikarbone i dobro promiješajte otopinu.</p>
      <p>3. Namočite filter</p>
      <p>Potopite filter u otopinu i ostavite da se natapa najmanje petnaest minuta. Nema potrebe za previše ribanja jer bi deterdžent trebao odraditi veći dio posla. Ako masnoća ipak ne ide dolje, pokušajte je ukloniti četkicom prije nego što se voda potpuno ohladi i mast se ponovno ulovi za filter. </p>
      <p>4. Isperite</p>
      <p>Dobro isperite vrućom vodom i potpuno osušite prije nego što stavite nazad na napu. </p>
      <p>Kako očistiti unutrašnju i vanjsku površinu nape?</p>
      <p>Kao što filter treba redovno čistiti tako se i unutarnje površine moraju čistiti zbog masnoće i prljavštine jer će vjerojatno po njoj biti poprskani i ostaci hrane. </p>
      <p>Pribor: </p>
      <ul>
        <li>    Odmaščivač u spreju</li>
        <li>    Meka četkica </li>
        <li>    Papirnati ručnici ili pamučne krpe </li>
      </ul>
      <p>1. Nanesite sredstvo za odmašćivanje</p>
      <p>Rasčistite površinu šporeta pa napu pošpricajte s odmašćivačem. Ostavite da djeluje najmanje petnaest minuta.</p>
      <p>2. Obrišite </p>
      <p>Koristite papirne ubruse za brisanje sredstva za čišćenje i prljavštine. Ako ostanu bilo koje čestice, pošpricajte malo sredstva direktno na četkicu pa malo izribajte. </p>
      <p>3. Ispiranje</p>
      <p>Na kraju namočite čist papirnati ubrus ili krpu u običnu toplu vodu i isperite kako biste uklonili preostalo sredstvo za čišćenje.</p>
      <p>
        <b>Trik </b>
      </p>
      <p>Da biste spriječili tragove ili crte na nehrđajućem čeliku, upotrijebite kap ili dvije maslinovog ulja na krpi od mikrovlakana za završni sjaj.</p>
      <p>(24sata.hr)</p>
    </article>
  </body>
</html>