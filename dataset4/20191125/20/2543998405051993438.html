<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/drustvo/171207/stize-prava-zima-srbiju-ledeni-dani-sneg-ponedeljka"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T20:45:00+00:00"/>
    <meta property="og:title" content="Stiže prava zima u Srbiju! Ledeni dani i sneg od ponedeljka!"/>
    <meta property="og:description" content="Meteorolozi najavljuju da ćemo već naredne nedelje imati nekoliko ledenih dana i da se na planinama očekuje stvaranje snežnog pokrivača, u Beogradu i Vojvodini susnežica."/>
  </head>
  <body>
    <article>
      <h1>Stiže prava zima u Srbiju! Ledeni dani i sneg od ponedeljka!</h1>
      <h2>Meteorolozi najavljuju da ćemo već naredne nedelje imati nekoliko ledenih dana i da se na planinama očekuje stvaranje snežnog pokrivača, u Beogradu i Vojvodini susnežica.</h2>
      <address><time datetime="2019-11-25T20:45:00+00:00">25 Nov 2019, 20:45</time> by <a rel="author">E. S. T.</a></address>
      <p>Meteorolog Nedeljko Todorović krajem ove sedmice najavljuje kišu.</p>
      <p>- Od 1. decembra temperatura će biti u padu i očekuje se četiri-pet hladnih zimskih dana sa snegom. Na planinama će biti snega, pre svega na Kopaoniku. Moguće je stvaranje snežnog pokrivača od oko 15 centimetara. U Vojvodini i Beogradu je manja verovatnoća zbog tog prelaza sa kiše na sneg, pa će se otopiti, a i zemljište je toplo - istakao je meteorolog.</p>
      <p>Biće dosta mraza i jutarnje poledice, pa se vozačima preporučuje poseban oprez.</p>
      <p>A posle nekoliko hladnih dana, početkom decembra ponovo se očekuje otopljavanje. - U proseku, sneg padne poslednje sedmice novembra. Priroda ove godine malo kasni, ali je sve u okviru već viđenog - istakao je Todorović.</p>
      <p>Prema Todorovićevim rečima, u decembru se očekuje dosta padavina, pre svega kiše, a ređe sneg. - Verovatnoća za sneg ponovo je nekoliko dana pre kraja godine i posle nekoliko dana početkom januara - ističe meteorolog.</p>
      <related>
        <h4>Pročitajte još:</h4>
        <a href="http://republika.rs/vesti/srbija/138519/Steta-poplava-miliona-evra"/>
        <a href="http://republika.rs/hronika/hronika/140743/Recna-patrola-upucena-ispod-Gazele-Covek-nestao-tokom-nevremena-policija-pretrazuje-reku"/>
        <a href="http://republika.rs/hronika/hronika/140768/Srecan-kraj-potrage-Muskarac-koji-upao-Savu-kod-Gazele-uspeo-spasi"/>
        <a href="http://republika.rs/vesti/beograd/140772/FOTO-BUDE-KUKU-LELE-nevremenu-palo-drvo-ostetilo-auto"/>
      </related>
    </article>
  </body>
</html>