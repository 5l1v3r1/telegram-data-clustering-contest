<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/af9e8de9ebd948e5/extensiile-de-gene-gazda-ideala-pentru-paduchi.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-25T20:19:06+00:00"/>
    <meta property="og:title" content="Extensiile de gene, gazda ideală pentru păduchi"/>
    <meta property="og:description" content="Extensiile de gene au câştigat popularitatea în rândul femeilor în ultimii şi, pe bună dreptate: într-un fel sau altul sunt foarte utile, pentru că aduc instant un plus de frumuseţe. În plus, scuteşti timp în faţa oglizii, fără să fii nevoită să mai foloseşti atât de multe produse de make-up. Deşi economisim timp şi ne uşurează viaţa, să nu uităm că vin la pachet şi cu o provocare şi anume, curăţarea şi îngrijirea lor.Adezivul aplicat pentru susţinerea genelor poate subţia genele naturale, iar astfel ele cedează, cad şi se răresc. De asemenea, este nevoie de noi produse de îngrijire şi curăţare potrivite, care să conţină anumite ingrediente care să nu afecteze calitatea adezivului. Şi asta nu este tot. Sunt riscuri foarte mari să te confrunţi cu... păduchi."/>
  </head>
  <body>
    <article>
      <h1>Extensiile de gene, gazda ideală pentru păduchi</h1>
      <address><time datetime="2019-11-25T20:19:06+00:00">25 Nov 2019, 20:19</time> by <a rel="author">Jurnal.md</a></address>
      <p>
        <b>Extensiile de gene au câştigat popularitatea în rândul femeilor în ultimii şi, pe bună dreptate: într-un fel sau altul sunt foarte utile, pentru că aduc instant un plus de frumuseţe. În plus, scuteşti timp în faţa oglizii, fără să fii nevoită să mai foloseşti atât de multe produse de make-up. Deşi economisim timp şi ne uşurează viaţa, să nu uităm că vin la pachet şi cu o provocare şi anume, curăţarea şi îngrijirea lor.</b>
      </p>
      <p>
        <b>Adezivul aplicat pentru susţinerea genelor poate subţia genele naturale, iar astfel ele cedează, cad şi se răresc. De asemenea, este nevoie de noi produse de îngrijire şi curăţare potrivite, care să conţină anumite ingrediente care să nu afecteze calitatea adezivului. Şi asta nu este tot. Sunt riscuri foarte mari să te confrunţi cu... păduchi.</b>
      </p>
      <p>ABC 7 News avertizează că specialiştii semnalează o creştere a prezenţei păduchilor de gene în rândul persoanelor care au extensii de gene. Păduchii sunt organisme care trăiesc în foliculii de păr şi, la fel ca cei care se regăsesc în cap, se pot transmite de la o persoană la alta.</p>
      <p>
        <b>Cum ajungi să faci păduchi de la extensiile de gene?</b>
      </p>
      <p>Extensiile de gene limitează cumva aplicarea produselor de îngrijire în zona ochilor. Potrivit ABC 7 News, medicii spun că persoanele care au extensii de gene nu le curăţă corespunzător, iar astfel apar bacteriile şi infecţiile. Printre probleme putem enumera roşeaţa, mâncărimile şi da, păduchii.</p>
      <p>Cu toate astea, curăţarea şi îngrijirea corespunzătoare a zonei ochilor nu promite prevenirea completă a apariţiei păduchilor, dar va fi mult mai greu ca bacteriile să-şi facă apariţia. Aşadar, curăţaţi genele şi extensiile de gene fără teamă că acestea vor cădea sau se vor subţia. Astfel, veţi preveni explozia microorganismelor, scrie CSID.</p>
      <p>O altă modalitate prin care păduchii pot fi transferaţi de la o persoană la alta, în afara de igiena necorespunzătoare, poate fi folosirea aceluiaşi prosop cu o persoană infestată sau chiar a aplicatoarelor de gene şi a altor produse cosmetice pentru zona ochilor (farduri, pensule, mascara etc.).</p>
      <p>
        <b>Ce faci dacă ai păduchi de gene?</b>
      </p>
      <p>În cazul în care te confrunţi cu păduchii de gene, trebuie să faci o vizită urgentă la cabinetul oftalmologului, iar cu ajutorul unui microscop, acesta va face o examinare a ochilor şi pleoapelor. Dacă disconfortul resimţit în zona ochilor este provocat de păduchi, atunci extensiile de gene trebuie îndepărtate. În plus, poţi folosi ulei de arbore de ceai pentru tratarea zonei sau tratamentul recomandat de medicul specialist.</p>
    </article>
  </body>
</html>