<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=964259"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T20:33:15+00:00"/>
    <meta property="og:title" content="చారిత్రక నిర్మాణాలను పునరుద్ధరిస్తాం: అర్వింద్‌కుమార్‌"/>
    <meta property="og:description" content="ADVT"/>
  </head>
  <body>
    <article>
      <h1>చారిత్రక నిర్మాణాలను పునరుద్ధరిస్తాం: అర్వింద్‌కుమార్‌</h1>
      <address>
        <time datetime="2019-11-25T20:33:15+00:00">25 Nov 2019, 20:33</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> నగరంలో ఘనమైన వారసత్వ సంపద కలిగి శిధిలావస్థలో ఉన్న పురాతన చారిత్రక నిర్మాణాల పునరుద్దరణకు ప్రత్యేక చర్యలు తీసుకుంటున్నట్టు మున్సిపల్‌శాఖ ముఖ్య కార్యదర్శి అర్వింద్‌కుమార్‌ అన్నారు. యునెస్కో, ఆగాఖాన్‌ ట్రస్ట్‌, మున్సిపల్‌శాఖ ఆద్వర్యంలో ‘ సాంస్కృతిక వారసత్వ సంపద పరిరక్షణ’ అన్న అంశంపై బేగంపేటలోని మెట్రోరైల్‌ కార్యాలయంలో రెండు రోజుల సదస్సుకు ఆయన హాజరయ్యారు. యునెస్కోకు చెందిన న్యూఢిల్లీ క్లస్టర్‌ అధికారి జూనిహాన్స్‌, ఆగాఖాన్‌ సాంస్కృతిక ట్రస్ట్‌ సీఈవో రతీష్‌నంద తదితరులు హాజరయ్యారు. ఈ సదస్సులో ముఖ్య కార్యదర్శి అర్వింద్‌కుమార్‌ మాట్లాడుతూ హైదరాబాద్‌ పాతబస్తీలో ఇప్పటికీ అనేక ప్రాచీన కట్టడాలు నిర్వహణలోపంతో శిధిలావస్థలో ఉన్నాయని అన్నారు. వీటిని పునరుద్దరించేందుకు ప్రత్యేక నిధులు కేటాయించనున్నట్టు తెలిపారు.</p>
      <p> </p>
      <p> అయితే పురాతన కట్టడాల పునరుద్దరణ బాధ్యలను వేర్వేరుగా స్వీకరించాలని ప్రతి కట్టడాన్ని వ్యక్తిగతంగా దత్తత చేపట్టాలని జీహెచ్‌ఎంసి, హెచ్‌ఎండిఎ అధికారులకు సూచించారు. హైదరాబాద్‌ నగరంలో దాదాపు 26 హెరిటేజ్‌ నిర్మాణాలన పునరుద్దరించాల్సిన అవసరం ఉందన్నారు. హైదరాబాద్‌ నగరానికి వచ్చే పర్యాటకుల ప్రాధాన్యత అంశాల్లో చార్మినార్‌, గోల్కొండ ఉంటాయన్నారు. వీటితోపాటు ఇప్పటికీ ప్రాచుర్యం పొందని హెరిటేజ్‌ కట్టడాలకు ప్రాచుర్యంకల్పించాల్సిన అవసరం ఉందన్నారు. చార్మినార్‌ పరిసర ప్రాంతాల్లోని లాడ్‌బజార్‌, మక్కామసీదు, సర్ధార్‌మహల్‌, చౌమహల్లా ప్యాలెస్‌, ముర్గీచౌక్‌, షాలిబండ క్లాక్‌టవర్‌ తదితర ప్రాంతాలను కలిపి ప్రత్యేక టూరిస్ట్‌వాక్‌ ను ఏర్పాటుచేస్తూ ప్రణాళిక రూపొందించే యోచన ఉందన్నారు. తెలంగాణకు పర్యాటకుల సంఖ్య గణనీయంగా పెరిగిందని అర్వింద్‌కుమార్‌ తెలిపారు. న్యూఢిల్లీలోని యునెస్కో , సాంస్కృతిక విభాగం ప్రతినిధి జూనిహాన్‌ సృజనాత్మకత , హరిత నగరాల నిర్మాణం అనే అంశం పై పవర్‌ పాయింట్‌ ప్రజెంటేషన్‌ ఇచ్చారు.</p>
    </article>
  </body>
</html>