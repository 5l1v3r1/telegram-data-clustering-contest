<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/eto-koy-reshava-sdbata-na-yoan-matev-za-zhestokoto-ubiystvo-v-borisovata-gradina_news711376.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-25T20:30:00+00:00"/>
    <meta property="og:title" content="Ето кой решава съдбата на Йоан Матев за жестокото убийство в Борисовата градина"/>
    <meta property="og:description" content="Въпреки че не е юрист, като негов защитник в процеса участва и майка му Сребрина Гаджева"/>
  </head>
  <body>
    <article>
      <h1>Ето кой решава съдбата на Йоан Матев за жестокото убийство в Борисовата градина</h1>
      <h2>Въпреки че не е юрист, като негов защитник в процеса участва и майка му Сребрина Гаджева</h2>
      <address>
        <time datetime="2019-11-25T20:30:00+00:00">25 Nov 2019, 20:30</time>
      </address>
      <p>https://blitz.bg/kriminalni/prestplenie/eto-koy-reshava-sdbata-na-yoan-matev-za-zhestokoto-ubiystvo-v-borisovata-gradina_news711376.html Blitz.bg</p>
      <figure>
        <img src="https://static.blitz.bg/documents/thumbnails/730/201702/1488197801-32.jpg"/>
        <figcaption>Снимка: Георги Колев, БЛИЦ</figcaption>
      </figure>
      <p><b>Десет свидетели бяха призовани днес в Софийски градски съд по делото срещу Йоан Матев, от тях се явиха шестима. Той е обвинен за убийството на 16-годишния Георги Игнатов на 2 юни 2015 г. в Борисовата градина.</b><br/><br/>Марсел, брат на Йоан Матев, който отведе разследващите до ножа, с който е извършено убийството, се отказа да свидетелства още през 2018 година, когато делото тръгна по същество. Той твърдеше, че не са го разбрали и че не е казвал, че Йоан и намушкал 16-годишния Георги, а че двамата са видели убиеца, който изхвърлял ножа в шахтата, пише "Труд". <br/><br/>Днес показания дадоха охранители от Националното радио, били на смяна, когато камери на сградата заснели бягащия от местопрестъплението младеж. Някои от съучениците на Йоан Матев го разпознали по силуета му, но си замълчали.<br/><br/>Списъкът с вещи лица по делото е огромен – над 20 души, които трябва да изготвят различни експертизи. Една от тях трябва да разкрие чии са намерените по ножа, с който е убит Георги, два вида косми – човешки и животински. По оръжието не можа да се изолира биологичен материал, за да се разбере в чии ръце е бил ножът по време на престъплението.<br/><br/>Подсъдимият Йоан Матев продължава да бъде с мярка за неотклонение “задържане под стража” и бе доведен в съдебната зала под конвой и с белезници. Въпреки че не е юрист, като негов защитник в процеса участва и майка му Сребрина Гаджева.<br/><br/>В началото на делото съдът допусна гражданските искове на родителите на убитото момче, които поискаха обезщетение в размер на 400 000 лв.<br/><br/>Ако Йоан Матев бъде признат за виновен, той може да получи присъда от 5 до 12 години, тъй като към момента на извършеното престъпление е бил непълнолетен.<br/><br/><b>ОЧАКВАЙТЕ ПОДРОБНОСТИ В БЛИЦ</b></p>
    </article>
  </body>
</html>