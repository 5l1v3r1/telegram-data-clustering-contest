<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/un-tractor-cu-2-persoane-a-ramas-impotmolit-in-albia-raului-vedea-in-teleorman_1406679.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T20:40:37+00:00"/>
    <meta property="og:title" content="Un tractor cu 2 persoane a rămas împotmolit în albia râului Vedea, în Teleorman"/>
    <meta property="og:description" content="Un tractor cu două persoane a rămas împotmolit, luni seară, în albia râului Vedea, în comuna Poroschia din județul Teleorman, anunță MEDIAFAX...."/>
  </head>
  <body>
    <article>
      <h1>Un tractor cu 2 persoane a rămas împotmolit în albia râului Vedea, în Teleorman</h1>
      <address><time datetime="2019-11-25T20:40:37+00:00">25 Nov 2019, 20:40</time> by <a rel="author">Remus Vlad</a></address>
      <p>Un tractor cu două persoane a rămas împotmolit, luni seară, în albia râului Vedea, în comuna Poroschia din județul Teleorman, anunță MEDIAFAX.</p>
      <p>Potrivit ISU Teleorman, două persoane au rămas blocate cu tractorul în albia râului Vedea, în spatele spitalului din comuna Poroschia.</p>
      <p>Apa era în creștere, deoarece barajul este deschis.</p>
      <p>În cele din urmă, cele două persoane au fost salvate cu o barcă, după ce au reușit să se urce pe capota tractorului până la sosirea pompierilor.</p>
      <p>Cele două persoane nu au avut nevoie de îngrijiri medicale.</p>
      <p>Pentru scoaterea tractorului s-a luat legătura cu SGA Teleorman, în așa fel încât nivelul apei să scadă. De asemenea, primarul localității Poroschia a anunțat că va trimite un buldoexcavator.</p>
    </article>
  </body>
</html>