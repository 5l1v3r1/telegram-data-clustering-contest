<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Basket/surraksh-se-paixnidi-gynaikwn-sthn-kw.5646270.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T20:09:00+00:00"/>
    <meta property="og:title" content="Σύρραξη σε παιχνίδι γυναικών στην Κω!"/>
    <meta property="og:description" content="Απίστευτες σκηνές σε αγώνα μπάσκετ στην Κω, αναμεσα στον τοπικό Ιπποκράτη και την Ε.Α Καλύμνου, όπου μόλις 7 10 πριν το τέλος του αγώνα αθλήτριες των δύο ομάδων πιάστηκαν στα χέρια, πριν αποβληθούν οι δύο πάγκοι."/>
  </head>
  <body>
    <article>
      <h1>Σύρραξη σε παιχνίδι γυναικών στην Κω!</h1>
      <h2>Απίστευτες σκηνές σε αγώνα μπάσκετ στην Κω, αναμεσα στον τοπικό Ιπποκράτη και την Ε.Α Καλύμνου, όπου μόλις 7'10'' πριν το τέλος του αγώνα αθλήτριες των δύο ομάδων πιάστηκαν στα χέρια, πριν αποβληθούν οι δύο πάγκοι.</h2>
      <address><time datetime="2019-11-25T20:09:00+00:00">25 Nov 2019, 20:09</time> by <a rel="author">Χρήστος Μπαρούνης</a></address>
      <p>Όλα κυλούσαν ήρεμα, ή έστω έτσι έδειχναν, στο παιχνίδι του Ιπποκράτη Κω με την Ε.Α Καλύμνου, όπου οι γηπεδούχες οδηγούνταν στη νίκη με διαφορά 19 πόντων. Αυτο μέχρι το 33'. Για την ακρίβεια, με 7'10'' για τη λήξη του αγώνα, μετά από διαμαρτυρία του προπονητή του Ιπποκράτη, Πέτρου Αργυρίου για φάουλ, η κατάσταση ξέφυγε, με αποτέλεσμα αθλήτριες των δύο ομάδων να πιαστούν στα χέρια!</p>
      <p>Αποτέλεσμα της σύρραξης; Αφού το κλίμα εκτονώθηκε μετά από παρέμβαση των πιο ψύχραιμων των δύο ομάδων, οι διαιτητές διέταξαν να αποβληθούν οι πάγκοι των δύο ομάδων, με τον Ιπποκράτη να τελειώνει το ματς χωρίς αλλαγή και τους φιλοξενούμενους να έχουν μόλις δύο αλλαγές.</p>
      <p>
        <b>Δείτε στο ακόλουθο βίντεο τι ακριβώς έγινε:</b>
      </p>
      <figure>
        <iframe src="https://www.youtube.com/embed/re6-7hsacbg" width="560" height="315" data-service="Youtube" scrolling="no"/>
      </figure>
    </article>
  </body>
</html>