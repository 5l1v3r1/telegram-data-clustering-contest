<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191125-svij-sered-chuzhyh-shho-vidomo-pro-ukrayinskogo-rozvidnyka-eduarda-matyuhu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-25T20:51:50+00:00"/>
    <meta property="og:title" content="Свій серед чужих – що відомо про українського розвідника Едуарда Матюху"/>
    <meta property="og:description" content="Яку інформацію з “ДНР” передавав Україні розвідник Едуард Матюха та чому його розсекретили – читайте в матеріалі Фактів ICTV."/>
  </head>
  <body>
    <article>
      <h1>Свій серед чужих – що відомо про українського розвідника Едуарда Матюху</h1>
      <address>
        <time datetime="2019-11-25T20:51:50+00:00">25 Nov 2019, 20:51</time>
      </address>
      <p>Яку інформацію з “ДНР” передавав Україні розвідник Едуард Матюха та чому його розсекретили – читайте в матеріалі Фактів ICTV.</p>
      <p>“Народний мер” окупованої Горлівки Донецької області Едуард Матюха виявився українським розвідником, який протягом п’яти років передавав інформацію про присутність російських сил на Донбасі.</p>
      <p>
        <b>Яку інформацію передавав Матюха</b>
      </p>
      <p>Проросійські невизнані анклави (Абхазія, Північна Осетія, Придністров’я, “ДНР” і “ЛНР”) координуються Кремлем через КПРФ. Відповідальна за це людина – депутат Тайсан Казбек Кучукович.</p>
      <p>Саме члени комуністичної партії формують російські “гуманітарні конвої”, в яких також перевозять готівку.</p>
      <p><b>Читайте:</b> <a href="https://fakty.com.ua/ua/svit/20191120-fsb-vkotre-zatrymala-ukrayinskogo-rozvidnyka-gur-sprostovuye/">ФСБ вкотре затримала “українського розвідника” – ГУР спростовує</a></p>
      <p>У 2018 році планувалося відновити проект “Новоросія”. Це були військові плани із захоплення Харківської області, Одеської області та створення сухопутного коридору до півострова Крим.</p>
      <p>
        <b>Навіщо Матюху розсекретили</b>
      </p>
      <p>Співголова ГІ Права справа Дмитро Снєгирьов розповів, що є така комбінація спецслужб, коли агента виводять та ухвалюється рішення про інформаційний супровід цього процесу.</p>
      <blockquote>– Вивід розвідника – інформаційно-психологічна операція з метою деморалізації супротивника. Демонстрація наявності агентів в їх середовищі, неможливість роботи їх так званих спецслужб. І демонстрація здатності українських спецслужб у проведенні оперативної комбінації на окупованій території, – зазначив Дмитро Снєгирьов.</blockquote>
      <p>Крім того, Едуард Матюха може стати важливим свідком у міжнародних судах, в яких Україна доводить причетність РФ до війни на Донбасі.</p>
      <p>– Цілком можливо, що його евакуація з окупованої території пов’язана тим, що його найближчим часом будуть використовувати в якості свідка в міжнародних судах і позовах. Матюха може надати велику кількість інформації, – зазначив екс-голова Луганської ОДА Георгій Тука.</p>
      <p>Нагадаємо, колишній “народний мер” Горлівки <a href="https://fakty.com.ua/ua/ukraine/20191125-kolyshnij-mer-okupovanoyi-gorlivky-matyuha-vyyavyvsya-ukrayinskym-rozvidnykom/">Едуард Матюха п’ять років збирав інформацію</a> про дії Росії на Донбасі для Головного управління розвідки Міноборони. Нині Матюха перебуває на підконтрольній Україні території. Про те, що її чоловік є розвідником, не знала навіть дружина.</p>
    </article>
  </body>
</html>