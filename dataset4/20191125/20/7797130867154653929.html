<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Svet/a546967/Jemenski-pobunjenici-pritvorili-radnike-UN-zbog-sumnje-da-su-spijuni.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-25T20:34:00+00:00"/>
    <meta property="og:title" content="Jemenski pobunjenici pritvorili radnike UN zbog sumnje da su špijuni"/>
    <meta property="og:description" content="Vođa jemenskih pobunjenika Hutija, Abdel Mosen Tavos, rekao je da su pritvorili brojne humanitarne radnike..."/>
  </head>
  <body>
    <article>
      <h1>Jemenski pobunjenici pritvorili radnike UN zbog sumnje da su špijuni</h1>
      <address>
        <time datetime="2019-11-25T20:34:00+00:00">25 Nov 2019, 20:34</time>
      </address>
      <p>Vođa jemenskih pobunjenika Hutija, Abdel Mosen Tavos, rekao je da su pritvorili brojne humanitarne radnike Ujedinjenih nacija pod sumnjom da su špijuni.</p>
      <p>Pobunjenici koje podržava Iran optužili su humanitarne organizacije da "tajno ciljaju" Jemence bez dokaza. </p>
      <p>Tavos je optužbe uputio nakon izveštaja Ujedinjenih nacija o korupciji kod Hutija. </p>
      <p>Tavos nije otkrio identitete pritvorenih radnika, osim što je rekao da su dva Jordanca prebačena u prestonicu Sanu, koju su Hutiji osvojili od snaga međunarodno priznate vlade 2014. godine. Jordansko ministarstvo spoljnih poslova potvrdilo je da su dvojica radnika u nedelju puštena i da su se vratili kući. </p>
      <p>Zamenica šefa humanitarne politike UN Ursula Mueler upozorila je prošle nedelje na skok nasilja i uznemiravanja humanitarnih radnika u jemenskim oblastima pod kontrolom Hutija.</p>
    </article>
  </body>
</html>