<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hvzeeland.nl/nieuws/39877-boete-voor-varen-over-mistige-oosterschelde/"/>
    <meta property="og:site_name" content="HVZeeland.nl"/>
    <meta property="article:published_time" content="2019-11-25T20:55:00+00:00"/>
    <meta property="og:title" content="Boete voor varen over mistige Oosterschelde"/>
    <meta property="og:description" content="ZIERIKZEE - De politie heeft dit weekeinde de bestuurder van een motorboot bekeurd omdat deze over de Oosterschelde voer terwijl het erg mistig was."/>
  </head>
  <body>
    <article>
      <h1>Boete voor varen over mistige Oosterschelde</h1>
      <address><time datetime="2019-11-25T20:55:00+00:00">25 Nov 2019, 20:55</time> by <a rel="author">Roland de Jong</a></address>
      <figure>
        <img src="https://www.hvzeeland.nl/pictures/stock/5/4/0/45.604x334.jpg"/>
        <figcaption>
          <cite>Â© Foto: HVZeeland.nl (archief)</cite>
        </figcaption>
      </figure>
      <p>
        <b>ZIERIKZEE - De politie heeft dit weekeinde de bestuurder van een motorboot bekeurd omdat deze over de Oosterschelde voer terwijl het erg mistig was.</b>
      </p>
      <p>De motorboot was niet voorzien van een radarinstallatie en dat brengt bij beperkt zicht volgens de Landelijke Eenheid Zuidwest van de politie grote risico's met zich mee. Daarom kreeg de schipper een proces-verbaal.</p>
      <p>De politie raadt mensen die op het water worden overvallen door dichte mist om stuurboord wal te houden, de marifoon goed uit te luisteren en op de dichtstbijzijnde daarvoor geschikte plaats stil te gaan liggen.</p>
    </article>
  </body>
</html>