<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/skivrecensioner/bo-kaspers-orkester-spelar-soulmusik-som-i-en-battre-bar/"/>
    <meta property="og:site_name" content="DN.SE"/>
    <meta property="article:published_time" content="2019-11-25T20:00:00+00:00"/>
    <meta property="og:title" content="Bo Kaspers Orkester spelar soulmusik som i en bättre bar"/>
    <meta property="og:description" content="Bo Kaspers Orkester har återvänt till soulmusiken som hördes i Stockholms klubbliv på 90-talet."/>
  </head>
  <body>
    <article>
      <h1>Bo Kaspers Orkester spelar soulmusik som i en bättre bar</h1>
      <address><time datetime="2019-11-25T20:00:00+00:00">25 Nov 2019, 20:00</time> by <a rel="author" href="https://www.dn.se/av/po-tidholm/" target="_blank">Po Tidholm</a></address>
      <p>
        <b>Bo Kaspers Orkester har återvänt till soulmusiken, med samma funkgitarrer som i Stockholms klubbliv på 90-talet. Men här finns också några fina klassiker om det lilla livet.</b>
      </p>
      <details>
        <summary>Pop</summary>
        <p>
          <b>Bo Kaspers Orkester</b>
        </p>
        <p>”23.55”</p>
        <p>(Sony)</p>
      </details>
      <p>”23.55” - fem i tolv - är inget inlägg i klimatdebatten. Snarare är Bo Kaspers Orkesters nya ett ganska lättsamt soulalbum med texter om kärlek, åldrande och om att dricka lite för mycket. Det är som alltid värdigt, snyggt, välspelat och säkert.</p>
      <p>Nu har de återvänt till den klassiska soulmusiken – så som den låter i en bättre bar någonstans. Men det är också en återkomst till ett svalt svenskt 90-tal, klubben Blacknuss och en huvudstad där funkgitarrerna surrade som ilskna getingar runt alla som rörde sig bland klubbarna.</p>
      <p>Just den associationen sänker humöret lite. Men bortsett från de värsta pastischerna – som säkert ändå kommer funka live – så finns det några fina BKO-klassiker här. Enkla sånger som håller svenskarna om ryggen i bilkön, vid diskmaskinen, genom det lilla livet.</p>
      <p>Bästa spår: ”Den sista resan”</p>
      <p> </p>
      <p>Läs <a href="https://www.dn.se/av/po-tidholm/">fler musikrecensioner av Po Tidholm</a>, till exempel <a href="https://www.dn.se/kultur-noje/skivrecensioner/skivrecension-bruce-springsteen-gor-latarna-fran-western-stars-annu-battre/">om soundtracket som gör Bruce Springsteens senaste album ännu bättre</a>.</p>
    </article>
  </body>
</html>