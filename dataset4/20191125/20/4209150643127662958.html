<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/sport/fudbal/Dzejdon-Sanco-zeli-u-Juventus/570503?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T20:40:33+00:00"/>
    <meta property="og:title" content="Džejdon Sančo želi u Juventus?"/>
    <meta property="og:description" content="Mladi engleski fudbaler Džejdon Sančo želi da napusti redove Borusije Dortmund i da se u zimskom prelaznom roku priključi Juventusu."/>
  </head>
  <body>
    <article>
      <h1>Džejdon Sančo želi u Juventus?</h1>
      <address><time datetime="2019-11-25T20:40:33+00:00">25 Nov 2019, 20:40</time> by <a rel="author">N.N.</a></address>
      <p>Mladi engleski fudbaler Džejdon Sančo želi da napusti redove Borusije Dortmund i da se u zimskom prelaznom roku priključi Juventusu.</p>
      <p>Njemački fudbalski velikan Borusija Dortmund ima velike probleme s mladom zvijezdom Džejdonom Sančom.</p>
      <p>Kako piše Calciomercato, Džejdon Sančo čeka početak zimskog prelaznog roka kako bi obukao crno-bijeli dres velikana iz Torina. Engleski reprezentativac jedan je od najboljih mladih fudbalera svijeta, a privlači pažnju brojnih evropskih velikana, a njegov odlazak je izvjestan jer se Sančo osjeća poniženo zbog velikog broja kazni koje je dobio za kratak vremenski period.</p>
      <p>Podsjetimo, Džejdon Sančo je prvo finansijski kažnjen zbog prekasnog povratka u klub s reprezentativne pauze, onda je od njega zatraženo da trenira sam na kiši, a kasnije je zamijenjen u prvom poluvremenu tokom derbija protiv Bajerna.</p>
      <p>Sančo je bio u impresivnoj formi za Borusiju ove sezone u kojoj je postigao pet golova i upisao devet asistencija u samo 17 utakmica u svim takmičenjima.</p>
      <p>Međutim, nešto je opasno puklo između njega i Dortmunda, a prema pisanju "Merkata", Sančo je vrlo blizu prelasku u Seriju A.</p>
      <p>(b92)</p>
    </article>
  </body>
</html>