<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2825220-skalecka-zapevnila-so-ideologicnih-zmin-v-roboti-nacsluzbi-zdorova-ne-bude.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T20:48:00+00:00"/>
    <meta property="og:title" content="Скалецька запевнила, що ідеологічних змін в роботі Нацслужби здоров'я не буде"/>
    <meta property="og:description" content="Міністр охорони здоров'я Зоряна Скалецька подякувала голові НСЗУ Олегу Петренко за створення і налагодження роботи служби та вважає, що ідеологічних змін подальша робота НСЗУ не зазнає."/>
  </head>
  <body>
    <article>
      <h1>Скалецька запевнила, що ідеологічних змін в роботі Нацслужби здоров'я не буде</h1>
      <h2>Міністр охорони здоров'я Зоряна Скалецька подякувала голові НСЗУ Олегу Петренко за створення і налагодження роботи служби та вважає, що ідеологічних змін подальша робота НСЗУ не зазнає.</h2>
      <address><time datetime="2019-11-25T20:48:00+00:00">25 Nov 2019, 20:48</time> by <a rel="author">оголосив про свою відставку.</a></address>
      <p>Про це вона сказала в ефірі програми "Свобода слова", передає кореспондент Укрінформу.</p>
      <p>"Багато було зроблено, тому я дуже вдячна за те що він (Олег Петренко - ред.) зробив, і нам потрібно рухатися власним напрямом прийняття своєчасних рішень, необхідно Програму медичних гарантій затвердити, розробити багато документів, щоб запустити роботу з лікарнями, для того, щоб лікарні могли підписати контракти своєчасно, щоб громадяни могли отримувати медичну допомогу", - сказала Скалецька.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2825079-golova-nacsluzbi-zdorova-podav-u-vidstavku.html">Голова Нацслужби здоров’я подав у відставку</a>
      </blockquote>
      <p>Вона додала, що якихось ідеологічних змін щодо Програми медичних гарантій не відбудеться.</p>
      <p>"Нам необхідно забезпечити за 72 млрд грн на наступний рік доступ в закладах охорони здоров'я до отримання допомоги. Я сподіваюся, що та команда (НСЗУ - ред.), яка залишається, ті працівники, які готували програму медичних гарантій, будуть продовжувати роботу.  На цьому тижні у нас стоїть задача в уряді затвердити програму медичних гарантій, що ми й зробимо. Я переконана, що НСЗУ зробить все необхідне і ми запустимо через 4 місяці програму медичних гарантій", - сказала Скалецька.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2825207-stefanisina-zaklikae-stati-na-zahist-medreformi.html">Стефанишина закликає стати на захист медреформи</a>
      </blockquote>
      <p>Вона також повідомила, що в НСЗУ буде призначений виконувач обов'язків голови, на цю посаду буде оголошений конкурс. </p>
      <p>Як повідомляв Укрінформ, в понеділок 25 листопада голова Національної служби здоров'я Олег Петренко <i><b><a href="https://www.ukrinform.ua/rubric-society/2825079-golova-nacsluzbi-zdorova-podav-u-vidstavku.html">оголосив про свою відставку.</a></b></i></p>
      <p>
        <i>Фото: Ельдара Сарахмана / rozmova.wordpress.com</i>
      </p>
    </article>
  </body>
</html>