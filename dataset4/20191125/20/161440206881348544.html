<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/25/abusi-sessuali-su-ragazzine-in-comunita-a-processo-il-santone-e-l-137-957039.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-25T20:53:57+00:00"/>
    <meta property="og:title" content="Abusi sessuali su ragazzine in comunità: a processo il &quot;Santone&quot; e le sue complici"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">catania</h6>
      <h1>Abusi sessuali su ragazzine in comunità: a processo il "Santone" e le sue complici</h1>
      <h2>Al via il processo "Dodici apostoli", 17 richieste di costituzione di parte civile</h2>
      <address>
        <time datetime="2019-11-25T20:53:57+00:00">25 Nov 2019, 20:53</time>
      </address>
      <p>Quattro imputati e 17 richieste di costituzione di parte civile.</p>
      <p>Si vanno definendo i dettagli del processo "Dodici apostoli", che a Catania vede alla sbarra i presunti responsabili di violenze sessuali su ragazzine adolescenti affidate a una comunità, in alcuni casi con la complicità delle madri.</p>
      <p>Si tratta di Piero Afio Capuana, 75 anni, bancario in pensione, considerato il "santone" del sodalizio, di ispirazione cattolica, e di tre presunte fiancheggiatrici, Katia Concetta Scarpignato, di 59 anni, Fabiola Raciti, di 57, e Rosaria Giuffrida, di 59.</p>
      <p>A chiedere al giudice di essere considerate parti lese sono state le vittime dei presunti abusi, assieme ad otto associazioni e alla Diocesi di Acireale.</p>
      <p>Il magistrato deciderà se ammettere le istanze nella prossima udienza, aggiornata al prossimo 16 dicembre.</p>
      <p>(Unioneonline/l.f.)</p>
    </article>
  </body>
</html>