<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/ChampionsLeague/simeone-h-atletiko-ypoferei-panta-apo-ton-kristiano-ronalnto.5646268.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T20:00:00+00:00"/>
    <meta property="og:title" content="Σιμεόνε: Η Ατλέτικο υποφέρει πάντα από τον Κριστιάνο Ρονάλντο"/>
    <meta property="og:description" content="Ο τεχνικος της Ατλέτικο Ντιέγκο Σιμεόνε έπλεξε το εγκώμιο των παικτών της Γιουβέντους λίγο πριν τη μάχη των δύο ομάδων στο Τορίνο ενώ έκανε ειδική αναφορά στην κλάση του Κριστιάνο Ρονάλντο."/>
  </head>
  <body>
    <article>
      <h1>Σιμεόνε: Η Ατλέτικο υποφέρει πάντα από τον Κριστιάνο Ρονάλντο</h1>
      <h2>Ο τεχνικος της Ατλέτικο Ντιέγκο Σιμεόνε έπλεξε το εγκώμιο των παικτών της Γιουβέντους λίγο πριν τη μάχη των δύο ομάδων στο Τορίνο ενώ έκανε ειδική αναφορά στην κλάση του Κριστιάνο Ρονάλντο.</h2>
      <address><time datetime="2019-11-25T20:00:00+00:00">25 Nov 2019, 20:00</time> by <a rel="author">Βαγγέλης Σταματόπουλος</a></address>
      <p>Η Ατλέτικο Μαδρίτης ξέρει πως με νίκη στο Τορίνο επί της αδιάφορης βαθμολογικά <a href="https://www.sport24.gr/football/omades/Giouventous/">Γιουβέντους </a>(έχει πάρει ήδη το εισιτήριο για τους "16" <a href="https://www.sport24.gr/football/ChampionsLeague/lokomotiv-gioyventoys-1-2-o-kosta-esteile-thn-kyria-stoys-16-me-gkolara-sto-93.5634141.html">μετά τη νίκη στην Μόσχα επί της Λοκομοτίβ</a>) προκρίνεται στη νοκ-άουτ φάση του Champions League, με τον Ντιέγκο Σιμεόνε να τονίζει πάντως στη συνέντευξη Τύπου πως η αποστολή της ομάδας του το βράδυ της Τρίτης στο Τορίνο θα είναι εξαιρετικά δύσκολη.</p>
      <p>Τόσο γιατί απέναντί της θα βρει μία δυνατή ομάδα με παίκτες ποιότητας όσο και επειδή διαθέτει στις τάξεις της τον Κριστιάνο Ρονάλντο, που διαθέτει μία εκπληκτικη παράδοση κόντρα στην Ατλέτικο με 24 γκολ στο ενεργητικό του σε 33 συνολικά ματς απέναντι στους ροχιμπλάνκος στην καριέρα του.</p>
      <p>
        <i>"Ξέρουμε καλά πως το ποδόσφαιρο εξαρτάται από τις καταστάσεις που θα καταφέρουμε να δημιουργήσουμε, θα πρέπει να βρεθούμε όσο το δυνατόν περισσότερες φορές στην αντίπαλη περιοχή.</i>
      </p>
      <p>
        <i>Εμείς αντιμετωπίζουμε το κάθε ματς προσπαθώντας να δώσουμε το καλύτερο δυνατό. Ο Σάρι από την άλλη προσπαθεί να στείλει το μήνυμά του στους παίκτες αλλά τους λογαριασμούς θα τους κάνουν την άνοιξη του 2020.</i>
      </p>
      <figure>
        <img src="https://www.sport24.gr/football/omades/Giouventous/article5646271.ece/BINARY/w620/simeone1.jpg"/>
      </figure>
      <p>
        <i> </i>
      </p>
      <p>
        <i>Η Γιουβέντους έχει πάρα πολλούς κλασάτους παίκτες που μπορούν να παίξουν σε πολλές διαφορετικές θέσεις και ξέρουν να δίνουν τον καλύτερο εαυτό τους με αυτόν τον προπονητή.</i>
      </p>
      <p><i>Είμαι σίγουρος πως και φέτος θα είναι πρωταγωνιστές σε αρκετές διοργανώσεις"</i>, δήλωσε χαρακτηριστικα στη συνέντευξη Τύπο ο "Τσόλο", για να προσθέσει αναφορικα με το πανίσχυρο όπλο της βέκια σινιόρα που ακούει στο όνομα Κριστιάνο Ρονάλντο:</p>
      <p>
        <i>"Είναι το νούμερο ένα, υποφέρουμε πάντα απέναντί του, όμως δεν πιστεύω σε καμία περίπτωση πως θα είναι μία μάχη μεταξύ της Ατλέτικο και του Ρονάλντο.</i>
      </p>
      <p>
        <i>Είμαστε εδώ, στο πολύ όμορφο σπίτι της Γιουβέντους, για να δώσουμε ένα πολύ ωραίο παιχνίδι κόντρα σε μία ομάδα που είναι πολύ δυνατή σε κάθε θέση".</i>
      </p>
      <p>
        <b>ΔΙΑΒΑΣΤΕ ΑΚΟΜΑ:</b>
      </p>
      <h4>
        <a href="https://www.sport24.gr/football/omades/Giouventous/igkoyain-gia-ronalnto-den-thelw-na-klepsw-to-throno-kanenos.5646224.html">Ιγκουαΐν για Ρονάλντο: "Δεν θέλω να κλέψω το θρόνο κανενός"</a>
      </h4>
      <h4>
        <a href="https://www.sport24.gr/football/Italy/SerieA/atalanta-gioyventoys-1-2-terastia-anatroph-me-ypografh-igkoyain.5645004.html">Αταλάντα - Γιουβέντους 1-3: Τεράστια ανατροπή με υπογραφή Ιγκουαΐν</a>
      </h4>
    </article>
  </body>
</html>