<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/za_koshti_ukrayintsiv__leshhenko_pro_noviy_telekanal_ahmetova_n1239334"/>
    <meta property="og:site_name" content="24 Канал"/>
    <meta property="article:published_time" content="2019-11-25T20:12:00+00:00"/>
    <meta property="og:title" content="За гроші українців, – Лещенко про новий телеканал Ахметова"/>
    <meta property="og:description" content="Зниження заробітків Ріната Ахметова змушує його боротися за свої гроші за допомогою традиційних методів. До цього він залучає своїх політиків, а також медіа ринок."/>
  </head>
  <body>
    <article>
      <h1>За гроші українців, – Лещенко про новий телеканал Ахметова</h1>
      <address><time datetime="2019-11-25T20:12:00+00:00">25 Nov 2019, 20:12</time> by <a rel="author" href="https://24tv.ua/sergiy_leshhenko_tag5555/" target="_blank">Сергій Лещенко</a></address>
      <p>
        <b>Зниження заробітків Ріната Ахметова змушує його боротися за свої гроші за допомогою традиційних методів. До цього він залучає своїх політиків, а також медіа ринок.</b>
      </p>
      <p>Таку думку у своєму відеоблозі <a href="https://24tv.ua/hto_z_politikiv_virishiv_pidtrimati_lyashka_i_vikriv_svoyu_spivpratsyu_z_ahmetovim_n1238379">"Чесна політика"</a> озвучив Сергій Лещенко та сказав: "Ахметов розширяє лінійку своїх телеканалів".</p>
      <blockquote>Цікаво! <a href="https://24tv.ua/privit_vid_oligarha_ahmetova_abo_chomu_lyashko_z_kulakami_nakinuvsya_na_gerusa_n1232408">Привіт від олігарха Ахметова, або Чому Ляшко з кулаками накинувся на Геруса</a></blockquote>
      <p>За його слова, це відбувається непомітно для суспільства, бо мало хто уважно слідкує за рішеннями державних регуляторів.</p>
      <aside>Але вже дуже скоро ви як телеглядачі це побачите, коли знайдете в себе у телевізорі канал новин "Україна 24", який під гаслами демократії почне просувати потрібні Ахметову меседжі,<cite>– пояснив Лещенко.</cite></aside>
      <p>Він пояснив, що олігарх скористався тим, що нова влада не провела повноцінне перезавантаження Нацради з питань телебачення і радіомовлення – і люди, які залишилися в спадок від епохи Порошенка, провели переоформлення ліцензії для компанії "Аспера 2011", яка мовила під брендом телеканалу "Ескулап".</p>
      <p><b>Що відомо про компанію "Аспера 2011"?</b> Вона входила до списку телекомпаній, яких пов'язували з оточенням Олександра Януковича та мали 3 попередження Нацради за недотримання програмної концепції. Але в часи Петра Порошенка канал перейшов під контроль Ріната Ахметова замість того, щоб бути конфіскованим як активи президента-втікача. А тепер – новий етап легалізації через зміну програмної концепції.<br/><br/>Раніше цей канал мав ліцензію на фільми, розважальні та науково-просвітницькі передачі, але зараз їм надали право майже на 16 годин інформаційного мовлення.</p>
      <p>"Розвивати свій телевізійний щит Ахметов буде фактично нашим з вами коштом – адже ресурси в нього коштом монополії в багатьох галузях економіки, а ця монополія була результатом неформальних і взаємовигідних домовленостей з попередніми президентами Януковичем і Порошенком", – додав він. </p>
      <figure>
        <img src="https://24tv.ua/resources/photos/news/620_DIR/201907/1185598_8938025.png?201907110032"/>
        <figcaption>Які ЗМІ контролюють українські олігархи / Інфографіка 24 каналу</figcaption>
      </figure>
      <p>
        <b>Дивіться відеоблог "Чесна політика" Сергія Лещенка:</b>
      </p>
      <figure>
        <iframe src="https://www.youtube.com/embed/dGg2K_jOBSo" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>