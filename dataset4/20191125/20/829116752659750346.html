<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191125-holnap-kezdodik-a-masodik-nemzetkozi-konferencia-a-keresztenyuldozesrol.html"/>
    <meta property="og:site_name" content="Origo"/>
    <meta property="article:published_time" content="2019-11-25T20:21:00+00:00"/>
    <meta property="og:title" content="Az Orbán-kormány élen jár az üldözött keresztények segítésében"/>
    <meta property="og:description" content="Másodszor rendez nemzetközi konferenciát Magyarország a keresztényüldözés ellen."/>
  </head>
  <body>
    <article>
      <h1>Az Orbán-kormány élen jár az üldözött keresztények segítésében</h1>
      <address><time datetime="2019-11-25T20:21:00+00:00">25 Nov 2019, 20:21</time> by <a rel="author">Origo</a></address>
      <p>
        <b>Magyarország másodjára tartja meg a keresztényüldözés elleni nemzetközi konferenciát Budapesten. A konferencia célja, hogy rávilágítson a keresztények helyzetére az egész világon, és nemzetközi platform jöjjön létre a keresztényüldözéssel szembeni globális fellépés érdekében.</b>
      </p>
      <p>A konferencia egyes résztvevői már hétfőn megérkeztek, a rendezvény azonban kedden kezdődik. Antiokheia és a Kelet pátriárkája, II. Ignatius Aphrem arámi nyelven mond imát az ebéd előtt.</p>
      <aside>Az esemény fő résztvevői Orbán Viktor miniszterelnök,Matthew Hassan Kukah, nigériai püspök, és III. Gewargis, az Asszír keleti egyház pátriárkája lesz.</aside>
      <p> A rendezvényről a <a href="https://www.breitbart.com/faith/2019/11/25/hungary-shines-spotlight-christian-persecution-budapest-conference">Breitbart.com</a> is beszámolt.</p>
      <aside>A lap szerint az Orbán-kormány élvonalban van az üldözött keresztények segítésében a világ minden táján.</aside>
      <p>A pénzügyi és logisztikai támogatás segít abban, hogy a keresztényeknek ne kelljen gazdasági okokból elhagyniuk hazájukat.</p>
      <p>A magyar kormány azért indította el a programot, mert a kereszténység a legüldözöttebb vallás lett a világon, és Magyarország keresztény nemzet – idézi a lap Azbej Tristant, a Miniszterelnökség üldözött keresztények megsegítéséért felelős államtitkárát.</p>
      <p>A vallásuk miatt üldözött emberek 80 százaléka keresztény, vagyis évente mintegy 245 millió ember szenved üldöztetést azért, mert Krisztus követőjének vallja magát.</p>
      <p>A konferencia november 23-26-ig tart.</p>
      <related>
        <h4>KAPCSOLÓDÓ CIKK</h4>
        <a href="https://www.origo.hu/itthon/20190528-immar-masodikalkalommal-lesz-konferencia-a-keresztenyuldozesrol.html"/>
      </related>
    </article>
  </body>
</html>