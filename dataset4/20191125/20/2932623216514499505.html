<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/yasam/664938.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-25T20:04:00+00:00"/>
    <meta property="og:title" content="Muğla'da sağanak ve fırtına nedeniyle bazı ev ve iş yerlerini su bastı"/>
    <meta property="og:description" content="Muğla'nın Marmaris ilçesinde şiddetli fırtına ve yağıştan dolayı dereler taştı, ev ve iş yerlerini su bastı."/>
  </head>
  <body>
    <article>
      <h1>Muğla'da sağanak ve fırtına nedeniyle bazı ev ve iş yerlerini su bastı</h1>
      <h2>Muğla'nın Marmaris ilçesinde şiddetli fırtına ve yağıştan dolayı dereler taştı, ev ve iş yerlerini su bastı.</h2>
      <address>
        <time datetime="2019-11-25T20:04:00+00:00">25 Nov 2019, 20:04</time>
      </address>
      <p>Marmaris'te, kuvvetli yağış ve fırtına günlük yaşamı olumsuz etkiledi.</p>
      <p>Bozburun, Orhaniye ve Hisarönü mahallelerindeki derelerin taşmasıyla bazı ev ve iş yerlerini su bastı.</p>
      <p>Marmaris Meteoroloji Müdürlüğü yetkilileri, ilçede sabahtan bu yana metrekareye 97 kilogram yağış düştüğünü bildirdi.</p>
      <p>Yağışların aralıklarla devam edeceğini belirten yetkililer, vatandaşları dikkatli olmaları konusunda uyardı.</p>
      <p>Orhaniye Mahallesi Muhtarı Cem Dinç, AA muhabirine yaptığı açıklamada, dere ıslahı yapılmadığı için su taşkınları yaşandığını öne sürdü.</p>
      <p>Hisarönü Mahallesi Muhtarı Mehmet Ali Taştekin de Değirmenyanı mevkisindeki derenin taşması nedeniyle evleri su bastığını, yetkililerden yardım beklediklerini dile getirdi.</p>
      <figure>
        <img src="https://icdn.turkiyegazetesi.com.tr/images/ckfiles/images/11(999).jpg"/>
      </figure>
    </article>
  </body>
</html>