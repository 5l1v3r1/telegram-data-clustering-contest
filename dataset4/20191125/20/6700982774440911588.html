<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pianetagenoa1893.net/arbitri/giacomelli-ed-il-genoa-in-trasferta-settima-chiamata-in-carriera/"/>
    <meta property="og:site_name" content="PianetaGenoa1893"/>
    <meta property="article:published_time" content="2019-11-25T20:05:22+00:00"/>
    <meta property="og:title" content="Giacomelli ed il Genoa in trasferta: settima chiamata in carriera"/>
    <meta property="og:description" content="L'arbitro di Trieste coadiuvato da Paolo Valeri e Velentino Fiorito. Entrambi hanno seguito il Genoa, dalla cabina Var, in gare disputate lontano dal capoluogo ligure"/>
  </head>
  <body>
    <article>
      <h1>Giacomelli ed il Genoa in trasferta: settima chiamata in carriera</h1>
      <h2>L'arbitro di Trieste coadiuvato da Paolo Valeri e Velentino Fiorito. Entrambi hanno seguito il Genoa, dalla cabina Var, in gare disputate lontano dal capoluogo ligure</h2>
      <address><time datetime="2019-11-25T20:05:22+00:00">25 Nov 2019, 20:05</time> by <a rel="author" href="https://www.pianetagenoa1893.net/" target="_blank">Alfonso Magno</a></address>
      <p>Quindicesima volta in carriera (settima in trasferta) per <b>Piero Giacomelli</b> con il Genoa in campo. Il quarantaduenne arbitro di Trieste si appresta a dirigere il match che chiude la tredicesima giornata di andata della stagione 2019/20. Il ristoratore prestato al calcio che conta era già stato designato, nel campionato attuale, per l’esordio rossoblù: il pirotecnico Roma-Genoa 3-3 lo scorso agosto.</p>
      <p>Gli almanacchi del calcio ci dicono che con <b>Piero Giacomelli</b> – che dal luglio del 2012 dirige stabilmente gare di Serie A – il Vecchio Balordo ha ottenuto una sola vittoria esterna, così come è uno il pari mandato in archivio; quattro, invece, sono le sconfitte riportate dal Genoa lontano dall’ombra della Lanterna.</p>
      <p>Nell’archivio personale di <b>Piero Giacomelli </b>è presente un altro scontro tra genovesi e ferraresi: pareggio con una rete per parte ma con il Genoa padrone di casa (undicesima di ritorno della stagione 2017/18).</p>
      <p>Il team delle “giacchette nere” è completato dagli assistenti arbitrali <b>Matteo Passeri </b>e <b>Damiano Margani</b>, rispettivamente delle sezioni Aia di Gubbio e Latina, mentre il compito di quarto ufficiale di gara è stato assegnato a <b>Marco Piccinini </b>della sezione Aia di Forlì. In cabina di regia Var siederanno <b>Paolo Valeri</b>, della sezione di Roma 2, e <b>Valentino Fiorito</b> della sezione di Salerno. Per entrambi due precedenti alle spalle e sempre col Genoa ospite dell’avversaria di turno. Una vittoria ed un pareggio per il primo, un pareggio ed una sconfitta per il secondo.</p>
      <related>
        <h4>ARTICOLI COLLEGATI</h4>
        <a href="https://www.pianetagenoa1893.net/primo-piano/qui-pegli-il-genoa-ha-terminato-la-rifinitura-ed-e-partito-per-ferrara/"/>
        <a href="https://www.pianetagenoa1893.net/primo-piano/con-calvarese-il-genoa-non-ha-mai-vinto-in-trasferta/"/>
        <a href="https://www.pianetagenoa1893.net/arbitri/paolo-valeri-designato-per-genoa-cagliari/"/>
        <a href="https://www.pianetagenoa1893.net/primo-piano/i-22-convocati-del-genoa-out-sanabria/"/>
        <a href="https://www.pianetagenoa1893.net/primo-piano/primocanale-a-ferrara-centrocampo-da-inventare-per-il-genoa/"/>
        <a href="https://www.pianetagenoa1893.net/arbitri/con-luca-banti-il-genoa-in-casa-vittorioso-solo-4-volte-su-17/"/>
      </related>
    </article>
  </body>
</html>