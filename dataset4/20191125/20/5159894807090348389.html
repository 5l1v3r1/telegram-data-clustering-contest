<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport.cz/hokej/kontinentalni-liga/clanek/1166475-hanzl-prvnim-golem-po-mesici-rozhodl-v-khl-o-vyhre-spartaku.html"/>
    <meta property="og:site_name" content="www.sport.cz"/>
    <meta property="article:published_time" content="2019-11-25T20:02:00+00:00"/>
    <meta property="og:title" content="Spartak - Nižněkamsk 1:0, Hanzl prvním gólem po měsíci rozhodl v KHL o výhře Spartaku"/>
    <meta property="og:description" content="Robin Hanzl ukončil po měsíci střelecký půst v Kontinentální hokejové lize a gólem rozhodl o výhře Spartaku Moskva 1:0 nad Nižněkamskem. Třicetiletý český útočník vstřelil jedinou branku utkání už ve 3. minutě dorážkou v přesilové hře."/>
  </head>
  <body>
    <article>
      <h1>Spartak - Nižněkamsk 1:0, Hanzl prvním gólem po měsíci rozhodl v KHL o výhře Spartaku</h1>
      <address><time datetime="2019-11-25T20:02:00+00:00">25 Nov 2019, 20:02</time> by <a rel="author">ČTK</a></address>
      <p>Robin Hanzl ukončil po měsíci střelecký půst v Kontinentální hokejové lize a gólem rozhodl o výhře Spartaku Moskva 1:0 nad Nižněkamskem. Třicetiletý český útočník vstřelil jedinou branku utkání už ve 3. minutě dorážkou v přesilové hře.</p>
      <p>Hanzl skóroval po devíti zápasech a poprvé od 24. října, v sezoně se trefil popáté. Druhým hrdinou duelu byl slovenský brankář Spartaku Július Hudáček, jenž za záda nepustil ani jednu z 39 střel Něftěchimiku.</p>
      <p>Moskevští svěřenci bývalého trenéra ruské reprezentace Olega Znaroka vyhráli čtvrtý zápas za sebou. V tabulce Bobrovovy divize jsou druzí dva body za Petrohradem, jenž triumfem 4:1 nad Kunlunem protáhl vítěznou sérii už na šest duelů.</p>
      <p>
        <b>
          <u>Výsledky zápasů KHL:</u>
        </b>
      </p>
      <p>Omsk - Viťaz Podolsk 3:0</p>
      <p>Petrohrad - Kunlun Red Star 4:1</p>
      <p>Spartak Moskva - Nižněkamsk 1:0 (<b>Hanzl</b> 1+0).</p>
    </article>
  </body>
</html>