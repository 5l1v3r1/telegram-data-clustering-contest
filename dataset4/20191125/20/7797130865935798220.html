<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Svet/a546970/Spanci-zaplenili-tri-tone-kokaina-u-podmornici-iz-Juzne-Amerike.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-25T20:59:00+00:00"/>
    <meta property="og:title" content="Španci zaplenili tri tone kokaina u podmornici iz Južne Amerike"/>
    <meta property="og:description" content="Španske vlasti saopštile su da su zaplenile tri tone kokaina u podmornici, koja je do te države doplovila iz Južne..."/>
  </head>
  <body>
    <article>
      <h1>Španci zaplenili tri tone kokaina u podmornici iz Južne Amerike</h1>
      <address>
        <time datetime="2019-11-25T20:59:00+00:00">25 Nov 2019, 20:59</time>
      </address>
      <p>Španske vlasti saopštile su da su zaplenile tri tone kokaina u podmornici, koja je do te države doplovila iz Južne Amerike i uhapsile dvojicu državljana Ekvadora.</p>
      <p>Cena podmornice je oko dva i po miliona evra, a vrednost tovara oko trista miliona dolara.</p>
      <p>Prva narko-podmornica u istoriji evropske borbe protiv trgovine narkoticima presretnuta je nedaleko od Galicije sa oko tri tone čistog kokaina, javlja španski El pais.</p>
      <p>List navodi i da iza ove operacije stoji moćna švercerska organizacija jer cena podmornice iznosi oko 2,5 miliona evra.</p>
      <p>Podmornica duga 22 metra krenula je put Evrope iz Kolumbije i španska policija navodi da je "aktivna godinama", iako nema dokaza da je ranije plovila ka Evropi.</p>
      <p>Glasine o podmornicama koje u Španiju dovoze kokain iz Južne Amerike godinama kruže u španskim službama bezbednosti, ali policija do sada nije uspela da uđe u trag takvim plovilima, prenosi RTS.</p>
    </article>
  </body>
</html>