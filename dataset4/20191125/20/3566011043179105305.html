<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550038.html/%D8%A7%D8%AF%D8%A7%D9%85%D9%87-%D8%B1%D9%88%D9%86%D8%AF-%D9%86%D8%A7%DA%A9%D8%A7%D9%85%DB%8C-%D9%87%D8%A7-%D8%AF%D8%B1%DA%AF%DA%86%D8%B3%D8%A7%D8%B1%D8%A7%D9%86-%D9%86%D9%81%D8%AA-%D9%88-%D9%BE%D8%A7%D8%B3-%D8%A7%D9%85%D8%AA%DB%8C%D8%A7%D8%B2%D9%87%D8%A7-%D8%B1%D8%A7-%D8%AA%D9%82%D8%B3%DB%8C%D9%85-%DA%A9%D8%B1%D8%AF%D9%86%D8%AF-%D8%AA%D8%B5%D8%A7%D9%88%DB%8C%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T20:11:00+00:00"/>
    <meta property="og:title" content="ادامه روند ناکامی ها درگچساران/نفت و پاس امتیازها را تقسیم کردند+تصاویر"/>
    <meta property="og:description" content="در چارچوب رقابت های لیگ دسته دوم فوتبال کشور، دو تیم نفت و گاز گچساران و پاس همدان در ورزشگاه شهدای نفت مقابل هم صف آرایی کردند که این دیدار در نهایت با تساوی بدون گل به پایان رسید."/>
  </head>
  <body>
    <article>
      <h1>ادامه روند ناکامی ها درگچساران/نفت و پاس امتیازها را تقسیم کردند+تصاویر</h1>
      <h2>هفته دهم لیگ دو فوتبال؛</h2>
      <address>
        <time datetime="2019-11-25T20:11:00+00:00">25 Nov 2019, 20:11</time>
      </address>
      <p>در چارچوب رقابت های لیگ دسته دوم فوتبال کشور، دو تیم نفت و گاز گچساران و پاس همدان در ورزشگاه شهدای نفت مقابل هم صف آرایی کردند که این دیدار در نهایت با تساوی بدون گل به پایان رسید.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از<a href="http://aftabejonoob.ir/"> آفتاب جنوب</a>،عصر امروز و در چارچوب رقابت های لیگ دسته دوم فوتبال کشور، دو تیم نفت و گاز گچساران و پاس همدان در ورزشگاه شهدای نفت مقابل هم صف آرایی کردند که این دیدار در نهایت با تساوی بدون گل به پایان رسید.</p>
      <figure>
        <img src="http://newsroom.dana.ir/content/upload/d8bc9433-fa58-4415-9837-3c7acbbacc63.jpg"/>
      </figure>
      <p>نفتی های گچساران از ابتدا با ترکیب علی خالصی، وحید ارمی، جواد نصیر، حسین میرزا حسینی، علی حدادی فر، شهاب زندی، امیرحسین کرمی نژاد، فرشید علیزاده، صیاد کوکبی، سجاد عبدویی و محمد بختیاری وارد زمین مسابقه شدند.</p>
      <p>برای پاس همدان نیزمحمد صابری، رضا ایار، میلاد داوودی، حسین جودکی، رضا کاشفی، مهدی نصیری، مسعود رمضانی، بهزاد سلطانی، عارف اکبری، امیر خدامرادی و علی عزیز نیز از ابتدای این دیدار پا به توپ شدند.</p>
      <figure>
        <img src="http://newsroom.dana.ir/content/upload/11f37933-49df-4151-a412-16e0712af89b.jpg"/>
      </figure>
      <p>هرچند نفتی های گچساران در این دیدار حساس موقعیت های گلزنی بسیاری به روی دروازه تیم پاس همدان خلق کردند،اما هیچ کدام به گل ختم نشد تا اولین تساوی گچسارانی ها در این فصل از رقابت ها رقم بخورد.</p>
      <p>در نیمه اول این دیدار یک ضربه پنالتی نصیب تیم پاس همدان شد که با درخشش "علی خالصی" دروازبان نفت و گاز گچساران این ضربه نیز مهار شد.</p>
      <figure>
        <img src="http://newsroom.dana.ir/content/upload/cbe74a38-b287-4fd0-8c75-74da25bf04a7.jpg"/>
      </figure>
      <p>از دیگر حواشی این دیدار می توان به اعتراض سرمربی و کادر فنی تیم نفت و گاز گچساران به نحوه قضاوت داور مسابقه و نیز گلایه هوادارن از بی توجهی مسئولان این شهرستان به مشکلات این تیم اشاره کرد.</p>
      <p>تیم فوتبال نفت و گاز گچساران با تیم های پاس همدان،شهرداری بم،شهرداری بندرعباس،چوکا تالش،سردار بوکان،نفت امیدیه،بعثت کرمانشاه،شهدای بابلسر،ایران‌جوان بوشهر<a href="http://aftabejonoob.ir/">،</a>ملی حفاری اهواز،رزکان کرج و دارایی بندرگز در گروه دوم این رقابت ها قرار دارد.</p>
      <figure>
        <img src="http://newsroom.dana.ir/content/upload/30186578-29ca-465b-9811-84cca2e7bf68.jpg"/>
      </figure>
      <p>تیم های کارون اروند خرمشهر،نماینده بجنورد،فولادنوین اهواز،شهید قندی یزد،والان کامیاران،خیبر خرم آباد،شهرداری فومن،شهرداری همدان،کاسپین قزوین،مس نوین کرمان،پرسپولیس گناوه،استقلال ملاثانی،شهرداری آستارا و میلاد مهر تهران نیز در گروه نخست این رقابت ها حضور دارند<a href="http://www.aftabejonoob.ir/">.</a></p>
      <p>گفتنی است تیم نفت و گاز گچساران باکسب 4 پیروزی ، 4 شکست و یک تساوی با 13امتیاز و با یک بازی کمترنسبت به دیگر رقبای بالای جدول، در رده هفتم جدول گروه دوم این رقابت ها حضور دارد.</p>
      <p>انتهای پیام/</p>
    </article>
  </body>
</html>