<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/futball/20191125-labdarugas-angol-foci-aguero-serules-miatt-kihagyja-manchester-united-elleni-varosi-rangadot.html"/>
    <meta property="og:site_name" content="Origo"/>
    <meta property="article:published_time" content="2019-11-25T20:24:00+00:00"/>
    <meta property="og:title" content="Agüero sérülés miatt kihagyja a Manchester United elleni városi rangadót"/>
    <meta property="og:description" content="Néhány hétig nem léphet pályára az argentin világklasszis."/>
  </head>
  <body>
    <article>
      <h1>Agüero sérülés miatt kihagyja a Manchester United elleni városi rangadót</h1>
      <address><time datetime="2019-11-25T20:24:00+00:00">25 Nov 2019, 20:24</time> by <a rel="author">MTI</a></address>
      <p>
        <b>Néhány hétig nem léphet pályára Sergio Agüero, az angol bajnok Manchester City futballistája.</b>
      </p>
      <p>Az argentin támadónak szombaton a Chelsea ellen 2-1-re megnyert találkozón sérült meg a combja.</p>
      <figure>
        <img src="https://cdn.nwmgroups.hu/s/img/i/1911/20191125fbl-horizontal-sergio-aguero.jpg"/>
        <figcaption>Sergio Agüero megsérült<cite>Forrás: AFP/Oli Scarff</cite></figcaption>
      </figure>
      <p>Josep Guardiola vezetőedző elmondta, a klasszis csatárnak biztosan ki kell majd hagynia december 7-én a Manchester United elleni városi derbit, amelyet a Newcastle United és a Burnley elleni összecsapás előz meg a Premier League-ben és kedden az ukrán Sahtar Donyeck elleni a Bajnokok Ligájában.</p>
    </article>
  </body>
</html>