<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/dunya/664941.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-25T20:26:00+00:00"/>
    <meta property="og:title" content="Bahreyn Kralı ile ABD Genelkurmay Başkanı bölgesel gelişmeleri görüştü"/>
    <meta property="og:description" content="Bahreyn Kralı Hamed bin İsa, ABD Genelkurmay Başkanı Mark Milley ile bölgesel gelişmeleri görüştü."/>
  </head>
  <body>
    <article>
      <h1>Bahreyn Kralı ile ABD Genelkurmay Başkanı bölgesel gelişmeleri görüştü</h1>
      <h2>Bahreyn Kralı Hamed bin İsa, ABD Genelkurmay Başkanı Mark Milley ile bölgesel gelişmeleri görüştü.</h2>
      <address>
        <time datetime="2019-11-25T20:26:00+00:00">25 Nov 2019, 20:26</time>
      </address>
      <p>Bahreyn resmi ajansı BNA'da yer alan habere göre, Kral Hamed, halihazırda ülkeyi ziyaret eden ABD Genelkurmay Başkanı Milley'i kabul etti.</p>
      <p>İkili, görüşmede bölgesel gelişmeleri ve ortak öneme sahip meseleleri ele aldı.</p>
      <p>ABD Genelkurmay Başkanı Milley, görüşmede iki ülke arasındaki askeri iş birliğini geliştirmeye ve birlikte çalışmaya devam edeceklerini söyledi.</p>
      <p>Milley, Ürdün'de Kral Abdullah ile görüşmüş daha sonra Bahreyn'e gelmişti. ABD Genelkurmay Başkanı'nın Bahreyn ziyaretinin süresi bilinmiyor.</p>
      <p>ABD'nin Bahreyn merkezli 5. Filosundan, 7 Kasım'da yapılan açıklamada, Körfez bölgesinde deniz trafiğini korumak amacıyla ABD liderliğinde askeri deniz koalisyonu için Bahreyn'de bir komuta merkezinin açıldığı duyurulmuştu.</p>
      <p>Dünyadaki petrol tedarikinin neredeyse yarısının yapıldığı güzergah olan Körfez bölgesinin güvenliğini sağlamak, 5. Filonun görevleri arasında yer alıyor.</p>
    </article>
  </body>
</html>