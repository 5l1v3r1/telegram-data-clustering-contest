<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/25/heather-parisi-violenza-avvertimento-aguzzino/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-25T20:32:44+00:00"/>
    <meta property="og:title" content="Heather Parisi, violenza subita: l’avvertimento al suo aguzzino"/>
    <meta property="og:description" content="Heather Parisi torna su Instagram e prende una netta posizione sul tema della violenza nei confronti delle donne. Ecco le sue parole. "/>
  </head>
  <body>
    <article>
      <h1>Heather Parisi, violenza subita: l’avvertimento al suo aguzzino</h1>
      <address><time datetime="2019-11-25T20:32:44+00:00">25 Nov 2019, 20:32</time> by <a rel="author">Enrico</a></address>
      <figure>
        <img src="https://www.viagginews.com/wp-content/uploads/2019/11/5dd3b5d52500005410d2d7c9-600x337.jpeg"/>
      </figure>
      <p>
        <b>Heather Parisi torna su Instagram e prende una netta posizione sul tema della violenza nei confronti delle donne. Ecco le sue parole. </b>
      </p>
      <p>Dopo aver raccontato per la prima volta il suo dramma nel corso dell’ultima puntata di <i>Live – Non è la D’Urso</i>, <a href="https://www.viagginews.com/2019/05/19/heather-parisi-vita-privata-carriera-curiosita-showgirl/">Heather Parisi</a> si lascia andare a un lungo sfogo. La ballerina americana torna sull’incubo vissuto per sette anni durante i quali è stata vittima di violenze da parte del suo compagno. E lo fa con parole coraggiose e dure, nell’intento di aiutare altre donne che si trovano o potrebbero trovarsi nella sua stessa situazione.</p>
      <p>Se vuoi seguire tutte le nostre notizie in tempo reale <a href="https://flipboard.com/@ViaggiNews"><b>CLICCA QUI</b></a></p>
      <figure>
        <img src="https://www.viagginews.com/wp-content/uploads/2019/11/heather-parisi-1021x576.jpg"/>
      </figure>
      <h3>La confessione di Heather Parisi</h3>
      <p>Heather premette di aver detto “no” alla proposta di parlare di sovranismo o di maternità a 50 anni (a quell’età infatti ha avuto i gemelli Elizabeth e Dylan da <a href="https://www.viagginews.com/2019/11/18/heather-parisi-chi-e-marito-umberto-maria-anzolin/">Umberto Maria Anzolin</a>) nel salotto della D’Urso. Ha invece voluto parlare di un tema molto forte e delicato per svelare qualcosa che non aveva mai raccontato a nessuno, eccetto suo marito.</p>
      <p>“Volevo parlare di un’esperienza che ha lasciato solchi profondi nella mia vita: la violenza sulla donna dentro le mura di casa – ha scritto la showgirl su Instagram -. Non ne ho mai parlato con nessuno se non con Umberto. Quando vivi un’esperienza di quel tipo ti senti sola. È impossibile trovare aiuto. Tutti minimizzano. Io ho fama di ribelle, di pazzerella e a una come me, si crede ancora di meno”.</p>
      <p>“Per una donna – continua più avanti Heather Parisi -, raccontare la violenza che ha subito, è forse un dolore ancor più grande della violenza stessa. Non è solo il ricordo di quanto ti è successo, non è solo la rabbia di non essere stata capace a ribellarti, ma è anche la vergogna di apparire agli occhi della gente sporca e debole e la consapevolezza che la gente ti giudicherà e alcuni ti condanneranno ingiustamente”.</p>
      <p>“Oggi, non sono più la ragazza giovane, vulnerabile e ingenua di cui molti si approfittavano – conclude -. Oggi ho le spalle coperte da un rapporto d’amore vero e sincero e voglio sensibilizzare la gente di fronte a un problema che si sottovaluta”. Parole accolte con grande entusiasmo dai numerosissimi <i>followers,</i> che ancora una volta esprimono ammirazione per il suo coraggio.</p>
      <figure>
        <embed-post data-src="https://www.instagram.com/p/B5R2B2bFKlo" data-service="Instagram"/>
      </figure>
      <p>EDS</p>
      <figure>
        <img src="https://www.viagginews.com/wp-content/uploads/2019/11/heather-parisi-1.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/25/due-viadotti-rischio-a26-chiusa-verifiche/"/>
        <a href="https://www.viagginews.com/2019/11/25/giorgia-agata-chi-e-piccola-angela-in-punta-piedi/"/>
        <a href="https://www.viagginews.com/2019/11/25/ultimo-messaggio-madonna-medjugorje-25-novembre-2019/"/>
      </related>
    </article>
  </body>
</html>