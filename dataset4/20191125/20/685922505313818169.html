<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474954"/>
    <meta property="og:site_name" content="طرفداری"/>
    <meta property="article:published_time" content="2019-11-25T20:42:06+00:00"/>
    <meta property="og:title" content="توخل در واکنش به اظهارات زیدان: ام باپه مهم ترین بازیکن پاری سن ژرمن است؛ گاهی اوقات عاشق بازیکنی می شوید که نمی توانید او را داشته باشید!"/>
    <meta property="og:description" content="طرفداری- در آستانه جدال سه شنبه شب دو تیم در ورزشگاه سانتیاگو برنابئو، زیدان بار دیگر اظهاراتی در مورد کیلیان ام باپه داشت که حالا توخل پاسخ سرمربی فرانسوی را داده است. به گزارش AS، توخل در مورد صحبت های زیدان گفت:"/>
  </head>
  <body>
    <article>
      <h1>توخل در واکنش به اظهارات زیدان: ام باپه مهم ترین بازیکن پاری سن ژرمن است؛ گاهی اوقات عاشق بازیکنی می شوید که نمی توانید او را داشته باشید!</h1>
      <address><time datetime="2019-11-25T20:42:06+00:00">25 Nov 2019, 20:42</time> by <a rel="author" href="https://www.tarafdari.com/7163" target="_blank">پویا نیّری وند</a></address>
      <pre>در آستانه دیدار دو تیم رئال مادرید و پاری سن ژرمن، توماس توخل پاسخ اظهارات زین الدین زیدان را داد.</pre>
      <p><a href="https://www.tarafdari.com/">طرفداری</a>- در آستانه جدال سه شنبه شب دو تیم در ورزشگاه سانتیاگو برنابئو، <a href="https://www.tarafdari.com/node/1474669">زیدان بار دیگر اظهاراتی در مورد کیلیان ام باپه</a> داشت که حالا توخل پاسخ سرمربی فرانسوی را داده است.</p>
      <p>به گزارش <b>AS</b>، توخل در مورد صحبت های زیدان گفت:</p>
      <blockquote>نمی دانم زیدان چقدر عاشق ام باپه است. او مهم ترین بازیکن تیم ماست و خیلی خوشحالیم که او را در اختیار داریم. گاهی اوقات اینطور است که عاشق بازیکنانی می شوید که نمی توانید در اختیار داشته باشید. برای زیدان متأسفم که ام باپه بازیکن ماست و مطمئنم او در تیم خودش نیز بازیکنانی دارد که عاشقشان باشد. دوست ندارم در مورد این موضوع صحبت کنم. من دو هفته پیش در ژنو بودم و در دیدار مربیان با زیدان صحبت کردم و حرفی در مورد این موضوع زده نشد.</blockquote>
      <blockquote>اگر از من یا او در مورد ام باپه سوال کنید، خب او فرانسوی است و طبیعتاً چنین جوابی خواهد داد. برای خیلی از مربیان طبیعی است که عاشق ام باپه باشند، اما من عصبانی نیستم. این مسئله اذیتم نمی کند چون خیلی به آن اهمیت نمی دهم.</blockquote>
    </article>
  </body>
</html>