<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tv2.no/a/11018170"/>
    <meta property="og:site_name" content="TV 2"/>
    <meta property="article:published_time" content="2019-11-25T20:29:59+00:00"/>
    <meta property="og:title" content="Willie (82) banket opp inntrengeren"/>
    <meta property="og:description" content="Kjeltringen hadde neppe regnet med at hans 82 år gamle offer var kroppsbygger og tar over 100 kilo i markløft."/>
  </head>
  <body>
    <article>
      <h1>Willie (82) banket opp inntrengeren</h1>
      <h2>Kjeltringen hadde neppe regnet med at hans 82 år gamle offer var kroppsbygger og tar over 100 kilo i markløft.</h2>
      <address><time datetime="2019-11-25T20:29:59+00:00">25 Nov 2019, 20:29</time> by <a rel="author" href="mailto:lbh@tv2.no" target="_blank">Lars Barth-Heyerdahl</a></address>
      <p>Willie Murphy var (82) var i ferd med å legge seg hjemme i Rochester i New York torsdag kveld, da det banket kraftig på døren.</p>
      <p>Mannen som sto utenfor sa han trengte en ambulanse. Murphy åpnet ikke døren, men ringte i stedet politiet. Da brøt mannen seg inn.</p>
      <p>
        <b>Men, som Murphy sier til <a href="https://13wham.com/">13wham.com</a>, han valgte feil hus.</b>
      </p>
      <h3>Trener hver dag</h3>
      <p>82-åringen trener styrke omtrent hver dag. Hun tar over 100 kilo i markløft og tar armhevinger med én arm. Hun hadde ingen planer om å la innbruddstyven få fritt spillerom.</p>
      <p>
        <b>Hun dæljet til ham med et bord, helte sjampo i ansiktet hans og banket ham med et kosteskaft da politiet kom til stedet.</b>
      </p>
      <p>– Jeg sa til meg selv at hvis det er min tur til å dra til helvete, så tar jeg ham med meg, sier Murphy til <a href="https://eu.democratandchronicle.com/story/news/2019/11/25/82-year-old-female-bodybuilder-willie-murphy-fights-intruder-during-robbery/4297597002/">Democrat and Chronicle</a>.</p>
      <h3>Politiet ville ha selfie</h3>
      <p>Saken har gått sin seiersgang i amerikanske medier, og politiet i Rochester la mandag ut et bilde av Murphy og politifolkene som rykket ut til huset hennes.</p>
      <p>– Fru Murphy er beintøff, fastslår politiet i Twitter-posten.</p>
      <p>Ifølge nyhetsbyrået AP fikk Murphy prisen «Lifter of the Year» i 2014 av et styrkeløfterforbund. Innbruddstyven endte på sykehus etter det ublide møtet med den 82 år gamle hardhausen.</p>
      <figure>
        <iframe data-src="https://twitter.com/RochesterNYPD/status/1198987973125169153?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>