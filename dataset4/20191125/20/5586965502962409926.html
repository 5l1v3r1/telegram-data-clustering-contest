<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/teodorovici-anunta-voi-propune-cod-de-integritate-si-schimbarea-modului-de-accedere-la-functii-in-psd-18616369"/>
    <meta property="og:site_name" content="Gândul"/>
    <meta property="article:published_time" content="2019-11-25T20:57:38+00:00"/>
    <meta property="og:title" content="Teodorovici anunţă: Voi propune cod de integritate şi schimbarea modului de accedere la funcţii în PSD"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>Teodorovici anunţă: Voi propune cod de integritate şi schimbarea modului de accedere la funcţii în PSD</h1>
      <h2>Eugen Teodorovici a anunţat că va propune, în CEx, un cod de etică şi de integritate, precum şi schimbarea felului în care social-democraţii să acceadă în funcţiile de conducere ale PSD. El a adăugat că situaţia ar fi fost alta, dacă PSD avea candidat comun cu ALDE la prezidenţiale.</h2>
      <address><time datetime="2019-11-25T20:57:38+00:00">25 Nov 2019, 20:57</time> by <a rel="author" href="https://www.gandul.info/autor/ana-petrescu" target="_blank">Ana Petrescu</a></address>
      <p>„În acest CEx, după Revoluţie încoace, acest partid, eu devin paratrăznetul, foarte bine, nu e asta problema cu Teodorovici, nu este vorba de nume. Dar cei care vor să facă reformă, trebuie să înţeleagă că ei nu pot fi garanţii reformei în acest partid şi am spus-o şi în partid. Se va reforma clasa politică atunci când PSD-ul se va reforma. Şi în CEx şi în orice formă de conducere trebuie să fie oameni care să înţeleagă că decizia în CEx priveşte în primul rând ţara şi nu partidul. O să vedeţi că o să propun mai multe şi vis a vis de codul de etică şi de integritate şi de felul în care trebuie să se acceadă în funcţii de conducere ale partidului. Adică să fie oameni care să aibă experienţă profesională, să aibă ce trebuie unui lider, de la asumare în primul rând”, a declarat Eugen Teodorovici, luni seara, la Antena 3.</p>
      <p>El a mai spus că partidul trebuie să se reformeze, iar oamenii să înţeleagă că PSD nu poate căuta câţiva ţapi ispăşitori, cum a făcut la fiecare ciclu electoral, crezând că asta rezolvă problema.</p>
      <p>„Trebuie să se înţeleagă situaţia în care s-a ajuns dar să înţeleagă corect, nu să caute un ţap ispăşitor sau doi sau trei şi bum s-a rezolvat problema. PSD a făcut asta la fiecare ciclu electoral. Nu asta e important, ci să înţeleagă cu adevărat situaţia, motivul pentru care PSD este astăzi în situaţia în care este şi să înţeleagă că este responsabil faţă de ţară, nu că a iesit PSD cu un scor foarte scăzut”, a completat Teodorovici.</p>
      <p>Întrebat dacă situaţia PSD şi a guvernării era alta, dacă partidul merge pe un candidat comun cu ALDE la prezidenţiale, Eugen Teodorovici a răspuns: „Cu siguranţă era alta. Nu am spus cum. Eu cred aşa. Nu am să fug niciodată de răspundere. Îmi place lupta şi dezbaterea, şi competiţie”.<br/><br/>Viorica Dăncilă urmează să-şi anunţe colegii de partid, marţi seara la Comitetul Executiv, că va demisiona de la şefia PSD, au declarat surse politice, pentru Mediafax. Dăncilă va primi în schimb şefia PSD Teleorman şi a organizaţiei de femei.</p>
      <p>Funcţia de preşedinte interimar până la Congresul PSD va fi cel mai probabil Marcel Ciolacu. Acesta din urmă a şi anunţat de altfel, luni seara pe Facebook, cu preşedinţii organizaţiilor din ţară, după ce a avut o întâlnire şi cu Viorica Dăncilă.</p>
      <p>CEx va avea loc marţi, de la ora 18.30, la sediul PSD din Kiseleff.</p>
      <related>
        <h4>Citeşte şi</h4>
        <a href="https://www.gandul.info/politica/teodorovici-dupa-intalnirea-de-la-parlament-am-fost-la-ciolacu-i-am-spus-ca-dancila-nu-merita-sa-iasa-pe-usa-din-dos-18616338?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/orban-intrebat-anticipate-anuntat-preferinta-noastra-anticipate-deocamdata-prioritatea-rectificarea-bugetului-e-nevoie-crestere-bugetului-ministerului-muncii-cel-putin-doua-miliarde-lei-18616184?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/politica/intalnirea-organizata-marcel-ciolacu-peste-20-lideri-psd-organizatii-ar-participa-viorica-dancila-ar-urma-isi-anunte-demisia-sefia-psd-cex-ul-marti-teodorovici-dupa-intalnirea-parlament-ciolacu-i-18615683?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>