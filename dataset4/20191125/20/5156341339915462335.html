<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://autoroad.cz/novinky/98206-bmw-m2-cs-vysokovykonny-sportovni-automobil-pro-kazdy-den"/>
    <meta property="og:site_name" content="AutoRoad.cz"/>
    <meta property="article:published_time" content="2019-11-25T20:15:00+00:00"/>
    <meta property="og:title" content="BMW M2 CS. Vysokovýkonný sportovní automobil pro každý den"/>
    <meta property="og:description" content="Představení nového BMW M2 CS znamená první vstup BMW M GmbH do prémiového segmentu kompaktních sportovních vozů navržených jako limitovaná speciální edice."/>
  </head>
  <body>
    <article>
      <h1>BMW M2 CS. Vysokovýkonný sportovní automobil pro každý den</h1>
      <address><time datetime="2019-11-25T20:15:00+00:00">25 Nov 2019, 20:15</time> by <a rel="author" href="https://autoroad.cz/autor/petr-bohac-307" target="_blank">bohy</a></address>
      <p>
        <b>Představení nového BMW M2 CS znamená první vstup BMW M GmbH do prémiového segmentu kompaktních sportovních vozů navržených jako limitovaná speciální edice.</b>
      </p>
      <p>Exkluzivní BMW M2 CS stojí v modelové hierarchii nad BMW M2 Competition a bude stavět na úspěchu, kterého již dosáhly modely BMW M3 CS a BMW M4 CS. Tento mimořádně schopný vůz slouží také jako základ pro model BMW M2 CS Racing – nový základní závodní automobil BMW M Motorsport pro sezónu 2020, určený pro amatérské jezdce kategorie Clubsport.</p>
      <figure>
        <img src="https://autoroad.cz/pictures/photo/2019/11/25/bmw-m2-cs-91-019201700e3709b4-9e2b647083.jpg"/>
        <figcaption>BMW M2 CS<cite>foto: BMW</cite></figcaption>
      </figure>
      <p>BMW M2 CS sází na dvěmi turbodmychadly přeplňovaný řadový šestiválec o objemu 3.0 litru. S výkonem 331 kW (450 koní) je o 29 kW (40 koní) silnější než výchozí BMW M2 Competition, točivý moment vyvrcholí hodnotou 550 N.m. Výkon se přenáší na kola zadní nápravy opatřené samosvorným diferenciálem přes 7 stupňovanou dvouspojkovou převodovku (M DCT). K velké radosti nadšených řidičů je možno zvolit též manuální 6 stupňovou převodovku.</p>
      <p>Akcelerace z 0 na 100 km/h proběhne za rovné 4 s , v případě volby M DCT. S manuálem budete na stovce v čase 4,2 s. Obě varianty mají maximální rychlost eleltronicky omezenou na 280 km/h.</p>
      <p>
        <a href="https://autoroad.cz/novinky/97872-spickova-technika-a-dokonaly-design-pro-4-cestujici-bmw-predstavilo-m8-gran-coupe">Špičková technika a dokonalý design pro 4 cestující. BMW představilo M8 Gran Coupe</a>
      </p>
      <p>
        <a href="https://autoroad.cz/historie/97573-bmw-e34-navykova-zalezitost">BMW e34, návyková záležitost</a>
      </p>
      <p>Úměrně vysoký brzdný účinek zajišťují standardní M sportovní brzdy s červeně lakovanými třmeny nebo volitelné M karbon-keramické brzdy s kotouči o průměru 400 mm vpředu a 380 mm vzadu. Ty se ukrývají za superlehkými disky kol o průměru 19". Přední kolo váží 9 kg, zadní pak 10 kg. Obuta jsou do pneumatik Michelin Pilot Sport Cup 2 s rozměry vpředu 245/35 R19, vzadu 265/35 R19.</p>
      <p>Předpokládaná cena má začínat na částce 95 tisíc euro (přes 2.4 milionu Kč)</p>
      <slideshow>
        <figure>
          <img src="https://autoroad.cz/pictures/photo/2019/11/25/bmw-m2-cs-41-0472023c0c8a0890-d38a655a9e.jpg"/>
          <figcaption>BMW M2 CS<br/>Rok: 2019<cite>Autor: BMW</cite></figcaption>
        </figure>
        <figure>
          <img src="https://autoroad.cz/pictures/photo/2019/11/25/bmw-m2-cs-91-019201700e3709b4-9e2b647083.jpg"/>
          <figcaption>BMW M2 CS<br/>Rok: 2019<cite>Autor: BMW</cite></figcaption>
        </figure>
        <figure>
          <img src="https://autoroad.cz/pictures/photo/2019/11/25/bmw-m2-cs-31-04fa03db0b13079b-73847873fd.jpg"/>
          <figcaption>BMW M2 CS<cite>Autor: BMW</cite></figcaption>
        </figure>
        <figure>
          <img src="https://autoroad.cz/pictures/photo/2019/11/25/p90374233-highres-the-all-new-bmw-m2-c-40e1e0b34a.jpg"/>
          <figcaption>BMW M2<br/>Rok: 2019<cite>Autor: BMW</cite></figcaption>
        </figure>
        <figure>
          <img src="https://autoroad.cz/pictures/photo/2019/11/25/p90374240-highres-the-all-new-bmw-m2-c-e0b71fb2a9.jpg"/>
          <figcaption>BMW M2<br/>Rok: 2019<cite>Autor: BMW</cite></figcaption>
        </figure>
      </slideshow>
      <related>
        <h4>Související články</h4>
        <a href="https://autoroad.cz/novinky/97872-spickova-technika-a-dokonaly-design-pro-4-cestujici-bmw-predstavilo-m8-gran-coupe"/>
        <a href="https://autoroad.cz/novinky/98206-bmw-m2-cs-vysokovykonny-sportovni-automobil-pro-kazdy-den/forum"/>
        <a href="https://autoroad.cz/novinky/97811-mnichovsti-pripravuji-divizi-m-v-jedne-stope"/>
        <a href="https://autoroad.cz/zajimavosti/96363-bmw-predstavilo-policejni-special-na-bezpecnost-dohlizi-ve-svete-m-town"/>
        <a href="https://autoroad.cz/novinky/95451-seznamte-se-s-novym-bmw-x3-m-a-x4-m-v-nabidce-nebude-chybet-ani-verze-competition"/>
      </related>
    </article>
  </body>
</html>