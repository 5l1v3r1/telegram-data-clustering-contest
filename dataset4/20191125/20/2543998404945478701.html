<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/171189/joksimovic-ponosu-razumes-evropsku-politiku"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T20:15:00+00:00"/>
    <meta property="og:title" content="Joksimović: Ponošu, ne razumeš se ti u evropsku politiku!"/>
    <meta property="og:description" content="Ministarka za evropske integracije Jadranka Joksimović odbrusila pajtosu Vuka Jeremića! Joksimovićeva je reagovala na kritike koje je potpredsednik Narodne stranke i bivši načelnik Generalštaba Zdravko Ponoš izneo na račun inicijative predsednika Srbije Aleksandra Vučića o malom Šengenu."/>
  </head>
  <body>
    <article>
      <h1>Joksimović: Ponošu, ne razumeš se ti u evropsku politiku!</h1>
      <h2>Ministarka za evropske integracije Jadranka Joksimović odbrusila pajtosu Vuka Jeremića! Joksimovićeva je reagovala na kritike koje je potpredsednik Narodne stranke i bivši načelnik Generalštaba Zdravko Ponoš izneo na račun inicijative predsednika Srbije Aleksandra Vučića o malom Šengenu.</h2>
      <address><time datetime="2019-11-25T20:15:00+00:00">25 Nov 2019, 20:15</time> by <a rel="author">E. S. T.</a></address>
      <p>Ministarka je tim povodom poručila da mali Šengen može da kritikuje samo onaj ko ne razume istorijat, razvoj, ali ni aktuelni trenutak.</p>
      <p>U razgovoru za Srpski telegraf Joksimovićeva je navela da Ponoš ne razume pravce kretanja ukupne evropske politike, kao ni geoekonomske i geopolitičke uloge regionalne i subregionalne dimenzije evropske politike koju Srbija aktivno i promišljeno vodi. - Bivši načelnik Generalštaba očigledno se neuspešno bavio Vojskom Srbije, a sad pokazuje koliko je manjkavo upućen u pregled različitih dimenzija međunarodnih i regionalnih odnosa, pa je svoju optiku analize usmerio na pogrešnu stranu - konstatovala je Joksimovićeva.</p>
      <figure>
        <img src="https://www.republika.rs/data/images/2017-10-29/14149_zdravko-ponos-i-vuk-jeremic_f.jpg?1574703722"/>
        <figcaption>Zdravko Ponoš sa Vukom Jeremićem<cite>Tanjug/prinstcreen</cite></figcaption>
      </figure>
      <p>Ona je istakla da i to govori dovoljno jer, kako kaže, svako gleda ka horizontu koji može da dosegne. - Vučićeva inicijativa i ideja vođena je uvećavajućim političko-ekonomskim interesima bezbednosti, stabilnosti i napretka svih građana regiona. Jer, kroz saradnju i razmenu ideja, ljudi i kapitala može da se donese održivost evropske budućnosti i ekonomskog prosperiteta Srbije i svih drugih u regionu - poručila je ministarka za naš list.</p>
      <h3>Joksimovićeva: Očigledno se neuspešno bavio vojskom, a sad pokazuje koliko je manjkavo upućen u međunarodne i regionalne odnose</h3>
      <p>Ponoš je, podsetimo, gostujući u "Utisku nedelje" kod Olje Bećković na sva zvona iskritikovao mali Šengen. - Čemu to služi? Ne verujem da su samo altruistički razlozi naveli Vučića da ovo uradi. Moguće da su neki drugi razlozi, tipa mora da se napravi nekakav ustupak prema Kurtiju da bi on digao te takse, ustupak je ajde priznajte moje papire i ne znam šta, a da to ne uradiš bilateralno nego kroz neki regionalni aranžman i onda si ušao u tu priču - navodio je Ponoš, ali se tu nije zaustavio:</p>
      <p>- Drugi razlog može da bude da se napravi ustupak nekom krupnom kapitalu, pritom ne mislim na nemačke firme, kako je Vučić pokušao da nam proda priču, nego možda nekoj emiratskoj. I na kraju možda je potreba da se napravi prostor koji se jedinstveno administrira po pitanju migrantske krize. Sigurno nije bilo neke kost benefit analize.</p>
      <related>
        <h4>Pročitajte još:</h4>
        <a href="http://republika.rs/vesti/srbija/165250/Ministarka-Joksimovic-Odluku-treba-smatramo-katastrofom-ili-udarcem-regionu"/>
        <a href="http://republika.rs/vesti/srbija/165739/Bolesno-Jeremic-Lukase-goreces-paklu"/>
        <a href="http://republika.rs/vesti/drustvo/165769/Mali-januara-povecanje-penzija-odsto"/>
        <a href="http://republika.rs/vesti/srbija/166048/Mihajlovic-SzS-Spremni-stave-buducnost-drzave-gradjana-kocku-domogli-vlasti"/>
      </related>
    </article>
  </body>
</html>