<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/sylvana-simons-zet-pim-fortuyn-in-nazi-hoek-combinatie-van-racistische-politiek-en-sociaal-beleid-voor-witten/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-25T20:00:22+00:00"/>
    <meta property="og:title" content="Sylvana Simons zet Pim Fortuyn in nazi-hoek: ‘Combinatie van racistische politiek en sociaal beleid voor witten!’"/>
    <meta property="og:description" content="Bij een toespraak op het congres van de Jonge Socialisten, de PvdA-jongeren, heeft BIJ1-frontvrouw Sylvana Simons dit weekeinde hard uitgehaald naar Pim Fortuyn. Dit icoon van de Nederlandse politiek deed aan “racistische politiek”, en maakte alleen sociaal beleid voor mensen met één bepaalde huidskleur, aldus het raadslid uit Amsterdam. Terwijl VVD’ers stonden te feesten op hun eigen festival, deed de PvdA waar de PvdA zo goed in is: zelfkastijding. Ze hadden op het congres van hun officiële jongerenbeweging namelijk iemand uitgenodigd die de partij uitgebreid ging zitten afkraken: Sylvana Simons. De PvdA is niet links genoeg (meer), aldus het welbekende raadslid uit de hoofdstad tijdens haar toespraak voor JS’ers. Iemand als Joop den Uyl had het nog wel begrepen, maar Derde Weg-engnekken als Wim Kok moest ze niets van hebben. Sterker nog, dankzij Koks “rechtse” beleid werd Nederland opgezadeld met Pim Fortuyn. En dat was een racist en een soort apartheidsdenker, meent Sylvana. In haar toespraak werd de man…"/>
  </head>
  <body>
    <article>
      <h1>Sylvana Simons zet Pim Fortuyn in nazi-hoek: ‘Combinatie van racistische politiek en sociaal beleid voor witten!’</h1>
      <address><time datetime="2019-11-25T20:00:22+00:00">25 Nov 2019, 20:00</time> by <a rel="author">Tim Engelbart</a></address>
      <p>
        <b>Bij een toespraak op het congres van de Jonge Socialisten, de PvdA-jongeren, heeft BIJ1-frontvrouw Sylvana Simons dit weekeinde hard uitgehaald naar Pim Fortuyn. Dit icoon van de Nederlandse politiek deed aan “racistische politiek”, en maakte alleen sociaal beleid voor mensen met één bepaalde huidskleur, aldus het raadslid uit Amsterdam.</b>
      </p>
      <p>Terwijl VVD’ers stonden te feesten op hun eigen festival, deed de PvdA waar de PvdA zo goed in is: zelfkastijding. Ze hadden op het congres van hun officiële jongerenbeweging namelijk iemand uitgenodigd die de partij uitgebreid ging zitten afkraken: Sylvana Simons. De PvdA is niet links genoeg (meer), aldus het welbekende raadslid uit de hoofdstad tijdens haar toespraak voor JS’ers. Iemand als Joop den Uyl had het nog wel begrepen, maar Derde Weg-engnekken als Wim Kok moest ze niets van hebben.</p>
      <p>Sterker nog, dankzij Koks “rechtse” beleid werd Nederland opgezadeld met Pim Fortuyn. En dat was een racist en een soort apartheidsdenker, meent Sylvana. In haar toespraak werd de man die Nederland wakker schudde uit een politiek-correcte roes nog maar eens <a href="http://www.bij1.org/news/algemeen/sylvana-simons-over-125-jaar-sociaaldemocratie-21602"><b>postuum om zeep geholpen</b></a>:</p>
      <blockquote>“Aan het begin van het millennium was daar, zo leek het tenminste, opeens Pim Fortuyn. De LPF combineerde een racistische politiek met sociaal beleid voor witte mensen. Dit kon hij doen omdat zich inmiddels was begonnen af te tekenen waar we nu de zure vruchten van plukken: het afbrokkelen van sociale zekerheden, paternalistische en eenzijdige integratiepolitiek en een groeiende sociaal-economische kloof. Je zou dus, heel kort door de bocht, kunnen stellen dat de opkomst van politiek extreemrechts in Nederland wellicht mede mogelijk is gemaakt door het falen van de sociaaldemocratie.”</blockquote>
      <p>Na dit retorische uitstapje naar de ‘extreemrechtse’ Pim Fortuyn legde Sylvana de focus weer op de PvdA. Die werd daarna ook als de LPF, dus ook halve nazibende en dus slecht. Oh, en alle jonge Asschers in de dop mogen ook lid worden van BIJ1. Graag zelfs, aldus de zoetgevooisde politica.</p>
      <p>PvdA’ers jong en oud: waarom doen jullie jezelf dit toch aan op nota bene jullie eigen congres?!</p>
    </article>
  </body>
</html>