<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/special/30-de-ani-de-capitalism/247222/omer-tetik-ceo-banca-transilvania-trebuie-sa-gasim-modalitati-de-a-aduce-diaspora-inapoi-in-romania.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T20:00:11+00:00"/>
    <meta property="og:title" content="Omer Tetik, CEO Banca Transilvania: Trebuie sa gasim modalitati de a aduce diaspora inapoi in Romania"/>
    <meta property="og:description" content="Aducerea acasa a romanilor din diaspora si digitalizarea administratiei publice sunt doua dintre aspectele pe care Romania trebuie sa se concentreze in perioada urmatoare, precizeaza Omer Tetik, CEO Banca Transilvania, intr-un interviu acordat wall-street.ro in cadrul campaniei “30 de ani de capitalism”."/>
  </head>
  <body>
    <article>
      <h1>Omer Tetik, CEO Banca Transilvania: Trebuie sa gasim modalitati de a aduce diaspora inapoi in Romania</h1>
      <address><time datetime="2019-11-25T20:00:11+00:00">25 Nov 2019, 20:00</time> by <a rel="author">Armand Iliescu</a></address>
      <p>
        <b>Aducerea acasa a romanilor din diaspora si digitalizarea administratiei publice sunt doua dintre aspectele pe care Romania trebuie sa se concentreze in perioada urmatoare, precizeaza Omer Tetik, CEO Banca Transilvania, intr-un interviu acordat wall-street.ro in cadrul campaniei “30 de ani de capitalism”.</b>
      </p>
      <p>Omer Tetik este cetatean roman de origine turca, nascut in Germania, si unul dintre cei mai importanti reprezentanti ai industriei bancare din Romania. Acesta a preluat conducerea Bancii Transilvania in luna mai a anului 2013, pe cand se afla pe pozitia a 3-a in topul bancilor in functie de active.</p>
      <p>In acest moment clujenii ocupa prima pozitie in acest clasament, iar profitul net inregistrat dupa primele noua luni din acest an se ridica la peste<b> 1,38 miliarde de lei,</b> mai mult decat intregul profit consemnat la nivelul anului trecut.</p>
      <h3>Visul de a reusi in Transilvania</h3>
      <figure>
        <img src="https://img.wall-street.ro/image_thumbs/thumbs/585/5855d06d0648f50022de313898390e20-822x0-00-65.jpg?v=1574695311"/>
      </figure>
      <p>CEO-ul Bancii Transilvania considera ca ultimii 20 de ani au adus schimbari radicale in relatia dintre banci si clienti, iar institutii financiare care erau regionale sau de nisa, au ajuns in prezent banci mari, cu o abordare noua.</p>
      <p>"De exemplu, Banca Transilvania si-a inceput povestea acum 25 de ani, cu o sucursala si 13 persoane in echipa, cu focus pe IMM-uri si visul de a reusi in Transilvania. Pot spune ca au fost doua etape majore in acesti ani, in Romania. Prima ar fi extinderea retelei de agentii, incepand cu anul 2000, in localitati mari si mici, urmata de „going digital”, cam de acum cinci ani. Etapele au fost influentate de comportamentul clientilor, dar si clientii au fost influentati de acestea. De exemplu, mai multe sedii a insemnat produse „la ghiseu”, semnaturi, intalniri face-to-face, drumuri la sucursale si o anumita dependenta de banca. Pasul a fost firesc in cresterea bancilor pentru ca o retea mai mare a adus clienti mai multi, cunoasterea acestora, dar si brand awareness. Etapa „going digital” a aparut datorita avansului tehnologiei si, din multe puncte de vedere, e avantajul vremurilor pe care le traim", povesteste Omer Tetik.</p>
      <p>Odata cu aceasta etapa au inceput si investitiile bancilor in platforme si digital, ceea ce a permis marirea capacitatilor IT si pregatirea pentru un numar mai mare de clienti, produse si servicii noi, formarea de noi trenduri date de self-banking, precum si noi experiente. Tetik considera ca acum cel mai bine merge combinarea avantajelor aduse de retelele fizice cu cele aduse de mediul digital, pentru ca acest duo acopera mai multe generatii si comportamente.</p>
      <h3>Cele mai grele examene date de sectorul bancar in cei 30 de ani de capitalism</h3>
      <figure>
        <img src="https://img.wall-street.ro/image_thumbs/thumbs/79a/79af48174512a7e5c50941b90338060b-760x0-00-65.jpg?v=1574695810"/>
      </figure>
      <p>
        <i>
          <b>sursa foto: Agerpres Foto</b>
        </i>
      </p>
      <p>CEO-ul Bancii Transilvania considera ca primul si cel mai greu examen dat de sectorul bancar a fost transferul de proprietate, de la stat la privat, proces prelungit de-a lungul a 15 ani. Cel de-al doilea examen a fost criza din 2008, moment in care bancile s-au lovit de cea mai severa criza economico-financiara mondiala de dupa Al Doilea Razboi Mondial.</p>
      <p>"Remarcam cu totii ca sistemul bancar s-a revigorat in ultimii ani si, asa cum am mai spus si cu alte ocazii, este pregatit sa faca fata socurilor economice. Cu alte cuvinte, bancile au invatat sa contribuie la generarea de comportamente economice – consum si investitii – echilibrate. Examenele au fost lectii si, per ansamblu, sistemul bancar a reusit sa se transforme in urma socurilor si sa-si consolideze statutul de principala sursa de finantare a economiei", este de parere Omer Tetik.</p>
      <p>Ca bancher, Tetik a fost pus in pozitia de a lua decizii complicate in fiecare zi, decizii legate de colegi, clienti, business-uri si tara. O decizie de creditare referitoare la un client poate sa fie cruciala pentru afacerea acestuia si pentru angajatii sai, iar CEO-ul Bancii Transilvania considera ca cel mai important este sa fii pe deplin constient de impactul hotararilor tale si pregatit sa iti asumi responsabilitatea.</p>
      <p>O decizie, venita din partea autoritatotilor, care a pus mai multa presiune pe hotararile complicate pe care Omer Tetik trebuia sa le ia a fost taxa pe activele sistemului bancar, publicata pe 29 octombrie 2018, in urma unui proces catalogat de reprezentantii mai multor industrii ca fiind unul lipsit de predictibilitate.</p>
      <p>"Desi povestea taxei a avut un final mai putin nefericit decat parea initial, lucrurile nu sunt in totalitate rezolvate. Orice initiativa legislativa cu impact masiv in economie trebuie discutata si dezbatuta inainte cu toti stakeholderii. Mai mult, e nevoie de stabilitate si dialog. Acestea sunt principii care nu au fost respectate, iar modul abrupt in care discutia a fost pusa pe tapet a lasat urme in randul investitorilor, companiilor romanesti si multinationalelor", explica Tetik.</p>
      <p>Acesta adauga faptul ca este absolut necesar ca pe viitor initiativele legislative sau de reglementare sa fie tratate cu responsabilitate si profesionalism si spera sa nu mai treaca prin situatii precum cea generata de OUG 114, cand a pierdut aproape un trimestru in incertitudine.</p>
      <p>"Angajamentul nostru fata de Romania este clar si ferm, suntem o companie romaneasca si ne bazam 99% din business pe tara noastra. Ne dorim foarte mult ca Romania sa mearga inainte si sa micsoreze cat mai repede si cat mai mult decalajele fata de Vest. Ca tara, avem si cu ce: crestere economica, randamente, spirit antreprenorial", precizeaza Tetik.</p>
      <h3>Cele mai mari provocari pe care le intampina Romania</h3>
      <p>In viziunea CEO-ului Bancii Transilvania, Romania s-a schimbat radical in utlimii 30 de ani, la fel si romanii care au dezvoltat un spirit antreprenorial specific locului, spirit care in unele cazuri da roade si aduce prosperitate.</p>
      <p>"Antreprenori romani avem multi si ne bucuram pentru curajul lor de a incepe o afacere. La BT sustinem peste 250.000 de antreprenori, in toate etapele lor. Consumatorii – clienții – de azi pot alege din ce vor si ce vor, incepand cu produsele bancare, e un tip de libertate pe care ti-l da capitalismul. Acesta are partile lui bune si mai putin bune, dar noi, care am experimentat si alt tip de societate, stim acum ca este singura alternativa, singura cale. In fiecare tara avem alt tip de capitalism pentru ca fiecare are specificul ei. In Europa suntem norocosi ca vedem un capitalism care are latura umanista mult mai puternica, avem servicii de asistenta sociala, de sanatate si educatie semnificativ mai incluzive decat in alte geografii", explica Tetik.</p>
      <p>In ceea ce priveste cele mai mari provocari intampinate de tara noastra, Tetik puncteaza incorporarea revolutiei digitale in economia Romaniei, mai ales ca sectorul IT&amp;C din tara noastra este competitiv pe plan mondial. O alta provocare vazuta de acesta este reformarea administratiei publice, tot din prisma influentei digitalului, dar si a faptului ca sunt aceleasi structuri ca in urma cu multi ani.</p>
      <p>De asemenea, contracarea emigratiei se afla pe lista provocarilor identificare de CEO-ul Bancii Transilvaniei, acesta precizand ca trebuie "sa gasim modalitati sa atragem diaspora inapoi in Romania".</p>
      <p>
        <a href="https://www.wall-street.ro/articol/Finante-Banci/index.html">
          <b>Mai multe articole din sectiunea Finante - Banci »</b>
        </a>
      </p>
    </article>
  </body>
</html>