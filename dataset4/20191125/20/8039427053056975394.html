<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=964256"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T20:16:46+00:00"/>
    <meta property="og:title" content="ముంబై గ్రాండ్ హయత్‌లో ప్రతిజ్ఞ చేసిన 162 మంది ఎమ్మెల్యేలు"/>
    <meta property="og:description" content="ADVT ముంబై : తమ పోరాటం ఎంతమాత్రమూ అధికారం కోసం కాదని శివసేన అధ్యక్షుడు  ఉద్ధవ్ ఠాక్రే ప్రకటించారు. తమ పోరాటం ‘సత్యమేవ జయతే’ అన్న దానికోసమే కానీ, ‘సత్తా మేవ జయతే’ కోసం కాదని (అధికారం కోసం కాదు) అన్నారు. ముంబైలోని గ్రాండ్ హయత్ హోటల్‌లో సమావేశమైన 162 మంది ఎమ్మెల్యేలను ఉద్దేశించి ఆయన ప్రసంగించారు.  తమ కూటమిని ఎంత చీల్చాలని చూస్తే తమ మధ్య బంధం మరింత గట్టిదవుతుందని అన్నారు. ఇంతటి రాజకీయ క్రీడ వెనకున్న నేతలను తాము ఓడించి తీరుతామని స్పష్టం చేశారు. సత్యం ఎప్పటికైనా బయటికొస్తుందని, బీజేపీతో తాము నేరుగానే తలపడతామని హెచ్చరించారు. తామేం చేస్తామో బీజేపీకి చేతల్లోనే చూపిస్తామని ఉద్ధవ్ స్పష్టం చేశారు. ఉద్ధవ్ ఠాక్రే తర్వాత ఎన్సీపీ అధ్యక్షుడు శరద్ పవార్ ప్రసంగించారు. వీరిద్దరి ప్రసంగాలు ముగిసిన తర్వాత 162 మంది ఎమ్మెల్యేలతో ఐక్యంగా ఉంటామని ప్రతిజ్ఞ చేశారు. "/>
  </head>
  <body>
    <article>
      <h1>ముంబై గ్రాండ్ హయత్‌లో ప్రతిజ్ఞ చేసిన 162 మంది ఎమ్మెల్యేలు</h1>
      <address>
        <time datetime="2019-11-25T20:16:46+00:00">25 Nov 2019, 20:16</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT <b>ముంబై : </b>తమ పోరాటం ఎంతమాత్రమూ అధికారం కోసం కాదని శివసేన అధ్యక్షుడు  ఉద్ధవ్ ఠాక్రే ప్రకటించారు. తమ పోరాటం ‘సత్యమేవ జయతే’ అన్న దానికోసమే కానీ, ‘సత్తా మేవ జయతే’ కోసం కాదని (అధికారం కోసం కాదు) అన్నారు. ముంబైలోని గ్రాండ్ హయత్ హోటల్‌లో సమావేశమైన 162 మంది ఎమ్మెల్యేలను ఉద్దేశించి ఆయన ప్రసంగించారు.  తమ కూటమిని ఎంత చీల్చాలని చూస్తే తమ మధ్య బంధం మరింత గట్టిదవుతుందని అన్నారు. ఇంతటి రాజకీయ క్రీడ వెనకున్న నేతలను తాము ఓడించి తీరుతామని స్పష్టం చేశారు. సత్యం ఎప్పటికైనా బయటికొస్తుందని, బీజేపీతో తాము నేరుగానే తలపడతామని హెచ్చరించారు. తామేం చేస్తామో బీజేపీకి చేతల్లోనే చూపిస్తామని ఉద్ధవ్ స్పష్టం చేశారు. ఉద్ధవ్ ఠాక్రే తర్వాత ఎన్సీపీ అధ్యక్షుడు శరద్ పవార్ ప్రసంగించారు. వీరిద్దరి ప్రసంగాలు ముగిసిన తర్వాత 162 మంది ఎమ్మెల్యేలతో ఐక్యంగా ఉంటామని ప్రతిజ్ఞ చేశారు. </p>
    </article>
  </body>
</html>