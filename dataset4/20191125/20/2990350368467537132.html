<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/news/economics/polshcha-povernula-blyzko-100-tonn-zolota-z-anhliyi/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T20:54:00+00:00"/>
    <meta property="og:title" content="Польща повернула близько 100 тонн золота з Англії"/>
    <meta property="og:description" content="Національний банк Польщі (NBP) привіз в країну близько 100 тонн золота зі своїх резервів, які раніше зберігалися в Банку Англії"/>
  </head>
  <body>
    <article>
      <h1>Польща повернула близько 100 тонн золота з Англії</h1>
      <address>
        <time datetime="2019-11-25T20:54:00+00:00">25 Nov 2019, 20:54</time>
      </address>
      <p>Національний банк Польщі (NBP) привіз в країну близько 100 тонн золота зі своїх резервів, які раніше зберігалися в Банку Англії.<br/><br/>Тепер дорогоцінний метал буде знаходитися в сховищі польського центробанку, пише<a href="https://ua.interfax.com.ua/news/economic/626713.html"> Інтрефакс-Україна</a>.<br/><br/>Як заявляв NBP у липні, золоті резерви в 2018-2019 рр. зросли на 125,7 тонни - до 228,6 тонни, при цьому майже половину з них планується перевезти до Польщі.<br/><br/>Глава NBP <b>Адам Глапінській</b> на пресконференції в понеділок сказав, що близько 123 тонн золота з резервів залишаються в Великій Британії, повідомляє британське видання First News.<br/><br/>Вартість золотих резервів Польщі становить зараз близько 9,84 млрд євро.<br/><br/>За інформацією місцевих ЗМІ, на початку Другої світової війни з Польщі в Англію з метою безпеки було переправлено кілька десятків тонн золота і колекція монет. Пізніше було вирішено не повертати їх назад, а залишити на зберіганні в Британії, пише "<a href="https://www.minexforum.com/polsha-vozvrashhaet-okolo-100-tonn-zolota-iz-londona/">Мінекс форум</a>".<br/><br/>Два роки тому Німеччина повернула половину своїх резервів - 374 тонни золота з Парижа і 300 тонн з Нью-Йорка. До цього, в листопаді 2014 року - Голландія вивела з США свій запас - 122,5 тонни золота, а через рік Австрія заявила про плани репатріації 90 тонн золота. Але в Польщі ще в квітні 2019 року офіційні особи, в тому числі і представники Національного банку, запевняли, що перенесення золота не планують. Не виключено, що змінити це рішення польських фінансистів змусила перспектива виходу Великобританії з Євросоюзу без угоди. Реклама</p>
    </article>
  </body>
</html>