<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://echo24.cz/a/S5RbP/antidopingova-agentura-doporucila-dalsi-zakaz-zavodeni-ruskym-sportovcum-pod-svou-vlajkou"/>
    <meta property="og:site_name" content="Echo24.cz"/>
    <meta property="article:published_time" content="2019-11-25T20:39:00+00:00"/>
    <meta property="og:title" content="Antidopingová agentura doporučila další zákaz závodění ruským sportovcům pod svou vlajkou"/>
    <meta property="og:description" content="Komise Světové antidopingové agentury WADA doporučila, aby bylo Rusku zakázáno se příští čtyři roky účastnit mezinárodních sportovních událostí. Vyšetřovatelé totiž odhalili, že Rusové vymazali z databáze záznamy o neúspěšných dopingových testech svých sportovců, které byly předloženy kontrolorům. Pokud bude doporučení schváleno, Rusku hrozí, že se nebude moci zúčastnit příštích letních olympijských her v Tokiu a zimních v Pekingu."/>
  </head>
  <body>
    <article>
      <h6 class="kicker">sport</h6>
      <h1>Antidopingová agentura doporučila další zákaz závodění ruským sportovcům pod svou vlajkou</h1>
      <address><time datetime="2019-11-25T20:39:00+00:00">25 Nov 2019, 20:39</time> by <a rel="author" href="https://echo24.cz/author/red" target="_blank">red</a></address>
      <p>
        <b>Komise Světové antidopingové agentury WADA doporučila, aby bylo Rusku zakázáno se příští čtyři roky účastnit mezinárodních sportovních událostí. Vyšetřovatelé totiž odhalili, že Rusové vymazali z databáze záznamy o neúspěšných dopingových testech svých sportovců, které byly předloženy kontrolorům. Pokud bude doporučení schváleno, Rusku hrozí, že se nebude moci zúčastnit příštích letních olympijských her v Tokiu a zimních v Pekingu.</b>
      </p>
      <p>Ruští atleti by se mohli zúčastnit sportovních klání v neutrálních barvách a v případě jejich vítězství by při vyhlášení nezazněla ruská národní hymna ani by se nevyvěsila ruská vlajka.</p>
      <p>Agentura WADA zveřejnila kompletní zprávu o rozhodnutí na svém Twitteru. Výkonný výbor WADA o doporučení komise rozhodne na svém zasedání 9. prosince v Paříži.</p>
      <figure>
        <iframe data-src="https://twitter.com/wada_ama/status/1199049006892175362?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Komise Rusko vyšetřuje již několik let. V jejím hledáčku se ocitlo po dopingovém skandálu z olympijských her roku 2016.</p>
      <p> </p>
      <related>
        <a href="https://echo24.cz/a/SRmvD/policie-obvinila-devet-lidi-z-magistratu-kvuli-dotacim-pro-sport"/>
      </related>
    </article>
  </body>
</html>