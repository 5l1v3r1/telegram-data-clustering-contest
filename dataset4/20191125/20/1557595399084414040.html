<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/politiki/sto-parisi-o-alexis-tsipras-poioys-tha-synantisei-stin-triimeri-episkepsi-toy/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-25T20:49:10+00:00"/>
    <meta property="og:title" content="Στο Παρίσι ο Αλέξης Τσίπρας: Ποιους θα συναντήσει στην τριήμερη επίσκεψή του"/>
    <meta property="og:description" content="Για τρεις ημέρες στο Παρίσι θα βρεθεί ο πρώην πρωθυπουργός και πρόεδρος του ΣΥΡΙΖΑ, Αλέξης Τσίπρας, με αφορμή τη συμμετοχή του στα εγκαίνια της νέας έδρας"/>
  </head>
  <body>
    <article>
      <h1>Στο Παρίσι ο Αλέξης Τσίπρας: Ποιους θα συναντήσει στην τριήμερη επίσκεψή του</h1>
      <address>
        <time datetime="2019-11-25T20:49:10+00:00">25 Nov 2019, 20:49</time>
      </address>
      <p>Ο αρχηγός της αξιωματικής αντιπολίτευσης, Αλέξης Τσίπρας θα συναντηθεί με τον τέως Πρόεδρο της Γαλλίας, <b>Φρανσουά Ολάντ</b> και στη συνέχεια θα συμμετάσχει σε δείπνο των διοργανωτών της εκδήλωσης εγκαινίων της έδρας Δημοσίου Χρέους του Πανεπιστημίου Sciences Po, προς τιμήν του προέδρου του ΣΥΡΙΖΑ, με την παρουσία διανοουμένων και ακαδημαϊκών, επιχειρηματιών και opinion makers.</p>
      <p>Την Τετάρτη το μεσημέρι θα γευματίσει με τον απερχόμενο επίτροπο οικονομικών <b>Πιερ Μοσκοβισί</b> και το απόγευμα θα συναντηθεί με τον πρύτανη του Πανεπιστημίου Sciences Po, Ενρίκο Λέτα, και τον πρόεδρο έδρας Δημοσίου Χρέους, Φρεντερίκ Μιόν.</p>
      <p>Στις 17:15 τοπική ώρα, θα απευθύνει ομιλία στην εκδήλωση εγκαινίων έδρας δημοσίου χρέους της σχολής, με τίτλο «Μαθήματα από την Ελλάδα: συζήτηση με τον Αλέξη Τσίπρα». Τη συζήτηση θα διευθύνει ο πρύτανης της σχολής και πρώην πρωθυπουργός της Ιταλίας, <b>Ενρίκο Λέτα</b>.</p>
      <p>Στη συνέχεια, ο Αλ. Τσίπρας θα πραγματοποιήσει συνάντηση με νέους Γάλλους ακτιβιστές, καλλιτέχνες, ερευνητές, start uppers, και εκπρόσωπους της κοινωνίας των πολιτών.</p>
      <p>Τέλος, την Πέμπτη το πρωί θα συναντηθεί με τον Γάλλο Οικονομολόγο Τομά Πικετί.</p>
    </article>
  </body>
</html>