<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/sena-cong-ncp-alliance-wants-to-show-strength-to-country-sena-chief-uddhav-thackeray.html"/>
    <meta property="og:site_name" content="DoolNews"/>
    <meta property="article:published_time" content="2019-11-25T20:28:00+00:00"/>
    <meta property="og:title" content="'പിളര്‍ത്താന്‍ ശ്രമിക്കുന്തോറും ഈ സഖ്യം ശക്തമാവും'; ശിവസേന-എന്‍.സി.പി-കോണ്‍ഗ്രസ് സഖ്യം രാജ്യത്തിന് മുന്നില്‍ ശക്തി തെളിയിക്കണമെന്ന് ഉദ്ധവ് താക്കറെ"/>
    <meta property="og:description" content="Congress Maharashtra Maharashtra Vikas Aghadi National News NCP Shiv Sena Uddhav Thackeray India മുംബൈ: ശിവസേന-എന്‍.സി.പി-കോണ്‍ഗ്രസ് സഖ്യം മഹാരാഷ്ട്രയില്‍ മാത്രം ശക്തി തെ"/>
  </head>
  <body>
    <article>
      <h1>'പിളര്‍ത്താന്‍ ശ്രമിക്കുന്തോറും ഈ സഖ്യം ശക്തമാവും'; ശിവസേന-എന്‍.സി.പി-കോണ്‍ഗ്രസ് സഖ്യം രാജ്യത്തിന് മുന്നില്‍ ശക്തി തെളിയിക്കണമെന്ന് ഉദ്ധവ് താക്കറെ</h1>
      <address><time datetime="2019-11-25T20:28:00+00:00">25 Nov 2019, 20:28</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: ശിവസേന-എന്‍.സി.പി-കോണ്‍ഗ്രസ് സഖ്യം മഹാരാഷ്ട്രയില്‍ മാത്രം ശക്തി തെളിയിച്ചാല്‍ പോര, മറിച്ച് രാജ്യത്തൊട്ടാകെ ഇതിന്റെ അലയൊലികള്‍ ഉയരണമെന്ന് ശിവസേനാ നേതാവ് ഉദ്ധവ് താക്കറെ. മുംബൈയിലെ ഗ്രാന്റ് ഹയാട്ടില്‍ എം.എല്‍.എമാരെ അണിനിരത്തിയ പരിപാടിയില്‍ സംസാരിക്കുകയായിരുന്നു അദ്ദേഹം.</p>
      <p>‘ഈ ചിത്രം കണ്ടിട്ടും അത് ജനങ്ങളുടെ മനസിനെ ശക്തിപ്പെടുത്തുന്നില്ലെങ്കില്‍ നമ്മള്‍ കൂടുതല്‍ പ്രകാശം പരത്തേണ്ടതുണ്ട്. ഞങ്ങള്‍ പറയുന്നത് ഞാന്‍ തിരിച്ചു വരും എന്നല്ല മറിച്ച് ഞാന്‍ പറയുകയാണ് ഞങ്ങള്‍ തിരിച്ചുവരും’, താക്കറെ പറഞ്ഞു.</p>
      <related>
        <a href="https://www.doolnews.com/long-live-maha-vikas-aghadi-slogans-raised-at-the-hall-in-hotel-grand-hyatt.html?utm_source=doolnews&amp;utm_medium=related"/>
      </related>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>പിളര്‍ത്താന്‍ ശ്രമിക്കുന്തോറും സഖ്യം ശക്തമാവുമെന്നും അദ്ദേഹം കൂട്ടിച്ചേര്‍ത്തു.</p>
      <p>സഖ്യത്തിന്റെ ശക്തിപ്രകടിപ്പിക്കാന്‍ വിളിച്ചു ചേര്‍ത്ത എം.എല്‍.എമാരുടെ യോഗത്തില്‍ വന്‍ പങ്കാളിത്തമാണ് ഉള്ളത്. 162 എം.എല്‍.എമാരെ പങ്കെടുപ്പിച്ച് ശക്തി പ്രകടിപ്പിക്കാനാണ് സഖ്യത്തിന്റെ നീക്കം.</p>
      <p>സഖ്യത്തിന് ഊര്‍ജ്ജം പകര്‍ന്നുകൊണ്ട് എം.എല്‍.എമാര്‍ ഹോട്ടല്‍ മുറിയില്‍ ലോങ് ലിവ് മഹാ വികാസ് അഘാഡി എന്ന മുദ്രാവാക്യം വിളിച്ചു. മുംബൈയിലെ ഗ്രാന്റ് ഹയാട്ടില്‍ വിളിച്ചു ചേര്‍ത്ത യോഗത്തില്‍ പങ്കെടുക്കാന്‍ മൂന്ന് പാര്‍ട്ടികളുടെയും നേതാക്കള്‍ എത്തിയിട്ടുണ്ട്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/tJHdJhwoFLU" width="500" height="281" data-service="Youtube" scrolling="no"/>
      </figure>
    </article>
  </body>
</html>