<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/zahranicie/polsko-a-dansko-oslavuju-100-vyroc/432204-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-25T20:21:00+00:00"/>
    <meta property="og:title" content="Poľsko a Dánsko oslavujú 100. výročie diplomatických vzťahov"/>
    <meta property="og:description" content="Dánsky pár privítal s vojenskými poctami vo svojom sídle vo Varšave poľský prezident s prvou dámou."/>
  </head>
  <body>
    <article>
      <h1>Poľsko a Dánsko oslavujú 100. výročie diplomatických vzťahov</h1>
      <h2>Dánsky pár privítal s vojenskými poctami vo svojom sídle vo Varšave poľský prezident s prvou dámou.</h2>
      <address><time datetime="2019-11-25T20:21:00+00:00">25 Nov 2019, 20:21</time> by <a rel="author">TASR</a></address>
      <p>Varšava 25. novembra (TASR) - Dánsky korunný princ Frederik a jeho manželka, korunná princezná Mary, navštívili v pondelok Poľsko pri príležitosti osláv 100. výročia diplomatických vzťahov medzi oboma krajinami. Informovala o tom agentúra DPA.</p>
      <p>Dánsky pár privítal s vojenskými poctami vo svojom sídle vo Varšave poľský prezident Andrzej Duda s prvou dámou Agatou Kornhauserovou-Dudovou. Neskôr sa Duda a Frederik zúčastnili na ministerských rozhovoroch s energetike.</p>
      <p>Duda zdôraznil posilňujúcu sa spoluprácu s Dánskom v tejto oblasti, ktorá zahŕňa plánovaný plynovod Baltic Pipe spájajúci obe krajiny, ako aj zdroje obnoviteľnej energie, uviedla tlačová agentúra PAP.</p>
      <p>Poľsko podľa svojho prezidenta dúfa v spoluprácu s Dánskom pri výstavbe veterných fariem v Baltskom mori. Korunný princ Frederik v súvislosti s touto témou vyjadril podporu snahám Poľska o obmedzenie využívania fosílnych palív v jeho ekonomike.</p>
      <p>Frederik a Duda s manželkami tiež navštívili miestne centrum pre veteránov, kde poďakovali poľským a dánskym vojakom, ktorí spolu slúžili v Kosove, Iraku a Afganistane.</p>
      <related>
        <h4>Prečítajte si aj:</h4>
        <a href="https://www.teraz.sk/zahranicie/nemecko-merkelova-navstivi-prvykra/431500-clanok.html"/>
        <a href="https://www.teraz.sk/zahranicie/sejm-vyjadril-doveru-novej-vlade-premi/431145-clanok.html"/>
        <a href="https://www.teraz.sk/zahranicie/polsko-musi-preskumat-nezavislost/430946-clanok.html"/>
        <a href="https://www.teraz.sk/zahranicie/ap-spravu-televizie-o/430370-clanok.html"/>
        <a href="https://www.teraz.sk/zahranicie/polsko-prezident-oficialne-poveril-mo/430049-clanok.html"/>
      </related>
    </article>
  </body>
</html>