<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/25/lukaszenko-bialoruska-opozycje-finansuja-amerykanie-i-niemcy-przez-litwe-i-polske-my-to-wszystko-widzimy/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-25T20:25:27+00:00"/>
    <meta property="og:title" content="Łukaszenko: białoruską opozycję finansują Amerykanie i Niemcy przez Litwę i Polskę. „My to wszystko widzimy”"/>
    <meta property="og:description" content="Na finansowanie opozycji białoruskiej idą „niemałe pieniądze” od Amerykanów i Niemców za pośrednictwem Polski i Litwy – oświadczył w poniedziałek prezydent Białorusi Alaksandr Łukaszenka, cytowany przez agencję BiełTA."/>
  </head>
  <body>
    <article>
      <h1>Łukaszenko: białoruską opozycję finansują Amerykanie i Niemcy przez Litwę i Polskę. „My to wszystko widzimy”</h1>
      <address><time datetime="2019-11-25T20:25:27+00:00">25 Nov 2019, 20:25</time> by <a rel="author" href="https://nczas.com/author/tms/" target="_blank">TMS</a></address>
      <p>
        <b>Na finansowanie opozycji białoruskiej idą „niemałe pieniądze” od Amerykanów i Niemców za pośrednictwem Polski i Litwy – oświadczył w poniedziałek prezydent Białorusi Alaksandr Łukaszenka, cytowany przez agencję BiełTA.</b>
      </p>
      <p>Podczas rozmowy z delegacją z obwodu kaliningradzkiego i ambasadorem Rosji Łukaszenka ocenił, że po niedawnych wyborach parlamentarnych kandydaci opozycji nie znaleźli się w parlamencie, ponieważ „<i>ludzie ich nie popierają”</i>.</p>
      <p>–<i> Powiedziałem</i> (ministrom spraw zagranicznych Szwecji i Finlandii podczas spotkania w poniedziałek w Mińsku): <i>nie dawajcie im pieniędzy</i> – mówił Łukaszenka, sugerując, że to kraje zachodnie finansują opozycjonistów na Białorusi.</p>
      <p>– <i>Oni dają pieniądze, a ci kupują samochody, budują domy. Idą niemałe pieniądze. My to wszystko widzimy. A czego nie widzimy, to Rosjanie nam powiedzą, skąd są te pieniądze. Zazwyczaj przez Litwę i Polskę. Finansują Amerykanie i Niemcy</i> – powiedział Łukaszenka.</p>
      <p>Dlatego – jak mówił – na pytanie o brak opozycji w parlamencie odpowiedział gościom ze Szwecji i Finlandii:</p>
      <p>– <i>Przyczyna nie tkwi we mnie; jeśli ludzie ich nie popierają, to co ja mogę zrobić?</i> – żartuje przywódca Białorusi.</p>
      <p>Wybory na Białorusi odbyły się 17 listopada. Do parlamentu nie dostali się przedstawiciele opozycji.</p>
      <p>Obserwatorzy OBWE uznali, że wybory nie spełniały standardów demokratycznych.</p>
      <p>Źródło: PAP</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/25/setki-ton-zapomnianej-amunicji-na-dnie-jeziora-genewskiego-w-poblizu-gazociag-i-ujecia-wody-pitnej-dla-genewy/"/>
        <a href="https://nczas.com/2019/11/25/w-hiszpanii-ruszyl-proces-islamskich-terrorystow-ich-celem-byl-jarmark-bozonarodzeniowy-w-madrycie/"/>
        <a href="https://nczas.com/2019/11/25/sesja-pe-w-strasburgu-pod-znakiem-glosowania-nad-ke-von-der-leyen-i-lewackich-akcji-propagandowych/"/>
        <a href="https://nczas.com/2019/11/25/w-krainie-unijnych-absurdow-pe-zajmie-sie-ukrainskimi-kurczakami-cietymi-na-batmana/"/>
        <a href="https://nczas.com/2019/11/25/chirurg-zgwalcil-250-dzieci-w-marcu-rusza-proces-najwiekszego-francuskiego-pedofila/"/>
        <a href="https://nczas.com/2019/11/25/w-odmetach-postepowego-szalenstwa-8-tys-euro-kary-dla-rolnika-bo-miastowym-zle-pachnialy-krowy/"/>
        <a href="https://nczas.com/2019/11/25/dechrystianizacja-w-belgii-sw-mikolaj-bardziej-swiecki-aby-nie-urazac-muzulmanow/"/>
        <a href="https://nczas.com/2019/11/25/szokujace-slowa-ukrainskiej-polityk-w-2023-roku-takiego-panstwa-jak-ukraina-nie-bedzie/"/>
        <a href="https://nczas.com/2019/11/25/dunska-para-ksiazeca-rozpoczela-wizyte-w-polsce/"/>
      </related>
    </article>
  </body>
</html>