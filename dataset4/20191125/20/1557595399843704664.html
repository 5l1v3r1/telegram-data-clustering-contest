<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/uncategorized/malelis-gia-kinal-den-echoyme-pia-na-kanoyme-me-ena-sosialistiko-komma-alla-sto-proodeytiko-kommati-tis-nd/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-25T20:20:16+00:00"/>
    <meta property="og:title" content="Μαλέλης για ΚΙΝΑΛ: Δεν έχουμε πια να κάνουμε με ένα σοσιαλιστικό κόμμα αλλά στο προοδευτικό κομμάτι της ΝΔ"/>
    <meta property="og:description" content="«Κάνει τη δουλειά της εδώ και πολύ καιρό, το θέμα είναι τι δουλειά κάνει. Διαφωνούμε επί της ουσίας, δεν διαφωνούμε αν είναι η ίδια», δήλωσε ο Σταμάτης Μαλέλης..."/>
  </head>
  <body>
    <article>
      <h1>Μαλέλης για ΚΙΝΑΛ: Δεν έχουμε πια να κάνουμε με ένα σοσιαλιστικό κόμμα αλλά στο προοδευτικό κομμάτι της ΝΔ</h1>
      <address>
        <time datetime="2019-11-25T20:20:16+00:00">25 Nov 2019, 20:20</time>
      </address>
      <p>«<i>Αν παρακολουθήσει κανείς στην Βουλή τις δημόσιες τοποθετήσεις των εκπροσώπων του ΚΙΝΑΛ, καταλαβαίνει ότι δεν έχουμε πια να κάνουμε με ένα σοσιαλιστικό κόμμα αλλά στο προοδευτικό κομμάτι της ΝΔ. Έχουμε μετάλλαξη αυτού του κόμματος που πρέπει γρήγορα να πάρουμε μέτρα. Το θέμα είναι βαθιά πολιτικό»,</i> πρόσθεσε ο ίδιος, ενώ-όπως υποστήριξε- «<i>το ΠΑΣΟΚ δεν έχει άποψη σε σχέση με το διαχωρισμό των σχέσεων Κράτους -Εκκλησίας, έχει συντηρητικές απόψεις. Στα εθνικά θέματα έχει συντηρητικές απόψεις. Πρώτο θέμα πάντοτε για τους σοσιαλιστές, σε όλους τους χώρους, είναι η οικονομία, ότι οι φτωχοί φτωχοποιούνται ακόμα περισσότερο, οι συνταξιούχοι δεν παίρνουν δεκάρα τσακιστή από όλα αυτά τα μέτρα. Γίνεται ένα παιχνίδι που αφορά τους λίγους. Φαντάζεστε τον Ανδρέα Παπανδρέου σήμερα να λέει ότι πρώτο θέμα είναι η ασφάλεια και να έχουμε δυνατή αστυνομία;».</i></p>
      <p>Ερωτηθείς αν είναι η ώρα για διαζύγιο, ο κ. Μαλέλης απάντησε: «<i>Δεν έχουμε αποφασίσει κάτι τέτοιο. Θα δώσουμε τη μάχη μας σε όλα τα επίπεδα για να μπορέσουμε να πάμε ριζοσπαστικά και αριστερά το ΚΙΝΑΛ. Αυτό που βλέπουμε σήμερα, δεν μας εκφράζει. Θα δώσω αγώνα μέχρι τέλος. Όπως διαφώνησα ευθέως με την κ. Γεννηματά και δημόσια και παραιτήθηκα από τη θέση του Γραμματέα, θα συνεχίσω τον αγώνα. Δίνω έναν αγώνα με τους συντρόφους μου να μη γίνει το ΚΙΝΑΛ το προοδευτικό κομμάτι της ΝΔ».</i></p>
      <p>«<i>Τα σύμβολα βεβαίως είναι ισχυρά, βεβαίως παίζουν μεγάλο ρόλο αλλά το θέμα μας τώρα δεν είναι η ονομασία. Θεωρώ ότι το ΚΙΝΑΛ είναι μετεξέλιξη της κεντροαριστεράς, την οποία όμως μία μικρή ηγεσία ποδηγετεί οτιδήποτε προσπαθεί να γίνει, το κάνει κτήμα της. Δεν μιλάω μόνο για την κ. Γεννηματά, μιλάω για την μικρή ομάδα που παίζει τον ηγετικό ρόλο στο ΚΙΝΑΛ. Σε μείζονα θέματα οι αποφάσεις παίρνονται από μία μικρή ομάδα. Αυτό πρέπει να αλλάξει αλλιώς θα χαθεί το κόμμα στα χέρια τους</i>», κατέληξε ο κ. Μαλέλης.</p>
    </article>
  </body>
</html>