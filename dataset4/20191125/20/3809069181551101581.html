<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/plus/politiki/article/1418560/syntagmatiki-anatheorisi-pos-tha-eklegetai-o-proedros-tis-dimokratias"/>
    <meta property="og:site_name" content="+PLUS.gr"/>
    <meta property="article:published_time" content="2019-11-25T20:35:00+00:00"/>
    <meta property="og:title" content="Συνταγματική Αναθεώρηση: Πώς θα εκλέγεται ο Πρόεδρος της Δημοκρατίας"/>
    <meta property="og:description" content="Την αποσύνδεση της εκλογής του Προέδρου της Δημοκρατίας από την πρόωρη προσφυγή στις κάλπες αποφάσισε η Βουλή. "/>
  </head>
  <body>
    <article>
      <h1>Συνταγματική Αναθεώρηση: Πώς θα εκλέγεται ο Πρόεδρος της Δημοκρατίας</h1>
      <h2>Την αποσύνδεση της εκλογής του Προέδρου της Δημοκρατίας από την πρόωρη προσφυγή στις κάλπες αποφάσισε η Βουλή. </h2>
      <address><time datetime="2019-11-25T20:35:00+00:00">25 Nov 2019, 20:35</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Την αλλαγή του άρθρου 32 του Συντάγματος ψήφισαν μονάχα οι βουλευτές της Νέας Δημοκρατίας, ενώ έντονες ήταν οι αντιδράσεις των υπολοίπων κομμάτων, θεωρώντας πως ο θεσμός ευτελίζεται, καθώς μπορεί να προκύψει ακόμα και με 75 ψήφους!</p>
      <ul>
        <li>
          <b>
            <a href="https://www.facebook.com/GazzettaPlus/">Κάνε like στην σελίδα του Gazzetta.gr/plus στο Facebook για να είσαι ενημερωμένος για ΟΛΑ!​</a>
          </b>
        </li>
      </ul>
      <p>Με τη νέα διάταξη ισχύει ό,τι και πριν σχετικά με τις τρεις πρώτες προσπάθειες εκλογής. Ο υποψήφιος Πρόεδρος, δηλαδή, χρειάζεται αυξημένη πλειοψηφία 3/5 στη Βουλή ή τις 180 από τις 300 ψήφους του Σώματος. Αν αυτό δεν γίνει εφικτό στις τρεις ψηφοφορίες, η διαδικασία προχωρά ως εξής:</p>
      <p>Η ψηφοφορία επαναλαμβάνεται ύστερα από 5 ημέρες και ο υποψήφιος Πρόεδρος χρειάζεται την απόλυτη πλειοψηφία της Βουλής, δηλαδή τουλάχιστον 151 βουλευτές. Αν δεν καταφέρει να συγκεντρώσει ούτε τις 151 ψήφους, τότε η διαδικασία οδηγείται σε 5η ψηφοφορία και εκλέγεται εκείνος που θα συγκεντρώσει την σχετική πλειοψηφία δηλαδή ακόμα δηλαδή και με 75 ψήφους.</p>
      <p>
        <b>Οι προτάσεις των κομμάτων</b>
      </p>
      <p>Στο συγκεκριμένο άρθρο οι προτάσεις των κομμάτων ήταν εντελώς διαφορετικές μεταξύ τους. Συγκεκριμένα, ο ΣΥΡΙΖΑ πρόκρινε λύση έξι ψηφοφοριών, όλες με αυξημένη πλειοψηφία και έπειτα εκλογή του από τους πολίτες. </p>
      <p>Το ΚΙΝΑΛ πρότεινε ψηφοφορίες για ένα ολόκληρο έτος με αυξημένη πλειοψηφία 180 ψήφων. Αν αυτές απέβαιναν άκαρπες, παράταση της θητείας του Προέδρου για ένα έτος και νέα ψηφοφορία αυτή τη φορά με 160 βουλευτές. </p>
      <p>Το ΚΚΕ διαφώνησε ριζικά με την αποσύνδεση της εκλογής Προέδρου από την πρόωρη προσφυγή στις κάλπες, ενώ η Ελληνική Λύση θέλει απευθείας εκλογή προέδρου. Τέλος το ΜεΡΑ25 πρότεινε εκλογή του Προέδρου από διευρυμένο κληρωτό εκλεκτορικό σώμα.</p>
      <p><b>Από εκεί και πέρα</b>, με 212 ψήφους πέρασε η τροποποίηση του Συντάγματος, που επιτρέπει τη <b>διευκόλυνση της ψήφου των αποδήμων</b> (άρθρο 54).</p>
      <p>Με τη μεγαλύτερη συναίνεση πέρασε διάταξη στον νόμο περί ευθύνης υπουργών για κατάργηση της προθεσμίας άσκησης δίωξης, φτάνοντας τα 274 «υπέρ», ενώ τις 212 έφτασε η διάταξη του άρθρου 54, που επιτρέπει τη διευκόλυνση των εκλογέων εκτός επικρατείας, κάτι που σημαίνει πως το ψήφισαν όλοι εκτός από τον ΣΥΡΙΖΑ.</p>
      <p>Μόνο με τις ψήφους της Νέας Δημοκρατίας πέρασαν οι διατάξεις τόσο για την διαδικασία εκλογής του Προέδρου της Δημοκρατίας, όσο και εκείνη για τις Ανεξάρτητες Αρχές με μόλις 158. </p>
      <p>Σύσσωμη η αντιπολίτευση, στράφηκε ενάντια στις δυο τελευταίες ψηφίζοντας κατά με τις 139 διαθέσιμες ψήφους.</p>
      <p>
        <b>Τα 9 άρθρα του Συντάγματος που τροποποιήθηκαν είναι τα εξής:</b>
      </p>
      <p>Άρθρο 21, παράγραφος 1: Για το ελάχιστο εγγυημένο εισόδημα Υπέρ: 190, Κατά: 107</p>
      <p>Άρθρο 32, παράγραφος 4: Για την εκλογή του Προέδρου της Δημοκρατίας Υπέρ: 158, Κατά: 139 </p>
      <p>Άρθρο 54, προσθήκη παρ. 4: Για την διευκόλυνση των εκτός επικρατείας εκλογέων Υπέρ: 212, Κατά: 84, Παρών: 1</p>
      <p>Άρθρο 62, για τον περιορισμό του βουλευτικού ακαταδίωκτου Υπέρ: 179, Κατά: 117, Παρών: 1</p>
      <p>Άρθρο 68, παράγραφος 2, για τη σύσταση εξεταστικών επιτροπών κατ’ εξαίρεση του κανόνα της πλειοψηφίας Υπέρ: 189, Κατά: 94, Παρών: 14</p>
      <p>Άρθρο 73, για τη θέσπιση λαϊκής νομοθετικής πρωτοβουλίας, Υπέρ: 254, Κατά: 32, Παρών: 11</p>
      <p>Άρθρο 86, παράγραφος 3, κατάργηση της προθεσμίας άσκησης δίωξης, Υπέρ: 274, Κατά 0, Παρών: 23</p>
      <p>Άρθρο 96, παράγραφος 5, για τα στρατιωτικά δικαστήρια, Υπέρ: 189, Κατά: 94, Παρών: 14</p>
      <p>Άρθρο 101Α, για την επιλογή των μελών των Ανεξάρτητων Αρχών, Υπέρ: 158, Κατά 139, Παρών: 0</p>
      <p>
        <b>Ακόμα καταργήθηκαν 9 διατάξεις, 5 άρθρων του Συντάγματος παμψηφεί με τις ψήφους και των 297 παρόντων βουλευτών.</b>
      </p>
      <p>
        <b>Οι προτάσεις που απορρίφθηκαν:</b>
      </p>
      <p>Άρθρο 3, παρ 1. για την θρησκευτική ουδετερότητα του κράτους, Υπέρ: 83, Κατά: 190, Παρών: 24</p>
      <p>Άρθρο 3, παρ.2 για την θρησκευτική ουδετερότητα του κράτους, Υπέρ: 85, Κατά: 190, Παρών: 22</p>
      <p>Άρθρο 3, παρ. 3, κατάργηση της παραγράφου, Υπέρ: 124, Κατά: 170, Παρών: 3</p>
      <p>Άρθρο 3, εισαγωγή ερμηνευτικής δήλωσης, Υπέρ: 83, Κατά: 187, Παρών: 27</p>
      <p>Άρθρο 5, παρ. 2, για την απαγόρευση διακρίσεων βάσει φύλου, ταυτότητας φύλου και σεξουαλικού προσανατολισμού: Υπέρ: 120, Κατά: 170, Παρών: 7</p>
      <p>Άρθρο 13, παρ. 5 για την θέσπιση πολιτικού όρκου, Υπέρ: 83, Κατά: 170, Παρών: 44</p>
      <p>Άρθρο 21, παρ. 3 δικαίωμα στην Υγεία, Υπέρ:115, Κατά: 182</p>
      <p>Άρθρο 21, προσθήκη παρ. 7, για δημόσιο έλεγχο βασικών κοινωνικών αγαθών, Υπέρ: 125, Κατά: 172</p>
      <p>Άρθρο 22, παρ. 1, δικαίωμα ίσης αμοιβής για ίσης αξίας εργασία ανεξαρτήτως ηλικίας, Υπέρ: 129, Κατά: 168</p>
      <p>Άρθρο 22, παρ.2, μονομερής προσφυγή στη διαιτησία - ευνοϊκή ρύθμιση, Υπέρ: 128, Κατά: 168, Παρών: 1</p>
      <p>Άρθρο 22, παρ. 4, απαγόρευση επίταξης προσωπικών υπηρεσιών, Υπέρ: 106, Κατά: 190, Παρών: 1</p>
      <p>Άρθρο 22, παρ. 5, αναγωγή της κοινωνικής ασφάλισης σε δικαίωμα, Υπέρ: 109, Κατά: 180, Παρών: 8</p>
      <p>Άρθρο 25, παρ.3, κατάργηση της απαγόρευσης της καταχρηστικής άσκησης δικαιώματος, Υπέρ: 107, Κατά: 190</p>
      <p>Άρθρο 28, παρ. 2 Θέσπιση δημοψηφίσματος επί συνθήκης ή συμφωνίας προβλέπουσας μεταβίβαση κυριαρχικών αρμοδιοτήτων του, Υπέρ: 94, Κατά: 194, Παρών: 9</p>
      <p>Άρθρο 32, παρ.5, έκτακτη σύγκληση της απούσας Βουλής για την εκλογή ΠτΔ, Υπέρ: 82, Κατά: 213, Παρών: 1</p>
      <p>Άρθρο 33, παρ. 2, θέσπιση πολιτικού όρκου για ΠτΔ, Υπέρ: 97, Κατά: 168, Παρών: 32</p>
      <p>Άρθρο 37, παρ.2. , υποχρεωτική βουλευτική ιδιότητα πρωθυπουργού, Υπέρ: 93, Κατά: 180, Παρών: 24</p>
      <p>Άρθρο 38, παρ.1, εποικοδομητική πρόταση δυσπιστίας, Υπέρ: 83, Κατά: 212, Παρών: 2</p>
      <p>Άρθρο 38, παρ.2, ορισμός αναπληρωτή πρωθυπουργού, Υπέρ: 103, Κατά: 182, Παρών: 12</p>
      <p>Άρθρο 44, παρ. 2 δημοψήφισμα με λαϊκή πρωτοβουλία, Υπέρ: 116, Κατά: 158, Παρών: 23</p>
      <p>Άρθρο 54, παρ.1 Θέσπιση αναλογικού συστήματος εκλογής, Υπέρ: 94, Κατά: 180, Παρών: 23</p>
      <p>Άρθρο 54, εισαγωγή ερμηνευτικής παραγράφου, ορισμός αναλογικού συστήματος, Υπέρ; 84, Κατά: 204, Παρών: 9</p>
      <p>Άρθρο 56, κώλυμα εκλογιμότητα διατελεσάντων βουλευτών επί τρεις διαδοχικές περιόδους, Υπέρ: 84, Κατά: 202, Παρών: 11</p>
      <p>Άρθρο 59, παρ. 1, θέσπιση πολιτικού όρκου για βουλευτές, Υπέρ: 96, Κατά: 169, Παρών: 32</p>
      <p>Άρθρο 59, παρ.2, Θέσπιση πολιτικού όρκου, Υπέρ: 97, Κατά 167, Παρών: 33</p>
      <p>Άρθρο 84, παρ.2, Εποικοδομητική πρόταση δυσπιστίας, Υπέρ: 83, Κατά: 213, Παρών: 1</p>
      <p>Άρθρο 86, εισαγωγή ερμηνευτικής δήλωσης, προσδιορισμός του πεδίου εφαρμογής, Υπέρ: 84, Κατά: 188, Παρών: 25</p>
      <p>Άρθρο 101, παρ. 1, περιφερειακή οργάνωση του κράτους, Υπέρ: 93, Κατά: 189, Παρών: 15</p>
      <p>Άρθρο 101, παρ. 4, εξειδίκευση κρατικής μέριμνας για νησιωτικές περιοχές, Υπέρ: 129, Κατά: 168</p>
      <p>Άρθρο 101, εισαγωγή ερμηνευτικής, Υπέρ: 129, Κατά: 158, Παρών: 10</p>
      <p>Άρθρο 102, παρ.2, θέσπιση αναλογικού εκλογικού τμήματος ΟΤΑ, Υπέρ: 105, Κατά: 190, Παρών: 2</p>
      <p>Πηγή: <a href="https://www.reader.gr/news/politiki/312715/syntagmatiki-anatheorisi-pos-tha-eklegetai-o-proedros-tis-dimokratias">reader.gr</a></p>
    </article>
  </body>
</html>