<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://brutal.parameter.sk/brutal-medve-marcangolta-szet-egy-vadasz-labat"/>
    <meta property="og:site_name" content="Paraméter"/>
    <meta property="article:published_time" content="2019-11-25T20:34:00+00:00"/>
    <meta property="og:title" content="BRUTÁL: Medve marcangolta szét egy vadász lábát"/>
    <meta property="og:description" content="Medve támadt egy vadászra a Sztrázsó-hegységben, az 54 éves férfit súlyos sérülésekkel szállították kórházba, a vadállat a lábát marcangolta össze - közölte Domaniža (Vágbesztercei járás) polgármestere hétfőn a TASR hírügynökséggel."/>
  </head>
  <body>
    <article>
      <h1>BRUTÁL: Medve marcangolta szét egy vadász lábát</h1>
      <h2>Medve támadt egy vadászra a Sztrázsó-hegységben, az 54 éves férfit súlyos sérülésekkel szállították kórházba, a vadállat a lábát marcangolta össze - közölte Domaniža (Vágbesztercei járás) polgármestere hétfőn a TASR hírügynökséggel.</h2>
      <address>
        <time datetime="2019-11-25T20:34:00+00:00">25 Nov 2019, 20:34</time>
      </address>
      <p>Két vadász kutyájával vasárnap egy vaddisznót keresett, amelyet korábban meglőttek. Úgy döntöttek, hogy kettéválnak. Egyikükre támadt rá a bozótosból hirtelen felbukkant medve.</p>
      <p>"Összemarcangolta a vadász lábát. Társa meghallotta a férfi kiáltozását, és sikerült visszavonszolni őt az útra, segítséget hívni" - mondta a polgármester. Bár a vadásznak volt fegyvere, képtelen volt megvédeni magát a medve váratlan támadásától - tette hozzá.</p>
      <p>A polgármester szerint a medve agresszív viselkedése a térség szokatlanul meleg időjárásával magyarázható. A hegyeket ilyenkor már általában hó borítja. A medvék idegesek, mivel ilyen meleg időben nem képesek megkezdeni téli álmukat - magyarázta.</p>
      <p>"Vadásztársaságunk szombatra közös vaddisznóvadászatot tervezetett, de biztonsági okokból lemondtuk" - közölte a polgármester.</p>
      <p>MTI</p>
    </article>
  </body>
</html>