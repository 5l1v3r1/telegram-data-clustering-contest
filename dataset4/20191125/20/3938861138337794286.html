<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_vijna-na-donbasi-povidomili-pogani-novini/939898"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T20:21:00+00:00"/>
    <meta property="og:title" content="Війна на Донбасі: повідомили погані новини"/>
    <meta property="og:description" content="На Донбасі від початку доби бойовики п'ять разів порушили режим припинення вогню. Українські позиції обстріляли із заборонених Мінськими домовленостями мінометів калібру 82 мм, гранатометів різних систем, великокаліберних кулеметів та іншої стрілецької зброї. Про це повідомляє прес-служба ..."/>
  </head>
  <body>
    <article>
      <h1>Війна на Донбасі: повідомили погані новини</h1>
      <address><time datetime="2019-11-25T20:21:00+00:00">25 Nov 2019, 20:21</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939898_w_300.jpg?v=0"/>
        <figcaption>Бойовики 5 разів обстріляли українські позиції. Фото: Ukrinform</figcaption>
      </figure>
      <p>На Донбасі від початку доби бойовики п'ять разів порушили режим припинення вогню.</p>
      <p>Українські позиції обстріляли із заборонених Мінськими домовленостями мінометів калібру 82 мм, гранатометів різних систем, великокаліберних кулеметів та іншої стрілецької зброї. Про це повідомляє прес-служба Операції об'єднаних сил в Facebook.</p>
      <p>"4 обстріли позицій українських захисників російські окупаційні війська здійснили у районі відповідальності оперативно-тактичного угруповання "Північ": двічі неподалік Луганського – з мінометів калібру 82 мм, станкових протитанкових гранатометів та великокаліберних кулеметів; поблизу Кримського - з мінометів калібру 82 мм, ручних протитанкових гранатометів і великокаліберних кулеметів; біля Новолуганського – з гранатометів різних систем, великокаліберних кулеметів та іншої стрілецької зброї.</p>
      <p>В районі відповідальності оперативно-тактичного угруповання "Схід" противник здійснив 1 обстріл по укріпленнях Об'єднаних сил: біля Мар'їнки – зі стрілецької зброї", - йдеться в повідомленні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_zelenskij-pro-normandsku-zustrich-gotovij/939886"/>
      </related>
      <p>Втрат серед українських військових немає. Однак внаслідок обстрілів бойовиків у Мар'янці була поранена мирна жителька. Бійці ООС надали жінці першу медичну допомогу, зараз вона знаходиться у лікарні.</p>
      <blockquote>На Донбасі російські окупаційні війська <a href="https://gazeta.ua/articles/donbas/_okupanti-na-donbasi-pochali-vikoristovuvati-ranishe-nevidomu-zbroyu/939774">доставили спецназ</a> із засобами технічної розвідки та снайперськими гвинтівками. Серед цього озброєння є невстановлені раніше різновиди.</blockquote>
    </article>
  </body>
</html>