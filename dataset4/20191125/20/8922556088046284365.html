<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/fn-organ-avslutar-samarbete-med-caritas-i-car-5459720.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-25T20:34:01+00:00"/>
    <meta property="og:title" content="FN-organ avslutar samarbete med Caritas i CAR"/>
    <meta property="og:description" content="Centralafrikanska republiken FN:s samordningsorgan för nödhjälp (OCHA) avslutar tills vidare allt samarbete med den katolska hjälporganisationen Caritas i Centralafrikanska republiken (CAR). Detta sedan en förundersökning om sexuella övergrepp mot barn inletts mot Caritas före detta landchef, en belgisk präst."/>
  </head>
  <body>
    <article>
      <h1>FN-organ avslutar samarbete med Caritas i CAR</h1>
      <address><time datetime="2019-11-25T20:34:01+00:00">25 Nov 2019, 20:34</time> by <a rel="author">TT-AFP</a></address>
      <figure>
        <img src="https://img10.ntm.eu/unt/public/img/5459721/1125213507/centralafrikanska-republiken?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Centralafrikanska republiken.</figcaption>
      </figure>
      <p>Centralafrikanska republiken FN:s samordningsorgan för nödhjälp (OCHA) avslutar tills vidare allt samarbete med den katolska hjälporganisationen Caritas i Centralafrikanska republiken (CAR). Detta sedan en förundersökning om sexuella övergrepp mot barn inletts mot Caritas före detta landchef, en belgisk präst.</p>
      <p>Caritas har arbetat i CAR sedan 1991, bland annat med att skydda barn. I juni rapporterade CNN om anklagelserna, som ska röra händelser i staden Kaga Bandoro där mannen jobbade innan han 2015 blev landchef.</p>
      <p>Sedan en belgisk åklagare i höst inledde förundersökning har olika organ kopplade till Caritas krävt att mannen – som dömdes i Belgien för sexuella övergrepp mot barn redan 2001 – genast skickas hem.</p>
      <p>Caritas Internationalis, baserad i Vatikanen, säger sig förstå det internationella och lokala givarsamfundets oro.</p>
      <p>"Vi är säkra på att denna oro kan lugnas när (den lokala Caritasorganisationen) återvinner givarnas förtroende, skriver Caritas Internationali</p>
    </article>
  </body>
</html>