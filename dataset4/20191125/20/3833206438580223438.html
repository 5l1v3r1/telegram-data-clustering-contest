<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Povod-za-gordost-Plovdivski-matematici-specheliha-10-medala-na-sustezanie-v-Pekin-916686"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T20:10:00+00:00"/>
    <meta property="og:title" content="Повод за гордост: Пловдивски математици спечелиха 10 медала на състезание в Пекин"/>
    <meta property="og:description" content="Пловдивският отбор на Средно училище &quot; Свети Патриарх Евтимий&quot; спечели 10 медала от Международното м..."/>
  </head>
  <body>
    <article>
      <h1>Повод за гордост: Пловдивски математици спечелиха 10 медала на състезание в Пекин</h1>
      <address>
        <time datetime="2019-11-25T20:10:00+00:00">25 Nov 2019, 20:10</time>
      </address>
      <p>Пловдивският отбор на Средно училище " Свети Патриарх Евтимий" спечели 10 медала от Международното математическо състезание в Пекин, което се проведе този месец. То се организира за десети път и участие взеха деца от цял свят, посочва БНР.</p>
      <p>Нашият отбор включва шест деца от 6 клас и шест ученици от 7 клас. Златен медал спечели шестокласникът Мартин Павлов, а среброто от същата състезателна група отиде при Йоан Колишев. Седмокласниците  Борис Калоферов и Калоян Станчев пък завоюваха два сребърни, а с два бронзови медала си тръгнаха Кристиан Златев и Дамян Минчев. Бронзови медали имат също Илиян Ангелов, Лилия Чолакова, Теодор Хаджиев и Ясен Кондаклиев. Участие в престижната надпревара в Китай взеха и Милан Миланов и Михаил Ганчев. Отборът бе воден от директора на училището Валентина Стоенчева.</p>
      <p>Златният медал на състезанието спечели Мартин Павлов от 6 клас с ръководител Валя Георгиева. Йоан Колишев от СУ "Св. П. Евтимий" завоюва сребърен медал в същата състезателна група. 7 клас на същото училище имат два сребърни и два бронзови медала, отчитат организаторите.</p>
    </article>
  </body>
</html>