<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/texnologia/arthro/oi_ilikiomenoi_sta_xania_einai_high_tech_othones_afis_me_diadiktyo_se_kaph-589585/"/>
    <meta property="og:site_name" content="Real.gr"/>
    <meta property="article:published_time" content="2019-11-25T20:40:00+00:00"/>
    <meta property="og:title" content="Aυτές είναι οι χώρες που εκπαιδεύουν τους καλύτερους μηχανικούς Η/Υ"/>
    <meta property="og:description" content="Συνεχίζει να ψηφιοποιείται ο Δήμος Χανίων, με τους ηλικιωμένους να είναι αυτή τη φορά εκείνοι που καλούνται να κάνουν το βήμα προς τη νέα εποχή, μέσω του 'Smart Cities'."/>
  </head>
  <body>
    <article>
      <h1>
        <a href="https://www.real.gr/texnologia/arthro/autes_einai_oi_xores_pou_ekpaideuoun_tous_kalyterous_mixanikous_i_y-588849/">Aυτές είναι οι χώρες που εκπαιδεύουν τους καλύτερους μηχανικούς Η/Υ</a>
      </h1>
      <address><time datetime="2019-11-25T20:40:00+00:00">25 Nov 2019, 20:40</time> by <a rel="author">zarpanews.gr</a></address>
      <p>
        <b>Συνεχίζει να ψηφιοποιείται ο Δήμος Χανίων, με τους ηλικιωμένους να είναι αυτή τη φορά εκείνοι που καλούνται να κάνουν το βήμα προς τη νέα εποχή, μέσω του «Smart Cities».</b>
      </p>
      <p>Αντικείμενο του επιδοτούμενου αυτού προγράμματος είναι η ανάπτυξη εφαρμογών και δράσεων για τη βελτίωση της αλληλεπίδρασης Δήμου και δημοτών.</p>
      <p>Για το ζήτημα τοποθετήθηκε η Σεβαστή Πολυχρονάκη, Προϊσταμένη της Διεύθυνσης Προγραμματισμού Οργάνωσης και Πληροφορικής Δήμου Χανίων, μιλώντας στον SUPER FM 89.6 και στον Δημήτρη Παππά, το πρωί της Δευτέρας.</p>
      <figure>
        <img src="https://media.real.gr/filesystem/images/20191125/low/te02_252863_180684.JPG"/>
      </figure>
      <p>Στο Δήμο Χανίων υπάρχει η δυνατότητα στους πολίτες να στέλνουν παράπονα για θέματα καθημερινότητας μέσω της ιστοσελίδας chania.gr και του application «Δημότης Χανίων», όμως, όπως επισήμανε, «ήταν εδώ και χρόνια έγνοια του δήμου οι άνθρωποι που δεν είναι εξοικειωμένοι να μπορούν και αυτοί να συμμετέχουν στις διαδικασίες. Μια τέτοια καινοτόμα ιδέα είναι το Smart Cities, με τα Χανιά να έχουν την αποκλειστικότητα της εφαρμογής του στα ΚΑΠΗ. Πρόκειται για μια touch οθόνη, με 4 μεγάλα κουμπιά, όπου οι ηλικιωμένοι πατούν για να αναφέρουν τα προβλήματα που τους απασχολούν, ενώ έχουν ηλεκτρονικές κάρτες, ώστε να μην συμπληρώνουν κάθε φορά τα στοιχεία τους».</p>
      <p>Υπήρχε προσαρμογή στις ανάγκες των ηλικιωμένων, ώστε να είναι εύκολο στον χειρισμό, ενώ εκτός από «κουτί παραπόνων», οι ηλικιωμένοι μπαίνουν στο διαδίκτυο, βλέπουν youtube, συνταγές, έχουν έτσι επαφή με την τεχνολογία και αξιοποιούν τα οφέλη της.</p>
      <p>Τέτοιες οθόνες έχουν εγκατασταθεί σε 9 κέντρα στα Χανιά, ενημέρωσε η κα Πολυχρονάκη, ενώ θα εγκατασταθεί και στο χώρο αναμονής του δημαρχείου.</p>
      <p>Ακόμη, αναφέρθηκε σε άλλο ένα σημαντικό βήμα για τα Χανιά, που αφορά τις θέσεις στάθμευσης ΑμΕΑ:</p>
      <p>«Τρέχει το σύστημα που έχει να κάνει με την ηλεκτρονική διαχείριση των θέσεων στάθμευσης ΑμΕΑ. Τεχνικά το σύστημα δουλεύει πολύ καλά και πλέον όσοι έχουν την μπλε χάρτινη κάρτα έχουν και την ψηφιακή. Έτσι, μπορούμε να παρακολουθούμε τι συμβαίνει. Βλέπουμε που υπάρχει παράνομη στάθμευση κι έχουμε στόχο να επεκταθεί σε όλες τις θέσεις στάθμευσης ΑΜΕΑ στην πόλη. Υπάρχει μάλιστα και εφαρμογή στο κινητό, ώστε να βλέπεις που υπάρχει διαθέσιμη θέση πάρκινγκ».</p>
    </article>
  </body>
</html>