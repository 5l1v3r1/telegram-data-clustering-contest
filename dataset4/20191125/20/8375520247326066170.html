<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zelenskiy-pro-normandsku-zustrich-treba-zakinchuvati-cyu-viynu-642377.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T20:55:21+00:00"/>
    <meta property="og:title" content="Зеленський про «нормандську» зустріч: Треба закінчувати цю війну"/>
    <meta property="og:description" content="За словами президента, Україна «дотисла» зустріч у «нормандському форматі»"/>
  </head>
  <body>
    <article>
      <h1>Зеленський про «нормандську» зустріч: Треба закінчувати цю війну</h1>
      <address>
        <time datetime="2019-11-25T20:55:21+00:00">25 Nov 2019, 20:55</time>
      </address>
      <h4>За словами президента, Україна «дотисла» зустріч у «нормандському форматі»</h4>
      <p>Президент України Володимир Зеленський заявив, що під час зустрічі в «нормандському форматі» він говоритиме про припинення вогню на Донбасі.</p>
      <p>Про це він розповів під час свого <a href="https://glavcom.ua/news/zelenskiy-probigsya-po-pechersku-i-rozkazav-pro-svoji-ostanni-dosyagnennya-642343.html">відеозвернення</a> у понеділок.</p>
      <p>«Отримали дату, підтверджену чотирма країнами… «Дожали», молодці, Дуже важливо розблокувати…. цю можливість говорити про повернення наших територій, відновлення нашої територіальної цілісності», – зазначив Зеленський.</p>
      <p>«Почнемо готуватися до зустрічі. Чесно кажучи, готові, але треба ще трішечки попрацювати. На жаль, втрачаємо наших героїв, втрачаємо кращих. І чим швидше ми зможемо поговорити про припинення вогню, тим менше постраждає наших людей… Треба закінчувати цю війну», – додав президент.</p>
      <p>Як відомо, наступний саміт за участю лідерів України, Франції, Німеччини та Росії (так званої «нормандської четвірки») <a href="https://glavcom.ua/digest/mirne-vregulyuvannya-na-donbasi-protistoyannya-za-lashtunkami-normandskogo-samitu-v-parizhi-640882.html">запланований на 9 грудня у Парижі.</a></p>
      <p>Ввечері 25 листопада президент України <a href="https://glavcom.ua/news/zelenskiy-proviv-telefonnu-rozmovu-z-putinim-642378.html">Володимир Зеленський провів телефонну розмову з президентом Росії Володимиром Путіним.</a></p>
      <p>У процесі підготовки до «нормандської зустрічі» Україна погодила так звану «формулу Штайнмаєра» та відбулося розведення сил і засобів на трьох ділянках лінії розмежування: Станиці Луганській, Золотому та Петрівському.</p>
      <blockquote><b>Читайте також: <br/></b><br/>   •  <b><a href="https://glavcom.ua/news/tank-projihati-ne-zmozhe-zelenskiy-vidkriv-mist-u-stanici-luganskiy-641223.html">Танк проїхати не зможе. Зеленський відкрив міст у Станіці Луганській</a></b></blockquote>
      <related>
        <a href="https://glavcom.ua/country/incidents/rozvedennya-sil-ukrajinski-viyskovi-demontuvali-poziciji-u-zolotomu-642375.html"/>
        <a href="https://glavcom.ua/country/society/amerikanskiy-ekspert-taku-pidtrimku-u-kongresi-mayut-lishe-izrajil-ta-ukrajina-yaka-teper-mozhe-jiji-vtratiti-642353.html"/>
        <a href="https://glavcom.ua/news/zelenskiy-probigsya-po-pechersku-i-rozkazav-pro-svoji-ostanni-dosyagnennya-642343.html"/>
      </related>
    </article>
  </body>
</html>