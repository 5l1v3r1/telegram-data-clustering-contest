<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/pia-scholia-tha-ine-klista-tin-tetarti-se-rafina-pikermi-ke-se-olo-to-lekanopedio/"/>
    <meta property="og:site_name" content="irafina"/>
    <meta property="article:published_time" content="2019-11-25T20:30:12+00:00"/>
    <meta property="og:title" content="Ποια σχολεία θα είναι κλειστά την Τετάρτη σε Ραφήνα, Πικέρμι και σε όλο το λεκανοπέδιο!"/>
    <meta property="og:description" content="Κλειστά θα παραμείνουν την Τετάρτη 27/11, Δημοτικά και Νηπιαγωγεία στη Ραφήνα και το Πικέρμι λόγω συμμετοχής των εκπαιδευτικών στις εκλογές του σωματείου τους,  Σύλλογος Εκπαιδευτικών Πρωτοβάθμιας Εκπαίδευσης “Αλέξανδρος Δελμούζος». Επίσης δεν θα λειτουργήσουν τα σχολεία του Δ. Πετρούπολης λόγω τακτικής εκλογοαπολογιστικης συνέλευσης των εκπαιδευτικών του συλλόγου «ΓΛΗΝΟΣ». Το ίδιο ισχύει για τα σχολεία πρωτοβάθμιας εκπαίδευσης […]"/>
  </head>
  <body>
    <article>
      <h1>Ποια σχολεία θα είναι κλειστά την Τετάρτη σε Ραφήνα, Πικέρμι και σε όλο το λεκανοπέδιο!</h1>
      <address>
        <time datetime="2019-11-25T20:30:12+00:00">25 Nov 2019, 20:30</time>
      </address>
      <p>Κλειστά θα παραμείνουν την Τετάρτη 27/11, Δημοτικά και Νηπιαγωγεία στη Ραφήνα και το Πικέρμι λόγω συμμετοχής των εκπαιδευτικών στις εκλογές του σωματείου τους,  Σύλλογος Εκπαιδευτικών Πρωτοβάθμιας Εκπαίδευσης “Αλέξανδρος Δελμούζος».</p>
      <figure>
        <img src="https://www.irafina.gr/wp-content/uploads/2018/03/deftos_728-90_single_new.jpg"/>
      </figure>
      <p>Επίσης δεν θα λειτουργήσουν τα σχολεία του Δ. Πετρούπολης λόγω τακτικής εκλογοαπολογιστικης συνέλευσης των εκπαιδευτικών του συλλόγου «ΓΛΗΝΟΣ».</p>
      <p>Το ίδιο ισχύει για τα σχολεία πρωτοβάθμιας εκπαίδευσης του Δήμου Υμηττού λόγω χορήγησης συνδικαλιστικής άδειας στους εκπαιδευτικούς, προκειμένου να συμμετάσχουν στη Γ.Σ και τις αρχαιρεσίες του Συλλόγου τους.</p>
      <p>Την Τετάρτη 27 Νοεμβρίου τα Νηπιαγωγεία και τα Δημοτικά σχολεία των περιοχών Ηρακλείου Αττικής, Νέας Ιωνίας και Μεταμόρφωσης, θα παραμείνουν κλειστά και οι μαθητές δεν θα παρακολουθήσουν μαθήματα, καθώς οι εκπαιδευτικοί θα συμμετάσχουν στην καθιερωμένη τακτική εκλογοαπολογιστική συνέλευση του συλλόγου τους «Γ. Σεφέρης».</p>
    </article>
  </body>
</html>