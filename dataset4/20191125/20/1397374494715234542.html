<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/neocekivana-reakcija-trenera-mornara-posle-poraza-od-zvezde-delije-ce-ispastati-393743.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-25T20:46:00+00:00"/>
    <meta property="og:title" content="Neočekivana reakcija trenera Mornara posle poraza od Zvezde, ''delije'' će ispaštati?!"/>
    <meta property="og:description" content="Nije bilo neizvesnosti tokom meča, Zvezda je bila znatno bolji rival, pa se ovakve poruke na konferenciji za medije nisu očekivale."/>
  </head>
  <body>
    <article>
      <h1>Neočekivana reakcija trenera Mornara posle poraza od Zvezde, ''delije'' će ispaštati?!</h1>
      <h2>Nije bilo neizvesnosti tokom meča, Zvezda je bila znatno bolji rival, pa se ovakve poruke na konferenciji za medije nisu očekivale.</h2>
      <address><time datetime="2019-11-25T20:46:00+00:00">25 Nov 2019, 20:46</time> by <a rel="author">Darko Mitrović</a></address>
      <p>Ekipa Mornara bila je potpuno nadigrana večeras u hali ''Aleksandar Nikolić'' u duelu sa Crvenom zvezdom. <br/><br/><anchor name=""/><a href="https://www.sportske.net/vest/kosarka/zvezda-kao-preporodjena-mornar-pregazen-393736.html">Aktuelni šampion je slavio sa ubedljivih 105:82</a>, a posle meča na pres konferenciji trener Mornara <b>Mihajlo Pavićević</b> je posebnu pažnju posvetio poslednjim sekundama utakmice, kada je Odžo poentirao na asistenciju Čovića, iako su gosti očekivali da će crveno-beli samo sačekati kraj utakmice, bez želje da dodatno dotuku protivnika.<br/><i><br/></i><i>''Čestitam Crvenoj zvezdi na pobedi. Zaista zasluženo, samo mi zaista nije jasan ovaj poslednji koš. Ali, ako su oni tako odlučili...'',</i> počeo je Pavićević. <br/><br/>Međutim, ono što je iznenadilo, jeste njegova poruka Zvezdinim navijačima, a sve zbog ovog poslednjeg poena.<br/><br/><i>''Nemojte posle da kukaju kada i mi u Baru budemo spremni. Budite sigurni da će ta utakmica u Baru zbog onog koša biti mnogo drugačija.<br/></i><i><br/></i><i>Mi smo najkorektnija sredina, ja to poštujem, ali nama taj koš znači i mi ćemo uraditi sve da im vratimo istom merom<br/></i><i><br/></i><i>Ovo je sportska ljutnja, ovo nije ljutnja. Radi se o korektnosti. Ja imam pitanje - Jesmo li zaslužili to zbog naše korektnosti? Uvek smo lepo dočekivali navijače Zvezde.<br/></i><i><br/></i><i><b>U Podgorici ne uđe ni jedan navijač, u Baru Zvezda igra pred domaćom publikom i mi smo se na to ponosili. Sada, neće ni jedan ući</b>'',</i> poručio je Pavićević.<br/>-</p>
      <figure>
        <iframe src="https://www.youtube.com/embed/ERNCIblMdBE" width="650" height="345" data-service="Youtube" scrolling="no"/>
      </figure>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/kosarka/do-juce-sumnje-veceras-odusevljenje-da-li-su-delije-promenile-misljenje-o-sakoti-tvitovi-393739.html"/>
        <a href="https://www.sportske.net/vest/kosarka/zvezda-kao-preporodjena-mornar-pregazen-393736.html"/>
        <a href="https://www.sportske.net/vest/kosarka/nema-vremena-sakota-pred-prvim-ispitom-po-povratku-u-zvezdu-393630.html"/>
      </related>
    </article>
  </body>
</html>