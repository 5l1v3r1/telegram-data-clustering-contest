<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/scena/odsteta-bregovicu-80-000-evra-za-povredu-autorskih-prava/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-25T20:20:58+00:00"/>
    <meta property="og:title" content="Odšteta Bregoviću 80.000 evra za povredu autorskih prava"/>
    <meta property="og:description" content="Visoki trgovački sud u Zagrebu potvrdio je presudu da Hajneken, vlasnik Karlovačke pivare, mora da plati Goranu Bregoviću 80.000 evra odštete zbog neovlašćenog korišćenja njegovih muzičkih dela."/>
  </head>
  <body>
    <article>
      <h1>Odšteta Bregoviću 80.000 evra za povredu autorskih prava</h1>
      <address><time datetime="2019-11-25T20:20:58+00:00">25 Nov 2019, 20:20</time> by <a rel="author">FoNet</a></address>
      <p>
        <b>Visoki trgovački sud u Zagrebu potvrdio je presudu da Hajneken, vlasnik Karlovačke pivare, mora da plati Goranu Bregoviću 80.000 evra odštete zbog neovlašćenog korišćenja njegovih muzičkih dela.</b>
      </p>
      <p>Sud je utvrdio da je Hajneken bez odobrenja autora, koristio autorsko muzičko delo Gorana Bregovića „Bitanga i princeza“. Hajneken je koristio muziku u marketinškoj kampanji ‘Karlovačko live 2007’.</p>
      <p>Na taj način su povredili imovinsko pravo autora, piše Tportal.</p>
      <p>Bregović je zbog povrede autorskih prava tužio i za pjesme „Za Esmu“‘, „Jer kad ostariš“, „A i ti me iznevjeri“, „Ako ima Boga“, „Napile se ulice“, „Lipe cvatu“, „Ružica si bila“, „Kad bi bio bijelo dugme“, koje su izvođene na turneji „Karlovačko live 2007.“ ali sud je odbio taj zahtev. Ovu tužbu Bregović je podneo 2010. godine.</p>
      <p>Zanimljivo je da su sporne pesme na toj turneji izvodili bivši članovi Bijelog dugmeta Željko Bebek, Alen Islamović i Mladen Vojičić Tifa.</p>
    </article>
  </body>
</html>