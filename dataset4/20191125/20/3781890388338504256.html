<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/743580"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T20:03:00+00:00"/>
    <meta property="og:title" content="อเกวโรเดี้ยงชวดช่วยเรือใบดวลผีแดง"/>
    <meta property="og:description" content="'อเกวโร' เดี้ยง ชวดช่วย 'เรือใบสีฟ้า' ดวลแข้ง 'ผีแดง' ในเกมแมนเชสเตอร์ ดาร์บีแมตช์ วันเสาร์ที่ 7 ธ.ค."/>
  </head>
  <body>
    <article>
      <h1>อเกวโรเดี้ยงชวดช่วยเรือใบดวลผีแดง</h1>
      <address>
        <time datetime="2019-11-25T20:03:00+00:00">25 Nov 2019, 20:03</time>
      </address>
      <p>
        <b>"อเกวโร" เดี้ยง ชวดช่วย "เรือใบสีฟ้า" ดวลแข้ง "ผีแดง" ในเกมแมนเชสเตอร์ ดาร์บีแมตช์ วันเสาร์ที่ 7 ธ.ค.</b>
      </p>
      <p>เปป กวาร์ดิโอลา กุนซือชาวสแปนิชของ "เรือใบสีฟ้า" แมนฯ ซิตี ออกมาเปิดเผยว่า เซร์คิโอ อเกวโร กองหน้าตัวเก่งชาวอาร์เจนไตน์ ได้รับบาดเจ็บต้องพักฟื้นรักษาตัวราว 2-3 สัปดาห์ ทำให้จะพลาดช่วยทีมดวลแข้ง "ผีแดง" แมนฯ ยูไนเต็ด ในเกมแมนเชสเตอร์ ดาร์บีแมตช์ ที่ทั้งสองทีมจะพบกันในวันเสาร์ที่ 7 ธ.ค. นี้<br/><br/>ดาวยิงวัย 31 ปี บาดเจ็บในครึ่งเวลาหลังแมตช์ที่ แมนฯ ซิตี เปิดบ้านเฉือนชนะ เชลซี 2-1 เมื่อวันเสาร์ที่ผ่านมา ทำให้ต้องถูกเปลี่ยนตัวออกจากสนาม และคาดว่าจะต้องพักฟื้นราว 2-3 สัปดาห์<br/><br/>"เขาจะไม่ได้ลงเล่น 2-3 เกม ผมไม่รู้เวลาที่แน่นอน แต่น่าจะต้องพักราว 2-3 สัปดาห์ บางทีเราต้องพึ่งปาฏิหาริย์ แต่ผมไม่คิดว่าเขาจะพร้อมสำหรับเกมแมนเชสเตอร์ ดาร์บีแมตช์".</p>
    </article>
  </body>
</html>