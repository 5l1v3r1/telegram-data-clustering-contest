<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/am-patruns-in-laboratorul-de-sosete-de-la-craiova-20099114"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T20:56:47+00:00"/>
    <meta property="og:title" content="Am pătruns în ”Laboratorul de șosete” de la Craiova"/>
    <meta property="og:description" content="Un tânăr din Craiova a avut ideea inedită de a construi primul laborator de șosete din România, în care ciorapii sunt croșetați exclusiv de roboţi, fără"/>
  </head>
  <body>
    <article>
      <h1>Am pătruns în ”Laboratorul de șosete” de la Craiova</h1>
      <address><time datetime="2019-11-25T20:56:47+00:00">25 Nov 2019, 20:56</time> by <a rel="author">Sorin Avram</a></address>
      <p>
        <b>Un tânăr din Craiova a avut ideea inedită de a construi primul „Laborator de șosete” din România, în care ciorapii sunt croșetați exclusiv de roboţi, fără a fi nevoie de intervenţia omului. A luat fonduri europene, iar acum, în fabrica lui, sunt produşi zilnic peste 4.000 de ciorapi din bumbac, în sute de modele colorate. <a href="http://cancan.ro/">CANCAN.RO, SITE-UL NR. 1 DIN ROMÂNIA</a>, vă spune povestea incredibilă a olteanului. (CITEȘTE AICI: <a href="https://www.cancan.ro/se-intampla-intr-un-laborator-din-slatina-maternitatea-de-roboti-17584316">SE ÎNTÂMPLĂ ÎNTR-UN LABORATOR DIN SLATINA. MATERNITATEA DE ROBOŢI)</a></b>
      </p>
      <p>Deşi riscantă, afacerea s-a dovedit un real succes, mai ales că roboţii sunt cei care înlocuiesc toată munca manuală.</p>
      <h3>Șase roboţei magici</h3>
      <figure>
        <img src="https://www.cancan.ro/wp-content/uploads/2019/11/isi-prezinta-robotii.jpg"/>
        <figcaption>Ilie Pană își prezintă roboțeii</figcaption>
      </figure>
      <p><i><b>„Vă prezint cei șase roboţei magici care produc şosete nonstop, 24 din 24. Cu ajutorul lor, noi facem şosete în fiecare zi!”</b></i>, spune tânărul antreprenor, Ilie Pană. O idee inedită, finanţată cu fonduri europene în valoare de 200 de mii de euro.</p>
      <p><i><b>„Fiecare cârlig al acestui braţ preia un ochi al şosetei și mută toată șoseta pe un alt roboţel, care se numeşte roboţel de încheiat la vârf. Acest roboţel întoarce şoseta pe dos”,</b></i> povesteşte producătorul. <b>(VEZI ȘI: <a href="https://www.cancan.ro/robotul-cuza-19732374">PRIMELE IMAGINI CU ROBOTUL ALEXANDRU IOAN CUZA)</a></b></p>
      <h3>Soluții la lipsa forței de muncă</h3>
      <p>Afacerea a luat naștere în urmă cu un an, când craioveanul de 33 de ani a încercat să găsească o soluţie la problema lipsei forţei de muncă. Aşa că a comandat piesele din Italia – împreună cu materiale de înaltă calitate – şi s-a pus pe treabă.  <b>(NU RATA:</b><a href="https://www.cancan.ro/a-invatat-meserie-de-la-un-sticlar-surdo-mut-creeaza-globuri-de-craciun-in-casa-parinteasca-17422677"><b> A învăţat meserie de la un sticlar surdo-mut. Creează globuri de Crăciun în casa părintească!)</b></a></p>
      <p><i><b>„Am decis să facem şosete pentru că, după cum vedeţi, pentru şosete se foloseşte cea mai înaltă tehnologie posibilă din domeniu textilelor. Adică nu e niciun produs… care să se producă într-un mod mai complex decât șosetele, deşi nu te-ai gândi la început la chestia asta!”,</b></i> mai spune tânărul.</p>
      <h3>Atenție pentru fiecare detaliu</h3>
      <figure>
        <img src="https://www.cancan.ro/wp-content/uploads/2019/11/roboti-sosete-craiova.jpg"/>
        <figcaption>Privire de ansamblu în laboratorul de șosete de la Craiova</figcaption>
      </figure>
      <p>Simple sau colorate, cu modele de Crăciun sau cu diverse animale, mii de şosete sunt produse zilnic de cele șase maşinării. Procesul de croşetare a unui ciorap nu durează mai mult de 2-3 minute. Însă nu totul este atât de roz cum pare. Toată munca imensă porneşte din faţa unui ecran.</p>
      <p>De supravegherea mașinăriilor se ocupă în total 10 angajaţi, care, deşi nu depun multă muncă fizică, trebuie să fie atenţi la orice detaliu.</p>
      <p>Succesul tânărului care a pornit de la zero a escaladat rapid. Acum are zeci de comenzi pe zi, atât online, cât și într-un magazin din Craiova. Clienții pot alege cutia de 24 de şosete subţiri şi groase, care costă 130 lei, sau pot cumpăra perechile separat, cu preţuri cuprinse între 3 şi 10 lei/ bucata. <b>(VEZI AICI: <a href="https://www.cancan.ro/povestea-fetitei-de-2-ani-care-a-devenit-vedeta-printre-papusile-gigant-19844497">POVESTEA FETIȚEI DE 2 ANI CARE A DEVENIT VEDETĂ PRINTRE PĂPUȘILE-GIGANT)</a></b></p>
    </article>
  </body>
</html>