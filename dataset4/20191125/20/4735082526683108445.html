<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Spoleczenstwo/191129581-Jak-Chiny-prowadza-obozy-dla-Ujgurow-Wyciek-dokumentow.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-25T20:34:26+00:00"/>
    <meta property="og:title" content="Jak Chiny prowadzą obozy dla Ujgurów. Wyciek dokumentów"/>
    <meta property="og:description" content="Wyciek tajnych dokumentów Komunistycznej Partii Chin ujawnił szczegóły dotyczące tego, jak ponad milion więźniów jest indoktrynowanych, kontrolowanych i karanych w sieci obozów reedukacyjnych."/>
  </head>
  <body>
    <article>
      <h1>Jak Chiny prowadzą obozy dla Ujgurów. Wyciek dokumentów</h1>
      <address><time datetime="2019-11-25T20:34:26+00:00">25 Nov 2019, 20:34</time> by <a rel="author">p.mal</a></address>
      <p>
        <b>Wyciek tajnych dokumentów Komunistycznej Partii Chin ujawnił szczegóły dotyczące tego, jak ponad milion więźniów jest indoktrynowanych, kontrolowanych i karanych w sieci obozów reedukacyjnych.</b>
      </p>
      <p>Dokumenty, datowane na 2017 r. i przekazane Międzynarodowemu Konsorcjum Dziennikarzy Śledczych zawierają instrukcje, aby "nigdy nie pozwolić na ucieczkę".</p>
      <p>Obozy, które jak początkowo przekonywał Pekin w 2018 roku, nie istnieją, to ośrodki reedukacyjne, do których trafiają głównie muzułmańscy członkowie mniejszości etnicznych, którym postawiono zarzut popełnienia przestępstwa.</p>
      <p>
        <b>Czytaj także: <a href="https://www.rp.pl/Spoleczenstwo/191009442-Chiny-oskarzone-o-ludobojstwo-Ujgurzy-zmuszani-do-aborcji.html">Chiny oskarżone o ludobójstwo. Ujgurzy zmuszani do aborcji</a></b>
      </p>
      <p>To drugi wyciek dokumentów pokazujący, jak władze w Chinach stosują represje wobec muzułmanów. Szeroko zakrojona operacja, która prowadzi do prania mózgów i łamania praw człowieka głównie ma miejsce w prowincji Sinciang.</p>
      <p>Jedna z instrukcji dla personelu dotyczy szczegółowego pilnowania zamków w drzwiach. Wszystkie drzwi w obozach mają być zamykane na dwa zamki natychmiast po otwarciu i zamknięciu.</p>
      <p>Według Pekinu miejsca te zostały utworzone w ramach walki z separatystycznym terroryzmem wywodzącym się z Sinciang, w którym mieszka około 11 milionów Ujgurów. Uciekinierzy z obozów donosili, że dochodziło tam do tortur i gwałtów.</p>
      <p>Z dokumentów wynika, że osadzeni byli regularnie sprawdzani ze znajomości języka mandaryńskiego. Od wyniku zależne były kary, nagrody i spotkania z rodziną. Od więźniów wymagano również wyrażenia skruchy.</p>
      <p>W dokumentach znajduje się rozdział zatytułowany "ścisła tajemnica", w którym znajduje się rozkaz: "Konieczne jest wzmocnienie świadomości pracowników w zakresie zachowania tajemnicy".</p>
    </article>
  </body>
</html>