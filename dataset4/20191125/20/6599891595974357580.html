<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/dunya/2019/11/25/trumptan-bagdadi-operasyonunda-gorevli-kopege-plaket-ve-madalya"/>
    <meta property="og:site_name" content="A Haber"/>
    <meta property="article:published_time" content="2019-11-25T20:12:52+00:00"/>
    <meta property="og:title" content="Trump'tan Bağdadi operasyonunda görevli köpeğe plaket ve madalya"/>
    <meta property="og:description" content="ABD Başkanı Donald Trump, DEAŞ elebaşı Ebubekir el-Bağdadi'nin etkisiz hale getirildiği operasyonda yaralanan &quot;Conan&quot; adlı köpeği Beyaz Saray'da ağırlayarak plaket ve madalya verdi."/>
  </head>
  <body>
    <article>
      <h1>Trump'tan Bağdadi operasyonunda görevli köpeğe plaket ve madalya</h1>
      <address>
        <time datetime="2019-11-25T20:12:52+00:00">25 Nov 2019, 20:12</time>
      </address>
      <p>
        <b><a href="https://www.ahaber.com.tr/index/abd">ABD</a> Başkanı <a href="https://www.ahaber.com.tr/index/donald-trump">Donald Trump</a>, <a href="https://www.ahaber.com.tr/index/deas">DEAŞ</a> elebaşı Ebubekir el-<a href="https://www.ahaber.com.tr/index/bagdadi">Bağdadi</a>'nin etkisiz hale getirildiği operasyonda yaralanan "Conan" adlı köpeği <a href="https://www.ahaber.com.tr/index/beyaz-saray">Beyaz Saray</a>'da ağırlayarak plaket ve madalya verdi.</b>
      </p>
      <p><a href="https://www.ahaber.com.tr/index/abd">ABD</a> Başkanı <a href="https://www.ahaber.com.tr/index/donald-trump">Donald Trump</a>, eşi Melania Trump, Başkan Yardımcısı Mike Pence ve <a href="https://www.ahaber.com.tr/index/bagdadi">Bağdadi</a> operasyonunda kullanılan Conan ile <a href="https://www.ahaber.com.tr/index/beyaz-saray">Beyaz Saray</a>'ın bahçesinde kameraların karşısına çıktı.</p>
      <p>Conan'a operasyondaki katkılarından dolayı bir plaket ve madalya verdiklerini belirten Trump,<b> "Conan şu anda dünyanın en ünlü köpeği. O, Bağdadi operasyonu esnasında neler olduğunu biliyordu." </b>dedi.</p>
      <p>Trump,<b> "kahraman"</b> olarak söz ettiği Conan'ın operasyonda aldığı yaraların iyileştiğini ve <b>"işinin başına döndüğünü" </b>vurguladı.</p>
      <p>Trump ayrıca, Bağdadi operasyonuna katılan özel kuvvet askerleri ile de Beyaz Saray'da bir araya geldiklerini belirtti.</p>
      <figure>
        <img src="https://iatkv.tmgrup.com.tr/28f377/0/0/0/0/800/535?u=https%3a%2f%2fitkv.tmgrup.com.tr%2f2019%2f11%2f25%2ftrumptan-bagdadi-operasyonunda-gorevli-kopege-plaket-ve-madalya-1574707569708.jpeg&amp;mw=616"/>
      </figure>
      <p><b>ABD'NİN BAĞDADİ OPERASYONU</b><br/><a href="https://www.ahaber.com.tr/index/deas">DEAŞ</a> elebaşı Bağdadi, ABD Özel Kuvvetleri'nin 8 helikopterle <a href="https://www.ahaber.com.tr/index/idlib">İdlib</a>'in kuzeyinde düzenlediği operasyonda ölü ele geçirilmişti.</p>
      <figure>
        <img src="https://iatkv.tmgrup.com.tr/2942f9/0/0/0/0/800/510?u=https%3a%2f%2fitkv.tmgrup.com.tr%2f2019%2f11%2f25%2ftrumptan-bagdadi-operasyonunda-gorevli-kopege-plaket-ve-madalya-1574707831318.jpeg&amp;mw=616"/>
      </figure>
      <p>Trump, 27 Ekim'de yaptığı basın toplantısında, Bağdadi'nin, bulunduğu evin altındaki ucu kapalı tünellerden birine girdikten sonra üzerindeki intihar yeleğini patlatarak yanındaki 3 çocukla öldüğünü açıklamıştı.</p>
      <figure>
        <img src="https://iatkv.tmgrup.com.tr/f44cc8/0/0/0/0/800/530?u=https%3a%2f%2fitkv.tmgrup.com.tr%2f2019%2f11%2f25%2ftrumptan-bagdadi-operasyonunda-gorevli-kopege-plaket-ve-madalya-1574707561992.jpeg&amp;mw=616"/>
      </figure>
      <p>Trump, daha önce Conan'a madalya taktığını gösteren ve fotomontaj olduğu anlaşılan paylaşımda bulunmuş, bu fotoğraf sosyal medyada mizah konusu olmuştu.</p>
      <related>
        <a href="https://www.ahaber.com.tr/video/gundem-videolari/pentagon-bagdadi-operasyonunun-goruntuleri-paylasti"/>
      </related>
    </article>
  </body>
</html>