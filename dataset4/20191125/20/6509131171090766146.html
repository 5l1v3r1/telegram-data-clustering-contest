<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321974/Plein-voor-gemeentehuis-Dalfsen-krijgt-definitief-geen-opknapbeurt"/>
    <meta property="og:site_name" content="RTV Oost"/>
    <meta property="article:published_time" content="2019-11-25T20:33:38+00:00"/>
    <meta property="og:title" content="Plein voor gemeentehuis Dalfsen krijgt definitief geen opknapbeurt"/>
    <meta property="og:description" content="Het plein voor het gemeentehuis van Dalfsen wordt voorlopig niet verbeterd. Het gebouw is voor inwoners met een beperking moeilijk toegankelijk: de lift is vaak kapot, hellingbaan is te steil en tegels liggen los. Een plan om de problemen op te lossen werd vanavond door de gemeenteraad weggestemd."/>
  </head>
  <body>
    <article>
      <h1>Plein voor gemeentehuis Dalfsen krijgt definitief geen opknapbeurt</h1>
      <address>
        <time datetime="2019-11-25T20:33:38+00:00">25 Nov 2019, 20:33</time>
      </address>
      <slideshow>
        <figure>
          <img src="https://imgo.rgcdn.nl/8d3746cc75db4c9cac90faf9a2c57f44/opener/Het-gemeentehuis-in-Dalfsen-Foto-RTV-Oost.jpg?v=BCRwTF7nU0ppJ7x_MJNuow2"/>
        </figure>
        <figure>
          <img src="https://imgo.rgcdn.nl/8d3746cc75db4c9cac90faf9a2c57f44/opener/Het-gemeentehuis-in-Dalfsen-Foto-RTV-Oost.jpg?v=BCRwTF7nU0ppJ7x_MJNuow2"/>
        </figure>
        <figcaption>Het gemeentehuis in Dalfsen (Foto: RTV Oost)</figcaption>
      </slideshow>
      <p>Het plein voor het gemeentehuis van Dalfsen wordt voorlopig niet verbeterd. Het gebouw is voor inwoners met een beperking moeilijk toegankelijk: de lift is vaak kapot, hellingbaan is te steil en tegels liggen los. Een plan om de problemen op te lossen werd vanavond door de gemeenteraad weggestemd.</p>
      <p>Dat dit plan het niet heeft gehaald is niet verrassend. Vorige week bleek al dat de raadscommissie al tegen was. Met 350.000 euro vond de commissie het een te duur plan.</p>
      <related>
        <h4>Lees ook</h4>
        <a href="https://www.rtvoost.nl/nieuws/321596/Verbeterplan-voor-plein-gemeentehuis-Dalfsen-blijkt-hoofdpijndossier"/>
      </related>
      <p>De prijs van het plan was ook vanavond het grootste pijnpunt. Ook vindt de meerderheid van de gemeenteraad dat de uitvoering van het plan niet voldoet aan de gegeven opdracht.</p>
      <p><b>Laatste poging</b><br/>Raadslid Ben Schrijver van D66 probeerde met een schorsing het plan toch nog te redden. Een uiterste poging om de tegenstanders over te halen hielp niet. Alle raadsleden bleven bij hun standpunt.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Plein+voor+gemeentehuis+Dalfsen+krijgt+definitief+geen+opknapbeurt">06 - 57 03 33 33</a>.</aside>
    </article>
  </body>
</html>