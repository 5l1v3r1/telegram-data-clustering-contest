<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/horoscope/172273/"/>
    <meta property="og:site_name" content="Sanook"/>
    <meta property="article:published_time" content="2019-11-25T20:45:00+00:00"/>
    <meta property="og:title" content="โหรพันพยากรณ์ ผ่าดวงสัปดาห์ประจำวันที่ 24 – 30 พฤศจิกายน 2562"/>
    <meta property="og:description" content="เช็กดวงรายสัปดาห์ โหรพันพยากรณ์ผ่าดวงรายสัปดาห์ระหว่างวันที่  24 – 30 พฤศจิกายน 2562"/>
  </head>
  <body>
    <article>
      <h1>โหรพันพยากรณ์ ผ่าดวงสัปดาห์ประจำวันที่ 24 – 30 พฤศจิกายน 2562</h1>
      <address>
        <time datetime="2019-11-25T20:45:00+00:00">25 Nov 2019, 20:45</time>
      </address>
      <p>
        <b>เช็ก<a href="https://www.sanook.com/horoscope/">ดวง</a>รายสัปดาห์ โหรพันพยากรณ์ผ่า<a href="https://www.sanook.com/horoscope/">ดวง</a>รายสัปดาห์ระหว่างวันที่  24 – 30 พฤศจิกายน 2562</b>
      </p>
      <p> </p>
      <figure>
        <img src="https://s.isanook.com/ho/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2hvLzAvdWQvMzQvMTcyMjczL2FyaWVzLnBuZw==.png"/>
      </figure>
      <p><b>ราศีเมษ 13 </b><b>เม.ย. – 14 </b><b>พ.ค.<br/></b>ถ้าท่านไม่ใช่คนเลว ท่านจึงชอบคิดที่จะช่วยเหลือผู้อื่นเป็นนิสัยในระดับหนึ่ง ถ้าท่านไม่เดือดร้อนทั้งด้านความคิดและการทำงานของท่าน ในเรื่องนี้จะส่งผลให้ท่านโชคดีมีชัยในช่วงสัปดาห์นี้ ผู้คนจะเข้ามาช่วยเหลือท่านฉะนั้นอยากทำอะไรก็ทำได้เลย แต่หากไม่เคยจะช่วยอะไรใครคิดเป็นเงินเป็นทองไปซะหมดก็ซวยไป</p>
      <figure>
        <img src="https://s.isanook.com/ho/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2hvLzAvdWQvMzQvMTcyMjczL3RhdXJ1cy5wbmc=.png"/>
      </figure>
      <p><b>ราศีพฤษภ 15 </b><b>พ.ค. – 14 </b><b>มิ.ย.</b><br/>การเงินจะเริ่มดีขึ้นเพราะท่านเริ่มที่ใช้เงินอย่างมีสติ ไม่ว่าจะเป็นการซื้อของหรือว่าการลงทุน ในจุดนี้เองก็ยังถือว่าวางใจไม่ค่อยได้ เพราะว่าในเรื่องของดาวการเงินจะมีความผันผวนสูง แนะนำว่าท่านไม่ควรที่จะประมาทหรือวางใจในเรื่องนี้ได้อยู่ อุปสรรคในการทำงานยังมีแต่ไม่ถือว่าน่าเป็นห่วง</p>
      <figure>
        <img src="https://s.isanook.com/ho/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2hvLzAvdWQvMzQvMTcyMjczL2dlbWluaS5wbmc=.png"/>
      </figure>
      <p><b>ราศีมิถุน 15 </b><b>มิ.ย. – 15 </b><b>ก.ค.</b><br/>การทำงานถือว่ายังดีรวมถึงการหาเงิน ไม่ว่าจะเป็นงานที่ทำประจำหรืองานพาร์ทไทม์ แม้กระทั่งงานเสริมยังถือว่าทำได้ดีเพราะได้รับการไว้วางใจ มีผู้หลักผู้ใหญ่ให้การอุปการะพอสมควรและจุดนี้อาจจะมีเป็นปัญหาบ้างนั่นคือคนรอบข้างหรือว่าลูกน้องที่อาจจะขัดแข้งขัดขาท่านบ้าง อย่าไปตีสนิทอะไรมากอาจจะโดนเล่นหัวลูบคางได้</p>
      <figure>
        <img src="https://s.isanook.com/ho/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2hvLzAvdWQvMzQvMTcyMjczL2NhbmNlci5wbmc=.png"/>
      </figure>
      <p><b>ราศีกรกฎ 16 </b><b>ก.ค. – 16 </b><b>ส.ค.</b><br/>โดยรวมถือว่ายังดูดีอยู่ แต่ก็ไม่ใช่เรื่องแปลกที่ช่วงนี้ท่านจะฝันถึงสิ่งที่ไม่ได้คาดคิดเอาไว้ หรือได้เจอกับเรื่องราวที่มันชวนงงหรือหาเหตุผลไม่ได้ ผลของทุกสิ่งทุกอย่างจะนำท่านไปสู่ทิศทางที่ดีทั้งสิ้น การทำงานการเงินและการติดต่อเจรจาถือว่ายังดีอยู่อยากทำอะไรก็สามารถทำได้เลยไม่มีปัญหาอะไรให้คิดมาก</p>
      <figure>
        <img src="https://s.isanook.com/ho/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2hvLzAvdWQvMzQvMTcyMjczL2xlby5wbmc=.png"/>
      </figure>
      <p><b>ราศีสิงห์ 17 </b><b>ส.ค. – 16 </b><b>ก.ย.</b><br/>การงานการเงินยังไปได้ดีอยู่แล้วตัวท่านเองก็รู้ด้วยว่ามันดี ท่านจึงได้ทำงานอย่างหนักหน่วงและนี่คือปัญหา เพราะท่านควรระมัดระวังเรื่องของสุขภาพ ต้องหาเวลาพักผ่อน อีกจุดหนึ่งที่ต้องระมัดระวังคนรอบข้าง ถ้ามีใครมาขอความช่วยเหลือกับตัวท่านในช่วงสัปดาห์นี้ก็ขอให้นิ่งเอาไว้</p>
      <figure>
        <img src="https://s.isanook.com/ho/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2hvLzAvdWQvMzQvMTcyMjczL3ZpcmdvLnBuZw==.png"/>
      </figure>
      <p><b>ราศีกันย์ 17 </b><b>ก.ย. – 16 </b><b>ต.ค.</b><br/>สัปดาห์นี้ท่านจะเดือดดาล มีโอกาสที่จะตีรันฟันแทงหรือใช้วาจาทำร้ายผู้อื่น ทั้งเจตนาและไม่เจตนาฉะนั้นในช่วงสัปดาห์นี้สิ่งที่ต้องระลึกรู้เอาไว้เลย คือเวลาจะพูดจาเจรจากับใครควรจะเย็นๆ ให้มากเข้าไว้ ในจุดนี้ยังรวมถึงบางครั้งบางคราวอาจจะมีผู้อื่นเข้ามาหาเรื่องกวนส้นตีนท่าน ท่านก็ควรที่จะอดทนอดกลั้นเอาไว้บ้าง</p>
      <figure>
        <img src="https://s.isanook.com/ho/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2hvLzAvdWQvMzQvMTcyMjczL2xpYnJhLnBuZw==.png"/>
      </figure>
      <p><b>ราศีตุล 17 </b><b>ต.ค. – 15 </b><b>พ.ย.</b><br/>ผลประโยชน์ทั้งหลายยังคงดูดีอยู่และท่านยังสามารถรักษาผลประโยชน์ให้ตัวท่านเองได้ดี เรื่องการงานยังต้องวุ่นวายกับผู้อื่นอยู่และเผลอๆ ท่านอาจจะได้มีโอกาสได้ไปพูดแสดงความเห็นกับองค์ประชุม จริงๆ ก็ถือว่าทำได้ดีนะแต่มันดูเหมือนเปลืองเนื้อเปลืองตัวไปบ้าง เหมือนเอาสูตรพิเศษในการทำน้ำจิ้มอร่อยๆ ไปโชว์ให้เขาดูแล้วเขาจะลอกเลียนไปได้จะพูดอะไรก็ขอให้เก็บเก็บความลับเอาไว้สักนิดก็จะดีไม่น้อย</p>
      <p> </p>
      <figure>
        <img src="https://s.isanook.com/ho/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2hvLzAvdWQvMzQvMTcyMjczL3Njb3JwaW8ucG5n.png"/>
      </figure>
      <p><b>ราศีพิจิก 16 </b><b>พ.ย. – 15 </b><b>ธ.ค.</b><br/>เรื่องอื่นยังคงไหลไปได้ตามปกติของมัน จะมีอะไรที่โดดเด่นพิเศษเลยก็คือตัวท่านที่ทำงานเกี่ยวข้องกับธุรกิจส่วนตัวหรือทำงานเป็นหัวหน้าที่ต้องควบคุมคนเยอะๆ ในช่วงสัปดาห์นี้มีเกณฑ์ได้ลูกน้องที่ดี บริวารที่เก่ง บริวารที่คอยขัดแข้งขัดขาอาจจะลดราวาศอกลงไป หรือเผลอๆ อาจจะออกไปจากวงจรชีวิตท่าน ฉะนั้นสัปดาห์นี้จึงเหมาะมากๆ แก่การที่จะหาลูกน้องหรือรับพนักงานใหม่เข้าบริษัทตัวเอง</p>
      <figure>
        <img src="https://s.isanook.com/ho/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2hvLzAvdWQvMzQvMTcyMjczL3NhZ2l0dGFydXMucG5n.png"/>
      </figure>
      <p><b>ราศีธนู 16 </b><b>ธ.ค. – 14 </b><b>ม.ค.</b><br/>การเงินการงานยังคงดียิ่งก็สมควรดีตามลักษณะดาวที่เดิน จุดนี้อาจจะมีอะไรต้องระวังสักหน่อย นั่นก็คือเรื่องของลาภผลท่านสามารถซื้อ<a href="https://news.sanook.com/lotto/">หวย</a>หรือเก็งกำไรจากค่าเงินจากการลงทุนได้ดี เรื่องของการทำงานเวลาท่านแสดงความเห็นหรือพูดคุยกับคนจำนวนมากๆ ไม่ควรไปขัดแข้งขัดขาหรือไปมีปัญหาขัดกับผู้อื่นให้มาก ก็จะรอดพ้นปลอดภัยไปได้ตลอดทั้งสัปดาห์</p>
      <figure>
        <img src="https://s.isanook.com/ho/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2hvLzAvdWQvMzQvMTcyMjczL2NhcHJpY29ybi5wbmc=.png"/>
      </figure>
      <p><b>ราศีมังกร 15 </b><b>ม.ค. – 12 </b><b>ก.พ.</b><br/>ยังคงมีอุปสรรคเล็กๆ น้อยๆ คอยขัดแข้งขัดขาท่านตลอดทั้งสัปดาห์ โดยเฉพาะในเรื่องของคนจุดนี้เวลาท่านทำงานอะไรพยายามอย่าไปขอความช่วยเหลือใคร เพราะอาจจะมีคนมาให้ความช่วยเหลือท่านด้วยซ้ำ  แต่ในจุดนี้ไม่ใช่เป็นซะทุกคนท่านต้องเลือกดู เพราะบางครั้งบางคราวบางคนที่มาให้ความช่วยเหลือท่านนั้นเก่งจริง แต่มันก็มีแต่ส่วนใหญ่สัก 80 เปอร์เซ็นต์จะดีแต่ปาก</p>
      <figure>
        <img src="https://s.isanook.com/ho/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2hvLzAvdWQvMzQvMTcyMjczL2FxdWFyaXVzLnBuZw==.png"/>
      </figure>
      <p><b>ราศีกุมภ์ 13 </b><b>ก.พ. – 14 </b><b>มี.ค.</b><br/>จุดหนึ่งที่ท่านต้องเข้าใจนั่นก็คือตัวท่านเองนั้นไม่ได้กระจอกอย่างที่ท่านคิด ท่านมีอำนาจเวลาพูดจาอะไรคนจะฟังในระดับหนึ่ง ผมแนะนำว่าเวลาท่านเจรจาหรือออกคำสั่งควรเป็นในรูปแบบของความละมุนละม่อม ควรทำหน้าพาสเทล สักนิดเพื่อไม่ให้คนที่อยู่ใต้ท่าน หรือเท่ากับท่านเข้าใจว่าท่านกำลังต่อสู้หรือคิดตั้งตัวเป็นศัตรู และถ้าจะให้ดีถ้าท่านหมั่นถามทุกข์สุขดิบของคนรอบข้างเพื่อให้เข้าใจถึงสังคมว่ารอบๆ ตัวเราเป็นเช่นไรจะพัฒนาความยั่งยืนในสังคมท่านในอนาคตอย่างดีเยี่ยม</p>
      <figure>
        <img src="https://s.isanook.com/ho/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2hvLzAvdWQvMzQvMTcyMjczL3Bpc2Nlcy5wbmc=.png"/>
      </figure>
      <p><b>ราศีมีน 15 </b><b>มี.ค. – 12 </b><b>เม.ย.</b><br/>ชีวิตโดยรอบถือว่ายังเป็นไปอย่างดีไม่มีอะไรให้ต้องกังวลหรือตักเตือนมากนัก แต่ถ้าจะให้ผมค้นหาหรือขุดขึ้นมาพูดสักเรื่องหนึ่งที่ผมต้องเตือนซะให้ได้นั่นคือ ความมีเมตตาและความใจดีของตัวท่านเอง ผมแนะนำอย่างนี้นะครับว่าการให้โอกาสคนควรมีจำกัดไม่ใช่ให้ไปเรื่อยๆ ในจุดนี้ท่านอาจจะไปช่วยเหลือคนอีกแล้วครับท่าน ซึ่งตรงนี้ท่านก็ต้องคอยดูคอยจำว่าคนไหนได้โอกาสจากท่านไปแล้วดี คนไหนใช้สุรุ่ยสุร่ายก็อย่าไปให้มันมาก</p>
    </article>
  </body>
</html>