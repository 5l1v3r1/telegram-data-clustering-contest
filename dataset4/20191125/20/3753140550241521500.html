<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/25/quotdzerkalo_tyzhnyaquot_prypynyaye_vypusk_drukovanoyi_versiyi"/>
    <meta property="og:site_name" content="espreso.tv"/>
    <meta property="article:published_time" content="2019-11-25T20:10:00+00:00"/>
    <meta property="og:title" content="&quot;Дзеркало тижня&quot; припиняє випуск друкованої версії"/>
    <meta property="og:description" content="Суспільно-політичний тижневик &quot;Дзеркало тижня. Україна&quot; (ДТ) припиняє випуск друкованої версії видання"/>
  </head>
  <body>
    <article>
      <h1>"Дзеркало тижня" припиняє випуск друкованої версії</h1>
      <address>
        <time datetime="2019-11-25T20:10:00+00:00">25 Nov 2019, 20:10</time>
      </address>
      <p>Суспільно-політичний тижневик "Дзеркало тижня. Україна" (ДТ) припиняє випуск друкованої версії видання</p>
      <p>Інформацію про це підтвердила головний редактор Юлія Мостова, повідомляє <a href="https://thepage.com.ua/ua/exclusive/gazeta-dzerkalo-tizhnya-zakrivaye-drukovanu-versiyu">The Page</a>.</p>
      <p>“Те, що ми закриваємося, це однозначно. Але офіційно коментувати я не можу, допоки не повідомлю цю інформацію у Дзеркалі тижня”, — сказала вона.</p>
      <p>За інформацією джерел, оголошення про закриття друкованої версії буде опубліковано в найближчому випуску видання. Останній номер газети вийде на Новий рік. Підписку на друковану версію видання закрило ще кілька місяців тому.</p>
      <p>Інтернет-версія "Дзеркала тижня. Україна" продовжить виходити в онлайні – на сайті ZN.UA.</p>
      <ul>
        <li>“Дзеркало тижня. Україна” (до 2009 року – “Дзеркало тижня”) — суспільно-політичний тижневик, що видається в Києві накладом 57 тис. примірників українською та російською мовами. Газету в 1994 році заснував Володимир Мостовий, який до 2011 року був її головним редактором. Після цього видання до сьогоднішнього дня очолює його дочка — Юлія Мостова.</li>
      </ul>
    </article>
  </body>
</html>