<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/25/a-bl-kedd-rangadoja-real-madrid-paris-saint-germain"/>
    <meta property="og:site_name" content="euronews"/>
    <meta property="article:published_time" content="2019-11-25T20:57:32+00:00"/>
    <meta property="og:title" content="A BL-kedd rangadója: Real Madrid-Paris Saint-Germain"/>
    <meta property="og:description" content="A rekord BL-győztes spanyolok a franciák ellen biztosíthatják helyüket a legjobb 16 között."/>
  </head>
  <body>
    <article>
      <h1>A BL-kedd rangadója: Real Madrid-Paris Saint-Germain</h1>
      <address><time datetime="2019-11-25T20:57:32+00:00">25 Nov 2019, 20:57</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/32/31/06/773x435_cmsv2_f3336139-3756-5027-8b72-36c2728ebff3-4323106.jpg"/>
      </figure>
      <p>A Real Madrid Paris Saint-Germain elleni, hazai találkozója kiemelkedik a labdarúgó Bajnokok Ligája keddi, 5. fordulós mérkőzései közül.</p>
      <p>A spanyol csapat a francia ellen biztosíthatja be helyét a legjobb 16 között. Míg a PSG-nek már egy döntetlen is elég lenne a csoportelsőséghez.</p>
      <p>A madridiakat hajthatja a becsvágy a kora őszi, párizsi 0-3 miatt is.</p>
      <p>- Természetesen, ez a szezon legfontosabb mérkőzése, már csak azért is, mert ez a soros meccsünk - mondta Zinedine Zidane. Meg azért is, mert egy nagyon, nagyon jó riválist fogadunk. Az egyik legjobb gárdáról beszélünk, ezért tisztában vagyunk azzal, tőlünk is a legmagasabb szintre lesz szükség a siker érdekében - fogalmazott a "blancók" francia vezetőedzője.</p>
      <p>Nem kizárt, hogy a kezdésre már kevés kérdőjel marad. Amennyiben az A-csoport másik találkozóját a sereghajtó Galatasaray nyeri Isztambulban.</p>
      <p>A kedd másik rangadója a D-csoport Juventus-Atletico Madrid összecsapása Torinóban, ahol az olaszok még pontot sem vesztettek idén.</p>
      <p>Ronaldo felépült térdsérüléséből, így a 34 éves csatárt bevethető, míg a spanyoloknál Diego Costát a múlt héten műtötték. Így ő aligha.</p>
      <p>Szeptemberben 2-2-re végeztek egymással.</p>
      <p>A csoport másik meccse, a Lokomotív Moszkva-Bayer Leverkusen leginkább a harmadik helyért, az Európa Ligáért zajlik.</p>
      <p>A B jelű négyesben az edzőváltáson átesett Tottenham a továbbjutást érő 2. helyért fogadja az egypontos Olympiacost. Itt a Bayern München már biztos befutó.</p>
      <p>A C-csoportban a Zágráb nyerhetne sokat egy manchesteri győzelemmel. Ha maga is képes a sikerre az Atalanta vendégeként.</p>
      <p>
        <b>A labdarúgó BL keddi programja, csoportkör, 5. forduló:</b>
      </p>
      <p>
        <b>A-csoport</b>
      </p>
      <p>Galatasaray (török)-Club Brugge (belga) 18.55</p>
      <p>Real Madrid (spanyol) - Paris Saint-Germain (francia) 21.00</p>
      <p>A csoport állása: 1. Paris Saint-Germain 12 pont (már továbbjutott), 2. Real Madrid 7, 3. Club Brugge 2, 4. Galatasaray 1</p>
      <p>
        <b>B-csoport</b>
      </p>
      <p>Crvena zvezda (szerb)-Bayern München (német) 21.00</p>
      <p>Tottenham Hotspur (angol)-Olimpiakosz Pireusz (görög) 21.00</p>
      <p>A csoport állása: 1. Bayern München 12 pont (már továbbjutott), 2. Tottenham Hotspur 7, 3. Crvena Zvezda 3, 4. Olimpiakosz Pireusz 1</p>
      <p>
        <b>C-csoport</b>
      </p>
      <p>Atalanta (olasz)-Dinamo Zagreb (horvát), Milánó 21.00</p>
      <p>Manchester City (angol)-Sahtar Donyeck (ukrán) 21.00</p>
      <p>A csoport állása: 1. Manchester City 10, 2. Sahtar Donyeck 5, 3. Dinamo Zagreb 5, 4. Atalanta 1</p>
      <p>
        <b>D-csoport</b>
      </p>
      <p>Lokomotiv Moszkva (orosz)-Bayer Leverkusen (német) 18.55</p>
      <p>Juventus (olasz)-Atlético Madrid (spanyol) 21.00</p>
      <p>A csoport állása: 1. Juventus 10 pont (már továbbjutott), 2. Atlético Madrid 7, 3. Lokomotiv Moszkva 3 (4-7), 4. Bayer Leverkusen 3 (3-7)</p>
    </article>
  </body>
</html>