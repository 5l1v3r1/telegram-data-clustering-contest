<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/eletmod/tech/egymilliard-ember-netes-adatai-kerultek-nyilvanossagra/tw27gcr"/>
    <meta property="og:site_name" content="Blikk.hu"/>
    <meta property="article:published_time" content="2019-11-25T20:35:00+00:00"/>
    <meta property="og:title" content="Ön is áldozat? Egymilliárd ember netes adatai kerültek nyilvánosságra"/>
    <meta property="og:description" content="Több mint egymilliárd ember adatai szivárogtak ki az internetre, rengeteg jelszót is beleértve."/>
  </head>
  <body>
    <article>
      <h1>Ön is áldozat? Egymilliárd ember netes adatai kerültek nyilvánosságra</h1>
      <address><time datetime="2019-11-25T20:35:00+00:00">25 Nov 2019, 20:35</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Több mint egymilliárd ember adatai szivárogtak ki az internetre, rengeteg jelszót is beleértve.</b>
        </i>
      </p>
      <p>Nevek, email-címek, telefonszámok valamint LinkedIn- és Facebook-fiókokhoz tartozó információk szivárogtak ki az internetre. A súlyos adatszivárgás során több mint 1,2 milliárd ember személyes adata került fel a világhálóra, amely adatok egy, a Google által üzemeltetett szerveren voltak, azokat pedig a People Data Labs és oxydata nevű cégek kezelték – írja az <a href="https://www.androidpolice.com/2019/11/25/1-2-billion-people-data-breach/?fbclid=IwAR1kHDZTIZY92Hy7FLLIF7sax1-acIgGnsFTjcn_AnWLHOj86zpo3ctlmWU">Android Police</a> alapján a <a href="https://hvg.hu/tudomany/20191125_adatszivargas_data_viper_email_cim_telefonszam_people_data_labs?s=hk">HVG</a>.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>Egy, legalább 4 terrabájt méretű adatcsomagról van szó, ehhez pedig bárki hozzáférhetett, mivel jelszóval sem volt levédve. Hogy kiszivárogtak, azt Vinny Troia, a Night Lion Security és a Data Viper szakembere vette észre, aki a hatóságoknak is szólt a dologról.</p>
      <p><a href="https://haveibeenpwned.com/">A linkre kattintva</a> ellenőrizheti, hogy az ön adatait is kiszivárogtatták-e.</p>
    </article>
  </body>
</html>