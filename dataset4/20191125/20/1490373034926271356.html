<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irozhlas.cz/sport/fotbal/fotbal-marco-van-basten-pozdrav-vtip-primy-prenos-holandsko-skandal_1911252044_mim"/>
    <meta property="og:site_name" content="iROZHLAS"/>
    <meta property="article:published_time" content="2019-11-25T20:44:00+00:00"/>
    <meta property="og:title" content="Legendární Van Basten přestřelil. V televizním přenosu zdravil ‚Sieg Heil,‘ stanice ho potrestala"/>
    <meta property="og:description" content="Van Basten byl v 80. a 90. letech hvězdou Ajaxu Amsterodam, AC Milán a nizozemské reprezentace. Po skončení kariéry trénoval a působil i ve FIFA."/>
  </head>
  <body>
    <article>
      <h1>Legendární Van Basten přestřelil. V televizním přenosu zdravil ‚Sieg Heil,‘ stanice ho potrestala</h1>
      <address><time datetime="2019-11-25T20:44:00+00:00">25 Nov 2019, 20:44</time> by <a rel="author">ČTK</a></address>
      <p>
        <b>Bývalý nizozemský fotbalový kanonýr Marco van Basten nebude jedno kolo působit jako expert televize Fox Sports kvůli nevhodnému výroku z minulého víkendu. Mistr Evropy z roku 1988 řekl do vysílání žertem „Sieg Heil“, frázi nechvalně proslavenou nacisty v hitlerovském Německu.</b>
      </p>
      <p>Van Basten, jenž v té době nebyl v záběru, si poznámku neodpustil po skončení rozhovoru svého kolegy na ploše s německým trenérem Heraclesu Almelo Frankem Wormuthem. Ještě během sobotního vysílání se trojnásobný vítěz Zlatého míče za „špatný vtip“ omluvil.</p>
      <figure>
        <iframe data-src="https://twitter.com/TijaniGoulletAD/status/1198336456491765763?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>V úterý se od jeho výroku distancovala i Fox Sports, jež ho na příští víkend vyřadila z vysílání. Jeho odměnu věnuje stanice nizozemskému institutu pro studium války, holokaustu a genocidy.</p>
      <p>Van Basten byl v 80. a 90. letech hvězdou Ajaxu Amsterodam, AC Milán a nizozemské reprezentace. Po skončení kariéry trénoval a působil i ve FIFA.</p>
    </article>
  </body>
</html>