<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/sport/volei/779618/paok-sti-thessaloniki-o-fan-ntaik/"/>
    <meta property="og:site_name" content="to10.gr"/>
    <meta property="article:published_time" content="2019-11-25T20:36:28+00:00"/>
    <meta property="og:title" content="ΠΑΟΚ: Στη Θεσσαλονίκη ο Φαν Ντάικ"/>
    <meta property="og:description" content="Ο Ολλανδός διαγώνιος έφτασε στη Θεσσαλονίκη για να ενσωματωθεί στις προπονήσεις του Δικεφάλου – Μέχρι τα τέλη Δεκεμβρίου και… βλέπουμε."/>
  </head>
  <body>
    <article>
      <h1>ΠΑΟΚ: Στη Θεσσαλονίκη ο Φαν Ντάικ</h1>
      <h2>Ο Ολλανδός διαγώνιος έφτασε στη Θεσσαλονίκη για να ενσωματωθεί στις προπονήσεις του Δικεφάλου – Μέχρι τα τέλη Δεκεμβρίου και… βλέπουμε.</h2>
      <address><time datetime="2019-11-25T20:36:28+00:00">25 Nov 2019, 20:36</time> by <a rel="author">to10.gr</a></address>
      <p>Στη Θεσσαλονίκη για λογαριασμό του ΠΑΟΚ έφτασε το βράδυ της Δευτέρας ο Κάι Φαν Ντάικ, προκειμένου να ολοκληρώσει το τυπικό κομμάτι της μεταγραφή του στον Δικέφαλο του Βορρά και να αρχίσει προπονήσεις με την ασπρόμαυρη φανέλα.</p>
      <p>Ο Ολλανδός διαγώνιος έφτασε στο αεροδρόμιο Μακεδονία λίγο μετά τις 22:00, όπου τον παρέλαβαν οι παράγοντες του ΠΑΟΚ, χωρίς όμως να κάνει κάποια δήλωση. Πρόκειται για έναν πολύ έμπειρο παίκτη, ο οποίος στην καριέρα του έχει αγωνιστεί στην πατρίδα του, αλλά και σε Βέλγιο, Ιταλία (Λορέτο , Μολφέτα και Τρεντίνο), Πολωνία και Τουρκία.</p>
      <p>
        <a href="https://www.to10.gr/podosfero/dietisia/779659/karypidis-na-syllavoun-ton-kakko-vid/">
          <i>Καρυπίδης: «Να συλλάβουν τον Κάκκο…» (vid)</i>
        </a>
      </p>
      <p>Το συμβόλαιο που θα υπογράψει με τον ΠΑΟΚ είναι μέχρι το τέλος του Δεκεμβρίου και θα προσπαθήσει να πείσει τους ανθρώπους του Δικεφάλου ότι μπορεί να βοηθήσει την ομάδα. Αν τα καταφέρει, θα υπογράψει νέο συμβόλαιο μέχρι το τέλος της σεζόν.</p>
      <p>Συγκεκριμένα, ο Φαν Ντάικ ξεκίνησε την καριέρα του από την Ολλανδική Landstede (2003-04) και από την πρώτη σεζόν που αγωνίστηκε επαγγελματικά, κλήθηκε στην Εθνική ομάδα της Ολλανδίας. Η πρώτη μεγάλη πρόκληση στην καριέρα του ήρθε τη σεζόν 2005 όπου αγωνίστηκε με τη φανέλα της Noliko Maaseik (2005-08), κατακτώντας 1 πρωτάθλημα και 2 κύπελλα Βελγίου και τη δεύτερη θέση στο CEV Cup. Τη σεζόν 2010-11 στέφθηκε πρωταθλητής και κυπελλούχος Σλοβενίας με την ACH Volley Ljubljana.</p>
      <p>Επίσης, έχει αγωνιστεί στην Ιταλία για την Argos Sora (2011-12) και την Pallavolo Molfetta (2012-13) και μετέπειτα στο ρωσικό πρωτάθλημα για την Jaroslawich Yaroslavl (2013-14). Επιστρέφει στην Ιταλία για την Τρεντίνο (2014), προτού αναχωρήσει για την Πολωνία και την ZAKSA Kędzierzyn-Koźle (2014-2015).</p>
      <p>Τη σεζόν 2015-16 μετακόμισε στα Ηνωμένα Αραβικά Εμιράτα για λογαριασμό της Al Ain κατακτώντας ένα πρωτάθλημα. Ακολουθεί η Ιρανική Paykan VC (2017-18), η Ιταλική Emma Villas Siena (2017-18), ενώ πέρυσι αγωνίστηκε στην Αργεντινή με την Libertad Burgi Volleyball (2018-19).</p>
      <p>Έχει διακριθεί με την Εθνική ομάδα της χώρας του κατακτώντας το ασημένιο μετάλλιο στο Ευρωπαϊκό πρωτάθλημα του 2008.</p>
      <p>
        <b>
          <a href="https://www.to10.gr/sport/volei/779618/paok-sti-thessaloniki-o-fan-ntaik/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>