<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/stoeptegel-vanaf-spoorviaduct-op-intercity-gegooid"/>
    <meta property="og:site_name" content="1limburg"/>
    <meta property="article:published_time" content="2019-11-25T20:14:23+00:00"/>
    <meta property="og:title" content="Stoeptegel vanaf spoorviaduct op intercity gegooid"/>
    <meta property="og:description" content="Een intercity is maandag in Sittard met een stoeptegel bekogeld."/>
  </head>
  <body>
    <article>
      <h1>Stoeptegel vanaf spoorviaduct op intercity gegooid</h1>
      <h2>Een intercity is maandag in Sittard met een stoeptegel bekogeld.</h2>
      <address><time datetime="2019-11-25T20:14:23+00:00">25 Nov 2019, 20:14</time> by <a rel="author">Sandra Horrichs</a></address>
      <p>De betonnen tegel werd door iemand vanaf een spoorviaduct naar de trein gegooid en miste de ruit op een haar na. De machinist hoorde volgens spoorbeheerder ProRail een harde klap en schrok.</p>
      <p><b>Levensgevaarlijk</b><br/>Het incident liep uiteindelijk met een sisser af: alleen een ruitenwisser brak af door de klap. Maar volgens ProRail was het een levensgevaarlijke actie die veel ergere gevolgen had kunnen hebben.</p>
      <p>Om welke intercity het gaat, is niet bekendgemaakt.</p>
      <figure>
        <iframe data-src="https://twitter.com/ProRail_VL/status/1199054787662270464?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>