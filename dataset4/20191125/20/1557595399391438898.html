<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/politiki/papandreoy-dramatiko-oti-polles-apo-tis-gynaikes-thymata-tis-vias-antimetopizoyn-ekfovismo-i-adiaforia-anti-gia-prostasia/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-25T20:43:22+00:00"/>
    <meta property="og:title" content="Παπανδρέου: Δραματικό ότι πολλές από τις γυναίκες, θύματα της βίας, αντιμετωπίζουν εκφοβισμό ή αδιαφορία αντί για προστασία"/>
    <meta property="og:description" content="«Η βία κατά των γυναικών και η γυναικοκτονία, σημειώνουν μια επικίνδυνη αύξηση σε πολλές χώρες του κόσμου, αλλά και την Ελλάδα», αναφέρει ο Γιώργος Παπανδρέου."/>
  </head>
  <body>
    <article>
      <h1>Παπανδρέου: Δραματικό ότι πολλές από τις γυναίκες, θύματα της βίας, αντιμετωπίζουν εκφοβισμό ή αδιαφορία αντί για προστασία</h1>
      <address>
        <time datetime="2019-11-25T20:43:22+00:00">25 Nov 2019, 20:43</time>
      </address>
      <p><i>«Η Παγκόσμια Ημέρα για την Καταπολέμηση της Έμφυλης Βίας κρούει τον κώδωνα του κινδύνου σε όλους τους προοδευτικούς πολίτες που πιστεύουν πως έχουν καθήκον να προστατεύουν τα ανθρώπινα δικαιώματα και την αξιοπρέπεια των γυναικών και των κοριτσιών»,</i> επισημαίνει επίσης στη δήλωσή του ο κ. Παπανδρέου και συνεχίζει:</p>
      <p>
        <i>«Δεν μπορούμε να παραμένουμε αδρανείς. Δεν μπορούμε να επιτρέψουμε δοξασίες, έθιμα, συμπεριφορές και νόμους που αφήνουν χώρο ή και οδηγούν σε τέτοιες φρικαλεότητες».</i>
      </p>
      <p>«<i>Είναι δραματικό το γεγονός, ότι πολλά από τα θύματα της βίας, αντιμετωπίζουν εκφοβισμό ή αδιαφορία αντί για προστασία. Είναι σημαντικό να τους δώσουμε φωνή, να τους αποδώσουμε δικαιοσύνη. Είναι ένας από τους λόγους που η Σοσιαλιστική Διεθνής και η Σοσιαλιστική Διεθνής Γυναικών δημιουργήσαμε μια ειδική Επιτροπή για την Ισότητα. Είναι μόνο ένα μέρος αυτού του αγώνα που δίνει η Σοσιαλιστική Διεθνής και η Σοσιαλιστική Διεθνής Γυναικών για να ενώσουμε τις δυνάμεις μας ώστε να δοθεί τέλος στην έμφυλη βία</i>», ανέφερε ο ίδιος για να καταλήξει: «Ενωμένοι μπορούμε να το καταφέρουμε».</p>
    </article>
  </body>
</html>