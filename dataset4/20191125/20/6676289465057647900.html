<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/agent-politie-rurala-refuzat-mita-doua-mii-euro-327622.html"/>
    <meta property="og:site_name" content="Observator"/>
    <meta property="article:published_time" content="2019-11-25T20:32:00+00:00"/>
    <meta property="og:title" content="Un agent de poliţie rurală din Mureş a refuzat o mită de 2.000 de euro"/>
    <meta property="og:description" content="Un agent de poliţie din cadrul unei secţii de poliţie rurală aparţinând I.P.J. Mureş a refuzat o mită consistentă, de 2.000 de euro, de la un bărbat care fusese prins beat şi fără permis conducând un autoturism."/>
  </head>
  <body>
    <article>
      <h1>Un agent de poliţie rurală din Mureş a refuzat o mită de 2.000 de euro</h1>
      <address><time datetime="2019-11-25T20:32:00+00:00">25 Nov 2019, 20:32</time> by <a rel="author">Cristian Ionescu</a></address>
      <p>
        <b>
          <b>Un agent de poliţie din cadrul unei secţii de poliţie rurală aparţinând I.P.J. Mureş a refuzat o mită consistentă, de 2.000 de euro, de la un bărbat care fusese prins beat şi fără permis conducând un autoturism.</b>
        </b>
      </p>
      <p>Poliţistul a informat imediat ofiţerii Direcţiei Generale Anticorupţie, iar cercetările s-au finalizat recent, cel care a dat mita fiind cercetat în libertate pentru săvârşirea infracţiunii de dare de mită.</p>
      <h3>Un poliţist rural a refuzat o mită de 2.000 de euro</h3>
      <p>Poliţiştii precizează că un agent de poliţie din cadrul unei secţii de poliţie rurală aparţinând I.P.J. Mureş, a formulat un denunţ la sediul D.G.A.- Serviciul Judeţean Anticorupţie Mureş.</p>
      <p>Din denunţ reieşea faptul că, în timp ce se afla în exercitarea atribuţiilor de serviciu, inculpatul i-a promis remiterea sumei de 2000 de euro pentru ca, prin încălcarea atribuţiilor de serviciu, să facă posibilă absolvirea de răspundere penală.</p>
      <p>Inculpatul era deja cercetat într-un dosar penal pentru săvârşirea infracţiunilor de conducerea unui vehicul fără permis de conducere şi conducerea unui vehicul sub influenţa băuturilor alcoolice.</p>
    </article>
  </body>
</html>