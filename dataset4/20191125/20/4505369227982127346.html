<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.romaniatv.net/vremea-rea-face-ravagii-oameni-salvati-in-ultimul-moment-din-calea-apelor-interventie-dramatica_499314.html"/>
    <meta property="og:site_name" content="romaniatv.net"/>
    <meta property="article:published_time" content="2019-11-25T20:18:58+00:00"/>
    <meta property="og:title" content="Intervenţie dramatică! Oameni salvaţi în ultimul moment din calea apelor"/>
    <meta property="og:description" content="Doi oameni au fost salvaţi &amp;icirc;n ultima clipă din calea apelor. Aceştia au &amp;icirc;ncercat să traverseze cu un tractor albia r&amp;acirc;ului Vedea, &amp;icirc;n localitatea Poroschia din judeţul Teleorman, dar, &amp;icirc;n acel moment, apele s-au umflat"/>
  </head>
  <body>
    <article>
      <h1>Intervenţie dramatică! Oameni salvaţi în ultimul moment din calea apelor</h1>
      <address><time datetime="2019-11-25T20:18:58+00:00">25 Nov 2019, 20:18</time> by <a rel="author" href="https://plus.google.com/113890659232266435637" target="_blank">Iulian Tudor</a></address>
      <p>Doi oameni au fost salvaţi în ultima clipă din calea apelor. Aceştia au încercat să traverseze cu un tractor albia râului Vedea, în localitatea Poroschia din judeţul Teleorman, dar, în acel moment, apele s-au umflat, iar ei au rămas prinşi în mijlocul puhoaielor.</p>
      <p>Cele două persoane au cerut ajutorul autorităţilor după ce au intrat în albia râului cu un tractor şi au fost surprinse de apa al cărei nivel era în creştere, după ce un baraj de acumulare din zonă a fost deschis, a explicat purtătorul de cuvânt al ISU Teleorman, Adrian Gelu Dragomir.</p>
      <p>Pompieri au intervenit de urgenţă pentru salvarea celor doi şi au reuşit să ajungă la ei cu barca. Cei doi oameni se urcaseră pe capota tractorului pentru a nu fi luaţi de ape. Ei au fost aduşi în siguranţă la mal. Niciunul dintre ei nu a fost rănit.</p>
      <p>Tractorul a rămas în apă, dar acesta va fi scos în momentul în care nivelul râului va scădea.</p>
    </article>
  </body>
</html>