<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/economie/20191125/hornbach-opent-nieuw-distributiecentrum/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-25T20:03:11+00:00"/>
    <meta property="og:title" content="Hornbach opent nieuw distributiecentrum"/>
    <meta property="og:description" content="HOUTEN (ANP) - Hornbach opent een nieuw distributiecentrum in Eindhoven om de grote groei van bestellingen via internet het hoofd te bieden. Volgens de doe-het-zelfketen loopt Nederland voorop met onlinebestellingen van klusartikelen."/>
  </head>
  <body>
    <article>
      <h1>Hornbach opent nieuw distributiecentrum</h1>
      <address><time datetime="2019-11-25T20:03:11+00:00">25 Nov 2019, 20:03</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Hornbach opent een nieuw distributiecentrum in Eindhoven om de grote groei van bestellingen via internet het hoofd te bieden. Volgens de doe-het-zelfketen loopt Nederland voorop met onlinebestellingen van klusartikelen.</b>
      </p>
      <p>Het nieuwe magazijn krijgt een oppervlakte van 13.000 vierkante meter, iets minder dan drie voetbalvelden groot. Met het nieuwe distributiecentrum, waarvoor Hornbach gaat samenwerken met XPO Logistics, moeten alle 120.000 artikelen ook online beschikbaar zijn voor alle klanten en binnen 24 uur kunnen worden geleverd.</p>
      <p>Het distributiecentrum wordt gefaseerd in gebruik genomen en zal volgens Hornbach in mei 2020 volledig operationeel zijn.</p>
    </article>
  </body>
</html>