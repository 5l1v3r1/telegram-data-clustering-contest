<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_460138861_Slovesen_duel_mejdu_Zidan_i_Tuhel_predi_golemiya_sblasak_v_Shampionskata_liga"/>
    <meta property="og:site_name" content="webcafé"/>
    <meta property="article:published_time" content="2019-11-25T20:57:00+00:00"/>
    <meta property="og:title" content="Словесен дуел между Зидан и Тухел преди големия сблъсък в Шампионската лига"/>
    <meta property="og:description" content="Зизу бил влюбен в Мбапе, Тухел - в играчи на Реал"/>
  </head>
  <body>
    <article>
      <h1>Словесен дуел между Зидан и Тухел преди големия сблъсък в Шампионската лига</h1>
      <address><time datetime="2019-11-25T20:57:00+00:00">25 Nov 2019, 20:57</time> by <a rel="author" href="https://www.webcafe.bg/author/id_4_Sportcafe" target="_blank">Sportcafe</a></address>
      <figure>
        <img src="https://images.webcafe.bg/2019/11/25/tuchelzidane/1170x799.jpg"/>
        <figcaption>Килиан Мбапе отново стана повод за размяна на реплики между Реал и ПСЖ</figcaption>
      </figure>
      <p>Зинедин Зидан и Томас Тухел размениха реплики преди утрешния сблъсък между отборите им Реал Мадрид и Пари Сен Жермен в група А на Шампионската лига.</p>
      <p>Психологическата война започна французинът, който подхвърли, че е влюбен в една от звездите на противника Килиан Мбапе.</p>
      <p>"От известно време съм влюбен в Мбапе. На първо място го харесвам като човек. Утре е противник, няма какво повече да кажа", заяви Зидан на пресконференцията си днес. "Предстои ни безспорно най-важният мач досега. Излизаме срещу много, много добър съперник. Нуждаем се от сърце, глава, но най-вече футбол", каза още Зизу.</p>
      <p>На своя брифинг Томас Тухел не пропусна да отвърне на опонента си.</p>
      <p>"Аз пък съм влюбен в много футболисти на Реал Мадрид", заяви германецът. "Не знам доколко точно Зидан е влюбен в Мбапе, но най-важното в случая е, че той е наш играч. Често се случва да харесваме неща, които не можем да притежаваме", добави Тухел.</p>
      <p>Още в началото на месеца Зидан разгневи ръководството на ПСЖ с изказването си, че Мбапе мечтае да играе за Реал. Тогава спортният директор на парижани Леонардо упрекна наставника, че иска да разконцентрира младия суперталант.</p>
      <p>Реал и ПСЖ излизат един срещу друг на "Сантяго Бернабеу" утре от 22:00.</p>
      <related>
        <a href="https://www.webcafe.bg/sportcafe/futbol-svyat/id_270000592_10_prichini_za_krizata_v_Real"/>
      </related>
    </article>
  </body>
</html>