<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/entertainment/2019/11/25/843465"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T20:49:00+00:00"/>
    <meta property="og:title" content="‘ছবিতে আমার শরীরের বিভিন্ন অংশের মাপ বাড়িয়ে দেওয়া হয়’"/>
    <meta property="og:description" content="বলিউডে পা রাখার আগে দক্ষিণী ছবিতে অভিনয় করেছেন ইলিয়ানা ডি ক্রুজ। তার ক্যারিয়ারের ৯০ শতাংশ ছবিই সুপারহিট, নয়তো ব্লকবাস্টার হিট হয়েছে। তবে বর্তমানে তিনি বেছে বেছে ছবি করছেন। অভিনয়ে তিনি দর্শকদের মনে জায়গা করে নিয়েছেন। তবে এই জার্নিটা একেবারেই মাখনের মতো ছিল না বলে জানিয়েছেন অভিনেত্রী। সম্প্রতি ভারতের একটি সংবাদসংস্থাকে সাক্ষাৎকার দিতে গিয়ে ইলিয়ানা জানান, শরীর নিয়ে নানা ধরনের কথা শুনতে হয়েছে তাকে। এমনকী নারী হওয়ার কারণেও নানা রকম কথা শুনতে হয়েছিল তাকে। একই সঙ্গে তাকে বেশ কিছু অপেশাদার মানুষের সঙ্গে দীর্ঘদিন কাজ করতে হয়েছে। কথা বলতে বলতে এই নায়িকা জানান কিশোরী বয়স থেকেই শরীরের মাপ নিয়ে নানা কটূক্তির শিকার হতে হয়েছে তাকে। ইলিয়ানা বলেন, অনেক সময়ই দেখি ছবিতে আমার শরীরের বিভিন্ন অংশের মাপ বাড়িয়ে দেওয়া হয়। কিন্তু সত্যি সেই মাপ আমার নয়। আমি মোটা হলে সেটা আলাদা ব্যাপার। তবে ১৩-১৪ বছর বয়স থেকেই কটূক্তির শিকার আমি। ... অনেকে মনে করত আমার শরীরের মাপ স্বাভাবিক নয়। কেউ কেউ জানতে চায় তোমার চেহারাটা এমন কেন? এখন ভাবলে অবশ্য হাসি পায়। ছবিতে বাণিজ্যিক সাফল্য তেমন না এলেও ফিগারের জন্য বরাবরই প্রশংসিত ইলিয়ানা। সম্প্রতি তার ছবি…"/>
  </head>
  <body>
    <article>
      <h1>‘ছবিতে আমার শরীরের বিভিন্ন অংশের মাপ বাড়িয়ে দেওয়া হয়’</h1>
      <address><time datetime="2019-11-25T20:49:00+00:00">25 Nov 2019, 20:49</time> by <a rel="author">কালের কণ্ঠ অনলাইন</a></address>
      <p>বলিউডে পা রাখার আগে দক্ষিণী ছবিতে অভিনয় করেছেন ইলিয়ানা ডি ক্রুজ। তার ক্যারিয়ারের ৯০ শতাংশ ছবিই সুপারহিট, নয়তো ব্লকবাস্টার হিট হয়েছে। তবে বর্তমানে তিনি বেছে বেছে ছবি করছেন। অভিনয়ে তিনি দর্শকদের মনে জায়গা করে নিয়েছেন। তবে এই জার্নিটা একেবারেই মাখনের মতো ছিল না বলে জানিয়েছেন অভিনেত্রী।</p>
      <p>সম্প্রতি ভারতের একটি সংবাদসংস্থাকে সাক্ষাৎকার দিতে গিয়ে ইলিয়ানা জানান, শরীর নিয়ে নানা ধরনের কথা শুনতে হয়েছে তাকে। এমনকী নারী হওয়ার কারণেও নানা রকম কথা শুনতে হয়েছিল তাকে। একই সঙ্গে তাকে বেশ কিছু অপেশাদার মানুষের সঙ্গে দীর্ঘদিন কাজ করতে হয়েছে।</p>
      <p>কথা বলতে বলতে এই নায়িকা জানান কিশোরী বয়স থেকেই শরীরের মাপ নিয়ে নানা কটূক্তির শিকার হতে হয়েছে তাকে। ইলিয়ানা বলেন, অনেক সময়ই দেখি ছবিতে আমার শরীরের বিভিন্ন অংশের মাপ বাড়িয়ে দেওয়া হয়। কিন্তু সত্যি সেই মাপ আমার নয়। আমি মোটা হলে সেটা আলাদা ব্যাপার। তবে ১৩-১৪ বছর বয়স থেকেই কটূক্তির শিকার আমি। ... অনেকে মনে করত আমার শরীরের মাপ স্বাভাবিক নয়। কেউ কেউ জানতে চায় তোমার চেহারাটা এমন কেন? এখন ভাবলে অবশ্য হাসি পায়।</p>
      <p>ছবিতে বাণিজ্যিক সাফল্য তেমন না এলেও ফিগারের জন্য বরাবরই প্রশংসিত ইলিয়ানা। সম্প্রতি তার ছবি 'পাগলপান্তি' মুক্তি পেয়েছে। ছবিতে তার সঙ্গে রয়েছেন জন আব্রাহাম, অনিল কাপুর, কীর্তি খারবান্দা, আরশাদ ওয়ারসি, পুলকিত সম্রাট ও সৌরভ শুক্লা।</p>
    </article>
  </body>
</html>