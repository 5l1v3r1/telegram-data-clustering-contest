<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/gospodarka-komunalna/warszawa-szuka-dzierzawcy-dwoch-calodobowych-parkingow,135562.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-25T20:39:00+00:00"/>
    <meta property="og:title" content="Warszawa szuka dzierżawcy dwóch całodobowych parkingów"/>
    <meta property="og:description" content="Ogłosiliśmy konkurs na dzierżawę całodobowych parkingów podziemnych pod placem Krasińskich i ul. Waryńskiego - poinformował Zarząd Dróg Miejskich. W sumie do wydzierżawienia jest 537 miejsc postojowych. Oferty można składać do 6 grudnia."/>
  </head>
  <body>
    <article>
      <h1>Warszawa szuka dzierżawcy dwóch całodobowych parkingów</h1>
      <address><time datetime="2019-11-25T20:39:00+00:00">25 Nov 2019, 20:39</time> by <a rel="author">PAP/JS  </a></address>
      <h4>Ogłosiliśmy konkurs na dzierżawę całodobowych parkingów podziemnych pod placem Krasińskich i ul. Waryńskiego - poinformował Zarząd Dróg Miejskich. W sumie do wydzierżawienia jest 537 miejsc postojowych. Oferty można składać do 6 grudnia.</h4>
      <hr/>
      <p>ZDM przypomniał przy tym, że 31 grudnia tego roku kończą się aktualne umowy z operatorami parkingów. Ogłoszony konkurs zakłada, że nowi dzierżawcy będą zarządzać parkingami od 1 stycznia 2020 r. do 31 grudnia 2023 r. W tym okresie do dyspozycji będzie 407 miejsc parkingowych pod placem Krasińskich i 130 pod ul. Waryńskiego (nad stacją metra "Politechnika").</p>
      <p>Ponadto zgodnie z zarządzeniem dyrektora ZDM stawka za godzinę postoju nie będzie mogła wynosić więcej niż 5 zł. Użytkownicy będą mieć również możliwość wykupienia abonamentów miesięcznych.</p>
      <p>Niezbędne dokumenty i szczegółowe informacje dotyczące konkursu na dzierżawę znajdują się na stronie ZDM - www.zdm.waw.pl .</p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>