<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vasternorrland/klubbat-nytt-badhus-i-timra"/>
    <meta property="og:site_name" content="SVT Nyheter"/>
    <meta property="article:published_time" content="2019-11-25T20:45:58+00:00"/>
    <meta property="og:title" content="Simhallsfrågan i Timrå på återremiss"/>
    <meta property="og:description" content="Frågan om en ny simhall ska byggas i Timrå skjuts ytterligare på framtiden. Vid måndagskvällens fullmäktigemöte beslutades om återremiss, på begäran av oppositionen."/>
  </head>
  <body>
    <article>
      <h1>Simhallsfrågan i Timrå på återremiss</h1>
      <address><time datetime="2019-11-25T20:45:58+00:00">25 Nov 2019, 20:45</time> by <a rel="author">Patric Sellen</a></address>
      <p>
        <b>Frågan om en ny simhall ska byggas i Timrå skjuts ytterligare på framtiden. Vid måndagskvällens fullmäktigemöte beslutades om återremiss, på begäran av oppositionen.</b>
      </p>
      <p>Oppositionspartierna i Timrå har tidigare sagt att man vill skjuta upp simhallsbygget, med hänsyn till kommunens pressade ekonomiska situation.</p>
      <p>Bygget är i dagsläget budgeterat till omkring en kvarts miljard kronor.</p>
      <p>– Alla är överens om att vi behöver ett nytt badhus i Timrå. Men det finns väl lite olika uppfattningar om hur det ska se ut, och när det ska byggas, säger Gunnar Grönberg (S), ordförande i kultur- och tekniknämnden i Timrå när SVT når honom sent på måndagskvällen.</p>
      <h3>Extra fullmäktige</h3>
      <p>Nu ska frågan alltså beredas ytterligare innan beslut kan fattas. Det innebär att det troligen blir ett extra fullmäktigesammanträde före jul.</p>
      <p>– Det är ett måste. Vi kan inte vänta så mycket längre med ett beslut, säger Gunnar Grönberg.</p>
      <related>
        <h4>Relaterat</h4>
        <a href="https://www.svt.se/nyheter/lokalt/vasternorrland/oppositionen-vill-skjuta-pa-nya-simhallen-i-timra"/>
      </related>
    </article>
  </body>
</html>