<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=964254"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T20:07:55+00:00"/>
    <meta property="og:title" content="పత్తికొనుగోళ్లలో ఇబ్బందులు రాకుండా చూడాలి"/>
    <meta property="og:description" content="ADVT"/>
  </head>
  <body>
    <article>
      <h1>పత్తికొనుగోళ్లలో ఇబ్బందులు రాకుండా చూడాలి</h1>
      <address>
        <time datetime="2019-11-25T20:07:55+00:00">25 Nov 2019, 20:07</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> రైతుల నుంచి పత్తికొనుగోళ్లలో ఇబ్బందులు రాకుండా చూడాలని వ్యవసాయశాఖ ప్రిన్సిపల్‌సెక్రటరీ పార్ధసారధి అధికారులను ఆదేశించారు. మద్దతు ధర చెల్లింపులో ఎటువంటి అలసత్వం చూపకుండా రైతులకు ఇబ్బంది కలగకుండా పత్తి కొనుగోలును పూర్తిచేయాలని అన్నారు. సోమవారం మార్కెటింగ్‌శాఖ అధికారులతో సమావేశం నిర్వహించారు. ఈసందర్భంగా మాట్లాడుతూ కొనుగోలు కేంద్రాలకు వచ్చిన పత్తిని ఏ రోజుకారోజు అమ్మకం పూర్తికావడానికి అవసరమైన చర్యలు తీసుకోవాలన్నారు. రైతులను ఎక్కువ సమయం వేచి ఉంచరాదన్నారు. ప్రస్తుతం మార్కెట్‌కు 93శాతం పైగా నాణ్యమైన తేమ శాతం గల పత్తి వస్తున్నందున మార్కెట్‌లో కనీసం మద్దతు ధరకంటే తక్కువగానే పలుకుతోందన్నారు. కాబట్టి కొంత వేచి చూసి తగిన చర్యలు తీసుకోవాలన్నారు. అన్నికొనుగోలు కేంద్రాలలో తేమ కొలిచే యంత్రాలు అవసరమైన మేరకు సమకూర్చుకోవాలన్నారు. రోజువారీ కొనుగోళ్లుపూర్తయిన వెంటనే తక్‌పట్టీలనుఆయా బ్రాంచి మేనేజర్లకు పంపించి రైతుల ఖాతాలో కొనుగోలు పైకము జమ చేసేలా చర్యలు తీసుకోవాలన్నారు. వారములో ఆరు రోజుల పాటు కొనుగోలు కేంద్రాలు పనిచేయాలని ఆదేశించారు. కాటన్‌సీడ్‌ విషయమై నెలకొన్న స్తబ్ధతను వెంటనే పరిష్కరించాలని సీసీఐని కోరినట్టు తెలిపారు.</p>
      <p>
        <b>ఉల్లిధరలపై సమీక్ష</b>
      </p>
      <p>కాగా రోజు రోజుకూ భగ్గుమంటున్నఉల్లి ధరలను నియంత్రించడానికి కూడా తాము ప్రయత్నిస్తున్నట్టు ప్రిన్సిపల్‌ సెక్రటరీ పార్ధసారధి తెలిపారు. ఉల్లిధరలపై కూడా ఆయన సమీక్ష నిర్వహించారు. ఈసందర్భంగా ఆయన మాట్లాడుతూ తెలంగాణకు 500 మెట్రిక్‌టన్నుల ఉల్లిని పంపించాల్సిందిగా కేంద్ర పౌరసరఫరాలశాఖను కోరినట్టు పార్ధసారథి తెలిపారు. అవి వచ్చేలోగా మెహదీపట్నం, సరూర్‌నగర్‌ రైతు బజార్లలో బుధవారం నుంచి కిలో 40 రూపాయలకు ఉల్లిగడ్డను అమ్మే విధంగా ఉల్లిగడ్డ హోల్‌సేల్‌ వ్యాపారులను ఒప్పించినట్టు తెలిపారు. ఈసమావేశంలో మార్కెటింగ్‌శాఖ డైరెక్టర్‌ లక్ష్మీబాయి, అదనపు డైరెక్టర్‌ లక్ష్మణుడు, రవి కుమార్‌ తదితరులు పాల్గొన్నారు.</p>
    </article>
  </body>
</html>