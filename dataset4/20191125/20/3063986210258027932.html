<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843458"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T20:23:00+00:00"/>
    <meta property="og:title" content="শাজাহানপুরে কৃষি প্রণোদনা পেল ১১২০ প্রান্তিক কৃষক"/>
    <meta property="og:description" content="বগুড়ার শাজাহানপুরে কৃষি প্রণোদনা কর্মসূচির আওতায় ১১২০ জন ক্ষুদ্র ও প্রান্তিক কৃষকদের মাঝে বিনামূল্যে বিভিন্ন প্রজাতির বীজ ও সার বিতরণ করা হয়েছে। আজ সোমবার বিকেলে উপজেলা কৃষি সম্প্রসারণ অধিদপ্তরের উদ্যোগে প্রধান অতিথি হিসেবে কৃষকদের মাঝে এই সার ও বীজ বিতরণের উদ্বোধন করেন উপজেলা পরিষদের চেয়ারম্যান প্রভাষক সোহরাব হোসেন ছান্নু। কৃষি কর্মকর্তা জানান, এ বছর ১১২০ জন ক্ষুদ্র ও প্রান্তিক কৃষকের মধ্যে ৭২০ জন কৃষক জনপ্রতি ২ কেজি ভূট্টা, ২০০ জন কৃষক জনপ্রতি ২০ কেজি গম, ১০০ জন কৃষক জনপ্রতি ১ কেজি সরিষা, ৭৫ জন কৃষক জনপ্রতি ৫ কেজি মুগডাল (শীত ও গ্রীষ্মকালীন), ১৫ জন কৃষক জনপ্রতি ১ কেজি পেঁয়াজ এবং ১০ জন কৃষক জনপ্রতি দেড় কেজি করে সুর্যমুখী বীজ এবং প্রতিজন কৃষক ২০ কেজি ডিএপি ও ১০ কেজি করে এমওপি সার বিতরণ করা হবে।  উপজেলা নির্বাহী অফিসার মাহমুদা পারভীনের সভাপতিত্বে এবং কৃষি কর্মকর্তা নূরে আলমের সঞ্চালনায় উদ্বোধন অনুষ্ঠানে বিশেষ অতিথি হিসেবে উপস্থিত ছিলেন উপজেলা মহিলা ভাইস চেয়ারম্যান হেফাজত আরা মিরা, উপজেলা আওয়ামী লীগের সাধারণ সম্পাদ্ক তালেবুল ইসলাম প্রমুখ।"/>
  </head>
  <body>
    <article>
      <h1>শাজাহানপুরে কৃষি প্রণোদনা পেল ১১২০ প্রান্তিক কৃষক</h1>
      <address><time datetime="2019-11-25T20:23:00+00:00">25 Nov 2019, 20:23</time> by <a rel="author">শাজাহানপুর (বগুড়া) প্রতিনিধি</a></address>
      <p>বগুড়ার শাজাহানপুরে কৃষি প্রণোদনা কর্মসূচির আওতায় ১১২০ জন ক্ষুদ্র ও প্রান্তিক কৃষকদের মাঝে বিনামূল্যে বিভিন্ন প্রজাতির বীজ ও সার বিতরণ করা হয়েছে।</p>
      <p>আজ সোমবার বিকেলে উপজেলা কৃষি সম্প্রসারণ অধিদপ্তরের উদ্যোগে প্রধান অতিথি হিসেবে কৃষকদের মাঝে এই সার ও বীজ বিতরণের উদ্বোধন করেন উপজেলা পরিষদের চেয়ারম্যান প্রভাষক সোহরাব হোসেন ছান্নু।</p>
      <p>কৃষি কর্মকর্তা জানান, এ বছর ১১২০ জন ক্ষুদ্র ও প্রান্তিক কৃষকের মধ্যে ৭২০ জন কৃষক জনপ্রতি ২ কেজি ভূট্টা, ২০০ জন কৃষক জনপ্রতি ২০ কেজি গম, ১০০ জন কৃষক জনপ্রতি ১ কেজি সরিষা, ৭৫ জন কৃষক জনপ্রতি ৫ কেজি মুগডাল (শীত ও গ্রীষ্মকালীন), ১৫ জন কৃষক জনপ্রতি ১ কেজি পেঁয়াজ এবং ১০ জন কৃষক জনপ্রতি দেড় কেজি করে সুর্যমুখী বীজ এবং প্রতিজন কৃষক ২০ কেজি ডিএপি ও ১০ কেজি করে এমওপি সার বিতরণ করা হবে। </p>
      <p>উপজেলা নির্বাহী অফিসার মাহমুদা পারভীনের সভাপতিত্বে এবং কৃষি কর্মকর্তা নূরে আলমের সঞ্চালনায় উদ্বোধন অনুষ্ঠানে বিশেষ অতিথি হিসেবে উপস্থিত ছিলেন উপজেলা মহিলা ভাইস চেয়ারম্যান হেফাজত আরা মিরা, উপজেলা আওয়ামী লীগের সাধারণ সম্পাদ্ক তালেবুল ইসলাম প্রমুখ।</p>
    </article>
  </body>
</html>