<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/zahranicie/madarsko-v-budapesti-sa-bude-konat-k/432203-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-25T20:14:00+00:00"/>
    <meta property="og:title" content="V Budapešti sa bude konať konferencia o prenasledovaní kresťanov"/>
    <meta property="og:description" content="Maďarský kabinet chce informovať o možnostiach zlepšenia situácie ohrozovaných kresťanov."/>
  </head>
  <body>
    <article>
      <h1>V Budapešti sa bude konať konferencia o prenasledovaní kresťanov</h1>
      <h2>Maďarský kabinet chce informovať o možnostiach zlepšenia situácie ohrozovaných kresťanov.</h2>
      <address><time datetime="2019-11-25T20:14:00+00:00">25 Nov 2019, 20:14</time> by <a rel="author">TASR</a></address>
      <p>Budapešť 25. novembra (TASR) - Druhý ročník Medzinárodnej konferencie o prenasledovaní kresťanov sa začne v utorok v Budapešti za účasti predstaviteľov cirkví a expertov z oblasti humanitárnej pomoci, informoval v pondelok spravodajský server Index.hu.</p>
      <p>Cieľom maďarskej vlády je vytvoriť širokú medzinárodnú platformu v záujme dosiahnutia globálnych krokov proti prenasledovaniu kresťanov, citoval server z vyhlásenia úradu predsedu vlády. Maďarský kabinet chce informovať o možnostiach zlepšenia situácie ohrozovaných kresťanov, ako aj o skúsenostiach z programu Hungary Helps vo vytváraní spojenectva v pomoci najohrozenejšej náboženskej skupiny.</p>
      <p><i>"Z aktuálnych údajov vyplýva, že vo svete je prenasledovaných takmer 246 miliónov ľudí za to, že nasledujú Krista. V roku 2018 zavraždili vyše 4150 kresťanov," </i>zdôraznil úrad.</p>
      <related>
        <h4>Prečítajte si aj:</h4>
        <a href="https://www.teraz.sk/slovensko/krestania-su-najviac-prenasledovanou-n/430524-clanok.html"/>
        <a href="https://www.teraz.sk/zahranicie/szijjarto-orban-bude-s-putinom-rokov/427139-clanok.html"/>
        <a href="https://www.teraz.sk/slovensko/krestania-slavia-sviatok-dvoch-aposto/404420-clanok.html"/>
        <a href="https://www.teraz.sk/zahranicie/orban-prijal-predstavitelov-krestanov/395291-clanok.html"/>
        <a href="https://www.teraz.sk/zahranicie/britsky-minister-hunt-varuje-pred-perze/393366-clanok.html"/>
      </related>
    </article>
  </body>
</html>