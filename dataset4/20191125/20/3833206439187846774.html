<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Trump-posreshtna-Boiko-Borisov-v-Beliya-dom-916687"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T20:15:00+00:00"/>
    <meta property="og:title" content="Тръмп посрещна Бойко Борисов в Белия дом"/>
    <meta property="og:description" content="Американският президент Доналд Тръмп посрещна българския премиер Бойко Борисов в Белия дом. След офи..."/>
  </head>
  <body>
    <article>
      <h1>Тръмп посрещна Бойко Борисов в Белия дом</h1>
      <address>
        <time datetime="2019-11-25T20:15:00+00:00">25 Nov 2019, 20:15</time>
      </address>
      <p>Американският президент Доналд Тръмп посрещна българския премиер Бойко Борисов в Белия дом. След официалните поздрави, двамата се отправиха към емблематичната розова градина.</p>
      <p>На среща на четири очи в Овалния кабинет Борисов ще постави пред държавния глава на САЩ въпроса за отпадането на американските визи за българи, разкри самият той ден преди срещата. Двамата ще обсъдят и въпроси от сферата на енергетиката. Друга тема, която ще дискутират е сътрудничеството в областта на отбраната и сигурността.</p>
      <p>На въпрос, преди влизането в Овалния кабинет към Тръмп, кога ще дойде в България, той отвърна “че може скоро, но още няма покана". Относно визите отвърна, че ще говорят вътре, информира Монитор.</p>
      <p>Доналд Тръмп наруши програмата на визитата като неочаквано допусна журналисти в Овалния кабинет. Там Борисов започна с репликата, че българите очакват падането на визите. “Със сигурност ще го обсъдим", отвърна Тръмп. Борисов спомена също, че България отделя 3,1% от БВП за разходи за отбрана, а коментарът на държавния глава на САЩ беше “кажето го това на Германия".</p>
    </article>
  </body>
</html>