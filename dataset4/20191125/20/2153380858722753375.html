<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/mitsotakis-oi-parohoi-kinitis-tilefonias-prepei-na-meiosoyn-tis-times-binteo"/>
    <meta property="og:site_name" content="The Pressroom"/>
    <meta property="article:published_time" content="2019-11-25T20:43:25+00:00"/>
    <meta property="og:title" content="Μητσοτάκης: Οι πάροχοι κινητής τηλεφωνίας πρέπει να μειώσουν τις τιμές (ΒΙΝΤΕΟ)"/>
    <meta property="og:description" content="O ψηφιακός μετασχηματισμός της χώρας αποτελεί κεντρική επιλογή της κυβέρνησης, υπογράμμισε ο πρωθυπουργός, Κυριάκος Μητσοτάκης μιλώντας στο ΣΕΠΕ. Ο Κυριάκος Μητσοτάκης είπε απευθυνόμενος στο ακροατήριο πως «βρίσκομαι εδώ να πληκτρολογήσουμε μαζί το ΕΝTER της επόμενης μέρας της χώρας». Όμως ο πρωθυπουργός έστειλε και ένα μήνυμα στους παρόχους κινητής τηλεφωνίας λέγοντας ότι το κόστος των δεδομένων στη χώρα μας παραμένει πολύ υψηλό και τόνισε πως «είναι αναγκαίο οι πάροχοι κινητής τηλεφωνίας να αναπροσαρμόσουν τις τιμολογιακές τους πολιτικές προς τα κάτω, καθαρές κουβέντες, καθαρές λύσεις»."/>
  </head>
  <body>
    <article>
      <h1>Μητσοτάκης: Οι πάροχοι κινητής τηλεφωνίας πρέπει να μειώσουν τις τιμές (ΒΙΝΤΕΟ)</h1>
      <address>
        <time datetime="2019-11-25T20:43:25+00:00">25 Nov 2019, 20:43</time>
      </address>
      <p>
        <b>O ψηφιακός μετασχηματισμός της χώρας αποτελεί κεντρική επιλογή της κυβέρνησης, υπογράμμισε ο πρωθυπουργός, <a href="https://www.thepressroom.gr/tags/kyriakos-metsotakes-0">Κυριάκος Μητσοτάκης</a> μιλώντας στο ΣΕΠΕ. Ο Κυριάκος Μητσοτάκης είπε απευθυνόμενος στο ακροατήριο πως «βρίσκομαι εδώ να πληκτρολογήσουμε μαζί το ΕΝTER της επόμενης μέρας της χώρας».</b>
      </p>
      <p>Όμως ο πρωθυπουργός έστειλε και ένα μήνυμα στους παρόχους κινητής τηλεφωνίας λέγοντας ότι<b> </b>το κόστος των δεδομένων στη χώρα μας παραμένει πολύ υψηλό και τόνισε πως <b>«είναι αναγκαίο οι πάροχοι κινητής τηλεφωνίας να αναπροσαρμόσουν τις τιμολογιακές τους πολιτικές προς τα κάτω, καθαρές κουβέντες, καθαρές λύσεις»</b>.</p>
      <p>Ο πρωθυπουργό είπε ακόμα πως η ίδρυση του υπουργείου Ψηφιακής Διακυβέρνησης αποτελεί το πολιτικό κέντρο που με πλήρεις αρμοδιότητες θα προχωρήσει τη χώρα στην επόμενη μέρα. Δήλωσε αισιόδοξος καθώς όλο και περισσότερα «νέα παιδιά» στρέφονται και δραστηριοποιούνται σε κλάδους υψηλής τεχνολογίας.</p>
      <p>Τόνισε πως θα δημιουργηθεί η πλατφόρμα gov.gr η οποία θα αποτελεί την εικόνα και το πρόσωπο της Δημόσιας Διοίκησης στις σχέσεις με τους πολίτες. Είπε πως οι νέες ταυτότητες θα είναι έγχρωμες και θα αποτελούν την ψηφιακή υπογραφή του πολίτη.</p>
      <p>Σημείωσε ακόμη ότι θα υπάρξει για όλους τους πολίτες ένας ενιαίος αριθμός που θα εκδίδεται με τη γέννηση κάθε παιδιού και θα τους συνοδεύει σε όλη τους τη ζωή. Ανέφερε πως η απλοποίηση των διαδικασιών είναι σημαντική, και γι' αυτό πλέον το Δημόσιο θα είναι υποχρεωμένο να έχει και να βρίσκει όλα τα σχετικά έγγραφα που αφορούν τον κάθε πολίτη.</p>
      <p>Τόνισε πως υπάρχει έλλειψη εξειδικευμένου προσωπικού και προς αυτήν κατεύθυνση θα λειτουργήσουν επιμορφωτικά προγράμματα για ανέργους, ενώ ταυτόχρονα θα ενταχθούν στο εκπαιδευτικό σύστημα μαθήματα που θα συμβάλλουν στο ψηφιακό άλμα.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fkyriakosmitsotakis%2Fvideos%2F430055794328813%2F&amp;show_text=&amp;width=640" width="640" height="360" data-service="Facebook" scrolling="no"/>
      </figure>
      <p>
        <b>ΠΗΓΗ: ΑΠΕ-ΜΠΕ</b>
      </p>
    </article>
  </body>
</html>