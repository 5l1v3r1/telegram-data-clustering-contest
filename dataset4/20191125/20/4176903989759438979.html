<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/tuzilac-netanijahu-ne-mora-da-podnese-ostavku/"/>
    <meta property="og:site_name" content="Krstarica"/>
    <meta property="article:published_time" content="2019-11-25T20:43:00+00:00"/>
    <meta property="og:title" content="Tužilac: Netanijahu ne mora da podnese ostavku"/>
    <meta property="og:description" content="JERUSALIM - Izraelski premijer Benjamin Netanijahu, koji je na čelu privremene vlade, ne mora da podnese ostavku, nakon što je optužen za korupciju,"/>
  </head>
  <body>
    <article>
      <h1>Tužilac: Netanijahu ne mora da podnese ostavku</h1>
      <address><time datetime="2019-11-25T20:43:00+00:00">25 Nov 2019, 20:43</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521537-750x430.jpg"/>
        <figcaption>Foto: Tanjug/Filckr, ilustracija</figcaption>
      </figure>
      <p>JERUSALIM – Izraelski premijer Benjamin Netanijahu, koji je na čelu privremene vlade, ne mora da podnese ostavku, nakon što je optužen za korupciju, odlučio je danas državni tužilac.</p>
      <p>Netanijahu (70) je optužen je u petak za korupciju, prevaru i zloupotrebu fondova i suočava se sa pravnim procesom koji bi mogao da traje godinama.</p>
      <p>Tužilac Avičai Mandelbilt je naveo da Netanijehu u ovoj fazi procesa ne mora da se povuče.</p>
      <p>Visoki zvaničnici tužilaštva razmetrali su danas da li Netanijahu treba da bude proglašen privremeno neprikladnim da obavlja svoju dužnost, što bi značilo da on treba da podnese ostavku ili da uzme odsustvo.</p>
      <p>„Imajući u vidu da je Netanijahu na čelu privremene vlade, smatramo da pitanje njegove nesposobnosti za obavljanje funkcije treba ostaviti ‘javno-političkom carstvu’, jer u ovom trenutku nema mesta za odluku državnog tužioca“, navodi se u saopštenju, prenosi Rojters.</p>
      <p>Izraelski analitičari smatraju da se formulacija „javno-političko carstvo“ odnosi na stranku ili na opšte izbore, kao i na moguće zahteve Vrhovnom sudu da Netanijahu podnese ostavku.</p>
      <p>Netanijahu je negirao navode otužnice i obećao da će ostati na vlasti iako je njegova pozicija već poljuljana, nakon što on i njegov politički protivnik Beni Ganc nisu uspeli da osvoje većinu za formiranje vlade na izborima, koji su u Izaraelu ove godine održani dva puta.</p>
      <p>(Tanjug)</p>
    </article>
  </body>
</html>