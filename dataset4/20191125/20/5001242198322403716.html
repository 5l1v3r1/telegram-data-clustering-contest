<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/ep-aoriston-se-katalipsi-to-proin-dppnt-psifisma-to-dimotiko-symvoylio/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-25T20:35:42+00:00"/>
    <meta property="og:title" content="Αγρίνιο: Επ’ αόριστον σε κατάληψη το πρώην ΔΠΠΝΤ – Ψήφισμα από το δημοτικό συμβούλιο"/>
    <meta property="og:description" content="Σε επ’ αόριστον κατάληψη προχωρούν από σήμερα οι φοιτητές του καταργηθέντος Τμήματος Διαχείρισης Πολιτισμικού Περιβάλλοντος και Νέων Τεχνολογιών"/>
  </head>
  <body>
    <article>
      <h1>Αγρίνιο: Επ’ αόριστον σε κατάληψη το πρώην ΔΠΠΝΤ – Ψήφισμα από το δημοτικό συμβούλιο</h1>
      <address><time datetime="2019-11-25T20:35:42+00:00">25 Nov 2019, 20:35</time> by <a rel="author">ΣΥΝΕΙΔΗΣΗ</a></address>
      <p>Σε επ’ αόριστον κατάληψη προχωρούν από σήμερα οι φοιτητές του καταργηθέντος <b>Τμήματος Διαχείρισης Πολιτισμικού Περιβάλλοντος και Νέων Τεχνολογιών (ΔΠΠΝΤ)</b> του<b> Πανεπιστημίου Πατρών</b> που εδρεύει στο Αγρίνιο μετά από απόφαση της Γενικής τους Συνέλευσης.</p>
      <p>Οι φοιτητές που ζητούν επανίδρυση του Τμήματος τους και άμεση κατοχύρωση των επαγγελματικών τους δικαιωμάτων παρενέβησαν σήμερα στη συνεδρίαση του δημοτικού συμβουλίου Αγρινίου ζητώντας από το Σώμα να υιοθετήσει το ψήφισμα με τα αιτήματά τους, αλλά και τη συμπαράσταση του δήμου Αγρινίου στον αγώνα τους. Πράγμα που έγινε ομόφωνα από το<b> δημοτικό συμβούλιο Αγρινίου.</b></p>
      <p>Ο εκπρόσωπος των φοιτητών του πρώην ΔΠΠΝΤ που απευθύνθηκε στο Σώμα χαρακτήρισε χωρίς αιτιολόγηση την κατάργηση του ΔΠΠΝΤ και εκτίμησε πως το Ιστορικό – Αρχαιολογικό ιδρύθηκε για μικροπολιτικές σκοπιμότητες και θα προωθηθεί στην Πάτρα. Οι φοιτητές του πρώην ΔΠΠΝΤ θα πάρουν πλέον πτυχίο από το ένα καταργημένο τμήμα χωρίς κανένα επαγγελματικό δικαίωμα και ζητούν την επανίδρυση του Τμήματός τους και την κατοχύρωση των επαγγελματικών τους δικαιωμάτων.</p>
      <p>Το δημοτικό συμβούλιο Αγρινίου όπως έγινε σήμερα γνωστό θα συζητήσει συνολικά το θέμα του Πανεπιστημίου σε ειδική συνεδρίαση που θα πραγματοποιηθεί την Τετάρτη 4/12.</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/dimotiko-symvoylio-agrinioy-aposyrthike-to-thema-tin-egkrisi-technikoy-programmatos/"/>
        <a href="http://sinidisi.gr/g-papanastasioy-kapnapothikes-papastratoy-quot-to-istoriko-agrinio-paron-mellon-quot/"/>
        <a href="http://sinidisi.gr/mitsotakis-oi-parochoi-kinitis-tilefonias-na-meiosoyn-tis-times-ton-dedomenon/"/>
        <a href="http://sinidisi.gr/papanastasioy-metanasteytiko-mas-thymoyntai-otan-theloyn-na-lysoyn-provlima/"/>
        <a href="http://sinidisi.gr/egkrithike-o-isologismos-apologismos-dimoy-agrinioy/"/>
        <a href="http://sinidisi.gr/dioikitis-nosokomeioy-eton-80-antidraseis-ti-nd/"/>
      </related>
    </article>
  </body>
</html>