<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837774-lideri-krayin-nato-na-samiti-v-londoni-obgovoryat-yediniy-pidkhid-do-rosiyi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T20:45:00+00:00"/>
    <meta property="og:title" content="Лідери країн НАТО на саміті в Лондоні обговорять &quot;єдиний підхід до Росії&quot;"/>
    <meta property="og:description" content="КИЇВ. 25 листопада. УНН. Під час зустрічі лідерів країн НАТО в Лондоні 4 грудня однією з тем обговорення стане &quot;підхід&quot; Альянсу до поведінки Російської …"/>
  </head>
  <body>
    <article>
      <h1>Лідери країн НАТО на саміті в Лондоні обговорять "єдиний підхід до Росії"</h1>
      <address><time datetime="2019-11-25T20:45:00+00:00">25 Nov 2019, 20:45</time> by <a rel="author">Саша Картер</a></address>
      <p><b>КИЇВ. 25 листопада. УНН.</b> Під час зустрічі лідерів країн НАТО в Лондоні 4 грудня однією з тем обговорення стане "підхід" Альянсу до поведінки Російської Федерації. Про це сьогодні повідомив Генеральний секретар НАТО Єнс Столтенберг під час пресконференції за підсумками зустрічі з президентом Латвії Егілсом Левітсом, передає кореспондент <b>УНН.</b></p>
      <p>"Ми щойно обговорили підготовку до зустрічі лідерів в Лондоні на наступному тижні ... Ми згодні з тим, що НАТО є єдиним гарантом європейської безпеки. Наші сили запобігають конфлікти і зберігають мир. Вони дають чіткий сигнал про прихильність НАТО підтримці Балтійського регіону перед обличчям нарощування військової потужності Росії і моделі дестабілізуючої поведінки. Ми обговоримо наш єдиний підхід до Росії на зустрічі лідерів НАТО в Лондоні на наступному тижні", - сказав Генеральний секретар альянсу.</p>
      <p>За його словами, на зустрічі лідерів також будуть розглянуті такі питання, як, в тому числі розвиток Китаю і нові технології.</p>
      <p>Також Столтенберг і Левітс погодилися з незамінною роллю НАТО в забезпеченні безпеки Європи.</p>
      <p>Як повідомляв <b>УНН,</b> в жовтні стала відома <a href="https://www.unn.com.ua/ru/news/1830777-stala-vidoma-programa-samitu-lideriv-krayin-nato-v-londoni">програма саміту лідерів країн НАТО</a> в Лондоні.</p>
    </article>
  </body>
</html>