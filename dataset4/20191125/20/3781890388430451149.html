<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/743582"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T20:23:00+00:00"/>
    <meta property="og:title" content="หงส์ใช้โค้ชยู23คุมทีมบู๊วิลลาอีเอฟคัพ8ทีม"/>
    <meta property="og:description" content="'หงส์แดง' ใช้โค้ชยู 23 'นีล คริทช์ลีย์' คุมทีมบู๊ 'สิงห์ผงาด' ศึกฟุตบอลถ้วย 'คาราบาว คัพ' รอบ 8 ทีมสุดท้าย"/>
  </head>
  <body>
    <article>
      <h1>หงส์ใช้โค้ชยู23คุมทีมบู๊วิลลาอีเอฟคัพ8ทีม</h1>
      <address>
        <time datetime="2019-11-25T20:23:00+00:00">25 Nov 2019, 20:23</time>
      </address>
      <p>
        <b>"หงส์แดง" ใช้โค้ชยู 23 "นีล คริทช์ลีย์" คุมทีมบู๊ "สิงห์ผงาด" ศึกฟุตบอลถ้วย "คาราบาว คัพ" รอบ 8 ทีมสุดท้าย</b>
      </p>
      <p>"หงส์แดง" ลิเวอร์พูล ประกาศว่าพวกเขาจะใช้ นีล คริทช์ลีย์ โค้ชทีมชุดอายุต่ำกว่า 23 ปี รับหน้าที่คุมทัพ ในเกมฟุตบอลถ้วยคาราบาว คัพ รอบ 8 ทีมสุดท้าย ที่จะต้องบุกไปเยือน แอสตัน วิลลา ในวันที่ 17 ธ.ค. นี้<br/><br/>ช่วงเวลาดังกล่าว ทีมชุดใหญ่ที่นำทัพโดย เจอร์เกน คลอปป์ จะต้องเดินทางไปทำศึกฟุตบอลฟีฟ่า คลับ เวิลด์ คัพ 2019 ที่ประเทศกาตาร์ ทำให้ ลิเวอร์พูล ต้องใช้นักเตะที่ไม่ได้อยู่ในทีมชุดใหญ่ทำหน้าที่ที่สนามวิลลา พาร์ค และมอบหมายให้ คลิทช์ลีย์ เป็นคนดูแล<br/><br/>สำหรับนักเตะที่จะได้ลงสนามในแมตช์ดังกล่าว จะเป็นผู้เล่นที่ลงสนามให้กับทีมยู23เป็นประจำ นำทัพโดย เนโก วิลเลียมส์, เซปป์ ฟาน เดน เบิร์ก, คี-ยานา ฮูแฟร์, ฮาร์วีย์ เอลเลียตต์, เคอร์ติส โจนส์, เรียน บรูวสเตอร์.</p>
    </article>
  </body>
</html>