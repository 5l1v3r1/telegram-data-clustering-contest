<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7909837"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T20:49:00+00:00"/>
    <meta property="og:title" content="Тръмп почете кучето Конан, ранено при операцията срещу Багдади"/>
    <meta property="og:description" content="Президентът на САЩ Доналд Тръмп представи в Белия дом военното куче Конан, участвало в операцията на американските специални части в Северозападна Сирия"/>
  </head>
  <body>
    <article>
      <h1>Тръмп почете кучето Конан, ранено при операцията срещу Багдади</h1>
      <address><time datetime="2019-11-25T20:49:00+00:00">25 Nov 2019, 20:49</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Президентът на САЩ Доналд Тръмп представи в Белия дом военното куче Конан, участвало в операцията на американските специални части в Северозападна Сирия, която завърши със смъртта на лидера на "Ислямска държава" Абу Бакр ал Багдади, предадоха Франс прес и Асошиейтед прес, цитирани от БТА.</p>
      <p>"Това е Конан, който в момента вероятно е най-известното куче в света", представи го Тръмп, който каза, че е наградил кучето с орден и почетен знак.</p>
      <p>"Това е невероятно куче, блестящо и интелигентно. Конан свърши чудесна работа", добави Тръмп, в присъствието на съпругата си Мелания и вицепрезидента Майк Пенс.</p>
      <p>Конан, който е порода белгийска овчарка, е бил леко ранен при операцията срещу Багдади в края на октомври, но се е възстановил и отново е на бойна служба.</p>
    </article>
  </body>
</html>