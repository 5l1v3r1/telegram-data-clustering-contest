<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ziare.com/europa/marea-britanie/noul-parlament-britanic-va-fi-convocat-pentru-17-decembrie-anunta-guvernul-1587147"/>
    <meta property="og:site_name" content="Ziare.com"/>
    <meta property="article:published_time" content="2019-11-25T20:54:00+00:00"/>
    <meta property="og:title" content="Noul parlament britanic va fi convocat pentru 17 decembrie, anunta guvernul"/>
    <meta property="og:description" content="Noul parlament britanic, rezultat in urma alegerilor legislative de pe 12 decembrie, va fi convocat pentru data de 17 decembrie, iar daca Boris Johnson va ramane prim-ministru, guvernul sau intentioneaza sa-si prezinte agenda legislativa o saptamana mai tarziu, pe 19 decembrie, a anuntat luni guvernul de la Londra."/>
  </head>
  <body>
    <article>
      <h1>Noul parlament britanic va fi convocat pentru 17 decembrie, anunta guvernul</h1>
      <address>
        <time datetime="2019-11-25T20:54:00+00:00">25 Nov 2019, 20:54</time>
      </address>
      <p>
        <b>Noul parlament britanic, rezultat in urma alegerilor legislative de pe 12 decembrie, va fi convocat pentru data de 17 decembrie, iar daca Boris Johnson va ramane prim-ministru, guvernul sau intentioneaza sa-si prezinte agenda legislativa o saptamana mai tarziu, pe 19 decembrie, a anuntat luni guvernul de la Londra.</b>
      </p>
      <p>Comunicatul precizeaza ca, daca va exista o schimbare de guvern dupa scrutinul de pe 12 decembrie, aceste planuri s-ar putea modifica.</p>
      <p>Alegerile din Marea Britanie se vor desfasura cu trei ani inainte de termen dupa ce Parlamentul nu a reusit sa depaseasca blocajul legat de Brexit.</p>
      <p>Partidul Conservator al lui Boris Johnson conduce in fata Partidului Laburist in sondaje inaintea ultimelor doua saptamani de campanie, dar rezultatul este dificil de prezis in conditiile in care Brexitul a tulburat liniile traditionale de partid.</p>
      <p>Planul de reunire rapida a parlamentului pentru 'Discursul Reginei', prin care suverana Elisabeta a II-a deschide in mod oficial lucrarile legislativului si prezinta agenda guvernului, scoate in evidenta promisiunea de campanie a lui Johnson privind iesirea cat mai rapida din Uniunea Europeana.</p>
      <p>Boris Johnson s-a angajat ca va veni inainte de Craciun in fata parlamentului cu legile necesare pentru punerea in aplicare a acordului de Brexit convenit de el cu Bruxellesul.</p>
    </article>
  </body>
</html>