<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159438_1004.html"/>
    <meta property="og:site_name" content="Novsport"/>
    <meta property="article:published_time" content="2019-11-25T20:38:00+00:00"/>
    <meta property="og:title" content="Моуриньо не иска Ибрахимович в Тотнъм"/>
    <meta property="og:description" content="През 2017 година Златан спечели Лига Европа под ръководството на португалеца"/>
  </head>
  <body>
    <article>
      <h1>Моуриньо не иска Ибрахимович в Тотнъм</h1>
      <address><time datetime="2019-11-25T20:38:00+00:00">25 Nov 2019, 20:38</time> by <a rel="author">Пламен Димитров</a></address>
      <p>Мениджърът Жозе Моуриньо няма намерение да привлича Златан Ибрахимович във водения от него Тотнъм.</p>
      <p> <br/>Португалският специалист е категоричен, че няма шансове за 38-годишния швед да премине в клуба от Северен Лондон при наличието на звездата Хари Кейн.<br/> <br/>"Имаме най-добрия нападател в Англия. Той е сред най-силните двама или трима в света. Златан има качествата да играе във всеки един отбор в света, но няма смисъл да идва, когато разполагаме с Хари Кейн", категоричен е Моуриньо.<br/> <br/>През 2017 година Златан Ибрахимович спечели Лига Европа с Манчестър Юнайтед под ръководството на португалеца, а освен това двамата работиха заедно в Интер.<br/> <br/>Миналата събота Жозе Моуриньо дебютира начело на Тотнъм с победа 3:2 над Уест Хем като гост.<br/> <br/>Португалецът започна в понеделник подготовката на отбора за утрешното домакинство на Олимпиакос от група "В" на Шампионската лига. Главен съдия на двубоя е Георги Кабаков.<br/> <br/>При победа на "Тотнъм Хотспър Стейдиъм" във вторник "шпорите" ще придружат със сигурност водача в групата Байерн на осминафиналите. В момента баварците имат 12 точки от четири мача. Тотнъм е със 7, Цървена звезда е с 3, а Олимпиакос е последен с 1 точка.</p>
    </article>
  </body>
</html>