<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/sports/podosfero/olimpiakos/article/kamara-imaste-edo-gia-na-paroume-va8mous"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-25T20:12:03+00:00"/>
    <meta property="og:title" content="Καμαρά: «Είμαστε εδώ για να πάρουμε βαθμούς»"/>
    <meta property="og:description" content="Ο Μαντί Καμαρά εκπροσώπησε τους ποδοσφαιριστές του Ολυμπιακού στη συνέντευξη Τύπου για τον αγώνα με την Τότεναμ, ξεκαθαρίζοντας ότι η ομάδα του θα πρέπει να έχει νοοτροπία νικητή σε όλα τα παιχνίδια της."/>
  </head>
  <body>
    <article>
      <h1>Καμαρά: «Είμαστε εδώ για να πάρουμε βαθμούς»</h1>
      <address>
        <time datetime="2019-11-25T20:12:03+00:00">25 Nov 2019, 20:12</time>
      </address>
      <p>Ο Μαντί Καμαρά εκπροσώπησε τους ποδοσφαιριστές του Ολυμπιακού στη συνέντευξη Τύπου για τον αγώνα με την Τότεναμ, ξεκαθαρίζοντας ότι η ομάδα του θα πρέπει να έχει νοοτροπία νικητή σε όλα τα παιχνίδια της.</p>
      <p>Παράλληλα ο Αφρικανός μέσος ξεκαθάρισε ότι αυτός και οι συμπαίκτες του έχουν αφήσει πίσω το αρνητικό αποτέλεσμα με τον Πανιώνιο, προσθέτοντας ότι το μόνο που σκέφτονται είναι η κατάκτηση βαθμών στο Λονδίνο.</p>
      <p>
        <b>Αναλυτικά όλα όσα δήλωσε ο Καμαρά στη συνέντευξη Τύπου:</b>
      </p>
      <p><b>Για το ποια είναι η διάθεση των παικτών ενόψει του αγώνα με την Τότεναμ, μετά το παιχνίδι με τον Πανιώνιο: </b>«Έχουμε αφήσει πίσω μας το αρνητικό αποτέλεσμα του αγώνα στη Νέα Σμύρνη και βρισκόμαστε εδώ για να ξεκινήσουμε ένα θετικό σερί και να πάρουμε βαθμούς. Είμαστε συγκεντρωμένοι και όπως προείπα, έχουμε έρθει εδώ για να πάρουμε βαθμούς».</p>
      <p><b>Για το αν επηρεάζει το πλάνα του Ολυμπιακού το γεγονός ότι η Τοτεναμ έχει αλλάξει προπονητή σε σχέση με το πρώτο παιχνίδι στο Καραϊσκάκη:</b> «Δεν σκεφτόμαστε την Τότεναμ. Κοιτάμε τη δική μας ομάδα. Είμαστε συγκεντρωμένοι και πρέπει να είμαστε αφοσιωμένοι στον στόχο μας, που είναι να κερδίσουμε βαθμούς. Να κάνουμε το παιχνίδι μας και να πάρουμε βαθμούς».</p>
      <p><b>Για το ποια στοιχεία πρέπει να έχει ο Ολυμπιακός στο Λονδίνο:</b> «Έχουμε έρθει με την ίδια ψυχολογία όπως και στα προηγούμενα παιχνίδια. Να παίξουμε δυνατά και να δείξουμε ένα καλό πρόσωπο. Θέλουμε να πάρουμε ένα θετικό αποτέλεσμα».</p>
      <p><b>-Για το τι πρέπει να βελτιώσει ο Ολυμπιακός στα εκτός έδρας παιχνίδια, προκειμένου να παρουσιάζει το πρόσωπο που δείχνει στα εντός έδρας ματς: </b>«Αυτό που πρέπει να έχουμε είναι την νοοτροπία του νικητή. Είτε παίζουμε εντός έδρας, είτε εκτός».</p>
    </article>
  </body>
</html>