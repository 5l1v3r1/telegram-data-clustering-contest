<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/244222/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-25T04:19:53+00:00"/>
    <meta property="og:title" content="‘เอชพี’ บอกปัดรอบ 2 ‘ซีร็อกซ์’ ยื่นข้อเสนอควบกิจการ"/>
    <meta property="og:description" content="ผู้ผลิตคอมพิวเตอร์ และเครื่องพิมพ์รายใหญ่ “เอชพี” ยึดมั่นจุดยืนบอกปัดความพยายามซื้อกิจการจาก “ซีร็อกซ์” เป็นรอบที่ 2 ระบุ ข้อเสนอมูลค่า 33,000 ล้านดอลลาร์ที่ยื่นมานั้น ประเมินราคาบริษัทต่ำกว่าความเป็นจริงอย่างมาก"/>
  </head>
  <body>
    <article>
      <h1>‘เอชพี’ บอกปัดรอบ 2 ‘ซีร็อกซ์’ ยื่นข้อเสนอควบกิจการ</h1>
      <address><time datetime="2019-11-25T04:19:53+00:00">25 Nov 2019, 04:19</time> by <a rel="author" href="https://www.thebangkokinsight.com/author/kanyaporn/" target="_blank">KANYAPORN PHUAKVISUTHI</a></address>
      <p>ผู้ผลิตคอมพิวเตอร์ และเครื่องพิมพ์รายใหญ่ “เอชพี” ยึดมั่นจุดยืนบอกปัดความพยายามซื้อกิจการจาก “ซีร็อกซ์” เป็นรอบที่ 2 ระบุ ข้อเสนอมูลค่า 33,000 ล้านดอลลาร์ที่ยื่นมานั้น ประเมินราคาบริษัทต่ำกว่าความเป็นจริงอย่างมาก</p>
      <figure>
        <img src="https://www.thebangkokinsight.com/wp-content/uploads/2019/11/000_1MC8TB.jpg"/>
      </figure>
      <p>“เรายืนยันว่าเราปฏิเสธข้อเสนอของซีร็อกซ์ เนื่องจากกำหนดมูลค่าของเอชพีต่ำเกินไป ซึ่งเรื่องนี้ทำให้เกิดความไม่แน่นอนขึ้นอย่างต่อเนื่อง ถึงความสามารถของซีร็อกซ์ในการระดมเงินสด สำหรับข้อเสนอที่ยื่นมา” คณะกรรมการบริหารเอชพี แถลง</p>
      <p>เมื่อสัปดาห์ที่แล้ว ซีร็อกซ์ระบุว่า รู้สึกประหลาดใจที่เอชพีปฏิเสธข้อเสนอในครั้งแรก ที่อยู่ในรูปของเงินสด และหุ้น ที่กำหนดราคาหุ้นบริษัทคอมพิวเตอร์รายนี้ไว้ที่หุ้นละ 22 ดอลลาร์ ซึ่งสูงกว่าราคาหุ้นโดยเฉลี่ยล่าสุดของเอชพีถึง 29%</p>
      <p>ก่อนหน้านี้ นักวิเคราะห์ชี้ว่า การยื่นข้อเสนอซื้อกิจการของซีร็อกซ์นั้น จะทำให้เกิดข้อตกลงที่มีความซับซ้อนขึ้นมา เพราะเอชพีมีขนาดธุรกิจใหญ่กว่าซีร็อกซ์ถึง 3 เท่า  โดยมีมูลค่าทางตลาดอยู่ที่ 27,000 ล้านดอลลาร์ เทียบกับของซีร็อกซ์ที่ 8,000 ล้านดอลลาร์</p>
      <p>การเคลื่อนไหวดังกล่าว ยังสะท้อนให้เห็นถึงความพยายามของซีร็อกซ์ ที่จะเพิ่มความหลากหลายของธุรกิจ จากที่เน้นแต่เรื่องธุรกิจเครื่องถ่ายเอกสาร และเครื่องพิมพ์ที่ยังทำกำไรได้อยู่</p>
      <p> </p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F244222%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/244392/"/>
        <a href="https://www.thebangkokinsight.com/244263/"/>
        <a href="https://www.thebangkokinsight.com/244157/"/>
        <a href="https://www.thebangkokinsight.com/244108/"/>
      </related>
    </article>
  </body>
</html>