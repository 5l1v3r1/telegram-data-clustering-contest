<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/askeri-birlik-onunde-supheli-valiz-alarmi-257781h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T04:50:00+00:00"/>
    <meta property="og:title" content="Askeri birlik önünde şüpheli valiz alarmı"/>
    <meta property="og:description" content="Malatya'da 2. Ordu Komutanlığı önüne bırakılan valiz, güvenlik güçlerini alarma geçirdi."/>
  </head>
  <body>
    <article>
      <h1>Askeri birlik önünde şüpheli valiz alarmı</h1>
      <address><time datetime="2019-11-25T04:50:00+00:00">25 Nov 2019, 04:50</time> by <a rel="author">Yeni Çağ Gazetesi</a></address>
      <p>
        <b>Malatya'da 2. Ordu Komutanlığı önüne bırakılan valiz, güvenlik güçlerini alarma geçirdi.</b>
      </p>
      <p>Edinilen bilgilere göre; Mehmet Buyruk Caddesi üzerinde bulunan 2.Ordu Komutanlığı yerleşkesinin bulunduğu bölgede kaldırım üzerinde sahipsiz bir valiz olduğunu fark eden vatandaşlar durumu polise bildirdi. Kısa sürede olay yerine gelen polis ekipleri, kapalı olan valizin incelenmesi için bomba imha ekibini olay yerine çağırdı.</p>
      <figure>
        <img src="https://www.yenicaggazetesi.com.tr/d/other/asker-iha.jpg"/>
      </figure>
      <p>Yol çift taraflı olarak yaya ve araç trafiğine kapatılarak, güvenlik çemberine alındı. Olay yerine gelen bomba imha uzmanı ekip, valizin çevresinde yaptığı incelemenin ardından fünye yerleştirerek kontrollü patlatma gerçekleştirdi.</p>
      <p>Patlatılan valiz içerisinde askeri elbise çıkarken, polis valizi kimin bıraktığını tespit etmek için inceleme başlattı.</p>
    </article>
  </body>
</html>