<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/sivasspor/2019/11/25/sivasspor-4x4-lider"/>
    <meta property="og:site_name" content="FotoMaç"/>
    <meta property="article:published_time" content="2019-11-25T04:50:14+00:00"/>
    <meta property="og:title" content="Sivasspor 4x4 lider"/>
    <meta property="og:description" content="3 topu direkten dönen kırmızı-beyazlılar, Fernando, Emre ve Erdoğan’ın (2) golleriyle resital sundu. 65’te oyuna giren Erdoğan, attığı 2 golle yıldızlaştı."/>
  </head>
  <body>
    <article>
      <h1><u><a href="https://www.fotomac.com.tr/haberleri/sivasspor?id=59d4874b-64d2-406a-92fb-2c4cd1109cf5">Sivasspor</a></u> 4x4 lider</h1>
      <h2>3 topu direkten dönen kırmızı-beyazlılar, <u><a href="https://www.fotomac.com.tr/haberleri/fernando?id=5c463533-5d01-445d-900d-0dc3bca147ec">Fernando</a></u>, <u><a href="https://www.fotomac.com.tr/haberleri/emre?id=fa079448-dd20-46bb-b41a-ccaf82f53ce7">Emre</a></u> ve Erdoğan’ın (2) golleriyle resital sundu. 65’te oyuna giren Erdoğan, attığı 2 golle yıldızlaştı.</h2>
      <address>
        <time datetime="2019-11-25T04:50:14+00:00">25 Nov 2019, 04:50</time>
      </address>
      <p>Süper<b> </b>Lig'de <u><a href="https://www.fotomac.com.tr/haberleri/sivasspor?id=59d4874b-64d2-406a-92fb-2c4cd1109cf5">Sivasspor</a></u> kasırgası dinmiyor. Kırmızı-beyazlılar, Kayseri'de üst üste 4. galibiyetinin altına imza atarak, liderliği bırakmadı. Yiğido, 24'te <u><a href="https://www.fotomac.com.tr/haberleri/fernando?id=5c463533-5d01-445d-900d-0dc3bca147ec">Fernando</a></u>'yla öne geçti. 28'de <u><a href="https://www.fotomac.com.tr/haberleri/emre?id=fa079448-dd20-46bb-b41a-ccaf82f53ce7">Emre</a></u>, 39'da Yatabare, direğe takıldı. 44'te Henrique skoru eşitledi: 1-1. Atak oyununu 2. yarıda da sürdüren <u><a href="https://www.fotomac.com.tr/haberleri/sivas?id=59a729a6-1204-4e7b-97dd-5ff3dfdac5c6">Sivas</a></u>, 68'de bu sefer Erdoğan'la direğe takıldı. Ardından goller yağmur gibi geldi; 70'te Emre, 74 ve 90+4'te Erdoğan, sonucu ilan etti: 1-4. Sivas, haftaya K.Paşa'yı ağırlayacak. Sonunculuktan kurtulamayan Kayseri ise <u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u>'a konuk olacak.<br/><br/><u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in ve Kayserispor'un ilk kadın Başkanı Berna Gözbaşı, 24 Kasım Öğretmenler Günü nedeniyle, öğretmen olan hakem <u><a href="https://www.fotomac.com.tr/haberleri/halis-ozkahya?id=50b98efb-638a-4fcd-b682-65d30e29151a">Halis Özkahya</a></u> ve ekibine çiçek verdi.<br/><br/><b>UYGUN SİNİRLENDİ</b><br/>Kayserispor <u><a href="https://www.fotomac.com.tr/haberleri/teknik-direktoru?id=b89aa6ba-d435-472c-abcb-e7f17f7ac3a7">Teknik Direktörü</a></u> Bülent Uygun, yenilgiye çok kızdı. Uygun, "Yönetime bazı teklifler ileteceğim. Kadro dışı olacak. Bu şerefli formayı giymek isteyenlerle bu yola devam edeceğiz" dedi.<br/><br/><b>ÇALIMBAY TEMKİNLİ</b><br/>Sivasspor<b> </b>Teknik Direktörü Rıza Çalımbay, 4 gollü galibiyete rağmen tedbiri elden bırakmadı. Çalımbay, "Oyun disiplininden kopmadık.</p>
      <p>Bulunduğumuz yer çok iyi ama ligi iyi bitirmek lazım. Çok zor maçlarımız var" değerlendirmesini yaptı.</p>
    </article>
  </body>
</html>