<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779724/%D8%A7%D9%85%DB%8C%D8%B1-%D8%A2%D9%82%D8%A7%DB%8C%DB%8C-%D8%A8%D8%A7-%DA%86%D8%B4%D9%85-%D8%B9%D9%85%D9%88%D9%85%DB%8C-%D8%AF%DB%8C%D8%AF%D9%87-%D9%85%DB%8C-%D8%B4%D9%88%D8%AF-%D8%AA%D8%AC%D8%B1%D8%A8%D9%87-%DA%A9%D9%85%D8%AF%DB%8C-%D8%B1%D9%88%DB%8C-%D8%B5%D8%AD%D9%86%D9%87"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T04:09:00+00:00"/>
    <meta property="og:title" content="از نیمه اول آذرماه؛ امیر آقایی با «چشم عمومی» دیده می‌شود/ تجربه کمدی روی صحنه"/>
    <meta property="og:description" content="امیر آقایی بازیگر سینما و تئاتر با ایفای نقشی متفاوت در نمایش «چشم عمومی» به کارگردانی حسام‌الدین مختاری روی صحنه پردیس تئاتر «شهرزاد» می‌رود."/>
  </head>
  <body>
    <article>
      <h1>از نیمه اول آذرماه؛ امیر آقایی با «چشم عمومی» دیده می‌شود/ تجربه کمدی روی صحنه</h1>
      <address><time datetime="2019-11-25T04:09:00+00:00">25 Nov 2019, 04:09</time> by <a rel="author" href="https://www.mehrnews.com/archive?jr=205" target="_blank">فریبرز دارایی</a></address>
      <p>به گزارش <a href="https://www.mehrnews.com/">خبرنگار مهر</a>، امیر آقایی بازیگر سینما و تئاتر که بهار سال ۹۷ با نمایش «مالی سوئینی» به کارگردانی مرتضی میرمنتظمی در سالن اصلی مجموعه «تئاتر شهر» به صحنه رفته بود، در سال جاری نیز بر صحنه تئاتر به ایفای نقش می‌پردازد.</p>
      <p>آقایی قرار است از نیمه اول آذر با نمایش «چشم عمومی» به کارگردانی حسام‌الدین مختاری در پردیس تئاتر شهرزاد روی صحنه برود.</p>
      <p>امیر آقایی در مقام بازیگر سینما به تازگی فیلم‌های «مردی بدون سایه» علیرضا رئیسیان و «روسی» امیرحسین ثقفی را روی پرده داشت.</p>
      <p>نمایشنامه «چشم عمومی» یکی از آثار کمدی پیتر شفر است.</p>
      <p>این اثر نمایشی روایتگر زندگی زناشویی زوجی با نام‌های چارلی و بلینداست. چارلی بعد از چند سال زندگی مشترک به همسر خود شک می‌کند و برای پی بردن به روابط همسرش یک کارآگاه خصوصی را استخدام می‌کند که تحقیقات این کارآگاه خصوصی اتفاقاتی را رقم می‌زند.</p>
    </article>
  </body>
</html>