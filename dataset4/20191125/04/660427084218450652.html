<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ismaweb.net/2019/11/25/kereta-terperosok-dalam-lubang/"/>
    <meta property="og:site_name" content="Portal Islam dan Melayu | ISMAWeb"/>
    <meta property="article:published_time" content="2019-11-25T04:13:34+00:00"/>
    <meta property="og:title" content="Kereta terperosok dalam lubang"/>
    <meta property="og:description" content="KUALA LUMPUR, 28 Rabiulawal 1441H, Isnin – Sebuah kereta yang dipandu seorang wanita terperosok ke dalam lubang yang terjadi akibat tanah mendap di Jalan Maharajalela menghala ke Jalan Loke Yew di sini malam tadi. Ketua Jabatan Siasatan dan Penguatkuasaan Trafik (JSPT) Kuala Lumpur, ACP Zulkefly Yahya berkata, dalam kejadian kira-kira 11.35 malam itu, mangsa sedang …"/>
  </head>
  <body>
    <article>
      <h1>Kereta terperosok dalam lubang</h1>
      <h2>Mangsa usia 42 tahun tidak mengalami kecederaan</h2>
      <address><time datetime="2019-11-25T04:13:34+00:00">25 Nov 2019, 04:13</time> by <a rel="author">nurul atikah</a></address>
      <figure>
        <img src="https://www.ismaweb.net/wp-content/uploads/2019/11/vdvdv.jpg"/>
      </figure>
      <p><b>KUALA LUMPUR, 28 Rabiulawal 1441H, Isnin</b> – Sebuah kereta yang dipandu seorang wanita terperosok ke dalam lubang yang terjadi akibat tanah mendap di Jalan Maharajalela menghala ke Jalan Loke Yew di sini malam tadi.</p>
      <p>Ketua Jabatan Siasatan dan Penguatkuasaan Trafik (JSPT) Kuala Lumpur, ACP Zulkefly Yahya berkata, dalam kejadian kira-kira 11.35 malam itu, mangsa sedang memandu kenderaan jenis Perodua Myvi apabila tanah di lokasi berkenaan mendap menyebabkan keretanya terperosok ke dalam lubang berpunca mendapan itu</p>
      <p>“Siasatan awal mendapati lubang akibat mendapan tanah di lokasi berkenaan seluas tiga meter persegi. Mangsa yang berusia 42 tahun itu bagaimanapun tidak mengalami sebarang kecederaan,” katanya dalam satu kenyataan hari ini.</p>
      <p>Zulkefly berkata, operasi membaik pulih laluan tersebut telah dilakukan oleh pihak Dewan Bandaraya Kuala Lumpur pagi tadi dan siasatan dijalankan mengikut Peraturan 10 Kaedah-Kaedah Lalulintas Jalan 1959 (Peraturan 10 LN166/59).- Bernama</p>
      <figure>
        <img src="https://www.ismaweb.net/wp-content/uploads/2019/07/lathan-praktikal_728-x-90.jpg"/>
      </figure>
    </article>
  </body>
</html>