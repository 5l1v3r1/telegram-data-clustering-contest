<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/ukrajinci-obrali-peremozhciv-shou-tanci-z-zirkami-video-642144.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T04:59:55+00:00"/>
    <meta property="og:title" content="Українці обрали переможців шоу «Танці з зірками»: відео"/>
    <meta property="og:description" content="Фінал запам’ятався запеклою жіночою боротьбою"/>
  </head>
  <body>
    <article>
      <h1>Українці обрали переможців шоу «Танці з зірками»: відео</h1>
      <address>
        <time datetime="2019-11-25T04:59:55+00:00">25 Nov 2019, 04:59</time>
      </address>
      <h4>Фінал запам’ятався запеклою жіночою боротьбою</h4>
      <p>В ніч на 25 листопада відбувся грандіозний суперфінал популярного телепроекту «Танців з зірками».</p>
      <p>Фінал запам’ятався запеклою жіночою боротьбою. Прямий ефір був поділений на три танцювальних блоки. У першому кожна пара продемонструвала їхній прем’єрний номер у проекті.</p>
      <p>У другому блоці зіркові учасники станцювали улюблену постановку глядачів.</p>
      <p>На третьому етапі пари довели свою вправність у «Танці за життя».</p>
      <p>У результаті судді проєкту оцінили фіналістів так:</p>
      <ul>
        <li>Анна Різатдінова та Олександр Прохоров у сумі отримали 118 балів,</li>
        <li>Ксенія Мішина та Женя Кот – 113,</li>
        <li>Вікторія Буліткота Дмитро Дікусар – 95 балів.</li>
      </ul>
      <p>Втім, вирішальним стало голосування телеглядачів. Вони підтримали Ксенію Мішину та Женю Кота.</p>
      <figure>
        <iframe src="https://www.youtube.com/embed/XpJUnKMIMuI" width="640" height="360" data-service="Youtube" scrolling="no"/>
      </figure>
      <p>Друге місце посіли Анна Різатдінова та Олександр Прохоров. Бронза проєкту дісталася Вікторії Булітко та Дмитру Дікусару.</p>
      <p>Нагадаємо, під час прямого ефіру фіналу шоу «Танці з зірками» телеканал «1+1» <a href="https://glavcom.ua/news/skandal-pid-chas-pryamogo-efiru-shou-tanci-z-zirkami-kanal-11-perervav-translyaciyu-vistupu-odnijeji-z-par-foto-642105.html">перервав трансляцію виступу фіналістки Вікторії Булітко.</a></p>
      <p>Булітко представляє конкуруючий для «1+1» канал ICTV. Її виступ з хореографом Дмитром Дікусаром на кілька хвилин перервали оголошення такого змісту: «Увага! Це повідомлення саме для тебе! Уже на початку 2020 року супутниковий сигнал цього та інших українських телеканалів буде закодовано! Щоб мати змогу дивитись їх надалі, негайно звернись до офіційного телевізійного оператора!».</p>
      <related>
        <a href="https://glavcom.ua/news/skandal-pid-chas-pryamogo-efiru-shou-tanci-z-zirkami-kanal-11-perervav-translyaciyu-vistupu-odnijeji-z-par-foto-642105.html"/>
        <a href="https://glavcom.ua/news/na-dityachomu-jevrobachenni-peremogla-predstavnicya-polshchi-642102.html"/>
        <a href="https://glavcom.ua/vinnytsia/photo/vinnichanka-stala-pershoyu-vice-studmis-ukrajini-2019-642092.html"/>
      </related>
    </article>
  </body>
</html>