<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780094/%D8%B1%D8%A7%D9%87%DA%A9%D8%A7%D8%B1-%DA%A9%D8%A7%D9%87%D8%B4-%D9%85%D8%B5%D8%B1%D9%81-%D8%AE%D9%88%D9%86-%D9%88-%D9%81%D8%B1%D8%A2%D9%88%D8%B1%D8%AF%D9%87-%D9%87%D8%A7%DB%8C-%D8%AE%D9%88%D9%86%DB%8C-%D8%AF%D8%B1-%DA%A9%D8%B4%D9%88%D8%B1"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T04:42:25+00:00"/>
    <meta property="og:title" content="رئیس انجمن طب انتقال خون تاکید کرد؛ راهکار کاهش مصرف خون و فرآورده های خونی در کشور"/>
    <meta property="og:description" content="رئیس انجمن طب انتقال خون، بر ضرورت مدیریت خون بیمار و مصرف فرآورده های خونی در مراکز درمانی کشور تاکید کرد."/>
  </head>
  <body>
    <article>
      <h1>رئیس انجمن طب انتقال خون تاکید کرد؛ راهکار کاهش مصرف خون و فرآورده های خونی در کشور</h1>
      <address><time datetime="2019-11-25T04:42:25+00:00">25 Nov 2019, 04:42</time> by <a rel="author" href="https://www.mehrnews.com/archive?jr=36" target="_blank">حبیب احسنی پور</a></address>
      <p>علی اکبر پورفتح اله، با اشاره به اهمیت مدیریت مصرف خون در مراکز درمانی کشور، به <a href="https://www.mehrnews.com/">خبرنگار مهر</a>، گفت: مدیریت مصرف خون باعث می‌شود در زمان بحران ها بتوانیم به موقع خدمات مورد نیاز بیمارستان ها را فراهم کنیم.</p>
      <p>استاد ایمنولوژی دانشگاه تربیت مدرس، بر ضرورت مدیریت خون بیمار و انتقال خون محافظه کارانه تاکید کرد و افزود: با توجه به اینکه جمعیت کشور رو به سالمندی می رود و از سوی دیگر عوارض دریافت خون و فرآورده های خونی، بهتر است با مدیریت درمانی مناسب سیاست محدود کردن و مدیریت مصرف خون و فرآورده های خونی را مد نظر قرار داد.</p>
      <p>پورفتح اله، مدیریت خون بیمار و اصلاح آنمی و اقدامات قبل، حین و بعد عمل جراحی را راهکار مناسبی برای کاهش مصرف خون و فرآورده های خونی در مراکز درمانی دانست و گفت: مصرف بیش از حد و غیر استاندارد خون و فرآورده های خونی، باعث از بین رفتن منابع نظام سلامت می شود.</p>
    </article>
  </body>
</html>