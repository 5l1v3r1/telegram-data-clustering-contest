<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/miscevi-vibori-v-gonkonzi-peremagayut-prihilniki-demokratiji-novini-kitayu-50055425.html"/>
    <meta property="og:site_name" content="НВ"/>
    <meta property="article:published_time" content="2019-11-25T04:15:00+00:00"/>
    <meta property="og:title" content="На місцевих виборах у Гонконзі лідирують демократи"/>
    <meta property="og:description" content="На місцевих виборах у Гонконзі, які відбулися в неділю, 24 листопада, за попередніми даними, зі значним відривом лідирують опозиційні кандидати з продемократичного руху."/>
  </head>
  <body>
    <article>
      <h1>На місцевих виборах у Гонконзі лідирують демократи</h1>
      <h2>На місцевих виборах у Гонконзі, які відбулися в неділю, 24 листопада, за попередніми даними, зі значним відривом лідирують опозиційні кандидати з продемократичного руху.</h2>
      <address>
        <time datetime="2019-11-25T04:15:00+00:00">25 Nov 2019, 04:15</time>
      </address>
      <p>Як повідомляє <a href="https://www.scmp.com/news/hong-kong/politics/article/3039142/hong-kongs-district-council-elections-traditionally-handle">South China Morning Post</a>, при рекордній явці у 71,2%, демократи отримують 201 із 452 мандатів — більше, ніж будь-коли раніше.</p>
      <p>Прокитайськи налаштовані сили отримують 28 місць у радах округів, незалежні кандидати — ще 12. При цьому поки невідомо, кому відійдуть ще 211 мандатів.</p>
      <p>Як пише <a href="https://www.dw.com/ru/%D0%BD%D0%B0-%D0%BC%D0%B5%D1%81%D1%82%D0%BD%D1%8B%D1%85-%D0%B2%D1%8B%D0%B1%D0%BE%D1%80%D0%B0%D1%85-%D0%B2-%D0%B3%D0%BE%D0%BD%D0%BA%D0%BE%D0%BD%D0%B3%D0%B5-%D0%B4%D0%B5%D0%BC%D0%BE%D0%BA%D1%80%D0%B0%D1%82%D1%8B-%D0%B4%D0%BE%D0%B1%D0%B8%D0%BB%D0%B8%D1%81%D1%8C-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE%D0%B3%D0%BE-%D1%83%D1%81%D0%BF%D0%B5%D1%85%D0%B0/a-51395463?maca=rus-rss-ru-news-4383-xml-mrss">DW</a>, вперше за кілька місяців вихідні у Гонконзі пройшли без великих демонстрацій і заворушень. Перед виборчими дільницями утворилися довгі черги.</p>
      <p>Усього в місцевих виборах брали участь понад тисячу кандидатів.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/322/original/ffe7172c2f8e4abb60f9036a659914fb.png&amp;stamp=1&amp;q=85&amp;w=115"/>
      </figure>
      <p>Іван Яковина<br/>Гонконг попереджає світ</p>
      <p>Експерти вказують, що результат волевиявлення має в основному символічне значення, оскільки міська рада насправді не має реальної політичної влади. Депутати місцевої ради не можуть приймати закони або важливі рішення. Вони консультують уряд Гонконгу і вносять пропозиції про поліпшення життя в конкретних районах.</p>
      <p>Однак переможці місцевих виборів отримують представництво в 1200-місцевому виборчому органі, який кожні 5 років обирає главу уряду Гонконгу.</p>
      <p>До теперішнього моменту перемогу завжди здобував кандидат, якого підтримував офіційний Пекін.</p>
      <p>Гонконг охопили масові акції протесту з часу передачі цієї колишньої британської колонії Китаю в 1997 році. За даними спостерігачів, максимальна кількість протестувальників досягала 1,7 млн осіб.</p>
      <p>Демонстранти виступають проти видачі ймовірних правопорушників і злочинців владі КНР, де деяким може загрожувати страта.</p>
      <p>В кінці жовтня <a href="https://nv.ua/ukr/world/countries/gonkong-oficiyno-vidklikav-zakonoproekt-pro-ekstradiciyu-novini-svitu-50049361.html">в Гонконгу відкликали спірний законопроект</a> про екстрадицію, проте через деякий час протести поновилися з новою силою і демонстранти <a href="https://nv.ua/ukr/world/countries/obloga-universitetu-v-gonkonzi-trivaye-novini-svitu-50054066.html">забарикадувалися в будівлі Політехнічного університету</a>.</p>
    </article>
  </body>
</html>