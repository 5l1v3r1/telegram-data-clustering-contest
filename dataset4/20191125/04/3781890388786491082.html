<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/743445"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T04:24:00+00:00"/>
    <meta property="og:title" content="หุ้นไทยฟื้น! ตามตลาดภูมิภาครับข่าวเทรดวอร์คืบ"/>
    <meta property="og:description" content="ตลาดหุ้นไทยเคลื่อนไหวแดนบวกรับข่าวผลการเจรจาการค้าระหว่างสหรัฐฯและจีน หลัง 'ทรัมป์'ระบุว่าใกล้บรรลุข้อตกลงการค้าเฟสแรก พร้อมเกาะติดคลังประกาศตั้งกองทุนรวมขึ้นมาแทนแอลทีเอฟ แนะลงทุนหุ้นปันผลสูง"/>
  </head>
  <body>
    <article>
      <h1>หุ้นไทยฟื้น! ตามตลาดภูมิภาครับข่าวเทรดวอร์คืบ</h1>
      <address>
        <time datetime="2019-11-25T04:24:00+00:00">25 Nov 2019, 04:24</time>
      </address>
      <p>
        <b>ตลาดหุ้นไทยเคลื่อนไหวแดนบวกรับข่าวผลการเจรจาการค้าระหว่างสหรัฐฯและจีน หลัง "ทรัมป์"ระบุว่าใกล้บรรลุข้อตกลงการค้าเฟสแรก พร้อมเกาะติดคลังประกาศตั้งกองทุนรวมขึ้นมาแทนแอลทีเอฟ แนะลงทุนหุ้นปันผลสูง</b>
      </p>
      <p>นายอภิชาติ ผู้บรรเจิดกุล ผู้อำนวยการสายงานวิเคราะห์เชิงกลยุทธ์ บล.ทิสโก้ เปิดเผยว่า ตลาดหุ้นไทยเช้านี้เคลื่อนไหวแดนบวกตามตลาดหุ้นในภูมิภาคเอเชียขานรับข่าวสงครามทางการค้ามีทิศทางบวก หลังจากนายโดนัลด์ ทรัมป์ ประธานาธิบดีสหรัฐ  ระบุว่าสหรัฐฯใกล้จะบรรลุข้อตกลงการค้าเฟสแรกกับจีนในไม่ช้านี้  แต่จะต้องติดตามผลการเจรจากันอีกครั้งหลังจากที่จีนเชิญสหรัฐฯหารือกันที่กรุงปักกิ่งในสัปดาห์นี้  รวมถึงติดตามประกาศกระทรวงการคลังเกี่ยวกับการตั้งกองทุนรวมขึ้นมาทดแทนกองทุนแอลทีเอฟ เพราะมีผลต่อตลาดฯ  ตลอดจนรฟม.เตรียมเสนอรถไฟฟ้าสายสีส้มตะวันตก รวมระบบเดินรถ1.22 แสนล้านบาทเข้า ครม. 26 พ.ย.นี้ <br/><br/>สำหรับกลยุทธ์การลงทุนหากดัชนีต่ำกว่า 1,610  จุดให้ชะลอการลงทุนออกไปก่อน  และรอซื้อทยอยสะสมหากดัชนีปรับลงมาระดับ 1,590 จุด แนะหุ้นที่คาดว่าจ่ายปันผลดีรายตัว เช่น  แบงก์  และอสังหาริมทรัพย์  อย่างไรก็ตาม หากดัชนียืนเหนือ 1,610 จุดได้มีโอกาสที่จะไปยืนแตะที่ระดับ 1,630-1,640 จุด </p>
    </article>
  </body>
</html>