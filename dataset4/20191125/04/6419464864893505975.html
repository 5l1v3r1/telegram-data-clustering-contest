<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/kleista-mechri-tis-10-00-ta-scholeia-stin-attiki-logo-tis-kakokairias/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-25T04:47:40+00:00"/>
    <meta property="og:title" content="Κλειστά μέχρι τις 10:00 τα σχολεία στην Αττική λόγω της κακοκαιρίας"/>
    <meta property="og:description" content="Κλειστά θα παραμείνουν τα σχολεία στην Αττική λόγω της κακοκαιρίας Γηρυόνης, με απόφαση του Περιφερειάρχη Γιώργου Πατούλη."/>
  </head>
  <body>
    <article>
      <h1>Κλειστά μέχρι τις 10:00 τα σχολεία στην Αττική λόγω της κακοκαιρίας</h1>
      <address>
        <time datetime="2019-11-25T04:47:40+00:00">25 Nov 2019, 04:47</time>
      </address>
      <p><a href="https://neaselida.gr/tag/kleista-scholeia/">Κλειστά</a> θα παραμείνουν τα <a href="https://neaselida.gr/tag/kleista-scholeia/">σχολεία</a> στην Αττική, λόγω της <a href="https://neaselida.gr/tag/kakokairia-giryonis/">κακοκαιρίας Γηρυόνης</a>, με απόφαση του Περιφερειάρχη <a href="https://neaselida.gr/tag/giorgos-patoulis/">Γιώργου Πατούλη.</a></p>
      <p><b>Όπως ανέφερε</b> ο Γιώργος Πατούλης μιλώντας στον ΣΚΑΪ προέχει η ασφάλεια των παιδιών.</p>
      <p>Την απόφαση της Περιφέρειας Αττικής να ζητήσει από τους δήμους να ανοίξουν στις 10:00 το πρωί τα σχολεία λόγω της<b> κακοκαιρίας Γηρυόνης ανακοίνωσε τα ξημερώματα ο Γιώργος Πατούλης,</b> ενώ η Πολιτική Προστασία συνιστά να αποφεύγονται οι μετακινήσεις μέχρι τις 10:00 το πρωί.</p>
      <h3>Η ανακοίνωση:</h3>
      <p>Με αφορμή την εκδήλωση έντονων καιρικών φαινομένων στην Αττική τα οποία αναμένεται να ενταθούν τις πρωινές ώρες, η Περιφέρεια Αττικής με εντολή του Περιφερειάρχη Γ. Πατούλη, έχοντας ως απόλυτη προτεραιότητα την ασφάλεια των μαθητών και των πολιτών και με δεδομένες τις δυσκολίες αλλά και την επικινδυνότητα στις μετακινήσεις αυτές τις ώρες, αποφάσισε να παραμείνουν κλειστά τα σχολεία σε όλο το λεκανοπέδιο μέχρι και τις 10 το πρωί.</p>
      <related>
        <a href="https://neaselida.gr/ellada/antirrio-nekros-kai-o-deyteros-agnooymenos-apo-tin-anatropi-toy-istioploikoy/"/>
      </related>
    </article>
  </body>
</html>