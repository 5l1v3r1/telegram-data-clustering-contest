<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/kilicdaroglundan-talimat-muhafazakar-kardeslerimizin-evine-gidin-257782h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T04:57:00+00:00"/>
    <meta property="og:title" content="Kılıçdaroğlu'ndan talimat: Muhafazakar kardeşlerimizin evine gidin"/>
    <meta property="og:description" content="İzmir'de CHP'li belediye başkanları ile “Yerel Yönetimler Reformu ve Yerel Demokrasi Buluşması” çalıştayında bir araya gelen CHP lideri Kemal Kılıçdaroğlu, başkanlara toplumun muhafazakar kesimlerine de ulaşma talimatı verdi."/>
  </head>
  <body>
    <article>
      <h1>Kılıçdaroğlu'ndan talimat: Muhafazakar kardeşlerimizin evine gidin</h1>
      <address><time datetime="2019-11-25T04:57:00+00:00">25 Nov 2019, 04:57</time> by <a rel="author">Yeni Çağ Gazetesi</a></address>
      <p>
        <b>İzmir'de CHP'li belediye başkanları ile “Yerel Yönetimler Reformu ve Yerel Demokrasi Buluşması” çalıştayında bir araya gelen CHP lideri Kemal Kılıçdaroğlu, başkanlara toplumun muhafazakar kesimlerine de ulaşma talimatı verdi.</b>
      </p>
      <p>İzmir'de CHP'li belediye başkanlarının katılımıyla “Yerel Yönetimler Reformu ve Yerel Demokrasi Buluşması” çalıştayı tamamlandı. CHP Genel Başkanı Kılıçdaroğlu, çalıştayın basına kapalı olan kapanış konuşmasında belediye başkanlarına sert çıktı.</p>
      <p>
        <b>ŞİKAYET YAĞDI</b>
      </p>
      <p>Sözcü'de yer alan habere göre, Genel Merkez'e belediyelerle ilgili 5 binden fazla şikayetin geldiğini belirten Kılıçdaroğlu, başkanlara “Bize yakın sivil toplum örgütlerine değil bize mesafeli olanlara gidin” talimatı verdi. Kılıçdaroğlu, “Muhafazakar kardeşlerimize gidin. Bu kesimlerin en azından evinde bir çayını için, bizim çayımızı içsinler. Taziyeye gidin, esnafa gidin, camiye gidin” dedi. Kılıçdaroğlu'nun, başkanları, Genel Merkez'le ilişkilerinin kopuk olması nedeniyle eleştirdiği ve “Bilgi alışverişinde sıkıntı var” dediği öğrenildi. İlçe kongreleriyle ilgili olarak Kılıçdaroğlu, “Belediye başkanı örgüt işine karışıyorsa hastalığa batar. Örgüt işine karışmak kadar yanlış bir iş yoktur” talimatını verdi.</p>
      <related>
        <a href="https://www.yenicaggazetesi.com.tr/kilcdaroglundan-rahmi-turan-aciklamasi-257278h.htm"/>
        <a href="https://www.yenicaggazetesi.com.tr/kemal-kilicdaroglu-bu-kis-vatandas-icin-kolay-gecmeyecek-254909h.htm"/>
      </related>
    </article>
  </body>
</html>