<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780080/%D8%A7%D9%81%D8%AA%D8%AA%D8%A7%D8%AD-%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86-%D8%AC%D8%AF%DB%8C%D8%AF-%D8%B4%D9%87%D8%AF%D8%A7%DB%8C-%D8%AA%D8%AC%D8%B1%DB%8C%D8%B4-%D9%86%DB%8C%D8%A7%D8%B2%D9%85%D9%86%D8%AF-%D8%AD%D9%85%D8%A7%DB%8C%D8%AA-%D9%88%D8%B2%D8%A7%D8%B1%D8%AA-%D8%A8%D9%87%D8%AF%D8%A7%D8%B4%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T04:00:31+00:00"/>
    <meta property="og:title" content="رئیس دانشگاه علوم پزشکی شهید بهشتی تاکید کرد؛ افتتاح بیمارستان جدید شهدای تجریش نیازمند حمایت وزارت بهداشت است"/>
    <meta property="og:description" content="رئیس دانشگاه علوم پزشکی شهید بهشتی، از عزم جدی و تلاش مستمر برای بهره برداری از بیمارستان جدید شهدای تجریش خبر داد."/>
  </head>
  <body>
    <article>
      <h1>رئیس دانشگاه علوم پزشکی شهید بهشتی تاکید کرد؛ افتتاح بیمارستان جدید شهدای تجریش نیازمند حمایت وزارت بهداشت است</h1>
      <address><time datetime="2019-11-25T04:00:31+00:00">25 Nov 2019, 04:00</time> by <a rel="author" href="https://www.mehrnews.com/archive?jr=36" target="_blank">حبیب احسنی پور</a></address>
      <p>به گزارش <a href="https://www.mehrnews.com/">خبرگزاری مهر</a>، علیرضا زالی، در جلسه ای با حضور معان درمان وزارت بهداشت، با تشریح روند اجرایی پروژه بزرگ بیمارستان جدید شهدای تجریش خواستار حمایت وزارت بهداشت و سایر دستگاه های اجرایی به منظور تکمیل این پروژه شد.</p>
      <p>وی افزود: در میان راهکارهای موجود، دانشگاه علوم پزشکی شهید بهشتی به راهکاری تمرکز دارد که در نهایت موجب خدمات رسانی با بهترین کیفیت و کمترین هزینه برای مردم شود.</p>
      <p>زالی تاکید کرد: برای تکمیل یکی از بزرگ ترین پروژه های آموزشی و درمانی کشور که پس از انقلاب در حال احداث است، تمام تلاش و ظرفیت ها را به کار می گیریم.</p>
      <p>در ادامه، قاسم جان بابایی معاون درمان وزارت بهداشت، نیز ضمن بازدید از برخی طرح های توسعه فضای درمانی در بیمارستان کنونی شهدای تجریش بر حمایت از تکمیل این پروژه ها تاکید کرد.</p>
      <p>وی همچنین پروژه بیمارستان جدید شهدای تجریش را پروژه ای بزرگ در راستای توسعه آموزش پزشکی و همچنین ارتقاء سطح درمان پایتخت عنوان کرد که نیازمند حمایت همه بخش ها و شرکای وزارت بهداشت در حوزه سلامت است.</p>
    </article>
  </body>
</html>