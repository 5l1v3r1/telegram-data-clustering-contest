<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/oblaci-i-dyzhd-za-nachalo-na-sedmicata-6102487"/>
    <meta property="og:site_name" content="Vesti"/>
    <meta property="article:published_time" content="2019-11-25T04:38:00+00:00"/>
    <meta property="og:title" content="Облаци и дъжд за начало на седмицата"/>
    <meta property="og:description" content="Максималните температури ще са между 9 и 14 градуса"/>
  </head>
  <body>
    <article>
      <h1>Облаци и дъжд за начало на седмицата</h1>
      <h2>Максималните температури ще са между 9 и 14 градуса</h2>
      <address><time datetime="2019-11-25T04:38:00+00:00">25 Nov 2019, 04:38</time> by <a rel="author">Ива Ваташка</a></address>
      <aside>
        <a href="https://vbox7.com/emb/external.php?vid=740494fbd3&amp;autoplay=1">Видео</a>
      </aside>
      <p>Днес ще бъде предимно облачно и следобед на много места ще има валежи от дъжд. Значителни ще са количествата в южните и планинските райони от страната. През нощта срещу вторник валежите ще продължат. Вятърът ще бъде предимно от изток, умерен, в източните райони - временно силен. Максималните температури ще са между 9 и 14 градуса.</p>
      <p>
        <b>Черно море</b>
      </p>
      <p>По Черноморието ще преобладава облачно време. Следобед по южното крайбрежие ще има валежи от дъжд, които ще продължат и през нощта срещу вторник. Ще духа умерен източен вятър. Максималните температури ще са между 13 и 16 градуса. Температурата на морската вода е 16-17 градуса. Вълнението на морето ще бъде 2-3 бала.</p>
      <p>
        <b>Планините </b>
      </p>
      <p>В планините ще бъде облачно, ветровито и с валежи от сняг. Под около 1700 метра надморска височина валежите ще са от дъжд. Ще духа умерен и силен югоизточен вятър. Максималната температура на височина 1200 метра ще е около 8 градуса, на 2000 метра - около 2 градуса.</p>
      <p>
        <b>Вторник </b>
      </p>
      <p>И във вторник ще преобладава облачно време. На много места в страната ще има валежи от дъжд, значителни по количество през нощта срещу вторник в южните, а през деня - на места в източните райони. Покрай Дунав ще преръмява, а от югозапад ще започне процес на спиране на валежите и разкъсване на облачността. В районите с надморска височина над 1300-1400 метра ще вали сняг.</p>
      <p>
        <a href="https://www.vesti.bg/bulgaria/zakysali-shofiori-zaradi-snega-kakva-e-situaciiata-6102462">Закъсали шофьори заради снега, каква е ситуацията</a>
      </p>
      <p>В източната половина от страната вятърът ще бъде от североизток, по Черноморието, привечер, от север - предимно умерен. Преобладаващите температури ще са: минимални - между 4 и 9 градуса, максимални - между 8 и 13 градуса. </p>
      <p>
        <b>Сряда</b>
      </p>
      <p>В сряда вятърът ще отслабне, по-късно ще се ориентира от югозапад. Облачността ще се разкъса и ще намалее. Дневните температури ще се повишат, сутрешните ще се понижат, в отделни райони - до 0 градуса и до минус 1 градус. Ще е без валежи.</p>
      <p>
        <a href="https://www.vesti.bg/bulgaria/tornado-navodneniia-izvynredno-polozhenie-v-gyrciia-6102455">Торнадо във Франция, Италия се справя с последиците, извънредно положение в Гърция</a>
      </p>
      <p>
        <i>Всичко за времето у нас и по света можете да намерите на <a href="https://www.sinoptik.bg/locations/europe/bulgaria">Sinoptik.bg</a></i>
      </p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
    </article>
  </body>
</html>