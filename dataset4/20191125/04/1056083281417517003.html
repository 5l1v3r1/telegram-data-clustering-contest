<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090401925/%D8%B3%D8%AA%D8%A7%D8%B1%D9%87-%D8%AA%D8%AD%D9%82%DB%8C%D8%B1-%D8%B4%D8%AF%D9%87-%D8%AF%D9%88%D8%B1%D8%AA%D9%85%D9%88%D9%86%D8%AF-%D8%A2%D9%85%D8%A7%D8%AF%D9%87-%D8%AC%D8%AF%D8%A7%DB%8C%DB%8C-%D8%AF%D8%B1-%D8%B2%D9%85%D8%B3%D8%AA%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-25T04:03:00+00:00"/>
    <meta property="og:title" content="ستاره تحقیر شده دورتموند آماده جدایی در زمستان"/>
    <meta property="og:description" content="استعداد بزرگ بوروسیا دورتموند که چند مشتری جدی دارد در فصل جاری وضعیت خوبی در این تیم ندارد و آماده جدایی است."/>
  </head>
  <body>
    <article>
      <h1>ستاره تحقیر شده دورتموند آماده جدایی در زمستان</h1>
      <address><time datetime="2019-11-25T04:03:00+00:00">25 Nov 2019, 04:03</time> by <a rel="author">پیام کریمی</a></address>
      <p>استعداد بزرگ بوروسیا دورتموند که چند مشتری جدی دارد در فصل جاری وضعیت خوبی در این تیم ندارد و آماده جدایی است.</p>
      <p>به گزارش ایسنا و به نقل از سان، سانچو در دو فصل اخیر خود را به عنوان یک پدیده بزرگ در بوروسیا دورتموند معرفی کرده است. این بازیکن انگلیسی که مشتریان بزرگی هم دارد در فصل جاری عملکرد خوبی از خود نشان نداده و از طرف دیگر هم باشگاه بوروسیا دورتموند برخورد خوبی با او نداشته است.</p>
      <p>روزنامه سان نوشت: روحیه و انگیزه سانچو بسیار پایین آمده و این به خاطر اتفاقاتی است که در فصل جاری برای او افتاده است. باشگاه بوروسیا دورتموند به خاطر تاخیر سانچو در بازگشت به تیم بعد از حضور در اردوی تیم ملی انگلیس او را 86 هزار پوند جریمه و مجبور به تمرین کردن به تنهایی زیر باران شدید کرد.</p>
      <p>در ادامه آمده است: سرمربی بوروسیا دورتموند در دقیقه 36 دیدار برابر بایرن مونیخ سانچو را تعویض و به نوعی او را تحقیر کرد. این دو دلیل به خوبی ثابت می‌کند که این استعداد بزرگ وضعیت خوبی در دورتموند ندارد و از نظر روحی با افت محسوس مواجه شده است. او دوست ندارد که در این شرایط در دورتموند بماند و به دنبال جدایی است.</p>
      <p>از باشگاه بارسلونا، رئال مادرید، منچستر سیتی و منچستر یونایتد به عنوان مشتریان این بازیکن جوان یاد می شود.</p>
      <p>انتهای پیام</p>
    </article>
  </body>
</html>