<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/posta-gazetesi-haydar-dumene-sorulan-yeni-sorular-25-kasim-2019-haber-fotograf-2221602"/>
    <meta property="og:site_name" content="Posta"/>
    <meta property="article:published_time" content="2019-11-25T04:34:21+00:00"/>
    <meta property="og:title" content="Posta Gazetesi Haydar Dümen’e sorulan yeni sorular (25 Kasım 2019)"/>
    <meta property="og:description" content="Haydar Dümen 25 Kasım 2019 tarihli POSTA gazetesi yazısında okurlarından gelen soruları cevapladı. İşte Haydar Dümenin hayranlarından gelen sorulara verdiği yanıtlar..."/>
  </head>
  <body>
    <article>
      <h1>Posta Gazetesi Haydar Dümen’e sorulan yeni sorular (25 Kasım 2019)</h1>
      <address>
        <time datetime="2019-11-25T04:34:21+00:00">25 Nov 2019, 04:34</time>
      </address>
      <h3><a href="https://www.posta.com.tr/haberler/haydar-dumen">Haydar Dümen</a> 25 Kasım 2019 tarihli POSTA gazetesi yazısında okurlarından gelen soruları cevapladı. İşte Haydar Dümen'in hayranlarından gelen sorulara verdiği yanıtlar...</h3>
      <figure>
        <img src="https://i.pstimaj.com/img/78/700x0/5ddb591566a97cf2be3affee"/>
      </figure>
      <p>
        <b>İstemiyorum</b>
      </p>
      <p>
        <b>33 yaşında kadınım ve 2 çocuğum var. Eşimle cinsel ilişkiye girmek istemiyorum. İlişkide isteksizim, 2 aydır böyle. Eşim yokken isteğim artıyor. Ama eşim yanımda olunca hislerim gidiyor. Ne yapmam lazım?</b>
      </p>
      <p>
        <b>CEVAP</b>
      </p>
      <p>Sevgili okurum, 2 ay öncesine kadar her şey yolunda mıydı? Birleşme sayınız kaçtı? Eşinin erken boşalması var mı? 2 ay önce bu olayın bıçakla kesilir gibi bitmesinin sana göre nedenleri olabilir mi? Kuşkular, güvensizlik, kavga belki eşinin sana eskisi kadar değer vermediğine inanman gibi. Kocan yokken onu özlemen, istemen duygu potansiyeli bakımından iyi. Ama işin büyüsü gelir gelmez mi bozuluyor yoksa ilk geceden sonra mı? Belki profesyonel yardım mutluluk kıyısına geçmek için köprü kurabilir.</p>
      <figure>
        <img src="https://i.pstimaj.com/img/78/700x0/5ddb5913ae298b6876b70dde"/>
      </figure>
      <p>
        <b>Sivilce yapar mı?</b>
      </p>
      <p>
        <b>Mastürbasyon yapınca yüzde sivilce çıkar mı?</b>
      </p>
      <p>
        <b>CEVAP</b>
      </p>
      <p>Çıkmaz oğlum, niye çıksın ki? Elini, yüzünü her zaman temiz tut.</p>
      <figure>
        <img src="https://i.pstimaj.com/img/78/700x0/5ddb591966a97cf370b020f1"/>
      </figure>
      <p>
        <b>Canı yanıyormuş</b>
      </p>
      <p>
        <b>35 yaşında, 6 yıllık evliyim. Penisim 18 santim. Eşimle uyumlu evliliğimiz var. Ama bu kadar yıla rağmen eşim canının yandığını söylüyor. Penisim büyük mu? Yoksa yalan mı söylüyor?</b>
      </p>
      <p>
        <b>CEVAP</b>
      </p>
      <p>Değerli okurum, eşin sana niye yalan söylesin? Acı çektiği kesin. Ona bir çözüm aranır ve bulunur. Cinsel organ uyumsuzluğu akla geliyor. Yaşam boyu acı çekecekse çaresiz olduğuna göre o çare için uzmana başvurulmalı.</p>
      <figure>
        <img src="https://i.pstimaj.com/img/78/700x0/5ddb591966a97cf370b020ed"/>
      </figure>
      <p>
        <b>Zararlı mı?</b>
      </p>
      <p>
        <b>19 yaşındayım. Günde 3-4 kez mastürbasyon yapıyorum. İleride bana bir zararı olur mu?</b>
      </p>
      <p>
        <b>CEVAP</b>
      </p>
      <p>Değerli okurum, klasik bir yolda gözü kapalı ilerliyorsun. Ne mi olacak? En kötüsü, alışkanlık olacak. Belki eşin yatak odasında seni beklerken, sen gizli gizli banyoda mastürbasyon yapacaksın.</p>
      <figure>
        <img src="https://i.pstimaj.com/img/78/700x0/5ddb5916ae298b6811427cfb"/>
      </figure>
      <p>
        <b>Beni seviyormuş</b>
      </p>
      <p>
        <b>24 yaşında kadınım. 1.5 yıldır evliyim. Eşim benden 10 yaş büyük. İlişkide eşim ön sevişme yapmıyor. Bunun sebebi ne olabilir? Sürekli beni sevdiğini söylüyor. Sık sık da ilişkiye giriyoruz. Ne yapmalıyım?</b>
      </p>
      <p>
        <b>CEVAP</b>
      </p>
      <p>Sevgili kızım, kocan seni seviyor. Sevmese sık ilişkiye girmez, kaçardı. Ön sevişme yapmaması çok aceleci olmasından. Senin karşında daha fazla dayanamıyor, sonuca gitmeyi istiyor. Bu konuda sen haklısın. Her şey kuralına göre olsa sadece tensel değil, ruhsal doyum da sağlanır. İşte aşk da, seks de budur. Yoksa bir gün bu acelecilikten yani kısa dönemeçli yollardan hedefe ulaşmadan ruh ya da beden “Yeter” diye isyan edebilir. Amman dikkat!</p>
      <figure>
        <img src="https://i.pstimaj.com/img/78/700x0/5ddb5919ae298b6811427d01"/>
      </figure>
      <p>
        <b>Neden o zevk aldı?</b>
      </p>
      <p>
        <b>18 yaşındayım. 1 hafta önce 25 yaşındaki kız arkadaşımla ilişkiye girdik. O çok zevk aldı. Sizce bunun nedeni nedir?</b>
      </p>
      <p>
        <b>CEVAP</b>
      </p>
      <p>Değerli okurum, öyle olması gerekiyormuş öyle olmuş. Kız arkadaşın çok zevk almış. Onun açısından güzel bir şey. Sen daha yeni büyüyorsun. Mastürbasyon şartlanmasından kadına geçememenin zorluğunu yaşıyorsun. Bu yaşta yarışa erken başlamışsın. Dilerim, ayağın burkulmaz.</p>
      <figure>
        <img src="https://i.pstimaj.com/img/78/700x0/5ddb591c66a97cf371f2552a"/>
      </figure>
      <p>
        <b>Kızlarla yakınlaşamıyorum</b>
      </p>
      <p>
        <b>21 yaşındayım. Hiçbir kızla çıkmadım. Kızlarla çıkma teklif edemiyorum. Rezil olmaktan korkuyorum. Birkaç kez geneleve gittim. Onun dışında her gün 4-5 kez mastürbasyon yapıyorum. Ne olur bana bir çare bulun.</b>
      </p>
      <p>
        <b>CEVAP</b>
      </p>
      <p>Değerli okurum, bir şey olmayacak. Çizdiğin tablo klasik. Bunu aşmak zorundasın. Bu da kızlarla dost, arkadaş ilişkisi kurmayı düşünür ve ön yargıları kafandan atarsan sevimli bir delikanlı olursun. Herkes sana kucak açar, çekingenliğinden eser kalmaz.</p>
      <figure>
        <img src="https://i.pstimaj.com/img/78/700x0/5dbe5061ae298b878284b031"/>
      </figure>
      <p>
        <b>Kız çok istekli</b>
      </p>
      <p>18 yaşındayım. Partnerim ilişkiye girmek istiyor. Ben ne kadar istesem de yapamıyorum. Bu yüzden hep tartışıyoruz. Beni terk edecek diye korkuyorum.</p>
      <p>
        <b>CEVAP</b>
      </p>
      <p>Değerli okurum, 18 yaşındasın. Kız senden cinsel birleşme istiyor. Sen de yapamıyorsun. Bu yaştaki birleşmelerin riski fazladır. “İstesem de yapamıyorum” ne demek? Yani sertleşme mi olmuyor? Çünkü korku ve heyecandan sertleşme olmayabilir. Ya da bilinçaltı, yaptığının doğru olmadığına isyan eder, kimi duygular ereksiyonu engeller. İlişkilerini yeniden gözden geçir. Yaşamını riske sokma. İradeni ve erkekliğini, delikanlılığını çok iyi kullanmaya çalış. Gerekirse yüreğine taş bas. O kızı bırak gitsin.</p>
      <figure>
        <img src="https://i.pstimaj.com/img/78/700x0/5dc4eb2b66a97c44ba2c979a"/>
      </figure>
      <p>
        <b>Kan gelmedi</b>
      </p>
      <p>
        <b>19 yaşında kızım. 2 yıl önce mastürbasyon yaparken parmağımı vajinama sokmuştum. Ama kan gelmemişti. Zar bozulmuş mudur?</b>
      </p>
      <p>
        <b>CEVAP</b>
      </p>
      <p>Sevgili okurum, panik yapma. Senin kızlık zarın bütün estetiği ve düzeni ile orada duruyor. Esnek olduğu düşünülebilir.</p>
      <figure>
        <img src="https://i.pstimaj.com/img/78/700x0/5dbe5072ae298b8783f5ea35"/>
      </figure>
      <p>
        <b>Nasıl memnun ederim?</b>
      </p>
      <p>
        <b>24 yaşındayım ve bekarım. İlişki sırasında partnerimi nasıl memnun ederim?</b>
      </p>
      <p>
        <b>CEVAP</b>
      </p>
      <p>Değerli okurum, karşındaki insanı memnun edebilme koşulu ve yolu partnerinin ruhundan, beyninden ve teninden geçer. Bu nedenle bu sorunu yanıtlayamayacağım.</p>
      <figure>
        <img src="https://i.pstimaj.com/img/78/700x0/5dbe5072ae298b87e5d43f83"/>
      </figure>
      <p>
        <b>Bakire miyim?</b>
      </p>
      <p>
        <b>25 yaşında kızım. Erkek arkadaşımla birlikte oldum. Kendimi kastım, birkaç damla kan geldi. Bir gün sonra tam olarak birlikte olduk, kan geldi. 3 saat sonra bir kez daha seviştik, daha fazla kan vardı. Bu kanamalar sürekli olacak mı? Bir de sürekli kanama oluyor, acaba bakire olabilir miyim?</b>
      </p>
      <p>
        <b>CEVAP</b>
      </p>
      <p>Ah be kızım, bekaretin mekaretin kalmadı. Sen kızlık zarını çelikten bir teneke gibi mi düşünüyorsun? Ayrıca bu saatten sonra da hesaplar yapılmaz ki. Olan olmuş, yeni yolun hayırlı uğurlu olsun.</p>
      <figure>
        <img src="https://i.pstimaj.com/img/78/700x0/5dbe5072ae298b87e6992351"/>
      </figure>
      <h4>BÖYLE SORU YOK!</h4>
      <p>
        <b>Kız arkadaşım korkuyor</b>
      </p>
      <p>
        <b>21 yaşındayım. Sevgilimle evlenmeyi düşünüyoruz. Kız arkadaşım, cinsel organımın büyük olduğunu söylüyor. Benden korkuyormuş. Evlenince sorun olur mu?</b>
      </p>
      <p>
        <b>CEVAP</b>
      </p>
      <p>Değerli okurum, 21 yaşında evlenmeyi düşünüyorsun. Ne yapacaksın evlenince? Ev, eşya, iş, geçim derdi, ardından çocuklar, gözü açılmamış, binbir umut besleyen müstakbel yengemizin beklentileri, didişmeleri. Diyebilirsin ki “Hocam, biz bu yangınları yatak odasında söndürürüz.” İyi ama bir engel daha var: Yangın söndürmede beceri hortumun boyuyla değil, içinde suyuyla ilgilidir. Değerli yavrum, sakın kız arkadaşının üzerine gitme. Evleneceksen ilk geceyi bekle. O zaman yardımımız olur.</p>
      <figure>
        <img src="https://i.pstimaj.com/img/78/700x0/5dbe507366a97c39431b0c8f"/>
      </figure>
      <h4>GÜNÜN SORULARI</h4>
      <p>
        <b>Zar yırtılır mı?</b>
      </p>
      <p>
        <b>26 yaşında kadınım. Evlenip ayrıldım ama zarım bozulmadı. Doktor “Zar çok esnek. Doğumda bozulabilir” dedi. Şimdi bir ilişkim var. Doğum dışında zarın bozulma ihtimali var mı?</b>
      </p>
      <p>Sevgili okurum, ilk önce doktorun yorumuna katılmam gerekir. Ama doğum olmadan da çap bakımından biraz daha büyük bir penisle kanama olabilir. Bunları doğanın ve kendi dokunun özelliklerine bağlayalım. Sevgilinle ilişkilerine ise ben karışmıyorum, bu konuyu sen bilirsin.</p>
      <figure>
        <img src="https://i.pstimaj.com/img/78/700x0/5da7f218ae298be370e8454b"/>
      </figure>
      <p>
        <b>Baba olur muyum?</b>
      </p>
      <p>
        <b>18 yaşındayım. Her akşam mastürbasyon yapıyorum. Neden böyle oluyor? Bir de çok mastürbasyon ileride çocuğumun olmasını engeller mi?</b>
      </p>
      <p>Değerli okurum, evlendiğinde çocuğun olur. Cinsel açıdan da büyük zarar görmezsin. Ama mastürbasyonun erken boşalmaya koşullandırdığı için normal ilişkiden zevk alamama görülebilir. Yatağa girince tabii ilk akla gelen bu olacak. “Yapmayayım” dediğin halde yapıyorsan, suçluluk ve aşağılık kompleksine girme. Tahrik edici şeyler değil, üzüntülü olaylar düşün. Ve kendinde keşfedeceğin bir başka enerji motivasyonu bulursan o tarafa kay.</p>
      <p>
        <b>GÜNÜN SÖZÜ</b>
      </p>
      <p>Tek bilgi ya da tek tecrübe yarım kalmış bir düş gibidir. H.D.</p>
      <figure>
        <img src="https://i.pstimaj.com/img/78/90x50/5c764f6f66a97ca627a90c2e"/>
      </figure>
      <p>SIRADAKİ HABER Posta Gazetesi Haydar Dümen’e sorulan yeni sorular (24 Kasım 2019)</p>
    </article>
  </body>
</html>