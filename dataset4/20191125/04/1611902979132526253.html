<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/25/co-rafal-ziemkiewicz-zrobil-autorowi-wiedzmina-sapkowski-na-temat-serialu-netflixa/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-25T04:30:50+00:00"/>
    <meta property="og:title" content="Co Rafał Ziemkiewicz zrobił autorowi „Wiedźmina”? Sapkowski na temat serialu Netflixa"/>
    <meta property="og:description" content="Autor sagi o wiedźminie Geralcie, Andrzej Sapkowski, udzielił wywiadu „Nowej Fantastyce”. Pisarz opowiadał o serialu Netflixa, słowiańskim duchu swoich książek i… Rafale Ziemkiewiczu."/>
  </head>
  <body>
    <article>
      <h1>Co Rafał Ziemkiewicz zrobił autorowi „Wiedźmina”? Sapkowski na temat serialu Netflixa</h1>
      <address><time datetime="2019-11-25T04:30:50+00:00">25 Nov 2019, 04:30</time> by <a rel="author" href="https://nczas.com/author/sg/" target="_blank">SG</a></address>
      <p>
        <b>Autor sagi o wiedźminie Geralcie, Andrzej Sapkowski, udzielił wywiadu „Nowej Fantastyce”. Pisarz opowiadał o serialu Netflixa, słowiańskim duchu swoich książek i… Rafale Ziemkiewiczu.</b>
      </p>
      <p>Na początku rozmowy z Marcinem Zwierzchowskim z „Nowej Fantastyki” Sapkowski przyznał, że wzruszył się, gdy odwiedził plan serialowego „Wiedźmina”, bo pierwszy raz w życiu miał okazje zobaczyć przedsięwzięcie filmowe na taką skalę.</p>
      <p><i>– Monumentalne dekoracje, kostiumy, makijaże, aktorstwo, praca załogi i techników –</i> wymienił autor książek <i>– to wszystko wydało mi się <b>wielką sprawą</b></i>.</p>
      <p><i>– Nie będę kłamał, byłem wzruszony –</i> przyznał.</p>
      <p>Andrzej Sapkowski został również zapytany przez Zwierzchowskiego o „słowiańskość” cyklu o wiedźminie Geralcie. Odpowiedź, której udzielił autor, wielu może zaskoczyć. Tym bardziej, że został w nią wpleciony… Rafał Ziemkiewicz.</p>
      <p><i>– Owa „słowiańskość” to raczej coś w rodzaju mitu, którym obrosła moja twórczość – a i moja osoba również. W pierwszym wywiadzie, jakiego udzieliłem „Fantastyce”, <b>łatkę „Słowianina” przypiął mi Rafał Ziemkiewicz</b> i tak już zostało –</i> powiedział autor.</p>
      <p><i>– Co było powodem? To, że strawestowałem baśń Zmorskiego o strzydze? Że Geralt brzmi bardziej słowiańsko niż Conan? Że coś tam słowiańskopodobnego wplotłem w onomastykę? –</i> zastanawia się Sapkowski.</p>
      <p>Według pisarza, jego pierwsze opowiadania nie odstawały od typowego fantasy, i to z biegiem lat dodawał doń polskie lub słowiańśkie smaczki.</p>
      <p><i>– Moje pierwsze opowiadania twardo trzymały się kanonu fantasy – myślę tu światowym kanonie. Tak przynajmniej uważam. Cóż, potem przyszły przekłady i światowa fantasy musiała chcąc nie chcąc zaakceptować w branży Polaka. Słowianina, jakby nie było. W którego twórczości co bystrzejsi czytelnicy umieli wypatrzeć jakieś „polskie” czy „słowiańskie” wtręty –</i> stwierdził.</p>
      <p>Sapkowski uważa przy tym, że jako Polak, był przez długi czas dyskryminowany na światowym rynku fantasy.</p>
      <p>
        <i>– Dla jednych to była przyciągająca egzotyka. Ale nie zabrakło też wówczas opinii, że Polak piszący fantasy to tak jak Eskimos piszący o zebrach.</i>
      </p>
      <p>Serial „Wiedźmin” od Netflixa zadebiutuje na platformie 20 grudnia. Andrzej Sapkowski pełnił przy produkcji rolę konsultanta.</p>
      <p>Źródło: Nowa Fantastyka</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/25/praca-do-smierci-albo-glodowe-emerytury-szczere-wyznanie-prezes-zus/"/>
        <a href="https://nczas.com/2019/11/25/poslowie-sluchali-grzegorza-brauna-z-otwartymi-ustami-opowiedzial-im-interesujaca-historie-video/"/>
        <a href="https://nczas.com/2019/11/25/ile-tak-naprawde-zarabiaja-kasjerzy-w-lidlu-i-biedronce-wreszcie-poznalismy-prawdziwe-dane/"/>
        <a href="https://nczas.com/2019/11/25/wstrzasajace-wyznanie-lecha-walesy-byly-prezydent-brutalnie-szczerze-o-smierci/"/>
        <a href="https://nczas.com/2019/11/25/prostytutki-w-polsce-zarabiaja-krocie-w-jedna-noc-zgarniaja-dobra-miesieczna-pensje-dane/"/>
        <a href="https://nczas.com/2019/11/25/szokujacy-przypadek-jan-kulczyk-zyje-i-ukrywa-sie-ekskluzywny-jacht-miliardera-tuz-obok-jego-wilii-w-usa/"/>
        <a href="https://nczas.com/2019/11/25/znamy-zwyciezce-wyborow-prezydenckich-jasnowidz-krzysztof-jackowski-nie-zostawil-zadnych-watpliwosci/"/>
        <a href="https://nczas.com/2019/11/25/iii-wojna-swiatowa-wybuchnie-wkrotce-gorbaczow-wspomina-macierewicza-i-podaje-sposob-by-zapobiec-apokalipsie/"/>
        <a href="https://nczas.com/2019/11/25/koniec-swiata-odc-2137-potezna-asteroida-uderzy-w-ziemie-jeszcze-przed-bozym-narodzeniem/"/>
      </related>
    </article>
  </body>
</html>