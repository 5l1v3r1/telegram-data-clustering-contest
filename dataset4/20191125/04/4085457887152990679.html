<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/25/mi-mix-3-5g-s-8-gb-ram-a-256-gb-rom-spatren-v-tenaa/"/>
    <meta property="og:site_name" content="GizChina.cz"/>
    <meta property="article:published_time" content="2019-11-25T04:00:31+00:00"/>
    <meta property="og:title" content="MI MIX 3 5G s 8 GB RAM a 256 GB ROM spatřen v TENAA"/>
    <meta property="og:description" content="Telefon Mi MIX 3 5G, který byl představen v letošním únoru, byl spatřen v TENAA ve dvou nových RAM/ROM variantách - 6GB/128GB a 8GB/256GB."/>
  </head>
  <body>
    <article>
      <h1>MI MIX 3 5G s 8 GB RAM a 256 GB ROM spatřen v TENAA</h1>
      <address><time datetime="2019-11-25T04:00:31+00:00">25 Nov 2019, 04:00</time> by <a rel="author" href="https://gizchina.cz/author/k_balac/" target="_blank">Karel Baláč</a></address>
      <p>Ohodnoťte článek</p>
      <p><a href="https://gizchina.cz/category/xiaomi/">Xiaomi</a> Mi MIX 3 5G letos debutoval jako výkonnější 5G varianta bezrámečkového smartphonu vydaného v roce 2018. Kromě nové 5G konektivitě přišla nová varianta s výkonnějším chipsetem a větší baterií. <a href="http://shouji.tenaa.com.cn/mobile/MobileDetail.aspx?code=zDErPbEoeuAUCC2CA9dkLUFAOaQ%2f%2f3DALCCqnCnhqfI%3d">Podle TENAA</a> to ale není konec variant Mi MIX 3 5G, protože právě v TENAA byla spatřena nová variantu s 8 GB RAM a 256 GB ROM.</p>
      <p>Když byl telefon v únoru představen, přišel v jediné konfiguraci s 6 GB paměti RAM a 64 GB interního úložiště. Všichni víme, že to už dávno není standardem pro vlajkové lodě. Ve skutečnosti lze tuto velikost paměti RAM a úložiště nalézt na mnoha telefonech střední třídy, které byly představeny v roce 2019. Podle výpisu z TENNA existují dvě různé konfigurace – verze 6 GB + 128 GB a verze 8 GB RAM + 256 GB. Seznam navíc odhaluje, že na telefonu poběží Android 10, tedy s nadstavbou MIUI 11.</p>
      <figure>
        <img src="https://gizchina.cz/wp-content/uploads/2019/11/D0KY1hMU0AA5_uy.0.jpg"/>
      </figure>
      <p>MiMIX 3 5G má 6,39-palcový OLED displej s rozlišením 2340 x 1080. Je poháněn procesorem Qualcomm Snapdragon 855 a má 3 800 mAh kapacitu baterie s podporou QuickCharge 4+. Podporuje také 10W bezdrátové nabíjení. Zařízení má navíc 24MP selfie kameru, kterou doplňuje další 2MP přední senzor. Na zadní straně pak najdeme dva 12MP senzory. To jsou samozřejmě zajímavé specifikace, ale nová varianta s větším úložištěm a RAM určitě učiní Mi MIX 3 5G ještě atraktivnější.</p>
      <p>Zatím nevíme další podrobnosti ohledně těchto nových variant Mi MIX 3. Pokud bychom si ale měli tipnout, tak si myslíme, že se za hranice domoviny Xiaomi, tedy Číny, nepodívají. Což je zřejmě škoda.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/22/sonicky-zubni-kartacek-xiaomi-mijia-t300-v-akci/"/>
        <a href="https://gizchina.cz/2019/11/22/dalsi-ohebny-patent-od-xiaomi-pripomina-mi-mix-alpha/"/>
        <a href="https://gizchina.cz/2019/11/21/100w-rychlo-nabijeni-xiaomi-dorazi-pristi-rok/"/>
      </related>
    </article>
  </body>
</html>