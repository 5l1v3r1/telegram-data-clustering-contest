<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780090/%DA%A9%D9%85%DB%8C%D8%AA%D9%87-%D8%B1%D8%A7%D9%87%D8%A8%D8%B1%D8%AF%DB%8C-%D8%AF%D8%B1-%D8%A7%D9%85%D9%88%D8%B1-%D8%A8%D8%A7%D9%86%D9%88%D8%A7%D9%86-%D8%B4%D9%87%D8%B1%D8%B3%D8%AA%D8%A7%D9%86-%DA%AF%D8%B1%DA%AF%D8%A7%D9%86-%D8%AA%D8%B4%DA%A9%DB%8C%D9%84-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T04:42:15+00:00"/>
    <meta property="og:title" content="فرماندار گرگان: کمیته راهبردی در امور بانوان شهرستان گرگان تشکیل می شود"/>
    <meta property="og:description" content="گرگان- فرماندار شهرستان گرگان گفت: کمیته راهبردی در امور بانوان شهرستان تشکیل می شود."/>
  </head>
  <body>
    <article>
      <h1>فرماندار گرگان: کمیته راهبردی در امور بانوان شهرستان گرگان تشکیل می شود</h1>
      <address>
        <time datetime="2019-11-25T04:42:15+00:00">25 Nov 2019, 04:42</time>
      </address>
      <p>به گزارش <a href="https://www.mehrnews.com/">خبرگزاری مهر</a>، محمد حمیدی در نشست با مشاوران امور بانوان دستگاه های اجرایی شهرستان گرگان اظهارکرد: کمیته راهبردی در امور بانوان شهرستان با همکاری دستگاه های اجرایی با هدف هم افزایی و رفع مشکلات بانوان شهرستان تشکیل می شود تا نشاط و امید را در بین بانوان تقویت کند.</p>
      <p>وی افزود: ۲۵ درصد از جمعیت استان در شهرستان گرگان سکونت دارند و نزدیک به نیمی از این جمعیت را بانوان تشکیل می دهند و نیاز است به نقش آفرینی بانوان در جامعه توجه شود.</p>
      <p>حمیدی گفت: در انتخابات پیش رو، بانوان با حضور حداکثری خود می توانند همانند انتخابات سنوات قبل نقش آفرینی نمایند که نیاز است هماهنگی و همفکری منسجم تر در این حوزه صورت گیرد.</p>
      <p>فرماندار گرگان خاطرنشان کرد: همه  دستگاه های اجرایی شهرستان باید مشاور امور بانوان و یا کارشناس بانوان داشته باشند و امورات بانوان در آن دستگاه را دنبال کنند.</p>
      <p>وی افزود: هدف ما با حمایت از مشاورین و کارشناسان دستگاه های اجرایی، توجه به مطالبات بانوان غیر شاغل در شهرستان می باشد که از ظرفیت بخش های دولتی و غیر دولتی بتوانیم مشکلات سایر بانوان شهرستان گرگان را برطرف کنیم.</p>
      <p>فرماندار گرگان یاد آور شد: کمیته راهبردی بانوان در شهرستان گرگان زیرمجموعه پنج کمیته از جمله کمیته آسیب های اجتماعی به دبیری اداره بهزیستی با، کمیته ورزش به دبیری ورزش و جوانان، کمیته اشتغال به دبیری اداره کار، تعاون و اجتماعی، کمیته فرهنگ و هنر به دبیری ارشاد اسلامی و کمیته روستایی به دبیری بخشداران مرکزی و بهاران و همه این کمیته ها با ادارات ذیربط شهرستانی مسائل و مشکلات بانوان در این حوزه ها را بصورت کارشناسی مورد بررسی قرار می دهند.</p>
    </article>
  </body>
</html>