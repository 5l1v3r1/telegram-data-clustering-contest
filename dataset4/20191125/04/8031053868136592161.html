<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b5%ce%ba%ce%ba%ce%bb%ce%b7%cf%83%ce%b7-%cf%84%ce%b7%cf%82-%ce%b3%ce%b3-%cf%80%ce%bf%ce%bb%ce%b9%cf%84%ce%b9%ce%ba%ce%ae%cf%82-%cf%80%cf%81%ce%bf%cf%83%cf%84%ce%b1%cf%83%ce%af%ce%b1%cf%82-%cf%83.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T04:55:26+00:00"/>
    <meta property="og:title" content="Εκκληση της ΓΓ Πολιτικής Προστασίας στους κατοίκους της Αττικής: «Αποφύγετε τις μετακινήσεις»"/>
    <meta property="og:description" content="Σαρωτικό είναι το πέρασμα της κακοκαιρίας Γηρυόνης από την κεντρική Ελλάδα τα ξημερώματα."/>
  </head>
  <body>
    <article>
      <h1>Εκκληση της ΓΓ Πολιτικής Προστασίας στους κατοίκους της Αττικής: «Αποφύγετε τις μετακινήσεις»</h1>
      <address>
        <time datetime="2019-11-25T04:55:26+00:00">25 Nov 2019, 04:55</time>
      </address>
      <p>
        <b>Σαρωτικό είναι το πέρασμα της κακοκαιρίας Γηρυόνης από την κεντρική Ελλάδα τα ξημερώματα.</b>
      </p>
      <p>Λίγο μετά τις 4 η σφοδρή καταιγίδα χτύπησε στην ανατολική Πελοπόννησο και την Αττική, με την Γενική Γραμματεία Πολιτικής Προστασίας να βγάζει στις 5 τα ξημερώματα έκτακτη ανακοίνωση, ζητώντας από τους κατοίκους της Αττικής να αποφύγουν τις μετακινήσεις ως τις 10 το πρωί!</p>
      <p>Οι προβλέψεις κάνουν λόγο για πλημμυρικά φαινόμενα και η Γ.Γ. Πολιτικής Προστασίας, έκανε επείγουσα σύσταση/ έκκληση προς τους πολίτες να αποφύγουν το πρωί τις μετακινήσεις.</p>
      <p><b>Η ανακοίνωση της Γ.Γ. Πολιτικής Προστασίας</b><br/>«Επείγουσα σύσταση- έκκληση προς τους Πολίτες της Αττικής: Η Γενική Γραμματεία Πολιτικής Προστασίας, συστήνει στους πολίτες-κατοίκους της Αττικής, να αποφεύγουν τις μετακινήσεις τους ως τις 10 το πρωί, τόσο για λόγους προληπτικούς, όσο και για λόγους αποφυγής κυκλοφοριακής συμφόρησης, με πιθανόν δυσάρεστες συνέπειες λόγω συσσώρευσης υδάτων».</p>
      <figure>
        <img src="https://www.iefimerida.gr/sites/default/files/inline-images/politiki-porostasia-enmimerosi.JPG"/>
      </figure>
    </article>
  </body>
</html>