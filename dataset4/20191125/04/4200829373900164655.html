<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/besiktas/2019/11/25/cok-yakistilar"/>
    <meta property="og:site_name" content="FotoMaç"/>
    <meta property="article:published_time" content="2019-11-25T04:50:14+00:00"/>
    <meta property="og:title" content="Çok yakıştılar"/>
    <meta property="og:description" content="Atiba ile Elneny birlikte oynamaya başladığından beri savunma daha sağlam. Zaferler ise arka arkaya geliyor."/>
  </head>
  <body>
    <article>
      <h1>Çok yakıştılar</h1>
      <h2>Atiba ile Elneny birlikte oynamaya başladığından beri savunma daha sağlam. Zaferler ise arka arkaya geliyor.</h2>
      <address>
        <time datetime="2019-11-25T04:50:14+00:00">25 Nov 2019, 04:50</time>
      </address>
      <p>Hızla<b> </b>yükselişe geçen <u><a href="https://www.fotomac.com.tr/haberleri/kara-kartal?id=a8831dce-da8e-4945-a69c-c1d0349dfe6f">Kara Kartal</a></u>'da dikkat çeken nokta siyah-beyazlıların hücum zenginliğini bir tarafa bırakıp, önce defans güvenliğini sağlaması ve bunun gösterdiği etki oldu. Bu etkinin başrol oyuncuları ise Atiba-Elneny ikilisiydi. İlk 6 haftada defansın önünde 5 farklı ikili deneyen Avcı, 12 gol yiyerek geçirilen bu süreçten sonra 7. haftadaki Alanya maçında Atiba- Oğuzhan ikilisine görev verdi. Bu maçta alınan 2-0'lık galibiyete rağmen Dorukhan Toköz ve Oğuzhan'ın aynı anda sakatlanması sonraki haftalar için yeni bir mecburiyet doğurdu ve Atiba-Elneny yan yana geldi. 8. haftadaki Ankaragücü deplasmanında rakibe neredeyse pozisyon verilmedi. Avcı, G.Saray derbisine de bu iki isimle çıkıp galip geldi. Bu sağlamlık takım oyununa da yansırken, <u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u> oldukça az pozisyon veren, son 6 maçta sadece 1 gol yiyen bir takıma döndü.</p>
    </article>
  </body>
</html>