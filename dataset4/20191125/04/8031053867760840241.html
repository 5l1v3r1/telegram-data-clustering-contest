<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%ce%b5%cf%81%ce%b9%cf%86%ce%ad%cf%81%ce%b5%ce%b9%ce%b1-%ce%b1%cf%84%cf%84%ce%b9%ce%ba%ce%ae%cf%82-%cf%83%cf%84%ce%b9%cf%82-10-%ce%b8%ce%b1-%ce%b1%ce%bd%ce%bf%ce%af%ce%be%ce%bf%cf%85%ce%bd.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T04:53:05+00:00"/>
    <meta property="og:title" content="Περιφέρεια Αττικής: Στις 10 θα ανοίξουν τα σχολεία λόγω της κακοκαιρίας «Γηρυόνης»"/>
    <meta property="og:description" content="Την απόφαση της Περιφέρειας Αττικής να ζητήσει από τους δήμους να ανοίξουν στις 10 το πρωί τα σχολεία λόγω της κακοκαιρίας Γηρυόνης ανακοίνωσε τα ξημερώματα ο Γιώργος Πατούλης."/>
  </head>
  <body>
    <article>
      <h1>Περιφέρεια Αττικής: Στις 10 θα ανοίξουν τα σχολεία λόγω της κακοκαιρίας «Γηρυόνης»</h1>
      <address>
        <time datetime="2019-11-25T04:53:05+00:00">25 Nov 2019, 04:53</time>
      </address>
      <p>
        <b>Την απόφαση της Περιφέρειας Αττικής να ζητήσει από τους δήμους να ανοίξουν στις 10 το πρωί τα σχολεία λόγω της κακοκαιρίας Γηρυόνης ανακοίνωσε τα ξημερώματα ο Γιώργος Πατούλης.</b>
      </p>
      <p>«Η κακοκαιρία είναι σε εξέλιξη σε διάφορες περιοχές της Αττικής και για την ασφάλεια των μαθητών θα ζητήσουμε να μείνουν κλειστά τα σχολεία μέχρι τις 10 το πρωί» δήλωσε ο κ. Πατούλης στο ΟΡΕΝ.</p>
      <p>Σύμφωνα με τον ίδιο η πυροσβεστική μέχρι τις 6 το πρωί είχε δεχθεί 30 κλήσεις για αντλήσεις υδάτων στην Αττική.</p>
      <p>Υπενθυμίζεται ότι λίγο πριν τις πέντε τα ξημερώματα της Δευτέρας η Γενική Γραμματεία Πολιτικής Προστασίας, ζήτησε από τους πολίτες – κατοίκους της Αττικής, να αποφύγουν τις μετακινήσεις έως τις 10 το πρωί.</p>
      <p>Όπως αναφέρεται στην ανακοίνωση – έκκληση οι μετακινήσεις πρέπει να αποφεύγονται τόσο για λόγους προληπτικούς, όσο και για την αποφυγή κυκλοφοριακής συμφόρησης, με πιθανές δυσάρεστες συνέπειες λόγω συσσώρευσης υδάτων.</p>
    </article>
  </body>
</html>