<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/buitenland/nek-aan-nekrace-bij-verkiezingen-uruguay-resultaten-vrijdag-pas-verwacht~a83ab76f/"/>
    <meta property="og:site_name" content="HLN"/>
    <meta property="article:published_time" content="2019-11-25T04:07:53+00:00"/>
    <meta property="og:title" content="Nek-aan-nekrace bij verkiezingen Uruguay: resultaten vrijdag pas verwacht"/>
    <meta property="og:description" content="De tweede ronde van de presidentsverkiezingen in Uruguay lijkt af te stevenen op een nek-aan-nekrace tussen de centrumrechtse kandidaat Luis Lacalle Pou en de voormalige burgemeester van Montevideo..."/>
  </head>
  <body>
    <article>
      <h1>Nek-aan-nekrace bij verkiezingen Uruguay: resultaten vrijdag pas verwacht</h1>
      <address><time datetime="2019-11-25T04:07:53+00:00">25 Nov 2019, 04:07</time> by <a rel="author">IB</a></address>
      <p>
        <b>De tweede ronde van de presidentsverkiezingen in Uruguay lijkt af te stevenen op een nek-aan-nekrace tussen de centrumrechtse kandidaat Luis Lacalle Pou en de voormalige burgemeester van Montevideo van de regerende partij Daniel Martinez. Die eerste lijkt momenteel aan de leiding te staan maar omdat het zo nipt is, worden de definitieve resultaten pas vrijdag verwacht, stelt het hoofd van de kiescommissie.</b>
      </p>
      <p>“Er wordt zondag (lokale tijd, red.) geen winnaar meer uitgeroepen", aldus de voorzitter van de commissie Jose Arocena. Dinsdagochtend zullen de stembiljetten herteld worden, zo verklaarde hij aan lokale media.</p>
      <related>
        <h4>Lees ook</h4>
        <a href="https://www.hln.be/bizar/venezolaan-met-een-been-wandelt-voor-dochter-in-rolstoel-dwars-door-zuid-amerika~a45b6d96/"/>
      </related>
      <p>De centrumrechtse kandidaat senator Luis Alberto Lacalle Pou stond volgens de eerste exit-polls nipt voor op oud-burgemeester Daniel Martínez, van de regerende linkse partij Breed Front. Die partij levert al vijftien jaar de president in het Zuid-Amerikaanse land.</p>
      <p>De aanhangers van Lacalle Pou waren na die eerste berichten uitgelaten, maar partijfunctionarissen maakten duidelijk dat er nog geen feest gevierd mocht worden.</p>
      <h3>15 jaar links bestuur</h3>
      <p>In de eerste ronde won Martínez nog overtuigend, al behaalde hij geen meerderheid. De Nationale Partij ging daarna een verbond aan met andere centrumpartijen en rechtse partijen. Daardoor kon de centrum-rechtse Lacalle Pou opeens op veel meer steun rekenen.</p>
      <p>Als Luis Lacalle Pou wint, maakt hij een einde aan vijftien jaar van links bestuur in het land.</p>
      <figure>
        <img src="https://images3.persgroep.net/rcs/mVqVZDud2KnRK0z8-1XdkbYwLK8/diocontent/161375000/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Luis Lacalle Pou.<cite>© AFP</cite></figcaption>
      </figure>
      <figure>
        <img src="https://images0.persgroep.net/rcs/NJJvZYPwiUVtVEc1QelhQlVIpYM/diocontent/161374944/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Daniel Martinez en zijn running mate Graciela Villar in Montevideo.<cite>© REUTERS</cite></figcaption>
      </figure>
    </article>
  </body>
</html>