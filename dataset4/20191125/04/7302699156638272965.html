<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000112866"/>
    <meta property="og:site_name" content="MGR Online"/>
    <meta property="article:published_time" content="2019-11-25T04:43:00+00:00"/>
    <meta property="og:title" content="มีเซ็กซ์ได้แต่ต้องเสร็จเร็วและอย่าใช้ท่ายาก &quot;คอนเต้&quot; แนะแข้ง อินเตอร์ฯ"/>
    <meta property="og:description" content="อันโตนิโอ คอนเต้ กุนซือ งูใหญ่ อินเตอร์ มิลาน แนะนักเตะมีเซ็กซ์ได้ แต่ต้องฉบับย่อให้เสร็จเร็วที่สุดจะได้ไม่เปลืองพลังงาน นอกจากนี้ห้ามใช้ท่ายากเพราะอาจเสี่ยงที่จะบาดเจ็บ"/>
  </head>
  <body>
    <article>
      <h1>มีเซ็กซ์ได้แต่ต้องเสร็จเร็วและอย่าใช้ท่ายาก "คอนเต้" แนะแข้ง อินเตอร์ฯ</h1>
      <address><time datetime="2019-11-25T04:43:00+00:00">25 Nov 2019, 04:43</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011676501.JPEG"/>
      </figure>
      <p>อันโตนิโอ คอนเต้ กุนซือ "งูใหญ่" อินเตอร์ มิลาน แนะนักเตะมีเซ็กซ์ได้ แต่ต้องฉบับย่อให้เสร็จเร็วที่สุดจะได้ไม่เปลืองพลังงาน นอกจากนี้ห้ามใช้ท่ายากเพราะอาจเสี่ยงที่จะบาดเจ็บ<br/><br/>อินเตอร์ มิลาน กำลังล่าแชมป์ กัลโช่ เซเรีย อา อิตาลี ครั้งแรกรอบ 10 ปี หลังจากหนสุดท้ายเกิดขึ้นเมื่อฤดูกาล 2009–10 โดยสถานการณ์เวลานี้ตามหลังจ่าฝูง ยูเวนตุส แต้มเดียวเมื่อพ้น 13 นัด<br/><br/>ทำให้ คอนเต้ ค่อนข้างเน้นเป็นพิเศษไม่เว้นแม้กระทั่งเรื่องเซ็กซ์ของผู้เล่น อินเตอร์ "ผมให้คำแนะนำนักเตะเกี่ยวกับการมีเซ็กซ์แบบที่ควรใช้เวลาเพียงช่วงสั้นๆ เท่านั้น นอกจากนี้คุณควรอยู่ข้างล่างภรรยา เพราะจะได้ไม่ต้องใช้ท่ายากจนเกินไป"<br/><br/>งานนี้ เลาตาโร มาร์ติเนซ กองหน้าอาร์เจนไตน์ที่ซัดให้ "งูใหญ่" 6 ประตูจาก 13 นัดในลีกปีนี้ แอบขำคำแนะนำของบอส ทว่าก็ไม่ขัดข้อง "แน่นอนเราต้องซ้อมและทำงานหนักต่อเนื่อง ดังนั้นเมื่ออยู่บ้านก็ควรที่จะพักผ่อนอย่างที่โค้ชพูด"<br/><br/>อินเตอร์ จำต้องเชื่อ คอนเต้ เพราะถือเป็นกุนซือที่มีประสบการณ์คุม บารี่, ยูเวนตุส และ เชลซี คว้าแชมป์มาแล้ว นอกจากนี้ระดับทีมชาติอิตาลีก็เคยกุมบังเหียน</p>
    </article>
  </body>
</html>