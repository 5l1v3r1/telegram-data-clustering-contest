<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/muteahhit-girmeyen-belediye-257774h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-25T04:00:00+00:00"/>
    <meta property="og:title" content="Müteahhit girmeyen belediye!"/>
    <meta property="og:description" content="Ankara Yenimahalle Belediye Başkanı Fethi Yaşar, &quot;Kaldırım taşını kendimiz üretip kendimiz döşüyor, parkı kendimiz yapıyor, asfaltı kendimiz döküyoruz. Müteahhit yok. Alt ve üst yapı birimleri en güçlü belediye biziz&quot; dedi."/>
  </head>
  <body>
    <article>
      <h1>Müteahhit girmeyen belediye!</h1>
      <address><time datetime="2019-11-25T04:00:00+00:00">25 Nov 2019, 04:00</time> by <a rel="author">Yeni Çağ Gazetesi</a></address>
      <p>
        <b>Ankara Yenimahalle Belediye Başkanı Fethi Yaşar, "Kaldırım taşını kendimiz üretip kendimiz döşüyor, parkı kendimiz yapıyor, asfaltı kendimiz döküyoruz. Müteahhit yok. Alt ve üst yapı birimleri en güçlü belediye biziz" dedi.</b>
      </p>
      <p>Fatih Erboz / ANKARA</p>
      <p>Ankara'nın Yenimahalle Belediye Başkanı Fethi Yaşar, uygun projeleri devam ettirip yenilerini ürettiklerini, seçim önce verdikleri sözleri unutmadıklarını söyledi. CHP'li Başkan Yaşar, YENİÇAĞ'a yaptığı açıklamada v<b>atandaşın ekonomik kriz nedeniyle zorda olduğunu, belediyeye olan borçlarını ödeyemediğini, ruhsat harçlarının kesildiğini, devletten gelen gelirde de düşme olduğunu söyledi. Tüm zorluklara rağmen bu yılın toparlanma yeni proje hazırlama yılı olacağını </b>belirten Başkan, şöyle dedi:</p>
      <p>"Yarım kalan tesisleri tamamlayarak hizmete sokuyoruz. Turgut Özal Kültür Merkezi'ni bitirdik, yakında açıyoruz. Beş sağlık ocağını bitirdik, 15'e yakın park yeri açıyoruz. Yedi kültür merkezinin dördü tamamlandı.  Bu sene seçim vaadi olarak verdiğimiz hemen hemen her konunun projesi hazırlanıyor. Kreş sayısını arttırmaya devam edeceğiz. Altyapı çalışmalarını tamamıyla bitirmeye çalışarak, mahaller arasındaki dengesizliği de büyük ölçüde kaldırmış oluyoruz. Belediyeyi bin 800 kişiyle devraldık, şu anda 3 bin 700 kişi çalışıyor. İstihdam yarattık. İki yol var ya her şeyi müteahhide vereceksiniz ya her şeyi belediyenin kendi emekçisi yapacak. Biz ikinciyi tercih ettik. Belediyemizin 500'e yakın iş aracı var. Tamamı kendi malı. Bunların hepsini belediyeye kazandırdık."</p>
      <figure>
        <img src="https://www.yenicaggazetesi.com.tr/d/other/k-018.jpg"/>
      </figure>
      <p>Gençlere üniversiteye hazırlamada ve lise öğretiminde destek verdiklerini de belirten Fethi Yaşar, bu konuda atanamayan öğretmenlerden yararlandıklarını ifade etti. Belediye olarak 750 öğretmene istihdam sağladıklarını kaydeden yaşar, şöyle devam etti: "Belediyemizin bu binanın dışında hiçbir şeyi yoktu. 21 bir noktada Yenimahalle evleri var. Sanat kültür orada, ayrıca her türlü meslek edindirme kursları var. Oralarda 250 öğretmen çalışıyor. Meslek edindirme öğretmeni. 4 kapalı yüzme havuzumuz var orada Spor Akademisi mezunu öğretmenler çalışıyor. Yüzme öğretiyor. Kütüphaneler var, etüt merkezleri var, 200'e yakın öğretmenimiz orada hizmet veriyor. Türkiye'de ilk defa engelli çocuklarımız için kreş yaptık. Buralarda öğretmenlerimiz çalışıyor. İstihdam sağlama böyle bir şey. <b>Kaldırım taşını kendimiz üretim, kendimiz döşüyoruz. Parkı kendimiz yapıyoruz. Asfaltı kendimiz döküyoruz. Müteahhit yok.</b> Havuzları kendimiz işletiyoruz, düğün salonları yaptık, kendimiz işletiyoruz. Yenimahalle belediyesi alt yapı ve üst yapı birimleri olarak Türkiye'nin en güçlü belediyesi konumundayız."</p>
    </article>
  </body>
</html>