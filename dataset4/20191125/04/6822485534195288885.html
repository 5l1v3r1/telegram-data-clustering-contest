<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904009.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T04:30:00+00:00"/>
    <meta property="og:title" content="علی کریمی از ایران رفتنی شد"/>
    <meta property="og:description" content=" به گزارش باشگاه خبرنگاران جوان، شنیده ها حاکیست علی کریمی بازیکن سابق تیم ملی فوتبال کشورمان و باشگاه پرسپولیس که در تجربه مربیگری چندان توفیقی نداشت گویا به زودی ایران را به مقصد کانادا ترک می‌کند. گفته می شود امور اداری  او جهت خروج از کشور درحال پیگیری است  اما هنوز در مورد مهاجرت موقت و یا دائمی او خبر موثقی منتشر نشده است."/>
  </head>
  <body>
    <article>
      <h1>علی کریمی از ایران رفتنی شد</h1>
      <address>
        <time datetime="2019-11-25T04:30:00+00:00">25 Nov 2019, 04:30</time>
      </address>
      <p>بازیکن سابق تیم ملی فوتبال کشورمان به زودی ایران را ترک می‌کند.</p>
      <p> به گزارش باشگاه خبرنگاران جوان، شنیده ها حاکیست علی کریمی بازیکن سابق تیم ملی فوتبال کشورمان و باشگاه پرسپولیس که در تجربه مربیگری چندان توفیقی نداشت گویا به زودی ایران را به مقصد کانادا ترک می‌کند. گفته می شود امور اداری  او جهت خروج از کشور درحال پیگیری است  اما هنوز در مورد مهاجرت موقت و یا دائمی او خبر موثقی منتشر نشده است.<br/> <br/>علی کریمی دوران فوتبال خود را از تیم فتح تهران آغاز کرد و با بازی کردن در تیم فوتبال پرسپولیس نامی برای خود دست و پا کرد و چند سالی را در تیم‌های کشور‌های حاشیه خلیج فارس  سپری کرد. بعد از آن کریمی، راهی بوندسلیگا و تیم فوتبال بایرن مونیخ شد.  <br/> <br/>مرد شماره هشت در بازگشت از آلمان راهی قطر شد و پس از مدتی کوتاه بازی برای پرسپولیس و استیل آذین، دوباره راهی آلمان و این بار تیم شالکه ۰۴ شد. در نهایت کریمی با پیراهن تراکتورسازی تبریز به دوران فوتبال خود پایان داد.کریمی که در ایران به جادوگر معروف است، سابقه کسب عنوان مرد سال آسیا را در سال ۲۰۰۴  دارد و در طی سال‌های حضورش در تیم ملی موفق به انجام ۱۲۷ بازی و ۳۸ گل ملی شد.<br/>علی کریمی و وکیل او هنوز در مورد این شایعه مهاجرت واکنشی نشان نداده اند.<br/> <br/>برخی منابع معتقد اند علی کریمی برای انجام امورات شخصی راهی کانادا می شود.</p>
    </article>
  </body>
</html>