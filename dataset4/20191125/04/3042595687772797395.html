<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/katastrofescener-etter-uvaer-i-sor-europa/71856465"/>
    <meta property="og:site_name" content="Dagbladet.no"/>
    <meta property="article:published_time" content="2019-11-25T04:36:51+00:00"/>
    <meta property="og:title" content="Katastrofescener etter uvær i Sør-Europa"/>
    <meta property="og:description" content="Regnvær og vind skaper store problemer."/>
  </head>
  <body>
    <article>
      <h1>Katastrofescener etter uvær i Sør-Europa</h1>
      <h2>Regnvær og vind skaper store problemer.</h2>
      <address><time datetime="2019-11-25T04:36:51+00:00">25 Nov 2019, 04:36</time> by <a rel="author">Marthe Ihle</a></address>
      <p>Turistperlen Venezia har i godt over ei ukes tid stått under vann. Regn og uvær gjør at vannstanden har vært så høy at vannet har stått til hoftehøyde flere steder i byen.</p>
      <p>Men Venezia er ikke den eneste byen som er rammet av uvær i Sør-Europa.</p>
      <p>Andre steder i Italia er veier vasket vekk etter uværet. Blant annet har et jordras vasket vekk ei bru på en motorvei i Liguria, skriver <a href="https://www.bt.dk/udland/bro-kollapset-i-italien-mens-sydeuropa-plages-af-oversvoemmelser">Reuters</a>.</p>
      <h3>Store problemer</h3>
      <p>Ingen skal være omkommet i brukollapsen, skriver nyhetsbyrået.</p>
      <p>
        <b>- Det jobbes på spreng for å bekrefte at dette er tilfelle, melder Autostrada dei Fiori, som holder motorveiene gående.</b>
      </p>
      <p>I samme område kollapset ei bru også i fjor, og hele 43 mennesker mistet livet.</p>
      <p>Minst tre personer har omkommet og flere er savnet i flom og uvær ved den franske rivieraen. Blant annet er byen Le Muy rammet av store oversvømmelser. Fortsatt er det et flomvarsel i området, og et hundretall husstander er evakuert.</p>
      <p>I byen Palvas-les-Flots ble folk sett padlende i kanoer i gatene.</p>
      <figure>
        <img src="https://dbstatic.no/71856470.jpg?imageId=71856470&amp;width=1024&amp;height=615"/>
        <figcaption><b>EN PADLETUR:</b> I byen Palvas-les-Flots. Foto: Pascal GUYOT / AFP Vis mer</figcaption>
      </figure>
      <h3>Flom</h3>
      <p>Det var den verste flommen på over 50 år som rammet Venezia denne måneden, og har ført til store skader. Vannstanden var oppe i drøye 187 centimeter.</p>
      <p>Ordfører Luigi Brugnaro anslår at vannet har påført skader for om lag én milliard euro.</p>
      <p>- Vi har ødelagt Venezia. Vi snakker om skader for rundt én milliard euro, og det er bare for tirsdag, ikke for i dag, sa Brugnaro.</p>
      <p>Regjeringen har også gitt en nødbevilgning på 20 millioner euro for å håndtere flommen.</p>
    </article>
  </body>
</html>