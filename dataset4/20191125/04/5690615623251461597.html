<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837586-ministr-nimechchini-nazvav-dostup-do-internetu-odnim-z-osnovnikh-prav-lyudini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T04:59:00+00:00"/>
    <meta property="og:title" content="Міністр Німеччини назвав доступ до інтернету одним з основних прав людини"/>
    <meta property="og:description" content="КИЇВ. 25 листопада. УНН. Міністр економіки Німеччини Петер Альтмаєр заявив, що вважає вільний доступ до інтернету одним з основних прав людини. Про це …"/>
  </head>
  <body>
    <article>
      <h1>Міністр Німеччини назвав доступ до інтернету одним з основних прав людини</h1>
      <address><time datetime="2019-11-25T04:59:00+00:00">25 Nov 2019, 04:59</time> by <a rel="author">Ілля Нежигай</a></address>
      <p><b>КИЇВ. 25 листопада. УНН.</b> Міністр економіки Німеччини Петер Альтмаєр заявив, що вважає вільний доступ до інтернету одним з основних прав людини. Про це повідомляє <b>УНН</b> із посиланням на DW.</p>
      <p>“Вільний доступ до інтернету має бути основним правом людини, яке стосується всіх у всьому світі... Це має бути так само, як загальнолюдське право мати доступ до води, охорони здоров’я чи освіти”, — заявив Альтмайер у неділю, 24 листопада, передає агенція Reuters.</p>
      <p>Міністр наголосив, що право на вільний доступ до мережі, зокрема, стосується країн з перехідною економікою та тих, які розвиваються. “Ми не хочемо будувати нові стіни”, — наголосив Альтмаєр.</p>
      <p>Відповідну заяву міністр зробив напередодні відкриття форуму з управління інтернетом в Берліні. Цей форум організувала ООН.</p>
      <p>Нагадаємо, міністр цифрової трансформації Михайло Федоров <a href="https://www.unn.com.ua/uk/news/1837557-ministr-rozpoviv-pro-riven-pokrittya-ukrayini-internetom">розповів про рівень покриття України інтернетом.</a></p>
    </article>
  </body>
</html>