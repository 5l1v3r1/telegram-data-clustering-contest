<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/news/story/655802/gerapetritis-h-kyvernisi-proxora-se-simantikes-meioseis-foron-gia-to-2020"/>
    <meta property="og:site_name" content="OnSports"/>
    <meta property="article:published_time" content="2019-11-25T04:00:24+00:00"/>
    <meta property="og:title" content="Γεραπετρίτης: Η κυβέρνηση προχωρά σε σημαντικές μειώσεις φόρων για το 2020"/>
    <meta property="og:description" content="«Η κυβέρνηση δεν υποτίμησε την κατάσταση στο προσφυγικό/μεταναστευτικό, αλλά αντίθετα είχαμε ενεργή και άμεση αντίδραση ώστε να υπάρξει ένα συνολικό επιχειρησιακό σχέδιο για τη διαχείριση του προβλήματος», δηλώνει ο υπουργός Επικρατείας, Γιώργος Γεραπετρίτης."/>
  </head>
  <body>
    <article>
      <h1>Γεραπετρίτης: Η κυβέρνηση προχωρά σε σημαντικές μειώσεις φόρων για το 2020</h1>
      <address><time datetime="2019-11-25T04:00:24+00:00">25 Nov 2019, 04:00</time> by <a rel="author">Onsports Team</a></address>
      <p>«Η κυβέρνηση δεν υποτίμησε την κατάσταση στο προσφυγικό/μεταναστευτικό, αλλά αντίθετα είχαμε ενεργή και άμεση αντίδραση ώστε να υπάρξει ένα συνολικό επιχειρησιακό σχέδιο για τη διαχείριση του προβλήματος», δηλώνει ο υπουργός Επικρατείας, Γιώργος Γεραπετρίτης.</p>
      <p>Σε συνέντευξή του στην εφημερίδα «Real News», αναφέρεται στον κυβερνητικό σχεδιασμό για το προσφυγικό, τονίζοντας την πρόθεση βελτιστοποίησης της επιτήρησης των διόδων στα θαλάσσια σύνορα, «με τη συγκρότηση ισχυρού ενιαίου φορέα επιτήρησης των συνόρων, ο οποίος θα εντάξει στο δυναμικό του 1.200 συνοριοφύλακες και θα εξοπλιστεί με ισχυρές υποδομές περιλαμβανομένου του Εθνικού Συστήματος Ολοκληρωμένης Θαλάσσιας Επιτήρησης, το οποίο ξεκίνησε ως πρόγραμμα το 2014, αλλά αδράνησε απολύτως τα τελευταία χρόνια».</p>
      <p>Ερωτηθείς για τη διαδικασία εκλογής του Προέδρου της Δημοκρατίας και την κριτική που ασκεί ο ΣΥΡΙΖΑ στην κυβέρνηση, ο κ. Γεραπετρίτης απάντησε ότι «η πρόταση του ΣΥΡΙΖΑ για απευθείας εκλογή του ΠτΔ από τον λαό δεν προσιδιάζει σε ένα σύστημα Προεδρευομένης Δημοκρατίας, όπως είναι το δικό μας και θα οδηγούσε σε ένα Πρόεδρο εκλεγμένο από κομματική βάση».</p>
      <p>«Επιπλέον θα δημιουργούσε μια ιδιότυπη συγκατοίκηση στο πολίτευμα, όπου θα είχαμε άμεσα αιρετό ΠτΔ με αυξημένη νομιμοποίηση δίπλα στον πολιτικά υπεύθυνο πρωθυπουργό», σημειώνει χαρακτηριστικά.</p>
      <p>Διαβάστε περισσότερα στο <a href="https://www.cnn.gr/news/politiki/story/198452/gerapetritis-h-kyvernisi-proxora-se-simantikes-meioseis-foron-gia-to-2020">Cnn.gr</a></p>
    </article>
  </body>
</html>