<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-igazabol-karacsony-szimfonikus-koncertshow/"/>
    <meta property="og:site_name" content="lokál"/>
    <meta property="article:published_time" content="2019-11-25T04:43:06+00:00"/>
    <meta property="og:title" content="Igazából karácsony - szimfonikus koncertshow"/>
    <meta property="og:description" content="A Budafoki Dohnányi Zenekar “igazából megünnepli a karácsonyt”!"/>
  </head>
  <body>
    <article>
      <h1>Igazából karácsony - szimfonikus koncertshow</h1>
      <address><time datetime="2019-11-25T04:43:06+00:00">25 Nov 2019, 04:43</time> by <a rel="author">Lokál</a></address>
      <p>A Budafoki Dohnányi Zenekar “igazából megünnepli a karácsonyt”! A tavaly hagyományteremtő szándékkal elindított sorozat keretében, karácsonyi légkört csempésznek a Papp László Budapest Sportarénába. 2019. december 28-án a komoly- és könnyedebb zenei szimfonikus feldolgozásokkal, szólistákkal, táncosokkal, légtornászokkal kiegészülve idézik meg az ünnepi hangulatot.</p>
      <p>A hagyományos szimfonikus koncertek kereteit feszegető koncertshow-n a legnépszerűbb nemzetközi karácsonyi dallamokkal, zenei meglepetésekkel készülnek, melyet látványelemekkel, légtornászokkal, fényjátékokkal, vetítéssel tesznek még varázslatosabbá. A különleges koncert vendégei Tompos Kátya, Zemlényi Eszter és Balga Gabriella lesznek.</p>
      <p>Egy este, melyet ajánlunk minden zeneszerető embernek, egy este, ahová mindenkit egy közös karácsonyi ünneplésére invitálunk.</p>
      <p>A BDZ karácsonyi koncertjével sok ezer nehéz sorsú kisgyerek karácsonyát segíti szebbé varázsolni, így támogatva a Baptista Szeretetszolgálat Cipősdoboz Akcióját.</p>
      <figure>
        <img src="https://www.lokal.hu/wp-content/uploads/2019/11/BDZ_igazabolKaracsony_1-1280x853.jpg"/>
        <figcaption>Fotó: Lokál</figcaption>
      </figure>
    </article>
  </body>
</html>