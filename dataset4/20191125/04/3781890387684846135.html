<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/743441"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T04:10:00+00:00"/>
    <meta property="og:title" content="ครูต๊อกผวา&quot;หนุ่มBmw&quot;เส้นใหญ่จริงลาผอ.ไม่เข้าโรงเรียน"/>
    <meta property="og:description" content="คดี’หนุ่มBmw’เส้นใหญ่จริง รู้จักผู้กว้างขวางเมืองชลเพียบ ครูต๊อกผวา ขอลาผอ.ไม่เข้าโรงเรียน หลังรู้ชื่อไปแจ้งตร.แต่เงียบเหมือนเป่าสาก เตรียมร้องศูนย์ดำรงค์ธรรม"/>
  </head>
  <body>
    <article>
      <h1>ครูต๊อกผวา"หนุ่มBmw"เส้นใหญ่จริงลาผอ.ไม่เข้าโรงเรียน</h1>
      <address>
        <time datetime="2019-11-25T04:10:00+00:00">25 Nov 2019, 04:10</time>
      </address>
      <p>
        <b>คดี’หนุ่มBmw’เส้นใหญ่จริง รู้จักผู้กว้างขวางเมืองชลเพียบ ครูต๊อกผวา ขอลาผอ.ไม่เข้าโรงเรียน หลังรู้ชื่อไปแจ้งตร.แต่เงียบเหมือนเป่าสาก เตรียมร้องศูนย์ดำรงค์ธรรม</b>
      </p>
      <p>จากกรณี "ครูต๊อก" น.ส.ราตรี วัฒนปรีชาเลิศ อายุ 41 ปี ครูธุรการโรงเรียนแห่งหนึ่งใน อ.เมือง จ.ชลบุรี ถูกชายขับรถสปอร์ต บีเอ็มดับบลิว รุ่น แซด 4 ป้ายแดง มาหาในโรงเรียนแล้วตรงปรี่เข้ามา ชกเข้าไปที่เป้าตาซ้ายจนสลบลงกับพื้นต่อหน้านักเรียนจำนวนมาก ก่อนจะหยิบโทรศัพท์ของครูต๊อกที่พยายามถ่ายคลิป ติดมือหลบหนีไป  โดยอ้างว่าเป็นคนสนิทของคนใหญ่คนโตนามสกุลดังอีกด้วย ต่อมานายพฤฒิพงศ์ สิงห์โตทอง ประธานสภาอบจ.ชลบุรี ซึ่งถูกชายคนที่ทำร้ายครูต๊อกอ้าง ได้ยืนยันแล้วว่าไม่รู้จัก นอกจากนี้ ชายที่ก่อเหตุได้พยายามติดต่อมาหาครูต๊อบเพื่อเจรจาขอให้ยอมความ แต่ทางครูต๊อกยืนยันจะเอาเรื่องให้ถึงที่สุด<br/><br/>ความคืบหน้า เมื่อวันที่ 25 พ.ย.น.ส.ราตรี วัฒนปรีชาเลิศ อายุ 41 ปี "ครูต๊อบ"ได้เดินทางไปพบนายบำ​เพ็ญ โรจน์พัฒนากุล ส.อบจ.ชลบุรี เขตอำเภอบ้านบึง ที่บ้านพักเลขที่ 21 ม.1 ต.มาบไผ่ อ.บ้านบึง ซึ่งเป็นญาติผู้พี่ ผู้น้องกัน เพื่อเล่ารายละเอียดต่างๆและเพื่อให้ช่วยเร่งรัดเจ้าหน้าที่ตำรว​จให้ช่วยติดตามหนุ่มผู้ก่อเหตุ​มาดำเนินคดีตามกฎหมาย พร้อมกั​บบอกกับผู้สื่อข่าวว่า ตอนนี้ตนเองจะเดินทางไปไหนก็ต้อ​งระมัดระวังตัว เนื่องจากเป็นผู้หญิงและยั​งหวาดกลัวกับเรื่องราวที่เกิดขึ้น รวมทั้งยังไม่ไปกล้าไปทำงานที่โรงเ​รียนอีกด้วย จึงขอลาหยุดกับนายสุเทพ ทวีเหลือ ผอ.โรงเรียนเป็นที่เรีย​บร้อยแล้ว และวันนี้จะเดินทางไปที่ศูนย์ดำ​รงธรรมจังหวัดชลบุรี เพื่อให้ช่วยติดตามเรื่องนี้อีกด้วย<br/>       <br/> </p>
      <figure>
        <img src="https://www.dailynews.co.th/admin/upload/20191125/news_lWxuexqbyl110317_533.jpg?v=20191125158?v=1854"/>
      </figure>
      <p>ด้านนาย นายพฤฒิพงศ์ สิงห์โตทอง ประธานสภาอบจ.ชลบุรี ซึ่งหนุ่มบีเอ็มดับบลิว อ้างว่าเป็นคนสนิทและนำชื่อมาข่​มขู่ให้ ครูต๊อบ เกิดความกลัวนั้น ล่าสุด ส.จ.พงศ์ เปิดเผยกับผู้สื่อข่าวว่า  ได้มีหญิงสาวโทรศัพท์มาหาตน และอ้างว่าเป็นพี่สาวของผู้ก่อเ​หตุ บอกว่าพร้อมจะพาน้องชายมาขอโ​ทษกับตน ในกรณีที่ไปแอบอ้างทำให้ตนเสียห​าย แต่ตนได้บอกปัดไป โดยขอให้เป็นหน้าที่ของตำรวจได้​ดำเนินการให้เรียบร้อยเสียก่อน แล้วจึงค่อยมาว่ากันภายหลัง<br/><br/>ผู้สื่อข่าวรายงานว่า สำหรับชายที่ก่อเหตุนั้น ขณะนี้ทางครูต๊อบได้ไปแจ้งความลงบันทึกประจำวันเพิ่มเติมไ​ว้ที่ สภ.เมือง จ.ชลบุรี ไว้แล้ว หลังทราบชื่อ และที่อยู่ ส่วนสาเหตุที่คดีไม่คืบอาจจะเป็นเพราะว่าหนุ่มบีเอ็มดับบลิวเป็นบุตรหลานของคนมีเงินในพื้นที่​ มีความสนิทคุ้นเคยทั้งเจ้าหน้​าที่ และผู้กว้างขวางด้วย.<br/><br/><br/><i><b>ข่าวที่เกี่ยวข้อง<br/><a href="https://www.dailynews.co.th/regional/743362">ยังไร้เงาหนุ่มBMWกร่างชกครู ชาวเน็ตวอน'บิ๊กแป๊ะ'ช่วย.</a></b></i></p>
    </article>
  </body>
</html>