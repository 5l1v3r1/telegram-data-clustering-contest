<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/sports/news/sports-department-to-set-up-special-flying-team-in-haryana-will-check-during-training-sandeep-singh-263307"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-25T01:28:44+00:00"/>
    <meta property="og:title" content="हरियाणा में खेल विभाग करेगा स्पैशल फ्लाइंग टीम गठित, प्रशिक्षण के दौरान करेंगे चैकिंग : संदीप सिंह"/>
    <meta property="og:description" content="चंडीगढ़ : हरियाणा का खेल विभाग जल्द ही गोपनीय स्पैशल फ्लाइंग टीम का गठन करेगा। जो शैड्यूल के मुताबिक औचक निरीक्षण करेगा। अगर इस दौरान कोई कोच गैरहाजिर पाया जाता है तो उसके खिलाफ सख्त कार्रवाई भी की जाएगी। यह बात खेल मंत्री संदीप सिंह ने रविवार को कुरु क्षेत्न विकास बोर्ड की तरफ से आयोजित आईजीएम-2019 मैराथन के समापन अवसर पर बातचीत के दौरान कही। खास बात यह है कि अभी एक दिन पहले ही खेल मंत्री ने रोहतक राजीव गांधी खेल परिसर में गैरहाजिर पाए गए दो कोच पर ड्यूटी में लापरवाही बरतने के आरोप में कार्रवाई के आदेश दिए हैं।"/>
  </head>
  <body>
    <article>
      <h1>हरियाणा में खेल विभाग करेगा स्पैशल फ्लाइंग टीम गठित, प्रशिक्षण के दौरान करेंगे चैकिंग : संदीप सिंह</h1>
      <address><time datetime="2019-11-25T01:28:44+00:00">25 Nov 2019, 01:28</time> by <a rel="author">navdeep</a></address>
      <p>चंडीगढ़ : हरियाणा का खेल विभाग जल्द ही गोपनीय स्पैशल फ्लाइंग टीम का गठन करेगा। जो शैड्यूल के मुताबिक औचक निरीक्षण करेगा। अगर इस दौरान कोई कोच गैरहाजिर पाया जाता है तो उसके खिलाफ सख्त कार्रवाई भी की जाएगी। यह बात खेल मंत्री संदीप सिंह ने रविवार को कुरु क्षेत्न विकास बोर्ड की तरफ से आयोजित आईजीएम-2019 मैराथन के समापन अवसर पर बातचीत के दौरान कही। खास बात यह है कि अभी एक दिन पहले ही खेल मंत्री ने रोहतक राजीव गांधी खेल परिसर में गैरहाजिर पाए गए दो कोच पर ड्यूटी में लापरवाही बरतने के आरोप में कार्रवाई के आदेश दिए हैं।</p>
      <p>उन्होंने कहा कि हरियाणा खेलों के क्षेत्र में देश के पहले पायदान पर है। जिसे हमेशा बरकरार रखना है इसलिए ग्रासरूट के खिलाड़ियों की राष्ट्रीय और अंतर्राष्ट्रीय स्तर पर प्रतिभा में निखार लाने के लिए सरकार गंभीरता से काम कर रही है। सभी कोच समय पर खेल मैदान और नर्सिरयों में पहुंचकर खिलाड़ियों को प्रशिक्षण देने का काम करेंगे। प्रशिक्षण कार्य को जांचने के लिए गोपनीय स्पैशल फ्लाइंग टीम का गठन किया जा रहा है। टीम के सदस्य सीधा रिपोर्ट करेंगे। अगर कोई कोच बिना छुट्टी गैरहाजिर पाया गया या फिर प्रशिक्षण देने में कोताही बरती तो तुरंत एक्शन लिया जाएगा।</p>
      <p>पुरानी कार्यप्रणाली से कोच कर लें किनारा : संदीप सिंह ने कहा कि कोच पुरानी कार्यप्रणाली से किनारा करके केवल प्रशिक्षण पर फोकस रखें। जो कोच सुबह चाय पीकर बिना प्रशिक्षण दिए घर लौट गए तो उनके खिलाफ कार्रवाई करने भी देरी नहीं लगाई जाएगी। प्रदेश में खिलाड़ियों को अहसास होना चाहिए कि उन्हें खेल प्रागंण और नर्सिरयों में उच्चस्तरीय प्रशिक्षण मिल रहा है। काम से जी चुराने वाले कोच उनके रडार पर रहेंगे और सराहनीय कार्य करने वाले कोच का उत्साहवर्धन भी किया जाएगा। हाकी के लिए ही नहीं हर खेल को उभारने का काम किया जाएगा। इसके लिए खिलाड़ियों को मूलभूत सुविधाएं भी उपलब्ध करवाई जाएंगी। पिछले एक साल से हाकी का कोई मैच नहीं खेले है, लेकिन वर्ष 2020 में हाकी का मैच खेलेंगे।</p>
      <p>गीता महोत्सव के कारण कुरु क्षेत्र की दूनिया में अलग पहचान : संदीप सिंह ने कहा कि अंतर्राष्ट्रीय गीता महोत्सव के कारण कुरुक्षेत्र की पहचान पूरी दूनिया में है। इस धर्मक्षेत्न को नई पहचान देने के लिए सरकार की तरफ से गीता जंयती को अंतरराष्ट्रीय दर्जा देने का काम किया है। महोत्सव के स्वरूप हर साल नया रंग देने का काम सरकार की तरफ से किया जा रहा है। महोत्सव के साथ आम नागरिक खासकर युवा पीढ़ी को जोड़ने के लिए मैराथन दौड़ का आयोजन किया जा रहा है। प्रदेश में युवाओं को स्वस्थ और नशे से दूर रहने के लिए एक नीति भी बनाई जाएगी। इससे पहले संदीप सिंह, विधायक सुभाष सुधा, क्र ीड़ा भारती हरियाणा के प्रदेश अध्यक्ष व ओलंपियन योगेश्वर दत्त सहित अन्य ने हरी झंडी देकर आईजीएम रन 2019 को रवाना किया। मैराथन में प्रथम आने वाले मेरठ के रिनू कुमार को 31 हजार, दूसरे स्थान पर रहने वाले पानीपत के अंकित देसवाल को 21 हजार व करनाल के रवि राणा तृतीय 11 हजार दिए गए। इसके अलावा अंबाला के अमनप्रीत, सहारनपुर के अक्षय, काशंगज के दलीप कुमार, कैथल के रणदीप कुंडू, कुरु  क्षेत्न के अंकित व रवि, यमुनानगर के हरपाल सिंह को 2100-2100 रु  पए और महिला वर्ग की मैराथन में हिसार की वर्षा को 31 हजार, करनाल की संजू को 21 हजार व जींद निवासी रिनू को 11 हजार रु पए दिए गए। गुरदासुनर की सीमा देवी, यमुनानगर की दिव्यांका चौधरी, मेरठ की शैली कोहली, रोहतक की प्रिंसी, पिटयाला की परविन्द्र कौर, सोनीपत की किरण व रोहतक की बधो को 2100-2100 रुपए के चैक देकर सम्मानित किए। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Sports department to set up special flying team in Haryana, will check during training: Sandeep Singh</p>
    </article>
  </body>
</html>