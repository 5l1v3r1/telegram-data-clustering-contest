<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/opinio/article/62-apunt/1701156-la-pobresa-que-ens-devora.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-25T01:00:00+00:00"/>
    <meta property="og:title" content="La pobresa que ens devora"/>
    <meta property="og:description" content="Com que ens va envaint mica en mica, ens costa adonar-nos de la tragèdia, però el cert és que la pobresa ens està devorant. Parlo de la pobresa econòmica, tot i que podríem estendre-la a més àmbits...."/>
  </head>
  <body>
    <article>
      <h1>La pobresa que ens devora</h1>
      <address><time datetime="2019-11-25T01:00:00+00:00">25 Nov 2019, 01:00</time> by <a rel="author">Ramon Estéban</a></address>
      <p>Com que ens va envaint de mica en mica, ens costa adonar-nos de les seves dimensions, però el cert és que la pobresa ens està devorant. Parlo de la pobresa econòmica, tot i que podríem estendre-la a més àmbits. Sentenciada l’anomenada classe mitjana –aquella que històricament ha sostingut el sistema–, ara, qui no tingui una renda elevada està condemnat a viure permanentment en el cable del funambulista, fent equilibris. Un pas en fals –no tens feina o en tens, però tan mal pagada que no cobreix les despeses bàsiques– i ja ets daltabaix, com ens recorden els responsables del Banc dels Aliments o et poden explicar qualsevol dia els voluntaris de Càritas. Cal una revolució, no pas per millorar, sinó per sobreviure.</p>
    </article>
  </body>
</html>