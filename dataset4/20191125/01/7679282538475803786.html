<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/gadgets/story-india-ready-for-5g-launching-2866981.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-25T01:41:28+00:00"/>
    <meta property="og:title" content="5G की लांचिंग के लिए भारत में प्लेटफॉर्म तैयार"/>
    <meta property="og:description" content="भारत 5जी लांच करने के लिए पूरी तरह तैयार है। चौथी पीढ़ी की इस तकनीक को मूर्त रूप देने के लिए देश में प्लेटफार्म तैयार कर लिया गया है। बीते एक साल से संबंधित इंजीनियर को प्रशिक्षण दिया जा रहा है, जो कि..."/>
  </head>
  <body>
    <article>
      <h1>5G की लांचिंग के लिए भारत में प्लेटफॉर्म तैयार</h1>
      <address><time datetime="2019-11-25T01:41:28+00:00">25 Nov 2019, 01:41</time> by <a rel="author">गाजियाबाद, वरिष्ठ संवाददाता</a></address>
      <p>भारत 5जी लांच करने के लिए पूरी तरह तैयार है। चौथी पीढ़ी की इस तकनीक को मूर्त रूप देने के लिए देश में प्लेटफार्म तैयार कर लिया गया है। बीते एक साल से संबंधित इंजीनियर को प्रशिक्षण दिया जा रहा है, जो कि अब पूरा हो गया है। भारत सरकार ने आईटीयू (इंटरनेशनल टेलीकॉम यूनियन) में अपनी रिपोर्ट भी जमा कर दी है। अब आईटीयू की हरी झंडी का इंतजार है।  </p>
      <p>गाजियाबाद स्थित एएलटीटी (उच्च स्तरीय दूरसंचार प्रशिक्षण केंद्र) के अधिकारियों के मुताबिक 5जी को सपोर्ट करने वाले सिस्टम का स्टैंडर्ड माड्यूल आईटीयू द्वारा तैयार किया जाना है। इसके लिए आईटीयू ने काम शुरू कर दिया है। जैसे ही यह स्टैंडर्ड माड्यूल तैयार होगा, चीन, जापान और अमेरिका जैसे देशों के साथ भारत भी अपनी पूरी ताकत से इस तकनीक की लांचिंग में जुट जाएगा। </p>
      <p>इस संबंध में भारत ने आईटीयू को अपनी तैयारी के संबंध में अवगत करा दिया है। यहां भारत में तैयार मजबूत प्लेटफार्म आगे बढ़ने में कारगर साबित होगी। अधिकारियों ने बताया कि जिस देश का प्लेटफार्म जितना मजबूत होगा, उसे उतनी जल्दी सफलता मिलेगी।</p>
    </article>
  </body>
</html>