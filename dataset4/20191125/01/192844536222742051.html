<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7963110/"/>
    <meta property="og:site_name" content="Sanook"/>
    <meta property="article:published_time" content="2019-11-25T01:48:02+00:00"/>
    <meta property="og:title" content="ตำรวจยะลา คุมตัวนักข่าวท้องถิ่นยกทีม จับตรวจ DNA พบ 1 คน โยงเหตุยิงถล่มป้อม ชรบ."/>
    <meta property="og:description" content="เจ้าหน้าที่ ตำรวจ สภ.เมืองยะลา ได้นำกำลัง เข้าเชิญตัวนักเคลื่อนไหว ภาคประชาสังคม ในพื้นที่จังหวัดชายแดนภาคใต้ 1 คน พร้อม ทีมสื่อข่าวท้องถิ่น 6 คน รวม 7 คน บริเวณร้านกาแฟ ภายในซอยวิทูนอุทิศ อ.เมือง จ.ยะลา ก่อนนำตัวทั้ง 7 คนไปที่ สภ.เมือง โดยเจ้าหน้าที่ได้ทำการซักประวัติ ลงบันทึกประจำวัน และ ตรวจสารพันธุกรรม DNA ก่อนที่จะปล่อยตัวไป 6 คน โดยยังคงควบคุมตัวไว้ 1 คน คือ นายเปาะเตะ (ไม่ทราบนามสกุล)"/>
  </head>
  <body>
    <article>
      <h1>ตำรวจยะลา คุมตัวนักข่าวท้องถิ่นยกทีม จับตรวจ DNA พบ 1 คน โยงเหตุยิงถล่มป้อม ชรบ.</h1>
      <address>
        <time datetime="2019-11-25T01:48:02+00:00">25 Nov 2019, 01:48</time>
      </address>
      <p>เจ้าหน้าที่ ตำรวจ สภ.เมืองยะลา ได้นำกำลัง เข้าเชิญตัวนักเคลื่อนไหว ภาคประชาสังคม ในพื้นที่จังหวัดชายแดนภาคใต้ 1 คน พร้อม ทีมสื่อ<a href="https://www.sanook.com/news/">ข่าว</a>ท้องถิ่น 6 คน รวม 7 คน บริเวณ<a href="https://www.sanook.com/travel/tag/%E0%B8%A3%E0%B9%89%E0%B8%B2%E0%B8%99%E0%B8%81%E0%B8%B2%E0%B9%81%E0%B8%9F/">ร้านกาแฟ</a> ภายในซอยวิทูนอุทิศ อ.เมือง จ.ยะลา ก่อนนำตัวทั้ง 7 คนไปที่ สภ.เมือง โดยเจ้าหน้าที่ได้ทำการซักประวัติ ลงบันทึกประจำวัน และ ตรวจสารพันธุกรรม DNA ก่อนที่จะปล่อยตัวไป 6 คน โดยยังคงควบคุมตัวไว้ 1 คน คือ นายเปาะเตะ (ไม่ทราบนามสกุล)</p>
      <p>นายรุสลาน หนึ่งในผู้ที่ถูกควบคุมตัว ก่อนถูกปล่อยตัวกลับ เปิดเผยว่า ตอนเกิดเหตุ ตนกับทีม<a href="https://www.sanook.com/news/">ข่าว</a>กำลังนั่งหารือ เรื่องทิศทางและประเด็นการนำเสนอข่าว ก่อนจะมีเจ้าหน้าที่เข้ามาแสดงตัว เชิญตัวทุกคนไปที่โรงพัก พวกตนก็ให้ความร่วมมือกับเจ้าหน้าที่ เมื่อไปถึง สภ.เมือง เจ้าหน้าที่ได้ทำการซักประวัติ และทำการตรวจสารพันธุกรรม DNA ก่อนจะปล่อยตัว</p>
      <p>โดยเจ้าหน้าที่ระบุว่า ตนไม่ใช่ผู้ต้องสงสัย ให้กลับบ้านได้ แต่ตำรวจยังควบคุมตัวชาย 1 คนเอาไว้ ชื่อ นายเปาะเตะ ซึ่งนายเปาะเตะคนนี้ ตนเห็นเขามากินกาแฟที่ร้านอยู่เป็นประจำ เจ้าหน้าที่ระบุว่า นายเปาะเตะที่ถูกควบคุมตัว เนื่องจากพบความเชื่อมโยงในคดี ยิงป้อม ชรบ.ลำพระยา</p>
    </article>
  </body>
</html>