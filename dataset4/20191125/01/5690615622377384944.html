<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837573-afganistan-spivrobitnik-oon-ta-8-afganskikh-viyskovikh-zaginuli-v-rezultati-napadiv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T01:45:00+00:00"/>
    <meta property="og:title" content="Афганістан: співробітник ООН та 8 афганських військових загинули в результаті нападів"/>
    <meta property="og:description" content="КИЇВ. 25 листопада. УНН. Понад три десятки людей загинули в результаті ряду подій в Афганістані. Один з них - напад на американський автомобіль в Кабулі. Як …"/>
  </head>
  <body>
    <article>
      <h1>Афганістан: співробітник ООН та 8 афганських військових загинули в результаті нападів</h1>
      <address><time datetime="2019-11-25T01:45:00+00:00">25 Nov 2019, 01:45</time> by <a rel="author">Ілля Нежигай</a></address>
      <p><b>КИЇВ. 25 листопада. УНН.</b> Понад три десятки людей загинули в результаті ряду подій в Афганістані. Один з них - напад на американський автомобіль в Кабулі. Як повідомляється, серед загиблих є цивільні особи. Про це повідомляє Голос Америки, передає <b>УНН</b>.</p>
      <p>У неділю афганські офіційні особи заявили, що таліби атакували заставу сил безпеки в центральній провінції Дайкунди, убивши вісім військовослужбовців і поранивши чотирьох.</p>
      <p>За словами влади провінції, в ході перестрілки були вбиті, щонайменше, 20 нападників; таліби заперечують це твердження.</p>
      <p>Лікарі і жителі західної провінції Фарах повідомили, що в результаті авіаудару афганських урядових військ загинули, як мінімум, дев’ять мирних жителів і кілька людей отримали поранення.</p>
      <p>Місцевий новинний канал TOLO повідомив, що в неділю родичі загиблих вийшли на вулиці з тілами жертв цієї події, протестуючи і вимагаючи негайного розслідування того, що сталося.</p>
      <p>У Кабулі офіційний представник міністерства внутрішніх справ Назрат Рахімі сказав, що один іноземець був убитий і п’ять осіб отримали поранення від вибуху ручної гранати, кинутої в американський автомобіль в одному з районів міста. Місцеві ЗМІ зазначають, що число загиблих може зрости.</p>
      <p>ООН засудила цей напад і підтвердила загибель співробітника міжнародної організації. Відзначається, що два інших співробітника, іноземець та афганець, отримали поранення.</p>
      <p>ООН вимагає від афганської влади негайно розслідувати цей напад і притягнути винних до відповідальності.</p>
      <p>Нагадаємо, раніше в Афганістані майже <a href="https://www.unn.com.ua/uk/news/1836238-v-afganistani-mayzhe-250-boyovikiv-id-zdalis-vladi">250 бойовиків ІД здались владі.</a></p>
    </article>
  </body>
</html>