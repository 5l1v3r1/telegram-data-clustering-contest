<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_druzhina-zelenskogo-rozpovila-yak-hoche-zminiti-shkilne-harchuvannya/939693"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T01:58:00+00:00"/>
    <meta property="og:title" content="Дружина Зеленського розповіла, як хоче змінити шкільне харчування"/>
    <meta property="og:description" content="Дружина президента України Олена Зеленська планує реформувати харчування у школах. &quot;Ми хочемо зробити класифікацію шкіл, яким держава буде допомагати по-різному. Є школи, в яких зовсім нічого немає. Тобто там буде більше фінансування&quot;, - розповіла Зеленська в інтерв'ю ТСН.Тиждень. &quot;У ..."/>
  </head>
  <body>
    <article>
      <h1>Дружина Зеленського розповіла, як хоче змінити шкільне харчування</h1>
      <address><time datetime="2019-11-25T01:58:00+00:00">25 Nov 2019, 01:58</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939693_w_300.jpg?v=0"/>
        <figcaption>Олена Зеленська взялася за шкільну їжу. Фото: 1+1</figcaption>
      </figure>
      <p>Дружина президента України <b>Олена Зеленська</b> планує реформувати харчування у школах.</p>
      <p>"Ми хочемо зробити класифікацію шкіл, яким держава буде допомагати по-різному. Є школи, в яких зовсім нічого немає. Тобто там буде більше фінансування", - розповіла Зеленська в інтерв'ю ТСН.Тиждень.</p>
      <p>"У деяких країнах дітям дають склянку молока і вони примусово його випивають. А якщо у нас буде програма яблуко для дитини. У нас яблука просто гниють на Західній Україні. Їх нема куди продавати. Їх дуже багато. Вас це не обурить?", - пояснила перша леді.</p>
      <p>За словами жінки, школярі підтримують таке рішення, адже самі вже свідомо ставляться до того, що їдять.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_zelenska-nazvala-svoyu-golovnu-misiyu-v-statusi-pershoyi-ledi/938699"/>
      </related>
      <p>"Діти все розуміють, хочуть змін. А дорослі, на жаль, мені здається, не розуміють, чому котлети з кашою - це для вживання щодня погано. У понеділок добре. А у вівторок - давайте ще й салатик додамо", - сказала Олена Зеленська.</p>
      <blockquote>Цього тижня дружина президента України обговорила з лідерами шкільного самоврядування якість харчування у навчальних закладах, після чого висунула ідею проведення онлайн-анкетування для школярів та їх батьків.</blockquote>
    </article>
  </body>
</html>