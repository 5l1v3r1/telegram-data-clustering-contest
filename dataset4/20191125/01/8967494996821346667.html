<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/buitenland/kind-sterft-op-kerstmarkt-in-luxemburg-nadat-ijssculptuur-afbreekt~a205e5e4/"/>
    <meta property="og:site_name" content="HLN"/>
    <meta property="article:published_time" content="2019-11-25T01:29:22+00:00"/>
    <meta property="og:title" content="Kind sterft op kerstmarkt in Luxemburg nadat ijssculptuur afbreekt"/>
    <meta property="og:description" content="Een &quot;zeer jong&quot; kind is gisterenavond om het leven gekomen op de kerstmarkt van de stad Luxemburg toen een ijssculptuur afbrak en naar beneden viel. Dat laat de politie van het Groothertogdom weten..."/>
  </head>
  <body>
    <article>
      <h1>Kind sterft op kerstmarkt in Luxemburg nadat ijssculptuur afbreekt</h1>
      <address><time datetime="2019-11-25T01:29:22+00:00">25 Nov 2019, 01:29</time> by <a rel="author">IB</a></address>
      <p>
        <b>Een "zeer jong" kind is gisterenavond om het leven gekomen op de kerstmarkt van de stad Luxemburg toen een ijssculptuur afbrak en naar beneden viel. Dat laat de politie van het Groothertogdom weten in een mededeling.</b>
      </p>
      <p>Het ongeval deed zich volgens de politie voor rond 20 uur. Een ijssculptuur brak af en een ijsblok viel naar beneden en raakte het kind, zo luidt het. Getuigen vertellen aan lokale media dat de hulpdiensten snel ter plaatse waren. Ze probeerden het slachtoffer nog te reanimeren. "Het kind, dat zwaargewond was, is in de ambulance onderweg naar het ziekenhuis overleden", aldus de politie.</p>
      <related>
        <h4>Lees ook</h4>
        <a href="https://www.hln.be/nieuws/buitenland/man-komt-om-bij-ongeval-met-achtbaan-op-kerstmarkt-berlijn~a27d1ef1/"/>
      </related>
      <p>Er is een onderzoek geopend en de politie roept getuigen op om de precieze omstandigheden van het ongeluk te achterhalen.</p>
      <figure>
        <iframe data-src="https://twitter.com/RTLlu/status/1198725461955817473" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/afpfr/status/1198755438688456704" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>