<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/kerala/2019/11/25/maradu-flat-demolition-news.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-25T01:40:00+00:00"/>
    <meta property="og:title" content="മരട്: പൊളിക്കാനുള്ള ഒരുക്കം തകൃതി; ഇനി ഒന്നര മാസം"/>
    <meta property="og:description" content="മരട് ഫ്ലാറ്റുകളിൽ നിയന്ത്രിത സ്ഫോടനം നടത്താൻ ഇനി ഒന്നര മാസം. അൻപതിലേറെ തൊഴിലാളികളാണ് ഓരോ ഫ്ലാറ്റ് സമുച്ചയത്തിലും പൊളിക്കൽ ജോലികളിൽ.maradu. maradu flat. maradu apartment. maradu flat demolition. മരട് ഫ്ലാറ്റ്. kochi maradu. marad. maradu Latest News. Malayala Manorama. Manorama online.Kerala News. Malayalam News. Manorama Online"/>
  </head>
  <body>
    <article>
      <h1>മരട്: പൊളിക്കാനുള്ള ഒരുക്കം തകൃതി; ഇനി ഒന്നര മാസം</h1>
      <address><time datetime="2019-11-25T01:40:00+00:00">25 Nov 2019, 01:40</time> by <a rel="author">മനോരമ ലേഖകൻ</a></address>
      <p>കൊച്ചി ∙ മരട് ഫ്ലാറ്റുകളിൽ നിയന്ത്രിത സ്ഫോടനം നടത്താൻ ഇനി ഒന്നര മാസം. അൻപതിലേറെ തൊഴിലാളികളാണ് ഓരോ ഫ്ലാറ്റ് സമുച്ചയത്തിലും പൊളിക്കൽ ജോലികളിൽ ഏർപ്പെട്ടിരിക്കുന്നത്. ജനുവരി 11,12 തീയതികളിലാണു ഫ്ലാറ്റുകളിൽ നിയന്ത്രിത സ്ഫോടനം നടത്തുക.</p>
      <p>
        <b>എച്ച്2ഒ ഹോളിഫെയ്ത്ത്, കുണ്ടന്നൂർ‌</b>
      </p>
      <p>∙താഴത്തെ നില, 1,5,9,12 നിലകളിലാണു സ്ഫോടനം നടക്കുക.</p>
      <p>∙ജനലുകളും വാതിലുകളും പൂർണമായി നീക്കം ചെയ്തു. ഇടഭിത്തികൾ നീക്കം ചെയ്യുന്ന ജോലി പുരോഗമിക്കുന്നു.</p>
      <p>∙സ്ഫോടക വസ്തുക്കൾ നിറയ്ക്കാനായി ദ്വാരങ്ങൾ ഇടുന്ന ജോലികൾ നടക്കുന്നു.</p>
      <p>∙ഒന്നാം നിലയിലെ പാർക്കിങ് സ്ഥലത്തേക്കുള്ള റോഡ് ഡിമോളിഷൻ എക്സ്കവേറ്റർ ഉപയോഗിച്ചു പൊളിച്ചു നീക്കുന്നു.</p>
      <p>∙തൂണുകൾ പൊതിയാനുള്ള നടപടികളും തുടങ്ങി.</p>
      <figure>
        <img src="https://img-mm.manoramaonline.com/content/dam/mm/mo/news/kerala/images/2019/11/25/maradu.jpg"/>
        <figcaption>എച്ച് ടു ഓ ഫ്ലാറ്റിന്റെ സ്ഫോടനം നടത്താൻ ഉദ്ദേശിക്കുന്ന മൂന്നു നിലകളുടെ ഭിത്തികൾ പൊളിച്ചു മാറ്റിയപ്പോള്‍.</figcaption>
      </figure>
      <p>
        <b>ആൽഫ സെറിൻ നെട്ടൂർ</b>
      </p>
      <p>∙ഫ്ലാറ്റിനോടു ചേർന്നുള്ള സ്വിമ്മിങ് പൂൾ പൊളിച്ചു നീക്കി. ഇതിന്റെ സമീപമുള്ള മുറി പൊളിക്കുന്നതിനിടെ പരിസരത്തെ വീട്ടിൽ വിള്ളൽ വീണതിനെ തുടർന്ന് ഈ ഭാഗത്തെ പണി താൽക്കാലികമായി നിർത്തി.</p>
      <p>∙ഫ്ലാറ്റിന്റെ ജനലുകളും വാതിലുകളും ഇടഭിത്തികളും നീക്കി.</p>
      <p>∙സ്ഫോടക വസ്തുക്കൾ വയ്ക്കുന്ന നിലകളിലെ പുറം ഭിത്തികളും നീക്കം ചെയ്തു.</p>
      <figure>
        <img src="https://img-mm.manoramaonline.com/content/dam/mm/mo/news/kerala/images/2019/11/25/maradu-2.jpg"/>
        <figcaption>സുപ്രീം കോടതി പൊളിക്കാൻ നിർദേശിച്ചിരിക്കുന്ന ആൽഫ സെറിന്‍ ഫ്ലാറ്റിന്റെ സ്ഫോടനം നടത്താൻ ഉദ്ദേശിക്കുന്ന നിലകളുടെ ഭിത്തികൾ പൊളിച്ചു മാറ്റിയപ്പോ</figcaption>
      </figure>
      <p>
        <b>ഗോൾഡൻ കായലോരം, കണ്ണാടിക്കാട്</b>
      </p>
      <p>∙ ഒരു ചട്ടക്കൂട് മാത്രമായ നിലയിലാണു ഗോൾഡൻ </p>
      <p>കായലോരം ഫ്ലാറ്റ് ഇപ്പോൾ.</p>
      <p>∙ഇടഭിത്തികളും താഴത്തെ നിലകളിലെ പുറംഭിത്തികളും </p>
      <p>പൂർണമായും നീക്കം ചെയ്തു. ജനലുകളും വാതിലുകളും നീക്കി.</p>
      <p>∙ദ്വാരങ്ങളിടുന്ന ജോലി പുരോഗമിക്കുന്നു.</p>
      <figure>
        <img src="https://img-mm.manoramaonline.com/content/dam/mm/mo/news/kerala/images/2019/11/25/maradu-2.jpg"/>
        <figcaption>ഗോൾഡൻ കായലോരം ഫ്ലാറ്റിൽ നിയന്ത്രിത സ്ഫോടനത്തിനായി സ്ഫോടക വസ്തുക്കൾ വയ്ക്കുന്നതിന് വിവിധ നിലകളിലെ പുറം ഭിത്തികൾ നീക്കം ചെയ്തിരിക്കുന്നു.</figcaption>
      </figure>
      <p>
        <b>ജെയിൻ കോറൽ കോവ്, നെട്ടൂർ</b>
      </p>
      <p>∙താഴത്തെ നില, 1,2,8,14 നിലകളിലാണു സ്ഫോടനം നടക്കുക.</p>
      <p>∙ജനലുകളും വാതിലുകളും നീക്കം ചെയ്തു. ഇവ കരാർ കമ്പനി ഉപകരാറിലുടെ വിൽക്കുകയും ഫ്ലാറ്റിൽ നിന്നു നീക്കുകയും ചെയ്തു.</p>
      <p>∙രണ്ടു നിലകളിലായി ഉണ്ടായിരുന്ന പാർക്കിങ് സ്ഥലം ഇടിച്ചു </p>
      <p>നിരത്തി.</p>
      <p>∙ ഇടഭിത്തികൾ പൂർണമായും നീക്കം ചെയ്തു.</p>
      <p>∙തൂണുകൾ പൊതിയാനുള്ള നടപടികൾ തുടങ്ങി.</p>
      <p>
        <b>ചെയിൻ ലിങ്കും ജിയോ ടെക്സും തൂണുകൾ  പൊതിയും</b>
      </p>
      <p>മരടിലെ ഫ്ലാറ്റുകളിൽ നിയന്ത്രിത സ്ഫോടനം നടത്തുമ്പോൾ സ്ഫോടക വസ്തുക്കൾ വയ്ക്കുന്ന തൂണുകൾ ചെയിൻ ലിങ്ക്, ജിയോ ടെക്സ് എന്നിവ ഉപയോഗിച്ചു പൊതിയും. പൊട്ടിത്തെറിയിൽ തൂണുകളുടെ അവശിഷ്ടങ്ങൾ ദൂരേക്കു തെറിക്കാതിരിക്കാനാണു പൊതിയുന്നത്. 4 അടുക്കുകളിൽ ചെയിൻലിങ്കും, 3 അടുക്കുകളിൽ ജിയോ ടെക്സും ഉപയോഗിച്ചാണു തൂണുകൾ പൊതിയുക. സ്ഫോടക വസ്തുക്കൾ വയ്ക്കാനുള്ള ദ്വാരത്തിന്റെ ഭാഗം മാത്രം ഒഴിച്ചിടും.</p>
    </article>
  </body>
</html>