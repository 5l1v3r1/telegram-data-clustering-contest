<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/society/health/item/490352-oi-8-trofes-pou-tha-tonosoyn-ti-mnimi-sas"/>
    <meta property="og:site_name" content="thestival.gr"/>
    <meta property="article:published_time" content="2019-11-25T01:18:00+00:00"/>
    <meta property="og:title" content="Οι 8 τροφές που θα τονώσουν τη μνήμη σας"/>
    <meta property="og:description" content="Όλο και περισσότεροι ειδικοί πιστεύουν ότι η διατροφή που ακολουθεί κάποιος δεν επιδρά μόνο στο σώμα αλλά και στο μυαλό του."/>
  </head>
  <body>
    <article>
      <h1>Οι 8 τροφές που θα τονώσουν τη μνήμη σας</h1>
      <address><time datetime="2019-11-25T01:18:00+00:00">25 Nov 2019, 01:18</time> by <a rel="author">Thestival team</a></address>
      <p>Όλο και περισσότεροι ειδικοί πιστεύουν ότι η διατροφή που ακολουθεί κάποιος δεν επιδρά μόνο στο σώμα αλλά και στο μυαλό του.</p>
      <p>Αν ανήκετε σε αυτούς που το άγχος, η κούραση και ο μεγάλος όγκος πληροφοριών που καλείστε να διαχειριστείτε καθημερινά, επιβαρύνουν τη μνήμη σας και νιώθετε συχνά ότι σας… απατά, επιλέξτε τροφές με ουσίες που έχει αποδειχθεί ότι τονώνουν τη μνήμη και καταπολεμούν το στρες, ακόμη και την άνοια.</p>
      <p>Βάλτε στην καθημερινότητά σας μωβ και κόκκινες τροφές, οι οποίες περιέχουν το φυτοχημικό ανθοκυάνη.</p>
      <p>Η ουσία αυτή που δίνει χρώμα στις τροφές, ενισχύει παράλληλα τη μνήμη.</p>
      <p>Παρακάτω θα δείτε τις τροφές που σύμφωνα με το <i>onmed.gr</i>, προτείνουν οι ειδικοί για την τόνωση της μνήμης:</p>
      <p><b>Μήλο: </b>Περιέχουν υψηλά επίπεδα κερσετίνης, ενός αντιοξειδωτικού, που έχει αποδειχθεί ότι προστατεύει από το Αλτσχάιμερ. Η περισσότερη κερσετίνη βρίσκεται στη φλούδα, η οποία περιέχει και την ανθοκυάνη.</p>
      <p><b>Μπρόκολο: </b>Περιέχει κερσετίνη, ενώ παράλληλα αποτελεί καλή πηγή φυλλικού οξέος.</p>
      <p><b>Μελιτζάνα: </b>Εξαιρετική πηγή ανθοκυάνης. Περιέχει επίσης νασουνίνη, ένα αντιοξειδωτικό που προστατεύει τα λιπίδια στις μεμβράνες των κυττάρων του εγκεφάλου.</p>
      <p><b>Παντζάρια: </b>Είναι καλή πηγή ανθοκυάνης και φυλλικού οξέος.</p>
      <p><b>Σταφύλι: </b>Τα κόκκινα, μοβ και μαύρα σταφύλια περιέχουν κερσετίνη και ανθοκυάνη. Το κόκκινο κρασί περιέχει επίσης αυτά τα φυτοχημικά, δεν πρέπει όμως να το παρακάνετε, καθώς θα εξουδετερώσετε τα οφέλη. Ένα ποτήρι κόκκινο κρασί την ημέρα είναι ό,τι πρέπει.</p>
      <p><b>Σπανάκι: </b>Εμποδίζει και αναστρέφει την απώλεια μνήμης, γεγονός που οφείλεται στην υψηλή περιεκτικότητά του σε φυλλικό οξύ, το οποίο προστατεύει από το Αλτσχάιμερ και την απώλεια μνήμης που σχετίζεται με την ηλικία. Μισό φλιτζάνι μαγειρεμένο σπανάκι, καλύπτει τα 2/3 των ημερήσιων αναγκών σε φυλλικό οξύ.</p>
      <p><b>Κρεμμύδι: </b>Τα κόκκινα κρεμμύδια περιέχουν ανθοκυάνη και κερσετίνη. Το κίτρινο και το λευκό κρεμμύδι περιέχει επίσης καλά επίπεδα κερσετίνης.</p>
      <p><b>Δενδρολίβανο: </b>Το δενδρολίβανο περιέχει καρνοσικό οξύ, μια νευροπροστατευτική ουσία. Μελέτη έχει δείξει ότι ακόμα και η μυρωδιά του δεντρολίβανου βελτιώνει τη μνήμη όσο κάνουν δουλειά γραφείου.</p>
    </article>
  </body>
</html>