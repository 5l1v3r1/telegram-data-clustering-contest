<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/neveroyatno-82-godishna-kulturistka-prebi-nakhalnik-polya-go-s-shampoan-i_news711231.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-25T01:19:00+00:00"/>
    <meta property="og:title" content="Невероятно! 82-годишна културистка преби нахалник, поля го с шампоан и ..."/>
    <meta property="og:description" content="„Той избра грешната къща, в която да се опитва да влезе“, казва Мърфи"/>
  </head>
  <body>
    <article>
      <h1>Невероятно! 82-годишна културистка преби нахалник, поля го с шампоан и ...</h1>
      <h2>„Той избра грешната къща, в която да се опитва да влезе“, казва Мърфи</h2>
      <address>
        <time datetime="2019-11-25T01:19:00+00:00">25 Nov 2019, 01:19</time>
      </address>
      <p>https://blitz.bg/svyat/neveroyatno-82-godishna-kulturistka-prebi-nakhalnik-polya-go-s-shampoan-i_news711231.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574636319-pic-84f3d300c7fd3255b5ed932790e82412.jpg"/>
      </figure>
      <p><b>В американския град Рочестър, Ню Йорк, възрастна любителка на бодибилдинга преби нападател, който проникна в къщата й. Това съобщава WHAM-TV.</b><br/><br/>82-годишната Уили Мърфи твърди, че непознат се появил пред къщата й около 23 часа в четвъртък, 21 ноември. Той почукал на вратата и поискал помощ. Когато старата жена не го пуснала, той започнал да блъска по вратата.<br/><br/>„Той избра грешната къща, в която да се опитва да влезе“, казва Мърфи. Въпреки преклонната си възраст, жената посещава фитнеса всеки ден, вдига 102 килограма и печели награди в състезания по културизъм.<br/><br/>Старата жена грабнала една маса под ръка и ударила нападателя с нея. "Масата бе разбита", казва тя. "Той падна, а аз започнах да скачам върху него." Тогава Мърфи изляла бутилка шампоан върху мъжа, взела четка и започнала да го търка с нея.<br/><br/>Сбиването било прекъснато от полицията, която пристигнала на повикване, което Мърфи имала време да направи. Ченгетата одобрили действията на възрастната жена и се снимали с нея на верандата. Нападателят бил откаран в болница.<br/><br/><b>Превод: БЛИЦ</b></p>
    </article>
  </body>
</html>