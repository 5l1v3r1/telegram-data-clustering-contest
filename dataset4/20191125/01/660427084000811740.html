<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ismaweb.net/2019/11/25/10000-berarak-gesa-tamatkan-keganasan-terhadap-wanita/"/>
    <meta property="og:site_name" content="Portal Islam dan Melayu | ISMAWeb"/>
    <meta property="article:published_time" content="2019-11-25T01:45:59+00:00"/>
    <meta property="og:title" content="10,000 berarak gesa tamatkan keganasan terhadap wanita"/>
    <meta property="og:description" content="BRUSSELS, 28 Rabiulawal 1441H, Isnin – Sekitar 10,000 orang menyertai perarakan protes di Brussels, Belgium semalam, bagi menggesa keganasan terhadap wanita ditamatkan segera, kata polis. “Belgium adalah sebuah negara yang sangat kompleks dengan banyak kuasa, persekutuan, serantau, dan komuniti, dan semua kuasa ini melakukan perkara-perkara kecil untuk menangani keganasan terhadap wanita. “Tetapi perkara utama yang …"/>
  </head>
  <body>
    <article>
      <h1>10,000 berarak gesa tamatkan keganasan terhadap wanita</h1>
      <h2>Bawa plakad senarai nama 22 wanita dibunuh di Belgium tahun ini</h2>
      <address><time datetime="2019-11-25T01:45:59+00:00">25 Nov 2019, 01:45</time> by <a rel="author">ainulillia</a></address>
      <figure>
        <img src="https://www.ismaweb.net/wp-content/uploads/2019/11/04E68BD2-4062-40B6-BCAD-96207FAD2AD7.jpeg"/>
      </figure>
      <p><b>BRUSSELS, 28 Rabiulawal 1441H, Isnin</b> – Sekitar 10,000 orang menyertai perarakan protes di Brussels, Belgium semalam, bagi menggesa keganasan terhadap wanita ditamatkan segera, kata polis.</p>
      <p>“Belgium adalah sebuah negara yang sangat kompleks dengan banyak kuasa, persekutuan, serantau, dan komuniti, dan semua kuasa ini melakukan perkara-perkara kecil untuk menangani keganasan terhadap wanita.</p>
      <p>“Tetapi perkara utama yang kami tuntut adalah pelan nasional. Penting untuk menghukum penjenayah tetapi apa yang paling kami mahukan ialah supaya keganasan tidak berlaku,” kata Celine Caudron, salah seorang penganjur protes itu.</p>
      <p>Antara plakad yang dibawa oleh penunjuk perasaan adalah nama-nama 22 wanita yang dibunuh oleh lelaki di Belgium tahun ini.</p>
      <p>Di luar bangunan mahkamah undang-undang, para penunjuk perasaan megeluarkan bunyi sebagai bantahan terhadap ‘kesunyian’ yang menyelubungi kematian wanita.</p>
      <p>Pada Sabtu, puluhan ribu turut berarak di Perancis dan Itali dengan matlamat sama mahu menamatkan keganasan terhadap wanita.</p>
      <p>Perarakan itu menjelang Hari Antarabangsa yang diiktiraf Pertubuhan Bangsa-bangsa Bersatu (PBB) untuk Penghapusan Keganasan terhadap Wanita pada hari Isnin. – Agensi</p>
      <figure>
        <img src="https://www.ismaweb.net/wp-content/uploads/2019/07/lathan-praktikal_728-x-90.jpg"/>
      </figure>
    </article>
  </body>
</html>