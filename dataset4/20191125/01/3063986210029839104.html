<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843249"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T01:27:00+00:00"/>
    <meta property="og:title" content="কুলাউড়ায় সড়ক দুর্ঘটনায় আহত যুবকের মৃত্যু"/>
    <meta property="og:description" content="কুলাউড়া উপজেলার হাজিপুর ইউনিয়নের আন্দ্রকোনা গ্রামের গোপাল দে (৩০) নামক যুবক সড়ক দুর্ঘটনায় আহত হয়ে ছয় দিন মৃত্যুর সঙ্গে পাঞ্জা লড়ে গতকাল রবিবার (২৪ নভেম্বর) সকাল ১০টায় মারা যায়। নিহত গোপাল দে আন্দ্রকোনা গ্রামের মুক্তিযোদ্ধা গৌরা দে’র ছেলে। নিহতের পারিবারিক সূত্রে জানা যায়, গত ১৮ নভেম্বর সোমবার বাইসাইকেল চালিয়ে রবিরবাজার যাওয়ার পথে পেছন থেকে একটি প্রাইভেট কার ধাক্কা দিয়ে গোপাল দে’কে ফেলে পালিয়ে যায়। গুরুতর আহত অবস্থায় তাকে প্রথমে কুলাউড়া হাসপাতালে এবং পরে সিলেট ওসমানী হাসপাতালে ভর্তি করা হয়। সিলেট ওসমানী হাসপাতালে ছয় দিন মৃত্যুর সঙ্গে পাঞ্জা লড়ে রবিবার সকাল ১১টায় মারা যান। সিলেট ওসমানী হাসপাতালে তার ময়না তদন্তের পর পরিবারের নিকট লাশ হস্তান্তর করা হয়। হাজীপুর ইউনিয়নের চেয়ারম্যান আব্দুল বাছিত বাচ্চু মৃত্যুর খবর নিশ্চিত করেন।"/>
  </head>
  <body>
    <article>
      <h1>কুলাউড়ায় সড়ক দুর্ঘটনায় আহত যুবকের মৃত্যু</h1>
      <address><time datetime="2019-11-25T01:27:00+00:00">25 Nov 2019, 01:27</time> by <a rel="author">কুলাউড়া (মৌলভীবাজার) প্রতিনিধি</a></address>
      <p>কুলাউড়া উপজেলার হাজিপুর ইউনিয়নের আন্দ্রকোনা গ্রামের গোপাল দে (৩০) নামক যুবক সড়ক দুর্ঘটনায় আহত হয়ে ছয় দিন মৃত্যুর সঙ্গে পাঞ্জা লড়ে গতকাল রবিবার (২৪ নভেম্বর) সকাল ১০টায় মারা যায়। নিহত গোপাল দে আন্দ্রকোনা গ্রামের মুক্তিযোদ্ধা গৌরা দে’র ছেলে।</p>
      <p>নিহতের পারিবারিক সূত্রে জানা যায়, গত ১৮ নভেম্বর সোমবার বাইসাইকেল চালিয়ে রবিরবাজার যাওয়ার পথে পেছন থেকে একটি প্রাইভেট কার ধাক্কা দিয়ে গোপাল দে’কে ফেলে পালিয়ে যায়। গুরুতর আহত অবস্থায় তাকে প্রথমে কুলাউড়া হাসপাতালে এবং পরে সিলেট ওসমানী হাসপাতালে ভর্তি করা হয়। সিলেট ওসমানী হাসপাতালে ছয় দিন মৃত্যুর সঙ্গে পাঞ্জা লড়ে রবিবার সকাল ১১টায় মারা যান।</p>
      <p>সিলেট ওসমানী হাসপাতালে তার ময়না তদন্তের পর পরিবারের নিকট লাশ হস্তান্তর করা হয়। হাজীপুর ইউনিয়নের চেয়ারম্যান আব্দুল বাছিত বাচ্চু মৃত্যুর খবর নিশ্চিত করেন।</p>
    </article>
  </body>
</html>