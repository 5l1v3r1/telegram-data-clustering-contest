<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837570-glava-pentagonu-prosit-vidpraviti-u-vidstavku-ministra-vms-ssha-cherez-sekretni-peregovori"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T01:00:00+00:00"/>
    <meta property="og:title" content="Глава Пентагону запросив відставку міністра ВМС США через секретні переговори"/>
    <meta property="og:description" content="КИЇВ. 25 листопада. УНН. Глава Пентагону Марк Еспер запросив відставку міністра ВМС США Річарда Спенсера через таємні переговори останнього з представниками …"/>
  </head>
  <body>
    <article>
      <h1>Глава Пентагону запросив відставку міністра ВМС США через секретні переговори</h1>
      <address><time datetime="2019-11-25T01:00:00+00:00">25 Nov 2019, 01:00</time> by <a rel="author">Ілля Нежигай</a></address>
      <p><b>КИЇВ. 25 листопада. УНН.</b> Глава Пентагону Марк Еспер запросив відставку міністра ВМС США Річарда Спенсера через таємні переговори останнього з представниками Білого дому стосовно долі обвинуваченого в злочині військового Едварда Галлагера. Про це повідомила в неділю газета The Washington Post, передає <b>УНН</b>.</p>
      <p>Галлагера звинувачують у низці військових злочинів під час служби в спецназі ВМС США. У їх числі вбивство взятья в полон бойовика терористичного угрупування “Ісламська держава” (ІД) в Іраку, а також демонстрація фотографії з його тілом. Командування ВМС мало намір виключити військового з лав збройних сил, в той час як президент США Дональд Трамп встав на захист спецназівця.</p>
      <p>Еспер запросив відставку Спенсера після того, як дізнався, що той таємно запропонував представникам Білого дому не втручатися в процес проти Галлагера, тоді міністр ВМС гарантує, що Галлагер зможе піти з армії зі збереженням звання, відзначає видання. За словами офіційного представника Пентагону Джонатана Хоффмана, Спенсер не повідомив главу оборонного відомства про свою пропозицію.</p>
      <p>Нагадаємо, СБУ затримала одного з лідерів <a href="https://www.unn.com.ua/uk/news/1836035-sbu-zatrimala-odnogo-z-lideriv-islamskoyi-derzhavi">“Ісламської держави”.</a></p>
    </article>
  </body>
</html>