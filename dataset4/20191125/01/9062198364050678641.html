<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3387567/atilladan-gizli-gorusmeye-iliskin-aciklama-haberi-ben-yapmaliydim"/>
    <meta property="og:site_name" content="Milli Gazete"/>
    <meta property="article:published_time" content="2019-11-25T01:21:00+00:00"/>
    <meta property="og:title" content="Atilla'dan gizli görüşmeye ilişkin açıklama: Haberi ben yapmalıydım"/>
    <meta property="og:description" content="Gazeteci Talat Atilla, Cumhurbaşkanı Recep Tayyip Erdoğan'la Beştepe'de gizlice görüştüğü iddia edilen CHP'liye ilişkin açıklama yaptı."/>
  </head>
  <body>
    <article>
      <h1>Atilla'dan gizli görüşmeye ilişkin açıklama: Haberi ben yapmalıydım</h1>
      <h2>Gazeteci Talat Atilla, Cumhurbaşkanı Recep Tayyip Erdoğan'la Beştepe'de gizlice görüştüğü iddia edilen CHP'liye ilişkin açıklama yaptı.</h2>
      <address>
        <time datetime="2019-11-25T01:21:00+00:00">25 Nov 2019, 01:21</time>
      </address>
      <p>CHP'li Muharrem İnce'nin Beştepe'ye giderek Cumhurbaşkanı Recep Tayyip Erdoğan ile gizlice görüştüğü iddiasının kaynağı olarak gösterilen Gazeteci Talat Atilla, <b>"Haberi ben yapmalıydım"</b> açıklaması yaptı.</p>
      <p>Sosyal medya hesabı twitter üzerinden Cumhurbaşkanı Erdoğan ile gizli görüştüğü iddia edilen CHP'liye ilişkin açıklama yapan Atilla, şu açıklamayı yaptı:</p>
      <blockquote>"Yayın organlarında, sosyal medyada benimle hesabı olan, daha önce eleştirdiğim ne kadar soytarı, iki yüzlü, itibarı sadece şöhret olan gazeteci ve politikacı varsa, haberi maske yaparak bana hakaret ettikleri gibi manipülasyon yapıyorlar. Amacı sadece eleştiri!</blockquote>
      <blockquote>Stajyer gazetecilik yapanlar bile bilirler ki, gazeteciler birbirlerine haber jesti yapar. Rahmi Turan' da Uğur Dündar'da sahibi olduğum siteye, ismime ve haberlerime defalarca yer verdikleri için onlara yaptığım bir jesttir bu. Bugüne bakınca bunun hata olduğunu görüyorum.</blockquote>
      <blockquote>Haberi ben yapmalıydım. Kemal beyin 'Biliyorum ama açıklamam' sözleri yerine bana saldırmayı, altından komplolar uydurmayı tercih edenler; güçlü gördüklerinin eteklerine sığınıp, kolay gördükleri hedefe ateş eden, hem CHP'ye hem iktidara yaranmak isteyen korkak ve zavallılar.</blockquote>
      <blockquote>'Aslında ne oldu?' diye sorgulayanlara saygım var. Ancak iş o kadar çığırından çıktı ki, 'sorularına yanıt vermediğim gazeteciler' bile TV'ye çıkıp bana hakaret edecek kadar küçüldüler.</blockquote>
      <blockquote>Onlara karşı hukuki ve yazı yanıtlarım olacak.</blockquote>
      <blockquote>Geçmişte yaptığım ve doğruluğu ortaya çıkan yüzlerce haberim, 50'ye yakın ulusal ve uluslararası ödülümü, beni kriminalize etmeye çalışanların suratına çarpıyorum! <br/>Hiç kimseye verilemeyecek hesabım yok.</blockquote>
      <blockquote>Rahmi Turan "Kaynağı açıklamam dediği için Rahmi beyi korumak maksadıyla açıklamadım ama Rahmi beyin bunaldığını görünce defalarca 'Ben olduğumu açıklayacağım' demek için aradım ama yanıt vermedi. O sırada bana ODA TV sorunca, TV'de 'Kaynağı açıklamam doğru olmaz' dediği için Rahmi beyi yalancı çıkarmamak için benim demedim.</blockquote>
      <blockquote>Turan abimdir. Onu ve hiç kimseyi bilerek hayatım boyunca manipüle etmeyeceğime beni tanıyanları ve rabbimi şahit tutarım. Rahmi abiyi anlıyorum. Ona saygım da sevgim de devam ediyor. Benim sitem de yıllarca baş yazarlık yaptı. Canı sağ olsun. Dün de duayen yazardı, bugün de.</blockquote>
      <blockquote>Kılıçdaroğlu'nun Fox'da ifade ettiği sözler ortada. 'Biliyorum, açıklayamam' dedi. <br/>Haber bana geldiğinde çok iddialı bulduğum için getiren CHP'liden 'Sizin partinizin mensubu olduğu için bunu Kemal beyden yüzde yüz doğrudur ifadesini alman şart' dedim.</blockquote>
      <blockquote>Kılıçdaroglu'ndan 'yüzde yüz doğru yanıtını' alarak bana getirdi. Cumhurbaşkanı Erdoğan çok iddialı konuşunca, yeniden sordum. Yine 'yüzde yüz' yanıtı geldi. Parçaları toplayınca; <br/>Kılıçdaroğlu'nun doğruluğundan emin olduğu haberin çıkmasını arzu ettiğini anlıyorum.</blockquote>
      <blockquote>Kılıçdaroğlu, TV'de söylediği 'Doğrudur ama açıklamam' sözünü nasıl söylediyse... Haber kaynağıma, TV'ye çıkmadan önce kendisine doğrulattığım bu haberden haberi olduğunu artık açıklamalıdır.</blockquote>
      <blockquote>Beklenen ne?</blockquote>
      <blockquote>Haber kaynağımı deşifre etmem mi?"</blockquote>
      <figure>
        <iframe data-src="https://twitter.com/TalatAtilla/status/1198621556169158656?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>