<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/piyasalar-dar-bantlara-sikisti-15635yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-25T01:00:00+00:00"/>
    <meta property="og:title" content="Piyasalar dar bantlara sıkıştı"/>
    <meta property="og:description" content="Piyasalardaki sakin hava sürüyor.Dar banttaki dalgalanma hem hisse hem kur cephesinde geçen hafta boyunca kendini hissetirdi.Peki bu istikrarlı görüntünün..."/>
  </head>
  <body>
    <article>
      <h1>Piyasalar dar bantlara sıkıştı</h1>
      <address><time datetime="2019-11-25T01:00:00+00:00">25 Nov 2019, 01:00</time> by <a rel="author">Feridun Eyüpoğlu</a></address>
      <p>Piyasalardaki sakin hava sürüyor.</p>
      <p>Dar banttaki dalgalanma hem hisse hem kur cephesinde geçen hafta boyunca kendini hissetirdi.</p>
      <p>Peki bu istikrarlı görüntünün sebebi ne?</p>
      <p>Küresel konjonktürün nispeten sakin olması öncekli avantajımız.</p>
      <p>Başta Amerikan Merkez Bankası Fed olmak üzere dünyadaki merkez bankaları <b>düşük faiz dönemini</b> destekliyor.</p>
      <p>Ve <b>genişlemeci para politikaları </b>şimdilik kaydıyla gündemde kalmayı sürdürüyor.</p>
      <p>Gelişmekte olan ülke piyasaları da bu süreçten nasibini almakta.</p>
      <p>Dünyayı çeşitli açılardan etkileyen <b>ABD-Çin ticaret görüşmeleri </b>de <b>bir dargın bir barışık</b> modunda gündemdeki yerini koruyor!</p>
      <p>
        <b>Anlaşma ihtimalinin masada kalmaya devam etmesi küresel yatırım iştahının da korunması sağlıyor.</b>
      </p>
      <p>Türkiye ile ilişkili gündeme baktığımızda ise <b>jeopolitik risklerin rafa kalkmasının</b> pozitif yansımalarını görüyoruz.</p>
      <p>Keza makro cephede yavaş da olsa dipten çıkışın işaretleri rakamlara yansıyor.</p>
      <p>Neticede büyüme beklentileri<b> OECD</b>’nin geçen hafta yaptığı gibi yabancılarca da teyit edilmeye başladı!</p>
      <p>
        <b>Güven endeksleri ise trendin devamına ilişkin ipuçları vermekte.</b>
      </p>
      <p>Ancak özel sektör yatırımlarının henüz yerinde sayıyor olması...</p>
      <p>Ve <b>tüketimi teşvik edecek faiz dışında bir enstrümanın şimdilik sahada olmaması </b>toparlanma hızına dair belirsizlikleri ortaya koymakta.</p>
      <p>Buna rağmen sektör bazlı piyasa hareketleri borsa endekslerinin güçlü desteklerini korumasını sağlıyor.</p>
      <p>
        <b>Neticede risk primimizin azalmasıyla birlikte oluşan sakin hava istikrarlı piyasa hareketlerini karşımıza çıkarıyor!</b>
      </p>
      <p>TL varlıkların değer kazanmaya çalıştığı günlerdeyiz.</p>
      <p>Ancak pozitif yeni gelişmelerin gündeme taşınmaması durumunda ise bu trendin korunması güç görünmekte.</p>
      <p>
        <b>Nitekim geçen hafta BİST 100 Endeksi pozitif veri ve haber yetersizliğinden dolayı 106 bin ile 108 bin puanlık aralıkta sıkıştı kaldı.</b>
      </p>
      <p>Özellikle de 107 bin civarında ciddi bir patinaj yaşandı!</p>
      <p>
        <b>Dolar/TL’de ise 5,68 – 5,75 bandında bir sıkışma oldu.</b>
      </p>
      <p>Ve daha ziyade 5,70 TL civarı sıkışan bir kur hareketi söz konusu.</p>
      <p>Dar bantlardaki <b>sıkışmanın ne yönde kırılacağı</b> ise gelişmelerin yönüne ve hızına bağlı.</p>
      <p> </p>
      <p>
        <b>Trend korunabilecek mi?</b>
      </p>
      <p> </p>
      <p>Yeni haftanın beklenti falında yine sakin bir manzara görünüyor.</p>
      <p>Ancak bu sakinlik <b>normal koşullar altında</b> geçerli!</p>
      <p>Sürpriz payını da hesaplara katmakta fayda var.</p>
      <p>Çünkü genelde <b>uzun süre aynı trendin korunamadığı</b> bir zaman dilimindeyiz.</p>
      <p>Ve özellikle ABD Başkanı Donald <b>Trump’ın epeydir sakin durduğu</b> da unutlmamalı!</p>
      <p>Çin’le yürütülen görüşmelerin buzdağının altında kalan epey bölümü de var çünkü.</p>
      <p>Diğer yandan Türkiye adına rafta duran <b>S-400 ve Suriye</b> gibi meselelerin sürpriz olasılığı taşıdığı da dikkate alınmalı.</p>
      <p>
        <b>Ama küresel rüzgarın hala Türk para piyasalarını desteklemesi sayesinde TL varlıkların gücünü bir süre daha koruması mümkün!</b>
      </p>
      <p> </p>
      <p>
        <b>Haftalık beklentiler</b>
      </p>
      <p> </p>
      <p>Bu atmosferdeki teknik analizde BİST 100 Endeksi’nin bu hafta <b>103 bin 500 ile 110 bin puan aralığında dalgalanması</b> kuvvetle muhtemel görünüyor.</p>
      <p>Ancak, kalıcı bir yükseliş için <b>108 bin 500</b> direncinin geçilmesini sağlayacak gelişmelere ihtiyacımız olduğu unutulmamalı!</p>
      <p>
        <b>Dolarda haftalık bazda 5,64 – 5,79 TL bandı öncelikli beklenti aralığını temsil ediyor.</b>
      </p>
      <p>Euro/TL’de olası hareket ise 6,24 - 6,37 olarak karşımıza çıkmakta.</p>
      <p>Gram altındaki bu haftaya ait beklenti bandı da<b> 264 – 274 lira </b>olarak öne çıkıyor.</p>
    </article>
  </body>
</html>