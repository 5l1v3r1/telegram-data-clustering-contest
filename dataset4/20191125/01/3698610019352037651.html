<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/elektronni-vodiyski-prava-mincifri-prezentuye-vzhe-v-grudni-330750_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T01:41:00+00:00"/>
    <meta property="og:title" content="Електронні водійські права Мінцифри презентує вже в грудні"/>
    <meta property="og:description" content="Наявність електронного додатка звільнить водіїв від необхідності постійно мати при собі паперовий аналог водійського посвідчення"/>
  </head>
  <body>
    <article>
      <h1>Електронні водійські права Мінцифри презентує вже в грудні</h1>
      <h2>Наявність електронного додатка звільнить водіїв від необхідності постійно мати при собі паперовий аналог водійського посвідчення</h2>
      <address>
        <time datetime="2019-11-25T01:41:00+00:00">25 Nov 2019, 01:41</time>
      </address>
      <p>У грудні українцям буде представлене електронне водійське посвідчення, яке згодом можна буде оформити кожному водієві. Тим самим почне виконуватися прийнята 23 жовтня Кабінетом міністрів України постанова про <a href="https://dt.ua/ECONOMICS/cnapi-pochnut-vidavati-vodiyski-prava-i-tehpasport-325837_.html"><b>введення електронного посвідчення водія</b></a> і свідоцтва про реєстрацію транспортного засобу і підтримав проект закону про спрощення процесу присвоєння та видачі номерних знаків.</p>
      <p>Електронними водійськими правами можна буде користуватися вже в грудні, заявив міністр цифрової трансформації Михайло Федоров в інтерв'ю Радіо Свобода.<br/><br/>"За два-три тижні до нового року вже можна буде насолоджуватися цифровими правами", - сказав Федоров.<br/><br/>Він розповів, що нормативно вже все готово для впровадження змін.<br/><br/>"Додаток вже тестується. Тобто, я його вже бачив. Кожен день у нас є регулярні зустрічі з нашими розробниками, з нашою командою. Тобто, все на виході. Мені здається, що в перших числах грудня у нас буде вже все готове до релізу. Ми будемо чекати гарної можливості для того, щоб провести таку велику презентацію, щоб багато людей про це дізналися. Я думаю, що це, можливо, на презентації "100 днів роботи уряду". Тобто, це середина грудня. Але на початку грудня вже все буде готово", - заявив Федоров.<br/><br/>За даними Міністерства внутрішніх справ, за дев'ять місяців 2019 року до адміністративної відповідальності за відсутність при собі водійських прав або техпаспорта притягли близько 160 тисяч осіб.</p>
      <p>Раніше в МВС повідомили про те, що планують видавати нові <b><a href="https://dt.ua/UKRAINE/mvs-gotuyetsya-vprovaditi-novi-vodiyski-posvidchennya-i-zmini-v-pdr-308541_.html">водійські права з електронним чіпом</a></b>. Детальніше про нововведення читайте в статті Тетяни Кириленко <b><a href="https://dt.ua/business/chipovani-prava-z-obmezhenim-terminom-diyi-308423_.html">"Чіпована права з обмеженим строком дії"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3d3dy5zdm9ib2RhLm9yZw==">Радио Свобода</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>