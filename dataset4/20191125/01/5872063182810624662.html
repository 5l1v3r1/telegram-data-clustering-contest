<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/diethnes/1561168/sto-diethnes-podosfairo-kapoia-stigmi-pairneis-o-ti-axizeis/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-25T01:20:38+00:00"/>
    <meta property="og:title" content="Στο διεθνές ποδόσφαιρο, κάποια στιγμή παίρνεις ό, τι αξίζεις..."/>
    <meta property="og:description" content="Βλέποντας το βράδυ του Σαββάτου τον τελικό του Κυπέλλου Λιμπερταδόρες, σκεφτήκαμε ένα και μόνο πράγμα: Το ποδόσφαιρο αν αξίζεις και αν έχεις..."/>
  </head>
  <body>
    <article>
      <h1>Στο διεθνές ποδόσφαιρο, κάποια στιγμή παίρνεις ό, τι αξίζεις...</h1>
      <address><time datetime="2019-11-25T01:20:38+00:00">25 Nov 2019, 01:20</time> by <a rel="author">Μιμίκος Γιώργος</a></address>
      <p>Βλέποντας το βράδυ του Σαββάτου τον τελικό του Κυπέλλου Λιμπερταδόρες, σκεφτήκαμε ένα και μόνο πράγμα: Το ποδόσφαιρο αν αξίζεις και αν έχεις υπομονή και επιμονή, τουλάχιστον εκτός Ελλάδας, κάποια στιγμή θα σου δώσει αυτά που πρέπει να πάρεις...</p>
      <p>Το σκεφτήκαμε αυτό με τον Ζεσούς. Ο τεχνικός της Φλαμένγκο ήταν... ο άνθρωπος των χαμένων τελικών στην Πορτογαλία! Έχανε τελικούς στο 90΄αλλά και πρωταθλήματα την τελευταία αγωνιστική. Ήξερε όμως πως για να φτάνει εκεί έχει τις ικανότητες. Πίστευε στον εαυτό του και δεν κοιτούσε τι έγραφαν οι εφημερίδες και τα σάιτ και τι έλεγαν οι φίλαθλοι ή τα κανάλια! Ήξερε πως θα έρθει η στιγμή του. Και να λοιπόν που αυτή η στιγμή τον έκανε πρωταθλητή Νότιας Αμερικής σε ένα παιχνίδι που και πάλι αν και η ομάδα του το είχε σχεδόν χάσει, στο τέλος το γύρισε! Ο προπονητής της «Φλα» έχει κι άλλα σχέδια τώρα: Βλέπετε, μίλησε για την νέα πρόκληση που έρχεται για την ομάδα του τον Δεκέμβριο, εκφράζοντας ανοιχτά την επιθυμία του να συναντήσει τους τη Λίβερπουλ στον τελικό της διοργάνωσης της FIFA.<br/>«Θέλω να παίξω στον τελικό του Παγκοσμίου Κυπέλλου Συλλόγων με τη Λίβερπουλ, διότι θυμάμαι ότι το 1981 την είχαμε νικήσει (σ.σ. 3-0 στο Διηπειρωτικό Κύπελλο)», ήταν το σχόλιο του προπονητή της Φλαμένγκο, μετά την κατάκτηση του Λιμπερταδόρες κόντρα στην Ρίβερ Πλέιτ.</p>
      <p>Αν...παραπήρε θάρρος ή όχι, θα το δούμε...</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/podosfairo/diethnes/1561109/kopa-libertadores-i-koupa-stin-flamengo-me-epiki-anatropi/"/>
      </related>
    </article>
  </body>
</html>