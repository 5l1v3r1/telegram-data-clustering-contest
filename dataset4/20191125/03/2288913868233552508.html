<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191125_04736320"/>
    <meta property="og:site_name" content="De Standaard"/>
    <meta property="article:published_time" content="2019-11-25T03:28:00+00:00"/>
    <meta property="og:title" content="Komt er een einde aan 15 jaar liberaal beleid in Uruguay?"/>
    <meta property="og:description" content="Met 97,5 procent van de stembussen geteld, haalt de centrum-rechtse presidentskandidaat Luis Lacalle Pou het met een kleine voorsprong van Daniel Martínez,..."/>
  </head>
  <body>
    <article>
      <h1>Komt er een einde aan 15 jaar liberaal beleid in Uruguay?</h1>
      <address>
        <time datetime="2019-11-25T03:28:00+00:00">25 Nov 2019, 03:28</time>
      </address>
      <p>Met 97,5 procent van de stembussen geteld, haalt de centrum-rechtse presidentskandidaat Luis Lacalle Pou het met een kleine voorsprong van Daniel Martínez, die regeringspartij Frete Ampi vertegenwoordigt.</p>
      <p>Zondag trokken de Uruguayanen naar de stembus voor de tweede ronde van de presidentverkiezingen. Volgens de meeste recente polls wint centrumkandidaat Luis Lacalle Pou de strijd. <br/><br/>De voormalige senator voor de Nationale Partij en zoon van ex-president Louis Alberto Lacalle, kreeg tot nog toe 48,81% van de stemmen achter zijn naam. Zijn rivaal Daniel Martínez, voormalig burgemeester van Montevideo en vertegenwoordiger van de regerende Partij, de Frete Ampi, haalde 47,41 % van de stemmen.</p>
      <p>Het verschil tussen de twee rivalen is zo klein dat de volledige resultaten tot begin volgende week op zich kunnen laten wachten.  </p>
      <p>
        <b>Coalitie van rechtsgezinden tot sociaal-democraten</b>
      </p>
      <p>In de eerste ronde strandde Lacalle Pou nog op de tweede plaats, achter Martínez. Daarop besloot hij een coalitie op te zetten met andere ‘verliezers’, van rechtsgezinden tot sociaal-democraten. Dat verbond kan ervoor zorgen dat Lacalle Pou zijn rivaal Martínez nu achter zich laat.</p>
      <p>In dat geval komt een einde aan 15 jaar liberaal beleid dat Uruguay, een land van landbouwers, door een periode van stabiliteit en groei heeft geleid.</p>
      <p>2,7 miljoen Uruguayanen kregen de kans hun stem uit te brengen. 90% van hen deed dat ook. </p>
      <p>De nieuwe president, die Tabaré Vazquez opvolgt, zal in maart de fakkel van hem overnemen.</p>
    </article>
  </body>
</html>