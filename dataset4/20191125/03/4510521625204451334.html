<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/fifor-analiza-partid-absolut-normal-partid-alegeri-faca-analize-discute-1_5ddb4d475163ec427162cf31/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T03:44:16+00:00"/>
    <meta property="og:title" content="Fifor: O să avem o analiză în partid pentru că este absolut normal fiecare partid după alegeri să facă analize, să discute"/>
    <meta property="og:description" content="Secretarul general al PSD, Mihai Fifor, a afirmat, duminică seară, că nu trebuie să se discute acum despre o eventuală plecare a Vioricăi Dăncilă de la conducerea formaţiunii. &quot;O să avem o analiză în partid pentru că este absolut normal fiecare partid după alegeri să facă analize, să discute...&quot;, a spus el."/>
  </head>
  <body>
    <article>
      <h1>Fifor: O să avem o analiză în partid pentru că este absolut normal fiecare partid după alegeri să facă analize, să discute</h1>
      <address><time datetime="2019-11-25T03:44:16+00:00">25 Nov 2019, 03:44</time> by <a rel="author">News.ro</a></address>
      <h4>Secretarul general al PSD, Mihai Fifor, a afirmat, duminică seară, că nu trebuie să se discute acum despre o eventuală plecare a Vioricăi Dăncilă de la conducerea formaţiunii. "O să avem o analiză în partid pentru că este absolut normal fiecare partid după alegeri să facă analize, să discute...", a spus el.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/viorica-dancila-despre-motivele-esecului-prezidentiale-presedintele-partidului-nu-castiga-pierde-teritoriu-nu-lupta-nume-propriu-1_5ddb3de45163ec427162838b/index.html"/>
      </related>
      <p>Referitor la prezenţa la sediul PSD a lui Gabriel Oprea, Fifor a menţionat că nu l-a văzut pe acesta. "Uşile partidului nostru nu sunt închise, dacă au sosit şi au venit, probabil că au venit să o încurajeze pe Viorica Dăncilă, dar repet pe Marian Vanghelie nu l-am văzut, pe dl Oprea nu l-am întâlnit în seara aceasta, dacă e în sediu", a mai spus el.</p>
      <p>"Eu zic că este un număr de voturi pe care noi le-am recuperat după înfrângerea din mai anul acesta. Asta arată că partidul a reuşit să recupereze o parte din electoratul care nu l-a votat în mai şi asta este un lucru care ne dă încredere că putem să abordăm foarte bine alegerile locale şi alegerile parlamentare de anul viitor", a spus Fifor, la Digi 24.</p>
      <p>Întrebat dacă Dăncilă l-a sunat pe Iohannis, Fifor a răspuns că nu poate spune.</p>
      <p>"Probabil că ar trebui să sune, dar dacă stăm să ne gândim că discutăm despre o doamnă şi un domn, poate domnul Klaus Iohannis ar suna o doamnă", a adăugat el.</p>
      <p>Fifor a mai spus că nu trebuie discutat în această seară despre o eventuală plecare a Vioricăi Dăncilă de la conducerea partidului.</p>
      <p>"O să avem o analiză în partid pentru că este absolut normal fiecare partid după alegeri să facă analize, să discute...", a afirmat el.</p>
      <p>Întrebat de ce a venit Gabriel Oprea la sediul PSD, el a spus că nu s-au întâlnit.</p>
      <p>"La mine în birou nu era domnul general. Uşile partidului nostru nu sunt închise, dacă au sosit şi au venit, probabil că au venit să o încurajeze pe Viorica Dăncilă, dar repet pe Marian Vanghelie nu l-am văzut, pe dl Oprea nu l-am întâlnit în seara aceasta, dacă e în sediu", a mai spus Fifor.</p>
      <p>Întrebat când ar trebui să aibă loc Congresul PSD, el a spus că nu poate avansa o dată: "O să vedem".</p>
      <p>Referitor la afirmaţia lui Cătălin Rădulescu potrivit căreia ar fi observat fraude la vot în diaspora, el a spus că este opinia acestuia.</p>
      <p>"Nu putem să discutăm despre astfel de lucruri până când nu avem o documentare clară în acest sens şi până nu avem probe care să susţină o astfel de afirmaţie", a declarat Fifor</p>
      <hr/>
    </article>
  </body>
</html>