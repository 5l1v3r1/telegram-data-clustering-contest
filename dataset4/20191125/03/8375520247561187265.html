<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/v-ukrajini-lyutuje-anticiklon-prognoz-pogodi-na-25-listopada-642136.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T03:48:25+00:00"/>
    <meta property="og:title" content="В Україні лютує антициклон: прогноз погоди на 25 листопада"/>
    <meta property="og:description" content="В Україні завдяки саме антициклону Quincу понеділок знову буде холодним"/>
  </head>
  <body>
    <article>
      <h1>В Україні лютує антициклон: прогноз погоди на 25 листопада</h1>
      <address>
        <time datetime="2019-11-25T03:48:25+00:00">25 Nov 2019, 03:48</time>
      </address>
      <h4>В Україні завдяки саме антициклону Quincу понеділок знову буде холодним</h4>
      <p>В Україні у понеділок, 25 листопада, буде холодно.</p>
      <p>Про це повідомила синоптик Наталка Діденко у <a href="https://www.facebook.com/tala.didenko/posts/3017590538270904">Facebook</a>.</p>
      <p>«Для понеділка у мене поки теплих синоптичних новин немає. Бо антициклон Quincу й надалі блокуватиме атлантичні й середземноморські, західні та південно-західні, теплі та вологі, повітряні потоки. А в Україні завдяки саме антициклону Quincу понеділок знову буде холодним, мороз й далі гризтиме голу землю, цнотливий асфальт та наші носи й щоки. Найближчої ночі в Україні очікується -3-9 градусів, вдень від 3 морозу до 4 тепла», – повідомила синоптик.</p>
      <p>На Заході та Півдні очікується вночі від 3 тепла до 3 морозу, вдень 1-6 градусів тепла, на Закарпатті до +6+10 градусів</p>
      <p>«Істотні опади – навряд, хіба що в західних областях та на Вінниччині щось політає чи покапає несуттєве. Вітер південно-східний, 5-12 м/с, ще якісь пориви позалишаються, щоб ми не забували насувати шапку на очі, а штормовий вітер ймовірний все ще в Приазов'ї. У Києві понеділок буде холодним та сухим. Вночі -5-7 градусів, вдень від 2 морозу до 2 тепла», – додала Діденко.</p>
      <p>За її словами на потепління та опади слід чекати з 28-го листопада.</p>
      <related>
        <a href="https://glavcom.ua/country/society/sinoptik-podililasja-nevtishnim-prognozom-na-ponedilok-642081.html"/>
        <a href="https://glavcom.ua/country/society/sinoptiki-poperedili-pro-silnij-viter-ta-zamorozki-626895.html"/>
        <a href="https://glavcom.ua/country/society/skladeno-prognoz-pogodi-na-gruden-zima-bude-duzhe-snizhnoju-640399.html"/>
      </related>
    </article>
  </body>
</html>