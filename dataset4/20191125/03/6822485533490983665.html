<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904007.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T03:30:00+00:00"/>
    <meta property="og:title" content="کلاهبرداری که با ترفند فروش ماشین خارجی ۱۵ میلیارد بُرد"/>
    <meta property="og:description" content="به گزارش ایسنا، سردار حاجی محمد مهدیان نسب در جمع خبرنگاران با اعلام این خبر، اظهار کرد: در پی شکایت تعدادی از شهروندان مبنی بر کلاهبرداری توسط یک نفر به بهانه سرمایه‌گذاری و تحویل خودروهای خارجی، با توجه حساسیت موضوع مراتب سریعاً در دستور کار پلیس قرار گرفت."/>
  </head>
  <body>
    <article>
      <h1>کلاهبرداری که با ترفند فروش ماشین خارجی ۱۵ میلیارد بُرد</h1>
      <address>
        <time datetime="2019-11-25T03:30:00+00:00">25 Nov 2019, 03:30</time>
      </address>
      <p>فرمانده انتظامی لرستان از دستگیری کلاهبردار ۱۵ میلیارد ریالی در شهرستان بروجرد خبر داد.</p>
      <p>به گزارش ایسنا، سردار حاجی محمد مهدیان نسب در جمع خبرنگاران با اعلام این خبر، اظهار کرد: در پی شکایت تعدادی از شهروندان مبنی بر کلاهبرداری توسط یک نفر به بهانه سرمایه‌گذاری و تحویل خودروهای خارجی، با توجه حساسیت موضوع مراتب سریعاً در دستور کار پلیس قرار گرفت.</p>
      <p>وی تصریح کرد: مأموران پس از انجام یک سری اقدامات اطلاعاتی و تحقیقات محسوس و نامحسوس مخفیگاه متهم را شناسایی و در یک عملیات غافلگیرانه دستگیر کردند.</p>
      <p>فرمانده انتظامی لرستان خاطرنشان کرد: متهم در بازجویی فنی و تخصصی به بزه انتسابی خود اعتراف و اظهار کرد مبلغ ۱۵ میلیارد ریال از شهروندان کلاهبرداری و وجوه دریافتی را به نفع خود تصاحب کرده است.</p>
      <p>سردار مهدیان نسب با بیان این‌که افراد سودجو و کلاهبردار از هر شیوه‌ای برای فریب افراد استفاده می‌کنند گفت: شهروندان ضمن هوشیاری در صورت مشاهده موارد مشکوک، مراتب را سریعاً با پلیس ۱۱۰ در میان بگذارند.</p>
    </article>
  </body>
</html>