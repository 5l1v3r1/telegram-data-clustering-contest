<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013228/%D9%85%D8%AA%D9%87%D9%85%DB%8C-%DA%A9%D9%87-%D8%A7%DB%8C%D9%86-%D8%A8%D8%A7%D8%B1-%D8%A8%D9%87-%D8%AF%D9%84%D8%A7%D8%B1%D9%87%D8%A7%DB%8C-%D8%A2%D9%84-%D8%B3%D8%B9%D9%88%D8%AF-%DA%86%D9%86%DA%AF-%D8%A7%D9%86%D8%AF%D8%A7%D8%AE%D8%AA"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T03:00:00+00:00"/>
    <meta property="og:title" content="متهمی که این‌بار به دلارهای آل‌سعود چنگ انداخت!"/>
    <meta property="og:description" content="مهناز افشار که اردیبهشت امسال با دو شکایت به دادگاه احضار شده بود اما از بازگشت به کشور و حضور در دادگاه خودداری کرد، در کنار دو خواننده کاباره‌ای، داور یک مسابقه درتلویزیون وابسته به عربستان شده است!"/>
  </head>
  <body>
    <article>
      <h1>متهمی که این‌بار به دلارهای آل‌سعود چنگ انداخت!</h1>
      <address>
        <time datetime="2019-11-25T03:00:00+00:00">25 Nov 2019, 03:00</time>
      </address>
      <p>
        <i>مهناز افشار که اردیبهشت امسال با دو شکایت به دادگاه احضار شده بود اما از بازگشت به کشور و حضور در دادگاه خودداری کرد، در کنار دو خواننده کاباره‌ای، داور یک مسابقه درتلویزیون وابسته به عربستان شده است!</i>
      </p>
      <p>به گزارش مشرق، این بازیگر پرحاشیه که در فضای مجازی، روزی به تبلیغ آمپول مرگ‌آور مشغول بود، روزی دیگر به انتشار اخبار دروغ و بازنشر مطالب جعلی می‌پرداخت، و روزی دیگر از تروریستی که دستش به خون مردم آلوده بود حمایت می‌کرد و... این‌بار به دلارهای رژیم سعودی چنگ انداخته و قرار است به‌عنوان داور در یک برنامه استعدادیابی در شبکه mbc عربستان سعودی حضور پیدا کند.</p>
      <blockquote>در این زمینه: <br/><a href="https://www.mashreghnews.ir/news/1012615/%D9%85%D9%87%D9%86%D8%A7%D8%B2-%D8%A7%D9%81%D8%B4%D8%A7%D8%B1-%D8%A7%D8%B2-%D8%AD%D8%A8-%D8%A7%D9%84%D8%A7%DB%8C%D8%B1%D8%A7%D9%86-%D8%A8%D9%87-%D8%AD%D8%A8-%D8%A7%D9%84%D8%B3%D8%B9%D9%88%D8%AF%DB%8C-%D8%B1%D8%B3%DB%8C%D8%AF"><i>مهناز</i><i>افشار</i> از حب‌الایران به حب السعودی رسید؟!</a></blockquote>
      <p>افشار نشان داد که همه ابرازنظرهای سیاسی‌اش در فضای مجازی، هدفی کاسب‌کارانه برای جلب توجه بوده است. وی که روزگاری شعار «حب‌الایران یجمعنا» می‌داد، حالا همکار دشمنان ایران شده است. عربستان سعودی، به دلیل کشتار گسترده زنان و کودکان یمن به شدت مورد انتقاد نهادهای مردمی جهان قرار دارد. همچنین این کشور به علت نقض حقوق شهروندان خود از جمله زنان و اقلیت‌های مذهبی مورد اعتراض مجامع مستقل حقوق‌ بشری قرار گرفته است.</p>
      <p>منبع: کیهان</p>
    </article>
  </body>
</html>