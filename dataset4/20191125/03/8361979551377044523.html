<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/povin-u-franciji-kilkist-zhertv-zrosla-do-chotiroh-novini-svitu-50055424.html"/>
    <meta property="og:site_name" content="НВ"/>
    <meta property="article:published_time" content="2019-11-25T03:37:00+00:00"/>
    <meta property="og:title" content="Повінь у Франції: кількість жертв зросла до чотирьох"/>
    <meta property="og:description" content="На півдні Франції в департаменті Вар кількість загиблих у результаті повені зросла до чотирьох осіб."/>
  </head>
  <body>
    <article>
      <h1>Повінь у Франції: кількість жертв зросла до чотирьох</h1>
      <h2>На півдні Франції в департаменті Вар кількість загиблих у результаті повені зросла до чотирьох осіб.</h2>
      <address>
        <time datetime="2019-11-25T03:37:00+00:00">25 Nov 2019, 03:37</time>
      </address>
      <p>Про це повідомляє <a href="https://www.bfmtv.com/planete/inondations-dans-le-var-le-bilan-s-alourdit-a-quatre-morts-1812284.html">BFMTV</a>.</p>
      <p>«У зв’язку з повенями рятувальні служби виявили в Таннероні тіла двох літніх людей із Граса, які вважалися зниклими безвісти. Вони знаходилися у своїй машині. Таким чином, кількість загиблих від повені у департаменті Вар досягла чотирьох осіб», — йдеться в повідомленні.</p>
      <p>Раніше міністр внутрішніх справ країни Крістоф Кастанер повідомив про <a href="https://nv.ua/ukr/world/countries/zlivi-u-franciji-i-italiji-priveli-do-poveni-zaginulo-dvoye-lyudey-chetvero-propali-bezvisti-50055411.html">загибель двох людей від повеней</a>, тіла яких були виявлені в цьому ж департаменті.</p>
      <p>Префект регіону Прованс-Альпи-Лазурний берег П'єр Дарту повідомив, що 1700 осіб були евакуйовані і відправлені до різних центрів розміщення, відкритих комунами в двох департаментах.</p>
      <p>За минулі дві доби в ряді районів департаментів Вар і Приморські Альпи випала дво-, а то і тримісячна норма опадів. Це призвело до виходу річок з берегів, зсувів, затоплень вулиць міст, навіть таких великих як Канни і Ніцца. Вертоліт у департаменті Вар підняв з води 230 людей.</p>
    </article>
  </body>
</html>