<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/sud-jes-viznav-shcho-ryanair-nezakonno-styaguje-platu-za-ruchnu-poklazhu-642133.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T03:18:34+00:00"/>
    <meta property="og:title" content="Суд ЄС визнав, що Ryanair незаконно стягує плату за ручну поклажу"/>
    <meta property="og:description" content="У рішенні суду йдеться, що політика Ryanair по ручної поклажі незаконна і її слід прибрати з правил авіакомпанії"/>
  </head>
  <body>
    <article>
      <h1>Суд ЄС визнав, що Ryanair незаконно стягує плату за ручну поклажу</h1>
      <address>
        <time datetime="2019-11-25T03:18:34+00:00">25 Nov 2019, 03:18</time>
      </address>
      <h4>У рішенні суду йдеться, що політика Ryanair по ручної поклажі незаконна і її слід прибрати з правил авіакомпанії</h4>
      <p>Суд визнав незаконною політику ірландського лоукостера Ryanair щодо стягнення плати за ручну поклажу.</p>
      <p>Таким було рішення іспанського суду після того, як Ryanair оштрафував пасажирку на 20 євро. Про це пише <a href="https://ubr.ua/market/transport/v-evrope-priznali-politiku-ryanair-po-bahazhu-nezakonnoj-3888561">Ubr.</a></p>
      <p>Пасажирка рейсу Мадрид-Брюссель змушена була заплатити штраф у розмірі 20 євро за те, що її ручна поклажа важила 10 кг і не була оплачена.</p>
      <p>За правилами Ryanair, пасажир може безкоштовно взяти на борт тільки невеликий багаж, який поміститься перед сидінням. За додаткову одиницю ручної поклажі стягується плата.</p>
      <p>Господарський суд Іспанії ухвалив, що авіаперевізник повинен повернути пасажирці гроші і сплатити відсотки. Адже пасажирка довела, що її ручна поклажа могла поміститися під сидінням.</p>
      <p>У рішенні суду йдеться, що політика Ryanair по ручної поклажі незаконна і її слід прибрати з правил авіакомпанії.</p>
      <p>У відповідь представники Ryanair заявили, що свою політику змінювати не будуть.</p>
      <p>«Ця постанова не вплине на політику Ryanair по багажу — ні в минулому, ні в майбутньому, оскільки це одиничний випадок, коли неправильно трактували нашу комерційну свободу для визначення розміру нашої ручної поклажі», — йдеться в офіційному повідомленні.</p>
      <p>Як повідомлялося, <a href="https://glavcom.ua/economics/finances/ryanair-zapuskaje-reysi-z-hersona-do-krakova-632638.html">Ryanair запускає рейси з Херсона до Кракова.</a></p>
      <p>Нагадаємо, <a href="https://glavcom.ua/economics/finances/za-5-jevro-v-jevropu-ryanair-zniziv-cini-na-kvitki-z-ukrajini-631200.html">за 5 євро в Європу: Ryanair знизив ціни на квитки з України.</a></p>
      <p>Ryanair вийшов на український ринок в 2018 році. Перші місяці лоу-кост виконував рейси з київського аеропорту Бориспіль і Львова. У червні 2019 року авіакомпанія почала рейси з Харкова і Одеси.</p>
      <related>
        <a href="https://glavcom.ua/world/observe/u-jes-vpershe-zastosuvali-novij-mehanizm-rozpodilu-bizhentsiv-642042.html"/>
        <a href="https://glavcom.ua/odesa/news/prikordonniki-vidvorili-z-ukrajini-troh-gromadyan-turechchini-642000.html"/>
        <a href="https://glavcom.ua/world/hitech/tesla-oficiyno-predstavila-elektrichniy-bronetransporter-z-maybutnogo-641650.html"/>
      </related>
    </article>
  </body>
</html>