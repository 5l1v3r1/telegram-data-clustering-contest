<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/komotini/komotini-aoratoi-reporter-anelavan-drasi/"/>
    <meta property="og:site_name" content="ert.gr"/>
    <meta property="article:published_time" content="2019-11-25T03:21:25+00:00"/>
    <meta property="og:title" content="Κομοτηνή: Οι αόρατοι ρεπόρτερ ανέλαβαν δράση"/>
    <meta property="og:description" content="Τα μυστικά ενός συγγραφέα του οποίου ο παιδικός ήρωας ήταν ο Ντόναλντ Ντακ είχαν την ευκαιρία να ανακαλύψουν οι αόρατοι ρεπόρτερ, οι μαθητές του Κέντρου Δημιουργικής Απασχόλησης, « Ρομποτεχνία», τα μυστικά του Άρη Δημοκίδη."/>
  </head>
  <body>
    <article>
      <h1>Κομοτηνή: Οι αόρατοι ρεπόρτερ ανέλαβαν δράση</h1>
      <address><time datetime="2019-11-25T03:21:25+00:00">25 Nov 2019, 03:21</time> by <a rel="author">Μαρία Νικολάου</a></address>
      <p>Τα μυστικά ενός συγγραφέα του οποίου ο παιδικός ήρωας ήταν ο Ντόναλντ Ντακ είχαν την ευκαιρία να ανακαλύψουν οι αόρατοι ρεπόρτερ, οι μαθητές του <i>Κέντρου Δημιουργικής Απασχόλησης, « Ρομποτεχνία»</i>, τα μυστικά του <b>Άρη Δημοκίδη.</b></p>
      <figure>
        <img src="https://www.ert.gr/wp-content/uploads/2019/11/IMG_9051.jpg"/>
        <figcaption>Βασίλης Καλεντερίδης</figcaption>
      </figure>
      <p><i>««Είναι ένας εναλλακτικός τρόπος μάθησης. Οι μαθητές μας έχουν τη δυνατότητα να γνωρίζουν συγγραφείς και να θέτουν τα δικά τους ερωτήματα. Τι ακριβώς σημαίνει ένας συγγραφέας; Πώς γράφει ένα βιβλίο; Πώς επιλέγει την ιστορία του;»</i> εξηγεί ο υπεύθυνος του εργαστηρίου,ο  κος <b>Βασίλης Καλεντερίδης</b> και μιλά με ενθουσιασμό για τα ερωτήματα που διατυπώθηκαν από τα παιδιά και τις απαντήσεις που δόθηκαν από τον ίδιο τον συγγραφέα σ’ αυτή την πρώτη συνάντηση που πραγματοποιήθηκε στην Κομοτηνή.</p>
      <p><i>«Προσφέρουμε γνήσια εναλλακτική δραστηριότητα. Το σχολείο έχει τη δική του παραδοσιακή γραμμή. Θέλαμε να κάνουμε κάτι παράλληλα με το σχολείο χωρίς να χρειαστεί να «αρνηθούμε» τη δουλειά που γίνεται εκεί.»</i> απαντά ο κος <b>Καλεντερίδης</b> στην παρατήρησή μας ότι πολλά είναι πια τα Κέντρα Δημιουργικής Απασχόλησης που απευθύνονται στα παιδιά αυτής της ηλικίας.</p>
      <figure>
        <img src="https://www.ert.gr/wp-content/uploads/2019/11/IMG_9050.jpg"/>
      </figure>
      <p>Μικροί μαθητές, μεγάλα ταλέντα στην εκπαιδευτική ρομποτική, στα πειράματα, στη λογική, στον προγραμματισμό, στη γνωριμία με τα παιδικά βιβλία. <i>«Ένας ευτυχισμένος σκουπιδιάρης είναι προτιμότερος από έναν δυστυχισμένο εκπαιδευτικό ή επιχειρηματία. Δίνουμε ευκαιρίες στα παιδιά. Δεν χρειάζονται πολλά παιδιά για να λειτουργήσει ένα τμήμα, λίγα και να αγαπούν αυτό που κάνουν και κάπως έτσι αρχίζει η μαγεία»</i> δηλώνει ο κος <b>Καλεντερίδης</b> και προσθέτει πως <i>«Υπάρχουν παιδιά που ζουν για το αντικείμενο, εμείς τους παρέχουμε τα απαραίτητα κίνητρα. Δεν χρειάζεται τίποτα παραπάνω.»</i><br/>Φώτο: ο κος Βασίλης Καλεντερίδης με τους συνεργάτες του ρεπορτάζ-κείμενο-φωτογραφία:Μαρία Νικολάου</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/seres/serres-stoys-dromoys-oi-mathites-toy-moysikoy-scholeioy/"/>
        <a href="https://www.ert.gr/perifereiakoi-stathmoi/komotini/komotini-kollise-leoforeio-me-mathites-se-plimmyrismeni-diavasi/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/tainia-mikroy-mikoys-gia-tis-elleipseis-se-kathigites-apo-mathites-stin-palaiochora-video/"/>
        <a href="https://www.ert.gr/perifereiakoi-stathmoi/komotini/komotini-ston-xenona-filoxenias-kakopoiimenon-gynaikon-o-erythros-stayros/"/>
        <a href="https://www.ert.gr/perifereiakoi-stathmoi/orestiada/orestiada-ekpaideytikoi-mathites-tha-timisoyn-tin-epeteio-toy-polytechneioy/"/>
        <a href="https://www.ert.gr/perifereiakoi-stathmoi/komotini/to-4o-gymnasio-komotinis-synergazetai-me-scholeia-allon-5-eyropaikon-choron/"/>
      </related>
    </article>
  </body>
</html>