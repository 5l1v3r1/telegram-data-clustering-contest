<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Automoto/Moto-GP2/a315596-Augusto-Fernandes-zamena-za-Markesa-u-Mark-VDS.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T03:29:00+00:00"/>
    <meta property="og:title" content="Augusto Fernandes zamena za Markesa u Mark VDS"/>
    <meta property="og:description" content="Posle odlaska Marka Markesa u MotoGP, upraženjeno mesto u garaži ekipe Mark VDS će zauzeti Augusto Fernandes."/>
  </head>
  <body>
    <article>
      <h1>Augusto Fernandes zamena za Markesa u Mark VDS</h1>
      <h2>Posle odlaska Marka Markesa u MotoGP, upraženjeno mesto u garaži ekipe Mark VDS će zauzeti Augusto Fernandes.</h2>
      <address><time datetime="2019-11-25T03:29:00+00:00">25 Nov 2019, 03:29</time> by <a rel="author">Marko Vlahović</a></address>
      <figure>
        <img src="https://sportklub.rs/Picture/170419/jpeg/Augusto-Fernandes"/>
        <figcaption>
          <cite>Mirco Lazzari gp/Getty Images</cite>
        </figcaption>
      </figure>
      <p>Mesto šampiona u Moto2 kategoriji svetskog šampionata u motociklizmu će zauzeti nekadašnji vozač ekipe Pons koji je bio impresivan tokom 2019. godine. Augusto Fernandes je došao do tri pobede u nedavno završenoj sezoni, imao je još dva podijuma i jednu pol poziciju. Na kraju je završio kao petoplasirani u genralnom plasmanu.</p>
      <p>"<i>Veoma sam srećan zbog prilike koju mi je dala ekipa Mark VDS. Ostvaruje mi se san da nastavim svoj rast u ovako velikom timu. Moj cilj je da dam maksimum i da radim naporno i da se borim za pobede i da imam priliku da se borim za svetsku titulu</i>", rekao je <b>Augusto Fernandes</b>.</p>
      <p>Fernandes je inače u svetskom šampionatu u motociklizmu od 2017. godine kada je vozio za Spid ap, a od 2018. je u ekipi Pons. Prve dve sezone nisu bile toliko uspešne za Augusta, ali je u 2019. imao čak 207 poena i trijumfe u Asenu, Silverstonu i Mizanu. Zajedno sa njim će u ovoj belgijskoj ekipi voziti Sem Lous. </p>
    </article>
  </body>
</html>