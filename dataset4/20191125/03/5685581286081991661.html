<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/otomobil-yon-levhasina-ok-gibi-saplandi--1286854-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-25T03:09:00+00:00"/>
    <meta property="og:title" content="Otomobil yön levhasına ok gibi saplandı!"/>
    <meta property="og:description" content="Karaman'da yön levhasına ok gibi saplanan otomobilin sürücüsü ağır yaralandı."/>
  </head>
  <body>
    <article>
      <h1>Otomobil yön levhasına ok gibi saplandı!</h1>
      <h2>Karaman'da yön levhasına ok gibi saplanan otomobilin sürücüsü ağır yaralandı.</h2>
      <address>
        <time datetime="2019-11-25T03:09:00+00:00">25 Nov 2019, 03:09</time>
      </address>
      <p>Kaza, saat 23.50 sıralarında <a href="http://www.gazetevatan.com/arama/?Keyword=karaman">Karaman</a>-Konya karayolu üzerinde bulunan Otogar Köprülü kavşağının alt geçit girişinde meydana geldi. Edinilen bilgiye göre, <a href="http://www.gazetevatan.com/arama/?Keyword=HASAN">Hasan</a> B. (30), yönetimindeki 70 AB 070 plakalı <a href="http://www.gazetevatan.com/arama/?Keyword=Otomobil">otomobil</a>, köprülü kavşağa geldiği sırada direksiyon hakimiyetini kaybetmesi sonucu kontrolden çıkarak refüjdeki demir yön levhasına çarptı. Kazada hurdaya dönen otomobilin sürücüsü araç içinde sıkıştı. İhbar üzerine olay yerine gelen itfaiye ekiplerinin müdahalesiyle araçtan güçlükle çıkarılan sürücü, daha sonra ambulansla kaldırıldığı Karaman Devlet Hastanesi’nde tedavi altına alındı. Bir süre trafiğe kapanan alt geçit otomobilin kaza yerinden kaldırılmasının ardından yeniden trafiğe açıldı.</p>
      <p>Kazayla ilgili soruşturma başlatıldı.</p>
    </article>
  </body>
</html>