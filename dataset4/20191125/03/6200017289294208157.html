<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/yazarlar/oguz-dizer/castro-vurdu-goztepe-kazandi-2104076"/>
    <meta property="og:site_name" content="Fanatik"/>
    <meta property="article:published_time" content="2019-11-25T03:01:00+00:00"/>
    <meta property="og:title" content="Castro vurdu, Göztepe kazandı"/>
    <meta property="og:description" content="Alanya da öyle bir ilk 45 dakika izledim ki; sahada izlenen futbolun reçetesi, sanki ‘gol diyeti’ içerikli! Müthiş önlemler, rakibin nefes almasına dahi mani olacak hamleler iki taraf adına da ve gol pozisyonu göremediğim bir 45+2 Pardon 45’te Gassama pası, Serdar ortası ve Soner’in usta üroloji doktorlarını kıskandıracak ama İzmirliler’i de kahredecek operasyonu neticesi; rakip savunmacıda prostat, Soner adına da gol yok! İkinci yarı önlemler kısmen gevşeyip, güç değerlerinin eksiye doğru yönlenmesi neticesi daha fazla gol pozisyonları ve heyecan vardı. Bu görselde Beto ve Titi önemli figürlerdi."/>
  </head>
  <body>
    <article>
      <h1>Castro vurdu, Göztepe kazandı</h1>
      <address><time datetime="2019-11-25T03:01:00+00:00">25 Nov 2019, 03:01</time> by <a rel="author">Oğuz Dizer</a></address>
      <p>Alanya da öyle bir ilk 45 dakika izledim ki; sahada izlenen futbolun reçetesi, sanki ‘gol diyeti’ içerikli! Müthiş önlemler, rakibin nefes almasına dahi mani olacak hamleler iki taraf adına da ve gol pozisyonu göremediğim bir 45+2 Pardon 45’te Gassama pası, Serdar ortası ve Soner’in usta üroloji doktorlarını kıskandıracak ama İzmirliler’i de kahredecek operasyonu neticesi; rakip savunmacıda prostat, Soner adına da gol yok! İkinci yarı önlemler kısmen gevşeyip, güç değerlerinin eksiye doğru yönlenmesi neticesi daha fazla gol pozisyonları ve heyecan vardı. Bu görselde Beto ve Titi önemli figürlerdi.</p>
      <p>
        <b>Marafona yetmedi</b>
      </p>
      <p>68’de Napoleoni çevirdi, Jerome vurdu Marafona çıkardı, döneni Castro şahne bir vuruşla gole ve 3 puana tahvil etti: 0-1. Alanya kendinden emin bir yapıyı sahneye koydukça, sıkıntı yaşar. Çünkü her aşırı güven görünümü altında, mutlak bir korku ve zaaf yatar! Göztepe de çabuklukla, acelecilik arasındaki farkı mutlaka saptamalı ve değerlerini çabukluk adına sahneye koymalı. Bu meseleyi rahat çözümleyebildikleri zaman yine deplasmanda kazandılar.</p>
    </article>
  </body>
</html>