<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/kosmos/article/ourougouai-se-8riler-ekselix8ike-o-defteros-giros-ton-proedrikon-eklogon"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-25T03:36:00+00:00"/>
    <meta property="og:title" content="Ουρουγουάη: Σε θρίλερ εξελίχθηκε ο δεύτερος γύρος των προεδρικών εκλογών"/>
    <meta property="og:description" content="Το εκλογοδικείο της Ουρουγουάης ανακοίνωσε το βράδυ της Κυριακής [τοπική ώρα· το πρωί σήμερα Δευτέρα ώρα Ελλάδας] ότι το αποτέλεσμα του δεύτερου γύρου των προεδρικών εκλογών είναι πολύ αμφίρροπο και ως εκ τούτου θα αναμείνει να ολοκληρωθεί μια νέα καταμέτρηση των ψηφοδελτίων πριν ανακηρύξει τον νικητή «ως την Παρασκευή»."/>
  </head>
  <body>
    <article>
      <h1>Ουρουγουάη: Σε θρίλερ εξελίχθηκε ο δεύτερος γύρος των προεδρικών εκλογών</h1>
      <address>
        <time datetime="2019-11-25T03:36:00+00:00">25 Nov 2019, 03:36</time>
      </address>
      <p>Το εκλογοδικείο της Ουρουγουάης ανακοίνωσε το βράδυ της Κυριακής [τοπική ώρα· το πρωί σήμερα Δευτέρα ώρα Ελλάδας] ότι το αποτέλεσμα του δεύτερου γύρου των προεδρικών εκλογών είναι πολύ αμφίρροπο και ως εκ τούτου θα αναμείνει να ολοκληρωθεί μια νέα καταμέτρηση των ψηφοδελτίων πριν ανακηρύξει τον νικητή «ως την Παρασκευή».</p>
      <p>«Το εκλογοδικείο δεν θα ανακοινώσει τον νικητή απόψε», ενημέρωσε ο πρόεδρος του θεσμού Χοσέ Αροσένα το Γαλλικό Πρακτορείο.</p>
      <p>Με πάνω από το 98,5% των ψηφοδελτίων να έχει καταμετρηθεί, η διαφορά ανάμεσα στον Λουίς Λακάγιε Που (κεντροδεξιά) και τον Ντανιέλ Μαρτίνες (αριστερά) ήταν 30.000 ψήφοι, δηλαδή λιγότερες από τις αμφισβητούμενες.</p>
    </article>
  </body>
</html>