<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000112828"/>
    <meta property="og:site_name" content="MGR Online"/>
    <meta property="article:published_time" content="2019-11-25T03:19:00+00:00"/>
    <meta property="og:title" content="&quot;ช้างศึก&quot; ย้ายสนามซ้อมก่อนลุยซีเกมส์ หลังเจอปัญหา &quot;สร้างไม่เสร็จ+ไร้ห้องน้ำ&quot;"/>
    <meta property="og:description" content="หลังจากที่ต้องเผชิญกับปัญหานานัปการ ล่าสุดทีมชาติไทยชุดลุยศึกซีเกมส์ ครั้งที่ 30 ได้ขอเปลี่ยนสนามซ้อมเนื่องจากการจราจรที่ติดขัด จากเดิมมีกำหนดการออกจากที่พักเวลา 15.00 น. และจะลงฝึกซ้อมในเวลา 16.00 น. ทำให้เดินทางถึงที่หมายในเวลา"/>
  </head>
  <body>
    <article>
      <h1>"ช้างศึก" ย้ายสนามซ้อมก่อนลุยซีเกมส์ หลังเจอปัญหา "สร้างไม่เสร็จ+ไร้ห้องน้ำ"</h1>
      <address><time datetime="2019-11-25T03:19:00+00:00">25 Nov 2019, 03:19</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011672401.JPEG"/>
      </figure>
      <p>หลังจากที่ต้องเผชิญกับปัญหานานัปการ ล่าสุดทีมชาติไทยชุดลุยศึกซีเกมส์ ครั้งที่ 30 ได้ขอเปลี่ยนสนามซ้อมเนื่องจากการจราจรที่ติดขัด จากเดิมมีกำหนดการออกจากที่พักเวลา 15.00 น. และจะลงฝึกซ้อมในเวลา 16.00 น. ทำให้เดินทางถึงที่หมายในเวลา 16.20 น.<br/><br/>ขณะเดียวกันภายในสนามซ้อมที่ทางเจ้าภาพจัดเตรียมไว้ ก็ไม่ได้รับความสะดวกสบายแต่อย่างใด เนื่องจากกำลังอยู่ระหว่างก่อสร้าง ซ้ำยังไม่มีห้องน้ำ ซึ่งนักเตะต้องอาศัยเปลี่ยนชุดซ้อมบนรถแทน<br/><br/>โดยการเปลี่ยนสนามฝึกซ้อมในครั้งนี้ สมาคมกีฬาฟุตบอลแห่งประเทศไทยได้ตระหนักถึงปัญหาที่เกิดขึ้นกับทัพนักเตะ จึงได้เร่งให้เจ้าหน้าที่สมาคมฯดำเนินการหาสนามฝึกซ้อมแห่งใหม่เป็นการด่วน<br/><br/>ซึ่งวันนี้ทีมชาติไทยจะลงฝึกซ้อมที่สนาม เซอร์กิต มากาติ บูล พิทช์ โดยสมาคมฯ​ จะเป็นผู้ชำระค่าใช้จ่ายค่าเช่าสนามเอง<br/><br/>สำหรับทีมชาติไทย​ นั้นจะลงสนามแข่งขันแบบวันเว้นวัน​ ในช่วงเวลา​เดียวกัน​ คือ​ 15.00​ น.​ (ตามเวลาประเทศไทย)​ ทุกนัด​ บนพื้นสนามหญ้าเทียม<br/><br/>โดยทีมชาติไทยจะลงแข่งขันเกมแรกที่สนามรีซัลเมโมเรียล​ ซึ่งอยู่ในกรุงมะนิลา ประเทศฟิลิปปินส์​ ในวันที่ 26 พฤศจิกายน 2562 เวลา 15.00 น. (ตามเวลาประเทศไทย) พบ ทีมชาติอินโดนีเซีย <br/><br/>จากนั้นจะลงสนามเกมที่สอง​ที่สนามเดียวกัน ในวันที่ 28 พฤศจิกายน 2562 เวลา 15.00 น. (ตามเวลาประเทศไทย) พบกับ​ ทีมชาติบรูไน <br/><br/>ส่วนเกมที่​สาม​ ในวันที่ 1 ธันวาคม 2562​ จะย้ายไปแข่งขันที่สนามฟุตบอลบีนาน เมืองบีนาน​ ซึ่งอยู่ห่างจากที่พักไป​ 36​ กิโลเมตร​ ในเวลา 15.00 น. (ตามเวลาประเทศไทย) พบ สิงคโปร์ <br/><br/>จากนั้นเกมที่สี่​ ช้างศึกจะกลับมาแข่งขันที่สนามรีซัลเมโมเรียล ในกรุงมะนิลา​ อีกครั้งในวันที่ 3 ธันวาคม 2562 เวลา 15.00 น. (ตามเวลาประเทศไทย) พบกับ<br/>ทีมชาติลาว <br/><br/>ส่วนเกมปิดท้ายรอบแบ่งกลุ่ม​ ทีมชาติไทยจะลงแข่งขันในวันที่ 5 ธันวาคม 2562 เวลา 15.00 น. (ตามเวลาประเทศไทย) พบกับ​ ทีมชาติเวียดนาม ที่สนามฟุตบอลบีนาน เมืองบีนาน ประเทศฟิลิปปินส์<br/><br/>ขณะที่​รอบรองชนะเลิศ จะแข่งขันในวันที่ 7 ธันวาคม 2562​ ที่สนามรีซัลเมโมเรียล กรุงมะนิลา ประเทศฟิลิปปินส์<br/><br/>ส่วน​รองชิงชนะเลิศเเละอันดับสาม แข่งขันในวันที่ 10 ธันวาคม 2562​ ที่สนามรีซัลเมโมเรียล กรุงมะนิลา ประเทศฟิลิปปินส์</p>
      <figure>
        <img src="https://mpics.mgronline.com/pics/Images/562000011672402.JPEG"/>
      </figure>
      <figure>
        <img src="https://mpics.mgronline.com/pics/Images/562000011672403.JPEG"/>
      </figure>
      <figure>
        <img src="https://mpics.mgronline.com/pics/Images/562000011672404.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/sport/photo-gallery/9620000112828"/>
      </related>
    </article>
  </body>
</html>