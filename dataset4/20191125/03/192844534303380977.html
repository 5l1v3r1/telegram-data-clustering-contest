<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/women/151635/"/>
    <meta property="og:site_name" content="Sanook"/>
    <meta property="article:published_time" content="2019-11-25T03:00:00+00:00"/>
    <meta property="og:title" content="7 เทคนิคลดความอ้วนแบบไม่โยโย่ใน 2 สัปดาห์ ทำตามนี้ หุ่นดีทันใจ"/>
    <meta property="og:description" content="สิ่งที่สาวๆ ทุกคนล้วนแล้วแต่ปรารถนาก็คือ การมีหุ่นที่ผอมเพรียวในเวลาอันสั้น แต่เมื่อมาค้นหาวิธีในอินเตอร์เน็ตแล้ว แต่ละคนก็เจอแต่ความคิดเห็นสกัดดาวรุ่งว่าการลดน้ำหนักในเวลาอันสั้นทำไม่ได้บ้าง หรือบางคนก็บอกว่าถ้าลดความอ้วนแบบรวดเร็วจะทำให้โยโย่บ้าง วันนี้เราเลยขออาสาพามาดูว่า จะมีวิธีลดน้ำหนักอย่างรวดเร็วแบบใดที่ไม่ทำให้โยโย่ พร้อมแล้วมาดูกันเลย"/>
  </head>
  <body>
    <article>
      <h1>7 เทคนิคลดความอ้วนแบบไม่โยโย่ใน 2 สัปดาห์ ทำตามนี้ หุ่นดีทันใจ</h1>
      <address>
        <time datetime="2019-11-25T03:00:00+00:00">25 Nov 2019, 03:00</time>
      </address>
      <p>สิ่งที่สาวๆ ทุกคนล้วนแล้วแต่ปรารถนาก็คือ การมีหุ่นที่ผอมเพรียวในเวลาอันสั้น แต่เมื่อมาค้นหาวิธีในอินเตอร์เน็ตแล้ว แต่ละคนก็เจอแต่ความคิดเห็นสกัดดาวรุ่งว่าการ<a href="https://www.sanook.com/women/32977/">ลดน้ำหนัก</a>ในเวลาอันสั้นทำไม่ได้บ้าง หรือบางคนก็บอกว่าถ้า<a href="https://www.sanook.com/women/32977/">ลดความอ้วน</a>แบบรวดเร็วจะทำให้โยโย่บ้าง วันนี้เราเลยขออาสาพามาดูว่า จะมีวิธี<a href="http://www.sanook.com/women/154327/">ลดน้ำหนัก</a>อย่างรวดเร็วแบบใดที่ไม่ทำให้โยโย่ พร้อมแล้วมาดูกันเลย</p>
      <p>
        <b>1.กินอาหารเช้าอย่างถูกวิธี</b>
      </p>
      <p>สำหรับวิธี<a href="https://www.sanook.com/women/32977/">ลดน้ำหนัก</a>อย่างแรกก็คือ การกินอาหารเช้าให้ถูกต้องและเหมาะสม โดยควรเลือกกินอาหารที่มีคุณประโยชน์มาก มีสารอาหารครบ 5 หมู่ และที่สำคัญไม่มีไขมัน โดยอาจจะเลือกเป็นแซนวิชอกไก่ กับไข่ต้ม พร้อมนมถั่วเหลืองไม่ใส่น้ำตาล หรือบางคนจะเลือกเป็นกราโนล่ากับนมอัลมอนด์ก็ให้ประโยชน์ได้ไม่แพ้กัน เรียกได้ว่าการกินอาหารที่ดี จะทำให้หุ่นของคุณดีกว่าเดิมอย่างแน่นอน</p>
      <p>
        <b>2.กินอาหารโปรตีนสูง</b>
      </p>
      <p>สาวๆ หลายคนอาจจะไม่เคยรู้ว่าการกินโปรตีนเป็นสิ่งที่สำคัญอย่างมากสำหรับคนที่อยากจะ<a href="https://www.sanook.com/women/32977/">ลดความอ้วน</a> เพราะว่าในแต่ละวัน ร่างกายของคนเราต้องการโปรตีน 1.5 เท่าของน้ำหนักตัวเพื่อไปสร้างกล้ามเนื้อ ดังนั้นจึงอยากจะขอแนะนำให้ลองกินเป็นอกไก่ ไข่ต้ม พร้อมกับผักชนิดต่างๆ ได้แก่ ผักสลัด แตงกวา อย่าลืมกินคาร์โบไฮเดรตเชิงซ้อน เช่น ข้าวกล้อง ขนมปังโฮลวีท เป็นต้น</p>
      <p>
        <b>3.อาหารมื้อว่างอย่าได้ขาด</b>
      </p>
      <p>อีกหนึ่งวิธีลดน้ำหนักที่สาวๆ หลายคนไม่รู้กันก็คือ การกินของว่างระหว่างวันก็ทำให้ผอมได้ ของว่างที่ดีและเหมาะสมกับสาวๆ ที่กำลังลดความอ้วนอยู่คืออาหารจำพวกธัญพืช เช่น เมล็ดเชีย ข้าวโอ๊ต รวมไปถึงถั่ว ยกตัวอย่างเช่น อัลมอนด์ ถั่วลิสง ถั่วพิชตาชิโอ ซึ่งอาหารว่างเหล่านี้จะช่วยทำให้คุณไม่เผลอไปกินขนมหวาน ซึ่งทำให้อ้วนได้</p>
      <p>
        <b>4.อาหารเย็นควรมีแคลอรี่ไม่สูงเกินไป</b>
      </p>
      <p>หลายๆ คนกินมื้อเย็นแบบจัดหนัก ทั้งๆ ที่ในช่วงกลางคืนเราไม่ได้ใช้พลังงานทำกิจกรรมอะไรแล้ว ดังนั้นการหามื้อเบาๆ กินตอนเย็นก็นับเป็นทางเลือกที่ดีอีกทางหนึ่งที่จะทำให้คุณผอมได้ แนะนำเป็นสลัดหรือโยเกิร์ตแบบไม่ใส่น้ำตาล เป็นต้น</p>
      <p>
        <b>5.งดกินเค็ม</b>
      </p>
      <p>รู้หรือไม่ว่า การกินเค็มมากเกินไปก็ทำให้น้ำหนักขึ้นได้ แม้ว่ารสชาติอาหารจะอร่อยแค่ไหน แต่คงไม่มีใครอยากพุงอืด หน้าท้องบวม ดังนั้นควรลดการปรุงเครื่องปรุงรสด้วยน้ำปลา หรือเวลาดูอาหารสำเร็จรูปก็พิจารณาโซเดียมในอาหารด้วย แทนที่จะพิจารณาแค่ไขมันกับแคลอรี่โดยรวม รับรองว่าหากงดกินโซเดียมแค่สัปดาห์เดียว คุณจะผอมลงอย่างเห็นได้ชัดแน่นอน</p>
      <p>
        <b>6.ออกกำลังกายแบบคาร์ดิโอทุกวัน</b>
      </p>
      <p>การออกกำลังกายแบบคาร์ดิโอ ได้แก่ การวิ่ง ว่ายน้ำ ปั่นจักรยาน ซึ่งต้องทำต่อเนื่องเป็นเวลา 30 นาที – 40 นาทีขึ้นไป เพื่อให้ร่างกายเผาผลาญไขมันนั่นเอง</p>
      <p>
        <b>7.ออกกำลังกายแบบเวทเทรนนิ่ง</b>
      </p>
      <p>นอกจากจะคาร์ดิโอแล้ว เวทเทรนนิ่งยังทำให้ร่างกายของคุณสร้างกล้ามเนื้อได้มากยิ่งขึ้น เมื่อกล้ามเนื้อมาก ก็เหมือนมีเตาเผาผลาญพลังงานมากขึ้น ส่งผลให้ระบบเผาผลาญดีกว่าเดิม หุ่นสวยกว่าเดิมได้แบบยั่งยืน</p>
      <p>และนี่ก็คือวิธีลดน้ำหนักแบบง่ายๆ แต่เห็นผล หากทำครบทั้งหมด 7 ข้ออย่างต่อเนื่องและมีวินัย คุณจะมีหุ่นสวยได้อย่างแน่นอน</p>
    </article>
  </body>
</html>