<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7963178/"/>
    <meta property="og:site_name" content="Sanook"/>
    <meta property="article:published_time" content="2019-11-25T03:34:50+00:00"/>
    <meta property="og:title" content="เครื่องบินโดยสารคองโก พุ่งตกย่านใจกลางเมือง เสียชีวิตพุ่งกว่า 20 ศพ"/>
    <meta property="og:description" content="เกิดเหตุเครื่องบินโดยสารขนาดเล็ก ประสบเหตุร่วงตกใส่ใจกลางเมืองที่คองโก เป็นเหตุทำให้เกิดเพลิงไหม้อย่างรุนแรง ยืนยันตัวเลขผู้เสียชีวิตมากกว่า 20 ศพ"/>
  </head>
  <body>
    <article>
      <h1>เครื่องบินโดยสารคองโก พุ่งตกย่านใจกลางเมือง เสียชีวิตพุ่งกว่า 20 ศพ</h1>
      <address><time datetime="2019-11-25T03:34:50+00:00">25 Nov 2019, 03:34</time> by <a rel="author">Supapong Jean</a></address>
      <p>
        <b>เกิดเหตุเครื่องบินโดยสารขนาดเล็ก ประสบเหตุร่วงตกใส่ใจกลางเมืองที่คองโก เป็นเหตุทำให้เกิดเพลิงไหม้อย่างรุนแรง ยืนยันตัวเลขผู้เสียชีวิตมากกว่า 20 ศพ</b>
      </p>
      <p>สำนัก<a href="https://www.sanook.com/news/">ข่าว</a>ต่างประเทศรายงานว่า เกิดเหตุเครื่องบินขนาดเล็กร่วงตกใส่พื้นที่ย่านชุมชน ใจกลางเมืองแห่งหนึ่งในประเทศคองโก เป็นเหตุทำให้เกิดเพลิงไหม้ขึ้นอย่างรุนแรง หลังจากที่<a href="http://www.sanook.com/news/7943986/">เครื่องบินตก</a>กระแทกพื้นและเกิดระเบิดขึ้น เบื้องต้นมีรายงานผู้เสียชีวิตไม่ต่ำกว่า 20 ศพ และมีแนวโน้มจะเพิ่มสูงขึ้นอีก</p>
      <p>ตามรายงานระบุว่า เกิดเหตุดังกล่าวขึ้นเมื่อช่วงเช้าวันอาทิตย์ที่ผ่านมา (24 พ.ย.) ตามเวลาในท้องถิ่น เครื่องบินโดยสารขนาด 19 ที่นั่งของบริษัทแห่งหนึ่ง ได้ประสบเหตุเสียหลักและพุ่งตกใส่ย่านชุมนุมเมืองโกมา ทางตะวันออกของประเทศคองโก เหตุดังกล่าวทำให้เกิดไฟไหม้อย่างรุนแรง เนื่องจากเครื่องบินพุ่งตกใส่อาคารบ้านเรือน</p>
      <p>จากการสอบสวนทราบว่า เครื่องบินลำดังกล่าวกำลังจะเดินทางมุ่งหน้าไปยังเมืองเบนี ที่อยู่ห่างออกไปอีกราวๆ 250 กิโลเมตร ในขณะเกิดเหตุบนเครื่องบินมีผู้โดยสารและลูกเรือทั้งหมด 16 คน คาดว่าทั้งหมดน่าจะเสียชีวิตทั้งหมด รวมทั้งชาวบ้านบนภาคพื้นดินที่ได้รับผลกระทบจากเหตุครั้งนี้</p>
      <p>อย่างไรก็ตาม ทางการคองโกได้สั่งการสืบสวนเหตุโศกนาฏกรรมครั้งนี้แล้ว ทางกู้ภัยท้องถิ่นยืนยันตัวเลขผู้เสียชีวิตอย่างไม่เป็นทางการในขณะนี้อยู่ที่ 24 ศพ และคาดว่าตัวเลขน่าจะเพิ่มสูงขึ้นอีก</p>
      <footer><b>ขอขอบคุณ<br/></b>ข้อมูล :<a href="https://www.cbsnews.com/news/deadly-plane-crash-26-killed-small-plane-accident-congo-eastern-city-of-goma-today-2019-11-24/">CBS News</a></footer>
    </article>
  </body>
</html>