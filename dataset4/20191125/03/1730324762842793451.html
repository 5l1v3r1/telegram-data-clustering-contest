<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/244158/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-25T03:23:10+00:00"/>
    <meta property="og:title" content="จ่ายค่าเช่าเอง! ‘ช้างศึกซีเกมส์’ ย้ายสนามซ้อมหลังพบปัญหาอื้อ"/>
    <meta property="og:description" content="หลังจากที่ต้องเผชิญกับปัญหานานัปการ ล่าสุดทีมชาติไทยชุดลุยศึกซีเกมส์ ครั้งที่ 30 ได้ขอเปลี่ยนสนามซ้อมเนื่องจากในการซ้อมวันแรกเมื่อวานนี้เจอการจราจรที่ติดขัด ออกจากที่พักเวลา 15.00 น. และจะลงฝึกซ้อมในเวลา 16.00 น. แต่เดินทางถึงที่หมายในเวลา 16.20 น."/>
  </head>
  <body>
    <article>
      <h1>จ่ายค่าเช่าเอง! ‘ช้างศึกซีเกมส์’ ย้ายสนามซ้อมหลังพบปัญหาอื้อ</h1>
      <address><time datetime="2019-11-25T03:23:10+00:00">25 Nov 2019, 03:23</time> by <a rel="author" href="https://www.thebangkokinsight.com/author/sarawuth/" target="_blank">Surachet Srisomwongse</a></address>
      <p>หลังจากที่ต้องเผชิญกับปัญหานานัปการ ล่าสุดทีมชาติไทยชุดลุยศึกซีเกมส์ ครั้งที่ 30 ได้ขอเปลี่ยนสนามซ้อมเนื่องจากในการซ้อมวันแรกเมื่อวานนี้เจอการจราจรที่ติดขัด ออกจากที่พักเวลา 15.00 น. และจะลงฝึกซ้อมในเวลา 16.00 น. แต่เดินทางถึงที่หมายในเวลา 16.20 น.</p>
      <figure>
        <img src="https://www.thebangkokinsight.com/wp-content/uploads/2019/11/1574651850284.jpg"/>
        <figcaption>
          <i>ภาพจาก : @changsuek</i>
        </figcaption>
      </figure>
      <p>ขณะเดียวกันภายในสนามซ้อมที่ทางเจ้าภาพจัดเตรียมไว้ ก็ไม่ได้รับความสะดวกสบายแต่อย่างใด เนื่องจากกำลังอยู่ระหว่างก่อสร้าง ซ้ำยังไม่มีห้องน้ำ นักเตะต้องอาศัยเปลี่ยนชุดซ้อมบนรถแทน</p>
      <p>โดยการเปลี่ยนสนามฝึกซ้อมในครั้งนี้ สมาคมกีฬาฟุตบอลแห่งประเทศไทยได้ตระหนักถึงปัญหาที่เกิดขึ้นกับทัพนักเตะ จึงได้เร่งให้เจ้าหน้าที่สมาคมฯดำเนินการหาสนามฝึกซ้อมแห่งใหม่เป็นการด่วน</p>
      <p>ซึ่งวันนี้ทีมชาติไทยจะลงฝึกซ้อมที่สนาม เซอร์กิต มากาติ บูล พิทช์ โดยสมาคมฯ​ จะเป็นผู้ชำระค่าใช้จ่ายค่าเช่าสนามเอง</p>
      <p>สำหรับทีมชาติไทย​ นั้นจะลงสนามแข่งขันแบบวันเว้นวัน​ ในช่วงเวลา​เดียวกัน​ คือ​ 15.00​ น.​ (ตามเวลาประเทศไทย)​ ทุกนัด​ บนพื้นสนามหญ้าเทียม</p>
      <p>โดยทีมชาติไทยจะลงแข่งขันเกมแรกที่สนามรีซัลเมโมเรียล​ ซึ่งอยู่ในกรุงมะนิลา ประเทศฟิลิปปินส์​ ในวันที่ 26 พฤศจิกายน 2562 เวลา 15.00 น. (ตามเวลาประเทศไทย) พบ ทีมชาติอินโดนีเซีย</p>
      <p>จากนั้นจะลงสนามเกมที่สอง​ที่สนามเดียวกัน ในวันที่ 28 พฤศจิกายน 2562 เวลา 15.00 น. (ตามเวลาประเทศไทย) พบกับ​ ทีมชาติบรูไน</p>
      <p>ส่วนเกมที่​สาม​ ในวันที่ 1 ธันวาคม 2562​ จะย้ายไปแข่งขันที่สนามฟุตบอลบีนาน เมืองบีนาน​ ซึ่งอยู่ห่างจากที่พักไป​ 36​ กิโลเมตร​ ในเวลา 15.00 น. (ตามเวลาประเทศไทย) พบ สิงคโปร์</p>
      <p>จากนั้นเกมที่สี่​ ช้างศึกจะกลับมาแข่งขันที่สนามรีซัลเมโมเรียล ในกรุงมะนิลา​ อีกครั้งในวันที่ 3 ธันวาคม 2562 เวลา 15.00 น. (ตามเวลาประเทศไทย) พบกับ ทีมชาติลาว</p>
      <p>ส่วนเกมปิดท้ายรอบแบ่งกลุ่ม​ ทีมชาติไทยจะลงแข่งขันในวันที่ 5 ธันวาคม 2562 เวลา 15.00 น. (ตามเวลาประเทศไทย) พบกับ​ ทีมชาติเวียดนาม ที่สนามฟุตบอลบีนาน เมืองบีนาน ประเทศฟิลิปปินส์</p>
      <p>ขณะที่​รอบรองชนะเลิศ จะแข่งขันในวันที่ 7 ธันวาคม 2562​ ที่สนามรีซัลเมโมเรียล กรุงมะนิลา ประเทศฟิลิปปินส์</p>
      <p>ส่วน​รองชิงชนะเลิศเเละอันดับสาม แข่งขันในวันที่ 10 ธันวาคม 2562​ ที่สนามรีซัลเมโมเรียล กรุงมะนิลา ประเทศฟิลิปปินส์</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F244158%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/244621/"/>
        <a href="https://www.thebangkokinsight.com/244596/"/>
        <a href="https://www.thebangkokinsight.com/244070/"/>
        <a href="https://www.thebangkokinsight.com/244063/"/>
      </related>
    </article>
  </body>
</html>