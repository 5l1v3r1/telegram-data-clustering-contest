<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/binnenland/twaalf-belgische-winkels-orchestra-premaman-sluiten-vijftigtal-banen-op-de-tocht~a333dc48/"/>
    <meta property="og:site_name" content="HLN"/>
    <meta property="article:published_time" content="2019-11-25T18:55:02+00:00"/>
    <meta property="og:title" content="Twaalf Belgische winkels Orchestra-Prémaman sluiten, vijftigtal banen op de tocht"/>
    <meta property="og:description" content="Twaalf van de vijfenveertig Belgische winkels van de noodlijdende Franse kinderkledingspecialist Orchestra-Prémaman zullen in de komende weken gesloten worden. Dat is vandaag vernomen bij de christ..."/>
  </head>
  <body>
    <article>
      <h1>Twaalf Belgische winkels Orchestra-Prémaman sluiten, vijftigtal banen op de tocht</h1>
      <address><time datetime="2019-11-25T18:55:02+00:00">25 Nov 2019, 18:55</time> by <a rel="author">LH</a></address>
      <p>
        <b>Twaalf van de vijfenveertig Belgische winkels van de noodlijdende Franse kinderkledingspecialist Orchestra-Prémaman zullen in de komende weken gesloten worden. Dat is vandaag vernomen bij de christelijke vakbond. Een vijftigtal banen is daardoor in gevaar. Orchestra-Prémaman kreeg eerder bescherming tegen zijn schuldeisers.</b>
      </p>
      <p>Bij het Belgische filiaal van Orchestra-Prémaman werken ongeveer 420 mensen. De meeste van de winkels die gesloten zullen worden, bevinden zich in Vlaanderen.<br/><br/>Sinds begin oktober onderhandelen vakbonden en directie om tot een sociaal akkoord te komen, en naakte ontslagen te vermijden. "Maar die zullen er zijn, ze zijn niet te vermijden", klinkt het bij de vakbond. <br/><br/>Het uiteindelijke aantal naakte ontslagen zou midden december bekend zijn.</p>
      <related>
        <a href="https://www.hln.be/geld/economie/orchestra-premaman-krijgt-bescherming-tegen-schuldeisers~ac8fb285/"/>
      </related>
    </article>
  </body>
</html>