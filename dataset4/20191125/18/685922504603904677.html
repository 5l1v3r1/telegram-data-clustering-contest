<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474859"/>
    <meta property="og:site_name" content="طرفداری"/>
    <meta property="article:published_time" content="2019-11-25T18:39:56+00:00"/>
    <meta property="og:title" content="دل پیرو: مصدومیت کیه لینی ضربه سختی بود اما به ده لیخت ایمان دارم؛ ژائو فلیکس برای بهترین بودن، تمام خصوصیات را دارد"/>
    <meta property="og:description" content="طرفداری - فردا سه شنبه دو تیم یوونتوس و اتلتیکو مادرید در چارچوب مرحله گروهی لیگ قهرمانان اروپا در تورین به مصاف هم می روند و به همین مناسبت آ اس، مصاحبه ای را با اسطوره بیانکونری، الساندرو دل پیرو ترتیب داد: هیگواین و دیبالا هم دو در فرم خوبی هستند. اگر شما بودید کدام یک را در بازی مقابل اتلتیکو استفاده می کردید؟"/>
  </head>
  <body>
    <article>
      <h1>دل پیرو: مصدومیت کیه لینی ضربه سختی بود اما به ده لیخت ایمان دارم؛ ژائو فلیکس برای بهترین بودن، تمام خصوصیات را دارد</h1>
      <address><time datetime="2019-11-25T18:39:56+00:00">25 Nov 2019, 18:39</time> by <a rel="author" href="https://www.tarafdari.com/%D9%86%D9%88%DB%8C%D8%AF-%D9%85%D8%B9%D8%B5%D9%88%D9%85%DB%8C/264613" target="_blank">نوید معصومی</a></address>
      <pre>اسطوره بیانکونری به تمجید از ستاره جوان پرتغالی اتلتیکو مادرید پرداخت.</pre>
      <p><a href="https://www.tarafdari.com/"><b>طرفداری</b></a> - فردا سه شنبهدو تیم یوونتوس و اتلتیکو مادرید در چارچوب مرحله گروهی لیگ قهرمانان اروپا در تورین به مصاف هم می روند و به همین مناسبت<b> آ اس</b>، مصاحبه ای را با اسطوره بیانکونری، الساندرو دل پیرو ترتیب داد:</p>
      <p>هیگواین و دیبالا هم دو در فرم خوبی هستند. اگر شما بودید کدام یک را در بازی مقابل اتلتیکو استفاده می کردید؟</p>
      <blockquote>ساری سیستم چرخشی خوبی را در تیم به کار برده و نتایج خوبی کسب کرده است. اگر کریستیانو از نظر بدنی آماده باشد، من هیگواین را کنار او به بازی می فرستم و در نیمه دوم دیبالا را به زمین می فرستم.</blockquote>
      <p>ماتیاس دلیخت برای وفق پذیری با یوونتوس شرایط پیچیده ای داشته است:</p>
      <blockquote>غیبت کیه لینی ضربه سختی برای تیم است اما من به ماتیاس ایمان دارم. او پتانسیل فوق العاده ای دارد و بازی به بازی در حال پیشرفت است.</blockquote>
      <p>صعود یووه به دور بعد لیگ قهرمانان قطعی شده است. شما انتظار دارید در این بازی آرام تر کار کنند؟</p>
      <blockquote>فکر نمی کنم. آنها می خواهند صدرنشینی در گروه را تضمین کنند و اتلتیکو حریف سختی است.</blockquote>
      <p>فصل برای شاگردان سیمئونه تاکنون چگونه بوده است؟</p>
      <blockquote>هنوز خیلی زود است به نتیجه گیری قطعی برسیم زیرا آنها در تابستان تغییرات زیادی داشتند و هنوز فرصت قهرمانی در تمام جام ها را دارند: لیگ قهرمانان و لالیگا. باید صبر کنیم و ببینیم. هنوز زمان زیادی تا پایان فصل باقی مانده است.</blockquote>
      <p>کاسیاس اخیرا گفته بود یان اوبلاک بهترین دروازه بان جهان است. نظر شما چیست؟</p>
      <blockquote>اوبلاک قطعا دروازه بان خوبی است و در بین بهترین های جهان قرار دارد.</blockquote>
      <p>در مورد ژائو فلیکس چطور؟ او می تواند در آینده توپ طلا بگیرد؟</p>
      <blockquote>او همین حالا نام خود را بر سر زبان ها انداخته و عملکرد فوق العاده ای داشته است. تنها توصیه من برای او این است که به استعداد خودش وفادار باشد و در هر جلسه تمرین برای پیشرفت وسواس داشته باشد. در چنین صورتی او در آینده توقف ناپذیر خواهد شد. باز هم می گویم، او برای بهترین بودن، تمام خصوصیات را دارد.</blockquote>
      <p>در نهایت، یک سوال کوتاه در مورد یورو 2020؛ آیا اسپانیا باید باز هم از ایتالیا بترسد؟</p>
      <blockquote>مانچینی کارش را خیلی خوب انجام می دهد. برای قهرمانی در جام ملت ها او باید کارهای بیشتری انجام دهد. ما باید یک تیم بسازیم که ذهنیتی قدرتمند داشته باشد. روبرتو تاثیر بسیار مثبت روی تیم ملی داشته است.</blockquote>
    </article>
  </body>
</html>