<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/mammootty-came-to-help-moly-kannamaly-heart-disease-surgery.html"/>
    <meta property="og:site_name" content="DoolNews"/>
    <meta property="article:published_time" content="2019-11-25T18:55:00+00:00"/>
    <meta property="og:title" content="'എത്രയും പെട്ടെന്ന് തിരുവനന്തപുരത്തെത്തിക്കണം, അവിടെ ഓപ്പറേഷന്‍ നടത്താം'; മോളിയ്ക്ക് സഹായവുമായി മമ്മൂട്ടി"/>
    <meta property="og:description" content="Malayalam Cinema Mammotty Movie Day കൊച്ചി: ഹൃദായാഘാതം മൂലം ആരോഗ്യ സ്ഥിതി മോശമായ നടി മോളികണ്ണമാലിയെ സഹായിക്കാന്‍ മമ്മൂട്ടി. മോളി കണ്ണമാലിയുടെ സാഹചര്യം കണ്ടതിനെ തുടര്‍ന്ന്"/>
  </head>
  <body>
    <article>
      <h1>'എത്രയും പെട്ടെന്ന് തിരുവനന്തപുരത്തെത്തിക്കണം, അവിടെ ഓപ്പറേഷന്‍ നടത്താം'; മോളിയ്ക്ക് സഹായവുമായി മമ്മൂട്ടി</h1>
      <address><time datetime="2019-11-25T18:55:00+00:00">25 Nov 2019, 18:55</time> by <a rel="author">ന്യൂസ് ഡെസ്‌ക്</a></address>
      <p>കൊച്ചി: ഹൃദായാഘാതം മൂലം ആരോഗ്യ സ്ഥിതി മോശമായ നടി മോളികണ്ണമാലിയെ സഹായിക്കാന്‍ മമ്മൂട്ടി. മോളി കണ്ണമാലിയുടെ സാഹചര്യം കണ്ടതിനെ തുടര്‍ന്ന് സഹായവുമായി എത്തുകയായിരുന്നു മമ്മൂട്ടി.</p>
      <p>അറ്റാക്ക് കഴിഞ്ഞ മോളിയ്ക്ക് എഴുന്നേറ്റ് നടക്കാന്‍ പോലും സാധിക്കുമായിരുന്നില്ല. സമൂഹ മാധ്യമങ്ങളിലൂടെ മോളിയുടെ അവസ്ഥ കണ്ടറിഞ്ഞ ശേഷമാണ് മമ്മൂട്ടിയുടെ സഹായമെത്തുന്നത്.</p>
      <p>രണ്ട് അറ്റാക്ക് കഴിഞ്ഞിട്ടുണ്ട് മോളിക്ക്. തുടര്‍ചികിത്സയ്ക്ക് പണമില്ലാതിരുന്ന സാഹചര്യത്തിലാണ് സഹായവുമായി മമ്മൂട്ടി എത്തുന്നതെന്ന് മോളിയുടെ മകന്‍ പറഞ്ഞു.</p>
      <related>
        <a href="https://www.doolnews.com/fasna-fathima-facebook-post-on-shehla-death-says-need-medical-college-in-wayanad.html?utm_source=doolnews&amp;utm_medium=related"/>
      </related>
      <p>മോളിക്ക് അടിയന്തിരമായി ഓപ്പറേഷന്‍ ആവശ്യമായിരുന്നു. എന്നാല്‍ കടം കാരണം ഒന്നും ചെയ്യാന്‍ സാധിക്കാത്ത സ്ഥിതിയാരുന്നു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>ഓപ്പറേഷനുള്ള സൗകര്യം തിരുവനന്തപുരത്ത്<br/>ഒരുക്കാമെന്നും മോളിയെ അങ്ങോട്ടെത്തിക്കാനുള്ള സൗകര്യം ഒരുക്കാമെന്നും മമ്മൂട്ടി ഉറപ്പു നല്‍കിയിട്ടുണ്ടെന്ന് മകന്‍ പറഞ്ഞു.</p>
      <related>
        <a href="https://www.doolnews.com/aparajitha-ayodhya-kangana-ranaut-make-movie-in-ayodhya-issue444.html?utm_source=doolnews&amp;utm_medium=related"/>
      </related>
      <p>ചികിത്സാ ചെലവ് വഹിക്കുമെന്ന് അദ്ദേഹം പറഞ്ഞിട്ടുണ്ട്. പലരും വിവരം വിളിച്ചന്വേഷിച്ചിരുന്നുവെങ്കിലും സഹായിക്കുന്ന വിവരമൊന്നും പറഞ്ഞിരുന്നില്ല.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>സമൂഹ മാധ്യമത്തില്‍ നടന്‍ ബിനീഷ് ബാസ്റ്റിന്‍ മോളിയുടെ വീട്ടിലെത്തി ഫേസ്ബുക്ക് ലൈവിലൂടെ അവരെ സഹായിക്കാന്‍ ആരെങ്കിലും മുന്നോട്ടുവരണമെന്ന് അഭ്യര്‍ഥിച്ചിരുന്നു.</p>
      <figure>
        <iframe src="https://www.youtube.com/embed/hNz565mBqJw" width="560" height="315" data-service="Youtube" scrolling="no"/>
      </figure>
    </article>
  </body>
</html>