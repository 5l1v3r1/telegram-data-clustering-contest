<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/fotogaleri/almanya-dresden-de-hirsizlik-alarmi-20261.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-25T18:27:00+00:00"/>
    <meta property="og:title" content="Almanya Dresden'de hırsızlık alarmı"/>
    <meta property="og:description" content="Almanya'nın Dresden kentinde tarihi eserlerin bulunduğu şatonun içindeki Grüne Gewölbe koleksiyonu soyuldu."/>
  </head>
  <body>
    <article>
      <h1>Almanya Dresden'de hırsızlık alarmı</h1>
      <address>
        <time datetime="2019-11-25T18:27:00+00:00">25 Nov 2019, 18:27</time>
      </address>
      <figure>
        <img src="https://icdn.turkiyegazetesi.com.tr/images/albumler/2019_11/20261/buyuk/almanya-dresden-de-hirsizlik-alarmi_11574706552.jpg"/>
      </figure>
      <p>Almanya'nın Dresden kentinde tarihi eserlerin bulunduğu şatonun içindeki Grüne Gewölbe koleksiyonu soyuldu.</p>
      <figure>
        <img src="https://icdn.turkiyegazetesi.com.tr/images/albumler/2019_11/20261/buyuk/almanya-dresden-de-hirsizlik-alarmi_21574706553.jpg"/>
      </figure>
      <p>Dresden Polis Sözcüsü Thomas Geithner, kıymetli taşlardan oluşan 3 binden fazla altın gümüş ve tarihi eserin sergilendiği koleksiyonun hırsızların hedefi olduğunu duyurdu.</p>
      <figure>
        <img src="https://icdn.turkiyegazetesi.com.tr/images/albumler/2019_11/20261/buyuk/almanya-dresden-de-hirsizlik-alarmi_01574706550.jpg"/>
      </figure>
      <p>Hırsızlık olayından önce Augustus Köprüsü'nün altındaki elektrik kutusundan şatonun enerji kaynağının kesildiği, daha sonra milyarlarca euro değerindeki eserlerin sergilendiği şatonun içinde bulunan Grüne Gewölbe koleksiyonunun soyulduğu kaydedildi.</p>
      <figure>
        <img src="https://icdn.turkiyegazetesi.com.tr/images/albumler/2019_11/20261/buyuk/almanya-dresden-de-hirsizlik-alarmi_31574706554.jpg"/>
      </figure>
      <p>Şatoya pencereden girildiğini tespit eden polis, ilk belirlemelere göre hırsızların devlet sanat koleksiyonlarından yalnızca mücevherleri çaldığını, vazo veya resim gibi büyük nesneler almadıklarını dile getirdi.</p>
      <figure>
        <img src="https://icdn.turkiyegazetesi.com.tr/images/albumler/2019_11/20261/buyuk/almanya-dresden-de-hirsizlik-alarmi_41574706554.jpg"/>
      </figure>
      <p>Saksonya Eyaleti Başbakanı Michael Kretschmer, olayın polis tarafından duyulmasının ardından olay yerine gelerek bilgi aldı.</p>
      <figure>
        <img src="https://icdn.turkiyegazetesi.com.tr/images/albumler/2019_11/20261/buyuk/almanya-dresden-de-hirsizlik-alarmi_61574706556.jpg"/>
      </figure>
      <p>Başbakan Kretschmer ve Sanat Bakanı Eva-Maria Stange, soygununun kapsamı hakkında bir fikir edinmek için incelemelerde bulundu.</p>
      <figure>
        <a href="https://www.turkiyegazetesi.com.tr/fotogaleri/onlar-cok-tehlikeli-olum-saciyor--20229.aspx">
          <img src="https://icdn.turkiyegazetesi.com.tr/images/albumler/2019_11/20261/buyuk/almanya-dresden-de-hirsizlik-alarmi_51574706555.jpg"/>
        </a>
      </figure>
      <p>Polis, şatonun güç kaynağının kesilmesine rağmen güvenlik kamerasının kayıtta olduğunu ve elde edilen görüntülerden yola çıkılarak hırsızların yakalanması için ülke genelinde güvenlik güçlerinin bilgilendirildiğini açıkladı.</p>
    </article>
  </body>
</html>