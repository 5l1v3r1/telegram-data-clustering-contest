<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/710187"/>
    <meta property="og:site_name" content="ישראל היום"/>
    <meta property="article:published_time" content="2019-11-25T18:22:21+00:00"/>
    <meta property="og:title" content="אומטיטי לקראת דורטמונד: &quot;הברך שלי במצב מעולה&quot;"/>
    <meta property="og:description" content="לקראת המשחק מול דורטמונד בצ'מפיונס, סמואל אומטיטי, בלם בארסה, הרגיע לאחר שנעדר אשתקד לתקופה ארוכה עקב פציעהכדורגל עולמי"/>
  </head>
  <body>
    <article>
      <h1>אומטיטי לקראת דורטמונד: "הברך שלי במצב מעולה"</h1>
      <h2>לקראת המשחק בליגת האלופות מול דורטמונד, הבלם הצרפתי של ברצלונה הרגיע לאחר שנעדר אשתקד לתקופה ארוכה עקב פציעה: "החלום שלי הוא רק לשחק כדורגל" • על גריזמן: "אנטואן שמח, הוא מצליח, הוא עובד קשה מאז שהגיע"</h2>
      <address><time datetime="2019-11-25T18:22:21+00:00">25 Nov 2019, 18:22</time> by <a rel="author" href="https://www.israelhayom.co.il/writer_articles?tid=12053" target="_blank">מערכת ספורט היום</a></address>
      <p>מאז שזכה יחד עם נבחרת צרפת במונדיאל בקיץ שעבר, סמואל אומטיטי סובל מפציעה קשה בברך, דבר שגרם לו לשחק רק ב-17 משחקים בשנה וחצי האחרונות בליגה הספרדית. הבלם שהגיע לברצלונה בקיץ 2016 וסומן כיורשו של קארלס פויול לאחר לא מעט בלמים שהגיעו למועדון ונכשלו, מדאיג מאוד את אוהדי הקבוצה והכשירות שלו הפכה לדבר הראשון עליו מדברים כאשר הוא מוזכר.</p>
      <p>אומטיטי הגיע ללאירוע של חברת פומה, אותה הוא מייצג וערך ראיון מקיף כשבין היתר סיפר על מצבו, על השאיפות שיש לו עם ברצלונה ועל חברו הטוב מהנבחרת, אנטואן גריזמן שנקנה על ידי הקטאלונים הקיץ ומקבל ביקורת על היכולת שהוא מגלה. </p>
      <p>על השבוע הקריטי שמחכה לבארסה אמר אומטיטי: "המשחקים מול דורטמונד ואתלטיקו מדריד משחקים מאוד חשובים אבל עדיין יש דרך ארוכה לעבור. יש זמן לדעת אם אנחנו הולכים לזכות באליפות או לא. עלינו להמשיך לנצח הכי הרבה משחקים שאנחנו יכולים. דורטמונד חייבת לנצח אבל גם אנחנו עושים הכל כדי להעפיל לשלב הבא. זה הדבר החשוב ביותר".</p>
      <p>על העובדה שהוא אמור לפתוח בהרכב במקום ג'רארד פיקה: "אני מאוד מתרגש לשחק שוב במשחק ליגת האלופות אחרי כל כך הרבה זמן. אני מרגיש טוב, אני עובד ממש קשה כבר חודשים ואני מקווה שאוכל לשחק. אני מרגיש טוב. הברך שלי במצב מושלם. החלום הכי גדול שלי כרגע הוא רק לשחק כדורגל".</p>
      <figure>
        <img src="https://www.israelhayom.co.il/sites/default/files/u94833/07940242.jpg"/>
        <figcaption>
          <b>אומטיטי יחד עם דמבלה. "עלינו לנצח כל משחק" // צילום: אי.פי.אי</b>
        </figcaption>
      </figure>
      <p>על הסיכוי לזכות בליגת האלופות השנה: "אנחנו פייבוריטים בכל תחרות בה אנחנו משחקים כי יש לנו את השחקנים הכי טובים בעולם. אנחנו אחת הקבוצות הטובות בעולם ולכן עלינו לנצח כל משחק וזה יהיה מושלם אם נצליח לזכות בצ'מפיונס". </p>
      <p>על התבוסות לרומא וליברפול בשנתיים האחרונות: "אלה היו משחקים שטעינו בהם המון. ליגת האלופות נהיית קשה יותר ויותר מדי שנה, אבל יש לנו שחקנים אינטליגנטיים מאוד עם ניסיון רב. אנחנו לא מתכוונים לעשות שוב את הטעויות שעשינו".</p>
      <p>על ההתאקלמות של גריזמן: "אנטואן שמח, הוא מצליח, הוא עובד קשה מאז שהגיע, הוא שחקן מאוד אינטיליגנטי. תהליך ההסתגלות של מגן וחלוץ היא שונה לגמרי. אני התאקלמתי טוב מאוד פה. צפיתי בכל משחק של ברצלונה עם חברי והייתי צופה בסרטונים".</p>
    </article>
  </body>
</html>