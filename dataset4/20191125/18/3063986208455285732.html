<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843425"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T18:30:00+00:00"/>
    <meta property="og:title" content="চরফ্যাশনে কিশোর অপহরণ, প্রধান আসামিসহ গ্রেপ্তার ২"/>
    <meta property="og:description" content="ভোলার চরফ্যাশন উপজেলার আসলামপুর গ্রামের সীমান্তে পশ্চিম ফাতেমাবাদ গ্রামের ১৩ বছরের কিশোর মনির নিখোঁজের ঘটনা নিয়ে এলাকায় তোলপাড় চলছে। এ ঘটনায় নিখোঁজের মা বাদী হয়ে চরফ্যাশন থানায় একটি অপহরণ মামলা দায়ের করেছেন। পরে মামলার প্রধান আসামিসহ দু’জনকে গ্রেপ্তার করেছে চরফ্যাশন থানা পুলিশ। গতকাল রবিবার গোপন সংবাদের ভিত্তিতে নিজ এলাকা ছেড়ে অন্য এলাকা হাজারীগঞ্জ চেয়ারম্যান বাজার গোপন অস্তানা থেকে অপহরণ মামালা প্রধান আসামি সুফিয়া বেগমকে গ্রেপ্তার করা হয়।  এর আগে একই মামলার সহযোগী আসামি নাছিমা বেগমকে গত বুধবার ভোর রাতে নিজ বাড়ি ছেড়ে পালিয়ে যাওয়ার সময় স্থানীয়দের সহায়তা গোপন একটি আস্তানা থেকে আটক করা হয়েছে। নিখোঁজ মনিরের সহপাঠি জিহাদের ভিডিও বর্ণনা মতে, গত বৃস্পতিবার আমার ছোট ভাই মা নাসিমা আক্তারসহ হাজারীগঞ্জ ইউনিয়নের চেয়ারম্যান বাজার নানা বাড়িতে বেড়ানোর উদ্দ্যেশ্যে রওয়ানা হয়েছি। প্রতিমধ্যে আসলামপুর আবুগঞ্জ বাজার গিয়ে টেম্পুতে উঠে বসলে দেখি আমাদের বাড়ির পাশের আবুল খায়েরর স্ত্রী সুফিয়া বেগম সহপাঠি মনিরকে আমাদের গাড়িতে উঠিয়ে আমার মার হাত ধরিয়ে দেয়। আমি জানতে চাইলে সুফিয়া বেগম মনিরের কথা কাউকে না বলতে দুই’শত টাকা আমার পকেটে দেয়।…"/>
  </head>
  <body>
    <article>
      <h1>চরফ্যাশনে কিশোর অপহরণ, প্রধান আসামিসহ গ্রেপ্তার ২</h1>
      <address><time datetime="2019-11-25T18:30:00+00:00">25 Nov 2019, 18:30</time> by <a rel="author">চরফ্যাশন (ভোলা) প্রতিনিধি</a></address>
      <p>ভোলার চরফ্যাশন উপজেলার আসলামপুর গ্রামের সীমান্তে পশ্চিম ফাতেমাবাদ গ্রামের ১৩ বছরের কিশোর মনির নিখোঁজের ঘটনা নিয়ে এলাকায় তোলপাড় চলছে। এ ঘটনায় নিখোঁজের মা বাদী হয়ে চরফ্যাশন থানায় একটি অপহরণ মামলা দায়ের করেছেন। পরে মামলার প্রধান আসামিসহ দু’জনকে গ্রেপ্তার করেছে চরফ্যাশন থানা পুলিশ।</p>
      <p>গতকাল রবিবার গোপন সংবাদের ভিত্তিতে নিজ এলাকা ছেড়ে অন্য এলাকা হাজারীগঞ্জ চেয়ারম্যান বাজার গোপন অস্তানা থেকে অপহরণ মামালা প্রধান আসামি সুফিয়া বেগমকে গ্রেপ্তার করা হয়। </p>
      <p>এর আগে একই মামলার সহযোগী আসামি নাছিমা বেগমকে গত বুধবার ভোর রাতে নিজ বাড়ি ছেড়ে পালিয়ে যাওয়ার সময় স্থানীয়দের সহায়তা গোপন একটি আস্তানা থেকে আটক করা হয়েছে।</p>
      <p>নিখোঁজ মনিরের সহপাঠি জিহাদের ভিডিও বর্ণনা মতে, গত বৃস্পতিবার আমার ছোট ভাই মা নাসিমা আক্তারসহ হাজারীগঞ্জ ইউনিয়নের চেয়ারম্যান বাজার নানা বাড়িতে বেড়ানোর উদ্দ্যেশ্যে রওয়ানা হয়েছি। প্রতিমধ্যে আসলামপুর আবুগঞ্জ বাজার গিয়ে টেম্পুতে উঠে বসলে দেখি আমাদের বাড়ির পাশের আবুল খায়েরর স্ত্রী সুফিয়া বেগম সহপাঠি মনিরকে আমাদের গাড়িতে উঠিয়ে আমার মার হাত ধরিয়ে দেয়। আমি জানতে চাইলে সুফিয়া বেগম মনিরের কথা কাউকে না বলতে দুই’শত টাকা আমার পকেটে দেয়।</p>
      <p>এলাকার জহির মাঝি বলেন, মনির আমাদের সাথে মশারি জালের কাজ করতেন। গত ৭ নভেম্বর বৃহস্পতিবারের পর থেকে আমার নৌকা কাজ করতে আসেনি।</p>
      <p>এ ব্যাপারের জিহাদের তথ্য মতে, অপহরণের সাথে জড়িত সন্দেহে ৪ জনসহ অজ্ঞাত আরো ২/৩ আসামি করে নিখোঁজ মনিরের মা বিলকিছ বেগম বাদী হয়ে চরফ্যাশন থানা একটি মামলা দায়ের করেন।</p>
      <p>চরফ্যাশন থানার অফিসার ইনচার্জ (ওসি) শামসুল আরেফীন বলেন, এ ঘটনায় ২ জনকে আটক করা হয়েছে। তদন্ত স্বার্থে এ ব্যাপারে আর কিছু বলা যাবে না। তবে ঘটনাটি উদ্ঘাটিত হবে। আটককৃত ২ জনের কাছে বেশ কিছু তথ্য পাওয়া গেছে। তাকে উদ্ধারের চেষ্টা অব্যাহত রয়েছে।</p>
    </article>
  </body>
</html>