<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/pogoda/10274621/geste-mgly-i-widocznosc-do-100-m-imgw-wydal-ostrzezenia.html"/>
    <meta property="og:site_name" content="Wprost"/>
    <meta property="article:published_time" content="2019-11-25T18:17:00+00:00"/>
    <meta property="og:title" content="Gęste mgły i widoczność do 100 m. IMGW wydał ostrzeżenia"/>
    <meta property="og:description" content="Instytut Meteorologii i Gospodarki Wodnej wydał alerty 1. stopnia dla kilku województw. Uważni powinni być w szczególności kierowcy, bowiem w wielu miejscach Polski pojawi się gęsta mgła."/>
  </head>
  <body>
    <article>
      <h1>Gęste mgły i widoczność do 100 m. IMGW wydał ostrzeżenia</h1>
      <address>
        <time datetime="2019-11-25T18:17:00+00:00">25 Nov 2019, 18:17</time>
      </address>
      <p>
        <b>Instytut Meteorologii i Gospodarki Wodnej wydał alerty 1. stopnia dla kilku województw. Uważni powinni być w szczególności kierowcy, bowiem w wielu miejscach Polski pojawi się gęsta mgła.</b>
      </p>
      <p>Ostrzeżenia IMGW 1. stopnia obowiązują na terenie: południowych powiatów woj. pomorskiego, woj. śląskiego, woj. świętokrzyskiego, woj. małopolskiego i woj. podkarpackiego. We wszystkich tych miejscach w nocy z poniedziałku na wtorek spodziewane są gęste mgły. Warunki powinny poprawić się 26 listopada około godziny 10-12.</p>
      <p>W nocy z 25/26 listopada na północnym zachodzie kraju wystąpi mżawka. Na Warmii, Mazurach i Podlasiu oraz Suwalszczyźnie spodziewane są słabe opady śniegu lub mżawki, lokalnie marznącej powodującej gołoledź. Miejscami wystąpią mgły ograniczające widzialność do 200 m, a na południu lokalnie do 100 m. Temperatura minimalna od -3°C na północnym wschodzie, około 1°C w centrum i na Pomorzu do 4°C na południowym zachodzie. Wiatr słaby i umiarkowany, południowo-wschodni.</p>
      <p>Na wtorek synoptycy IMGW przewidują na wybrzeżu słabe opady deszczu lub mżawki. Miejscami mgły ograniczające widzialność do 200 m, a na południu lokalnie do 100 m. Temperatura maksymalna od 0°C na północnym wschodzie, około 5°C w pasie od Lubelszczyzny, przez Ziemię Łódzką po Pomorze, do 9°C, 10°C na Dolnym Śląsku i w rejonach podgórskich Karpat. Wiatr słaby i umiarkowany, na zachodzie południowy a na pozostałym obszarze południowo-wschodni.</p>
      <related>
        <h4>Czytaj także:</h4>
        <a href="https://auto.wprost.pl/aktualnosci/10267291/kiedy-uzywac-swiatel-przeciwmglowych-i-o-czym-pamietac.html"/>
      </related>
      <footer>Źródło: IMGW</footer>
    </article>
  </body>
</html>