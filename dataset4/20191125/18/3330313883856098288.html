<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905198/bosz-en-leverkusen-komen-moeilijk-tot-scoren-dan-zou-ik-me-meer-zorgen-maken-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T18:34:00+00:00"/>
    <meta property="og:title" content="Bosz blijft positief ondanks gemiste kansen: 'Dan doe je veel goed'"/>
    <meta property="og:description" content="Peter Bosz maakt zich geen zorgen over het grote aantal gemiste kansen van zijn ploeg. In de voorbereiding op de wedstrijd van zijn ploeg Bayer Leverkusen tegen Lokomotiv Moskou geeft hij aan dat hij liever ziet dat zijn team kansen mist, dan dat ze geen kansen creëren. Leverkusen schoot tegen Freiburg maar liefst 27 keer op doel, maar kwam maar één keer tot scoren waardoor de wedstrijd eindigde in een 1-1 gelijkspel. &quot;Als je zoveel kansen creëert tegen een sterke ploeg, dan doe je veel goed&quot;, geeft Bosz op de persconferentie voor de wedstrijd aan, geciteerd door Kicker. &quot;De ene keer heb je 27 doelkansen en gaat er maar één in. En de andere keer heb je maar twee schoten op doel en scoor je twee keer. Ik zou me meer zorgen maken, als we geen kansen zouden creëren.&quot;"/>
  </head>
  <body>
    <article>
      <h1>Bosz blijft positief ondanks gemiste kansen: 'Dan doe je veel goed'</h1>
      <address>
        <time datetime="2019-11-25T18:34:00+00:00">25 Nov 2019, 18:34</time>
      </address>
      <p>
        <b>Peter Bosz maakt zich geen zorgen over het grote aantal gemiste kansen van zijn ploeg. In de voorbereiding op de wedstrijd van zijn ploeg Bayer Leverkusen tegen Lokomotiv Moskou geeft hij aan dat hij liever ziet dat zijn team kansen mist, dan dat ze geen kansen creëren.</b>
      </p>
      <p>Leverkusen schoot tegen Freiburg maar liefst 27 keer op doel, maar kwam maar één keer tot scoren waardoor de wedstrijd eindigde in een 1-1 gelijkspel. "Als je zoveel kansen creëert tegen een sterke ploeg, dan doe je veel goed", geeft Bosz op de persconferentie voor de wedstrijd aan, geciteerd door <a href="https://www.kicker.de/763281/artikel"><i>Kicker</i></a>. "De ene keer heb je 27 doelkansen en gaat er maar één in. En de andere keer heb je maar twee schoten op doel en scoor je twee keer. Ik zou me meer zorgen maken, als we geen kansen zouden creëren."</p>
      <p>De eerste wedstrijd tegen Lokomotiv Moskou werd in Duitsland met 2-1 verloren door de formatie van de Nederlandse trainer. Er staat genoeg op het spel tijdens de return in Moskou, aangezien beide teams op drie punten staan en dus een belangrijke stap kunnen zetten richting Europese overwintering in de Europa League. Juventus staat op plek één met tien punten en Atlético Madrid staat tweede met zeven punten.</p>
    </article>
  </body>
</html>