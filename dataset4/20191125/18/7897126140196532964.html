<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4996311-ern-r-burahan-aza-radiolary-zhshs.html"/>
    <meta property="og:site_name" content="zakon.kz"/>
    <meta property="article:published_time" content="2019-11-25T18:12:00+00:00"/>
    <meta property="og:title" content="Ернұр Бурахан &quot;Қазақ радиолары&quot; ЖШС директоры болып тағайындалды"/>
    <meta property="og:description" content="Ол 2017 жылдан бүгінге дейін &quot;Қазақстан&quot; РТРК&quot; АҚ Ақтөбе облыстық филиалы &quot;Aqt&amp;oacute;be&quot; телеарнасының директоры болған."/>
  </head>
  <body>
    <article>
      <h1>Ернұр Бурахан "Қазақ радиолары" ЖШС директоры болып тағайындалды</h1>
      <h2>Ол 2017 жылдан бүгінге дейін "Қазақстан" РТРК" АҚ Ақтөбе облыстық филиалы "Aqtóbe" телеарнасының директоры болған.</h2>
      <address>
        <time datetime="2019-11-25T18:12:00+00:00">25 Nov 2019, 18:12</time>
      </address>
      <p><b>"Қазақ радиолары" ЖШС директоры қызметіне Ернұр Бурахан тағайындалды</b>, деп хабарлайды <a href="https://kaz.zakon.kz/">Zakon.kz</a> "Қазақстан" РТРК" АҚ баспасөз қызметіне сілтеме жасап.</p>
      <p>Жаңа басшыны радио ұжымына корпорация төрайымы Ләззат Танысбай таныстырды. Ернұр Көшерханұлы Бурахан 1981 жылы 16 маусымда дүниеге келген. Журналистика саласында 20 жылға жуық тәжірибесі бар.</p>
      <p>2007-2011 жылдар аралығында "Qazaqstan" Ұлттық телеарнасында тілші, редактор, редактор-жүргізуші, шеф-редактор қызметтерін атқарған. 2011 жылдан бастап, әр жылдары бірқатар мемлекеттік мекемелерде баспасөз хатшысы, 2013-2015 жылдары Шығыс Қазақстан облысы Ішкі саясат басқармасы басшысының орынбасары, 2015-2017 жылдары Ақтөбе облысы әкімдігі аппарат басшысының орынбасары лауазымдарын атқарған.</p>
      <p>2017 жылдан бүгінге дейін "Қазақстан" РТРК" АҚ Ақтөбе облыстық филиалы "Aqtóbe" телеарнасының директоры болған.</p>
      <p>"Қазақстан" телерадиокорпорациясына қарасты "Қазақ радиолары" ЖШС құрамында "Qazaq radiosy", "Shalqar" радиосы, "Астана" және "Classic" радиолары бар.</p>
    </article>
  </body>
</html>