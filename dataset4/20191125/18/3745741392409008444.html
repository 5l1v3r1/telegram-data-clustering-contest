<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/bosslogic-tesla-cybertruck-tasarimlari-h80511.html"/>
    <meta property="og:site_name" content="Webtekno"/>
    <meta property="article:published_time" content="2019-11-25T18:43:55+00:00"/>
    <meta property="og:title" content="Bosslogic’ten 7 Harika Tesla Cybertruck Tasarımı"/>
    <meta property="og:description" content="Bosslogic, Cybertruck için 7 yeni tasarım yayınladı. Birbirinden yaratıcı Cybertruck tasarımlarının her biri farklı bir temaya sahip."/>
  </head>
  <body>
    <article>
      <h1>Bosslogic’ten 7 Harika Tesla Cybertruck Tasarımı</h1>
      <h2>Instagram'ın en yetenekli sanatçılarından olan Bosslogic, Cybertruck için 7 yeni tasarım yayınladı. Birbirinden yaratıcı Cybertruck tasarımlarının her biri farklı bir temaya sahip.</h2>
      <address><time datetime="2019-11-25T18:43:55+00:00">25 Nov 2019, 18:43</time> by <a rel="author" href="https://www.webtekno.com/yazar/atakanlale" target="_blank">Atakan Lale</a></address>
      <p>Instagram’ın tanınan isimlerinden ve önde gelen<b> </b>sanatçılarından biri olan <b>Bosslogic</b>, gündemden düşmeyen Tesla’nın yeni Cybertruck aracına kendi dokunuşunu kondurdu. Yayınlanan 7 yeni tasarım, <b>Cybertruck </b>aracının Tesla elinden çıkmış en mükemmel araçlardan biri olduğunu tekrar gösteriyor.</p>
      <p>Bosslogic'in<b> </b>Instagram gönderisinde <i>‘’Cybertruck, sanatla doldurulmayı bekleyen bir tuval gibi</i>" ifadesi yer alıyor. Bilindiği üzere Bosslogic, çeşitli çizgi roman ve video oyunu karakterlerini bir araya getirmesiyle ün kazanmıştı.</p>
      <h3>İşte Bosslogic’ten gelen tasarımlar:</h3>
      <h4>1. Batman Cybertruck:</h4>
      <figure>
        <img src="https://www.webtekno.com/images/editor/default/0002/31/cc061c430b6036f0cc49f26b4631213d42c512f3.jpeg"/>
      </figure>
      <p>Tesla Cybertruck’ın kurşun geçirmez dış yapısı, <b>Batmobil </b>için adeta biçilmiş bir kaftan. 800 km menzile sahip, tamamı elektrikli motoruyla Cybertruck; suçluları yakalamakta hiç zorluk çekmeyecektir.</p>
      <h4>2. Dolorean Cybertruck:</h4>
      <figure>
        <img src="https://www.webtekno.com/images/editor/default/0002/31/ea922e525b38cb19e7507bdad8b55b890dc24acc.jpeg"/>
      </figure>
      <p>Tesla Cybertruck aracın fütüristik tasarımı, bir nesli kasıp kavuran <b>Geleceğe Dönüş</b> filmindeki Dolorean ile fazlaca benzerlik taşıyor. O yüzden böyle bir zaman makinesi arabasının nasıl çalıştığını hayal etmekte çok zorlanmayacağız ancak ne yazık ki bu araç sizi geçmişe götüremiyor. Yine de 2,9 saniyede 100 km hıza ulaşan Cybertruck, oldukça hızlı bir araç.</p>
      <h4>3. Cybertruck Initial D Drift Pick-Up:</h4>
      <figure>
        <img src="https://www.webtekno.com/images/editor/default/0002/31/b435d153b66c797ed5234b1da9e84e088f732477.jpeg"/>
      </figure>
      <p><b>Initial D</b> anime dizini duymuş olabilirsiniz. Bu tasarım, dağlarda patinaj yaparak dolaşma hayalimizi gerçekleştirme şansı sunuyor. Tesla Cybertruck aracının, ayarlanabilir hava süspansiyonu özelliği ile etraftaki en sağlam araçlardan biri olacağına şüphe yok.</p>
      <h4>4. Halo Warthog Cybertruck:</h4>
      <figure>
        <img src="https://www.webtekno.com/images/editor/default/0002/31/4857682741431158451873f88ad4606bc676fbb8.jpeg"/>
      </figure>
      <p>Tesla Cybertruck’ın<b> devasa boyutu</b>, oyunun favori kahramanlarından biri olan Master Chief için kesinlikle en uygun alternatif.</p>
      <h4>5. Uçan Tesla Cybertruck:</h4>
      <figure>
        <img src="https://www.webtekno.com/images/editor/default/0002/31/0fd72ecbbe9997826ef591c31d968d74db88441e.jpeg"/>
      </figure>
      <p>Yakında uçan bir Tesla Roadster aracımız olabilir. Tabii Elon Musk bir çift <b>roketi </b>Cybertruck’a yerleştirirse... </p>
      <h4>6. Çizgi roman ve yarış severler için Cybertruck:</h4>
      <figure>
        <img src="https://www.webtekno.com/images/editor/default/0002/31/5b0e2b332b95c02c612e5528558e27494cfb1d1f.jpeg"/>
      </figure>
      <p><b>DC ya da Marvel</b> fark etmez; Bosslogic, tam bir çizgi roman hayranı. Tasarımında da bu hayranlığını görmek mümkün. Cybertruck’ın yarış arabası versiyonu olan bu araç da aksiyona hazır görünüyor.</p>
      <h4>7. Cyberpunk Cybertruck:</h4>
      <figure>
        <img src="https://www.webtekno.com/images/editor/default/0002/31/8de8f32a6bfc55db369aeb9b492b422d2202d06d.jpeg"/>
      </figure>
      <p>Elon Musk video oyunlarına hayran bir insan. Ayrıca Overwatch serisinin de yakından takipçisi. Bu da demek oluyor ki 2020’de çıkacak olan <b>Cyberpunk 2077 </b>oyununda Bosslogic tasarımı Cybertruck da yer alabilir. Hâlihazırda oyunda benzer araçlar mevcut. Bu yeni Cybertruck tasarımı da oyunun havasına yakışabilir.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/cybertruck-ford-f150-halat-cekme-yarisi-video-h80505.html">Tesla Cybertruck ve Ford F150 Halat Çekme Yarışına Tutuştu (Video)</a>
      </p>
      <p>Bosslogic'in 7 harika tasarımını sizlerle paylaştığımız yazımızın sonuna geldik. Siz de kendi favorinizi yorumlar kısmından bizlerle paylaşabilirsiniz.</p>
      <p><b>Kaynak : </b>https://fossbytes.com/7-cybertruck-designs-from-bosslogic/</p>
    </article>
  </body>
</html>