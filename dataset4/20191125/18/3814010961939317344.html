<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/sofiyskiyat-universitet"/>
    <meta property="og:site_name" content="Новини БНТ"/>
    <meta property="article:published_time" content="2019-11-25T18:58:00+00:00"/>
    <meta property="og:title" content="Софийският университет отбеляза патронния си празник за 131-ви път"/>
    <meta property="og:description" content="В деня на свети Климент Охридски - Софийският университет отбеляза своя патронен празник за 131-ви път. В словото си ректорът проф. Анастас Герджиков..."/>
  </head>
  <body>
    <article>
      <h1>Софийският университет отбеляза патронния си празник за 131-ви път</h1>
      <address><time datetime="2019-11-25T18:58:00+00:00">25 Nov 2019, 18:58</time> by <a rel="author">Елиана Димитрова</a></address>
      <p>
        <b>В деня на свети Климент Охридски - Софийският университет отбеляза своя патронен празник за 131-ви път. В словото си ректорът проф. Анастас Герджиков каза, че Алма Матер остава българският университет с първо място в най-много професионални направления в рейтинговата ни система и с голяма преднина пред втория класиран.</b>
      </p>
      <figure>
        <video src="https://nws2.bnt.bg/p/p/s/psn251119-20-patronen-praznik-na-su-x264-726927.mp4"/>
      </figure>
      <p>В началото на честването Академичният съвет, начело с ректора, поднесе цветя и венци пред паметника на Свети Климент Охридски. На тържеството в Аулата, проф. Анастас Герджиков отбеляза, че през изминалата година университетът е запазил позициите си в световните рейтингови класации.</p>
      <blockquote>Проф. Анастас Герджиков, ректор на СУ: Той е единственият български университет в първите хиляда в световните класации, това означава, че университетът е в първите 4 % на световните университети, а в някои направления в първите 2 %.</blockquote>
      <p>От ръководството на университета напомниха, че и Алма Матер се готви за бъдещето, защото технологичната революция променя света и е трудно да се предвиди какви ще са бъдещите професии и какви качества ще трябва да има бъдещият висшист. По традиция бяха раздадени дипломите на новоизбраните професори и осем специални награди и стипендии. Сред тях и съвместната стипендия с БНТ на името на д-р Младен Младенов. Връчи я журналистът Георги Младенов, получи я студентът Стефан Йорданов.</p>
      <blockquote>Стефан Йорданов, студент " Журналистика", 3 курс: За мен е изключителна привилегия да бъда носител на точно тази стипендия, тъй като за мен д-р Младен Младенов е показно за това какво трябва да представлява един човек, свързан с телевизията. Надявам се един ден да мога да работя в телевизия, ако мога и в Българската национална телевизия.</blockquote>
      <p>Бяха раздадени стипендии и на името на Евлоги и Христо Георгиеви, Надежда Дженева, проф. Михаил Минков.</p>
      <related>
        <h4>Свързани публикации</h4>
        <a href="http://news.bnt.bg/bg/a/zapochna-akademichnata-godina-v-sofiyskiya-universitet"/>
        <a href="http://news.bnt.bg/bg/a/daniel-vlchev-meditsinskiyat-fakultet-ne-biva-da-bde-razrushavan-s-leka-rka"/>
        <a href="http://news.bnt.bg/bg/a/sofiyskiyat-universitet-sv-kliment-okhridski-na-130-godini"/>
        <a href="http://news.bnt.bg/bg/a/prof-gerdzhikov-rektor-na-su-tselta-ni-e-da-se-otvorim-km-obshchestvoto"/>
        <a href="http://news.bnt.bg/bg/a/sofiyskiyat-universitet-chestva-patronniya-si-praznik-za-130-i-pt"/>
      </related>
    </article>
  </body>
</html>