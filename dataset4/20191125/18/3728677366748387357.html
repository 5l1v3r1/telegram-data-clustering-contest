<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/216058/Partijen-in-Tweede-Kamer-willen-Schadefonds-Wadden"/>
    <meta property="og:site_name" content="RTV Noord"/>
    <meta property="article:published_time" content="2019-11-25T18:45:00+00:00"/>
    <meta property="og:title" content="Partijen in Tweede Kamer willen Schadefonds Wadden"/>
    <meta property="og:description" content="GroenLinks, de ChristenUnie en D66 in de Tweede Kamer willen dat er een schadefonds komt om het laatste plastic van de containerramp op te ruimen. De stranden van Schiermonnikoog liggen nog bezaaid met kleine stukjes plastic."/>
  </head>
  <body>
    <article>
      <h1>Partijen in Tweede Kamer willen Schadefonds Wadden</h1>
      <address>
        <time datetime="2019-11-25T18:45:00+00:00">25 Nov 2019, 18:45</time>
      </address>
      <p>De partijen willen dat de eigenaar van de MSC Zoe, het schip waar de container vanaf vielen, dit schadefonds gaat vullen. Van het geld moet een onderzoek worden betaald naar de impact van de vervuiling. Verder moet er onderzoek komen hoe de laatste plasticresten moeten worden opgeruimd.</p>
      <h3>Lange termijn</h3>
      <p>'Ik maak me zorgen over de gevolgen voor het Waddengebied op de lange termijn', zegt Stieneke van der Graaf van de ChristenUnie. 'Dit fonds is nodig om die gevolgen in beeld te krijgen.'</p>
      <p>Bijna een jaar geleden, in de nacht van 1 op 2 januari, sloegen 342 containers overboord ten noorden van de Wadden. Onder meer schoenen, televisies en my little pony's spoelden aan. Onder meer dankzij schoonmaakacties werden de stranden weer schoongemaakt. Toch ligt er nog dertig procent van de aangespoelde plastic korrels. Er blijft rommel aanspoelen.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/215894/Student-brengt-hotspots-plastic-korrels-op-Schiermonnikoog-in-kaart"/>
        <a href="https://www.rtvnoord.nl/nieuws/211695/Vrijwilligers-verlossen-stranden-Waddeneilanden-van-3262-kilo-afval"/>
        <a href="https://www.rtvnoord.nl/containerramp"/>
      </related>
    </article>
  </body>
</html>