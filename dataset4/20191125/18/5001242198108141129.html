<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/kairos-ayrio-vroches-kataigides-topoys-ischyres/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-25T18:14:49+00:00"/>
    <meta property="og:title" content="Καιρός αύριο: Βροχές και καταιγίδες κατά τόπους ισχυρές!"/>
    <meta property="og:description" content="Ο καιρός αύριο σύμφωνα με την πρόγνωση της Εθνικής Μετεωρολογικής Υπηρεσίας (ΕΜΥ): Βροχές και καταιγίδες πρόσκαιρα κατά τόπους ισχυρές"/>
  </head>
  <body>
    <article>
      <h1>Καιρός αύριο: Βροχές και καταιγίδες κατά τόπους ισχυρές!</h1>
      <address><time datetime="2019-11-25T18:14:49+00:00">25 Nov 2019, 18:14</time> by <a rel="author">ΣΥΝΕΙΔΗΣΗ</a></address>
      <p>
        <b>
          <i>Βροχερός θα είναι ο καιρός αύριο, Τρίτη (26.11.2019) σε αρκετές περιοχές της χώρας. Εξασθένηση από το βράδυ.</i>
        </b>
      </p>
      <p>Ο καιρός αύριο σύμφωνα με την πρόγνωση της Εθνικής Μετεωρολογικής Υπηρεσίας (ΕΜΥ): Βροχές και καταιγίδες πρόσκαιρα κατά τόπους ισχυρές στα Δωδεκάνησα, την Κρήτη και πιθανώς τις Κυκλάδες, με εξασθένηση από το βράδυ. Στις υπόλοιπες περιοχές άστατος, με πιθανότητα τοπικών βροχών κατά διαστήματα.</p>
      <p>Οι άνεμοι έως 6 μποφόρ, η θερμοκρασία δεν θα σημειώσει αξιόλογη μεταβολή.</p>
      <h3>Ο καιρός αύριο – Αναλυτική πρόγνωση</h3>
      <p>
        <b>ΑΤΤΙΚΗ</b>
      </p>
      <p><b>Καιρός:</b> Λίγες νεφώσεις που βαθμιαία θα αυξηθούν, με πιθανότητα τοπικών βροχών και μεμονωμένων καταιγίδων μέχρι το απόγευμα.</p>
      <p><b>Άνεμοι:</b> Μεταβλητοί 3 με 4, βαθμιαία από βόρειες διευθύνσεις 3 με 5 μποφόρ.</p>
      <p><b>Θερμοκρασία:</b> Από 12 έως 19 βαθμούς Κελσίου.</p>
      <p>
        <b>ΘΕΣΣΑΛΟΝΙΚΗ</b>
      </p>
      <p><b>Καιρός:</b> Νεφώσεις με τοπικές βροχές και πιθανώς τις πρωινές ώρες μεμονωμένες καταιγίδες. Τα φαινόμενα βαθμιαία θα εξασθενήσουν.</p>
      <p><b>Άνεμοι:</b> Από βόρειες διευθύνσεις 3 με 4 μποφόρ.</p>
      <p><b>Θερμοκρασία:</b> Από 11 έως 16 βαθμούς Κελσίου.</p>
      <h3>Ο καιρός αύριο στην υπόλοιπη Ελλάδα</h3>
      <p>
        <b>ΜΑΚΕΔΟΝΙΑ, ΘΡΑΚΗ</b>
      </p>
      <p><b>Καιρός:</b> Νεφώσεις με τοπικές βροχές και τις πρωινές ώρες μεμονωμένες καταιγίδες. Τα φαινόμενα, που πιθανώς να είναι κατά τόπους έντονα στη δυτική και κεντρική Μακεδονία τις πρώτες πρωινές ώρες, βαθμιαία θα εξασθενήσουν.</p>
      <p><b>Άνεμοι:</b> Από βόρειες διευθύνσεις 3 με 4, στα ανατολικά βορειοανατολικοί τοπικά 5 και πρόσκαιρα στο Θρακικό 6 μποφόρ.</p>
      <p><b>Θερμοκρασία:</b> Από 09 έως 16 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <p>
        <b>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</b>
      </p>
      <p><b>Καιρός:</b> Νεφώσεις παροδικά αυξημένες με τοπικές βροχές και σποραδικές καταιγίδες κυρίως στα νότια. Βαθμιαία από τα βόρεια ο καιρός θα βελτιωθεί.</p>
      <p><b>Άνεμοι:</b> Από ανατολικές διευθύνσεις 3 με 4, που από το απόγευμα θα στραφούν σε βόρειους τοπικά 5 μποφόρ.</p>
      <p><b>Θερμοκρασία:</b> Από 09 έως 19 βαθμούς Κελσίου. Στην Ήπειρο 3 με 4 βαθμούς χαμηλότερη.</p>
      <p>
        <b>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</b>
      </p>
      <p><b>Καιρός:</b> Νεφώσεις παροδικά αυξημένες με τοπικές βροχές και μέχρι τις απογευματινές ώρες στα νότια σποραδικές καταιγίδες.</p>
      <p><b>Άνεμοι:</b> Στα βόρεια μεταβλητοί 3 με 4 και βαθμιαία από βόρειες διευθύνσεις 4 με 5 μποφόρ. Στα νότια νοτιοδυτικοί 3 με 5 μποφόρ που από το απόγευμα θα στραφούν σε βόρειους με την ίδια ένταση.</p>
      <p><b>Θερμοκρασία:</b> Από 08 έως 19 βαθμούς Κελσίου.</p>
      <p>
        <b>ΚΥΚΛΑΔΕΣ, ΚΡΗΤΗ</b>
      </p>
      <p><b>Καιρός:</b> Νεφώσεις με τοπικές βροχές και σποραδικές καταιγίδες κατά τόπους ισχυρές, κυρίως στην Κρήτη από το μεσημέρι.</p>
      <p><b>Άνεμοι:</b> Δυτικοί νοτιοδυτικοί 4 με 5 μποφόρ. Από το βράδυ θα στραφούν σε βορείων διευθύνσεων και θα εξασθενήσουν.</p>
      <p><b>Θερμοκρασία:</b> Από 13 έως 21 βαθμούς Κελσίου.</p>
      <p>
        <b>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</b>
      </p>
      <p><b>Καιρός:</b> Νεφώσεις με τοπικές βροχές και καταιγίδες κατά διαστήματα ισχυρές, κυρίως στα Δωδεκάνησα. Από το βράδυ τα φαινόμενα θα εξασθενήσουν.</p>
      <p><b>Άνεμοι:</b> Στα βόρεια νοτιοανατολικοί 4 με 5 και γρήγορα βορειοανατολικοί τοπικά 6 μποφόρ. Στα νότια νότιοι νοτιοδυτικοί 3 με 5, από το βράδυ μεταβλητοί 3 με 4 μποφόρ.</p>
      <p><b>Θερμοκρασία:</b> Από 15 έως 21 βαθμούς Κελσίου. Στα βόρεια 3 με 4 βαθμούς χαμηλότερη.</p>
      <p>newsit.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/mitsotakis-oi-parochoi-kinitis-tilefonias-na-meiosoyn-tis-times-ton-dedomenon/"/>
        <a href="http://sinidisi.gr/giryonis-eikones-tromoy-tin-kakokairia-voithiste-mas-pnigomaste-video/"/>
        <a href="http://sinidisi.gr/pliris-apokatastasi-tis-kykloforias-stin-athinon-korinthoy-sta-dyo-reymata-kykloforias/"/>
        <a href="http://sinidisi.gr/aytopsia-stin-kineta-zimies-se-pano-300-spitia/"/>
        <a href="http://sinidisi.gr/dioikitis-nosokomeioy-eton-80-antidraseis-ti-nd/"/>
        <a href="http://sinidisi.gr/giryonis-tragodia-stin-rodo-nekri-75chroni-katakoiti-plimmyrismeno-spiti-tis-video/"/>
      </related>
    </article>
  </body>
</html>