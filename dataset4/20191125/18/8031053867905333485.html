<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%cf%84%ce%b1-%cf%83%ce%ba%cf%8c%cf%80%ce%b9%ce%b1-%cf%84%ce%b7%ce%bd-%cf%84%cf%81%ce%af%cf%84%ce%b7-%ce%bf-%ce%bd%ce%af%ce%ba%ce%bf%cf%82-%ce%b4%ce%ad%ce%bd%ce%b4%ce%b9%ce%b1%cf%82-%cf%83%cf%85.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-25T18:41:57+00:00"/>
    <meta property="og:title" content="Στα Σκόπια την Τρίτη ο Νίκος Δένδιας: Συναντήσεις, με πρόεδρο, Ζάεφ, Ντιμιτρόφ"/>
    <meta property="og:description" content="Οι διμερείς σχέσεις, η ευρωπαϊκή προοπτική των Σκοπίων, καθώς και θέματα αμοιβαίου περιφερειακού ενδιαφέροντος αναμένεται να βρεθούν στο επίκεντρο των επαφών του υπουργού Εξωτερικών Νίκου Δένδια στα Σκόπια."/>
  </head>
  <body>
    <article>
      <h1>Στα Σκόπια την Τρίτη ο Νίκος Δένδιας: Συναντήσεις, με πρόεδρο, Ζάεφ, Ντιμιτρόφ</h1>
      <address>
        <time datetime="2019-11-25T18:41:57+00:00">25 Nov 2019, 18:41</time>
      </address>
      <p>
        <b>Οι διμερείς σχέσεις, η ευρωπαϊκή προοπτική των Σκοπίων, καθώς και θέματα αμοιβαίου περιφερειακού ενδιαφέροντος αναμένεται να βρεθούν στο επίκεντρο των επαφών του υπουργού Εξωτερικών Νίκου Δένδια στα Σκόπια.</b>
      </p>
      <p>Σύμφωνα με ανακοίνωση του υπουργείου Εξωτερικών, ο κ. Δένδιας θα μεταβεί αύριο, Τρίτη, συνοδευόμενος και από τον υφυπουργό Εξωτερικών Κωνσταντίνο Φραγκογιάννη, στα Σκόπια, όπου θα συναντηθεί με την πολιτειακή και πολιτική ηγεσία της χώρας.</p>
      <p>Ειδικότερα, ο υπουργός Εξωτερικών θα γίνει δεκτός από τον Πρόεδρο των Σκοπίων Στέβο Πενταρόφσκι και τον πρωθυπουργό Ζόραν Ζάεφ, ενώ θα έχει συνομιλίες με τον ομόλογό του, Νίκολα Ντιμιτρόφ. Τέλος, ο κ. Δένδιας αναμένεται να συναντηθεί με Έλληνες επιχειρηματίες που δραστηριοποιούνται στη χώρα.</p>
    </article>
  </body>
</html>