<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/avariya-tankera-delfi-v-odesi-moryakiv-zaboronyali-ryatuvati-novini-ukrajini-50055626.html"/>
    <meta property="og:site_name" content="НВ"/>
    <meta property="article:published_time" content="2019-11-25T18:05:00+00:00"/>
    <meta property="og:title" content="У мерії Одеси заявили, що моряків з танкера Delfi забороняли рятувати"/>
    <meta property="og:description" content="Екіпаж танкера Delfi, який зазнав аварії біля Одеси, не відмовлявся евакуюватися, а рятувальну операцію почали всупереч командам «зверху»."/>
  </head>
  <body>
    <article>
      <h1>У мерії Одеси заявили, що моряків з танкера Delfi забороняли рятувати</h1>
      <h2>Екіпаж танкера Delfi, який зазнав аварії біля Одеси, не відмовлявся евакуюватися, а рятувальну операцію почали всупереч командам «зверху».</h2>
      <address>
        <time datetime="2019-11-25T18:05:00+00:00">25 Nov 2019, 18:05</time>
      </address>
      <p>Про це розповів заступник мера Одеси Андрій Котляр, передає <a href="https://dumskaya.net/news/v-odesskoy-merii-spasenie-moryakov-zatonuvshego-105803/">Думська.</a></p>
      <p>«Ми проігнорували заборони і прийняли рішення рятувати людей. Так вийшло, що наші люди виявилися в даній ситуації максимально боєздатними - нам допомагали військові водолази, проте основний тягар операції винесли якраз наші співробітники», - заявив він на апаратній нараді в мерії.</p>
      <p>При цьому Котляр не вказав, хто забороняв проводити рятувальну операцію.</p>
      <p>За його словами, моряки з Delfi були дуже налякані і самі просили якомога швидше врятувати їх з судна. Вони побоювалися, що танкер міг перевернутися в будь-який момент.</p>
      <p>«Люди перебували в дуже важкій ситуації. Капітан більше години пробув по пояс у холодній воді, він був затиснутий, і у нього була зламана нога», - зазначив віце-мер.</p>
      <p>Танкер Delfi подав сигнал SOS 20 листопада неподалік від порту Південний. У танкері <a href="https://nv.ua/ukr/ukraine/events/v-odeskiy-zatoci-terpit-liho-tanker-delfi-novini-odesi-50055028.html">відмовила машина і він фактично став некерованим</a>.</p>
      <p>22 листопада танкер сів на мілину біля одеського пляжу Дельфін.</p>
      <p>Водолазам <a href="https://nv.ua/ukr/ukraine/events/moryakiv-z-tankera-delfi-vryatuvali-foto-novini-odesi-50055141.html">вдалося евакуювати і доставити на сушу екіпаж танкера</a> в складі трьох осіб. Капітан судна перебував у важкому стані через переохолодження.</p>
      <p>На місці аварії танкера <a href="https://nv.ua/ukr/ukraine/events/avariya-tankera-pid-odesoyu-zabrudnennya-naftoyu-perevishchuye-normu-u-157-raziv-novini-ukrajini-50055298.html">кількість нафтопродуктів у воді в 157 разів перевищує норму</a>.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/events/korabletroshcha-tankera-v-odesi-delfi-shcho-vidomo-novini-ukrajini-50055136.html">Загроза екологічної катастрофи: в Одесі перекинувся танкер, екіпаж відмовлявся залишати судно. Що відбувається?</a>
        </li>
        <li>
          <a href="https://nv.ua/ukr/ukraine/events/tanker-delfi-vlasnik-shantazhuvav-ekipazh-novini-ukrajini-50055223.html">Власник танкера Delfi погрожував морякам невиплатою зарплати, якщо вони погодяться на евакуацію</a>
        </li>
      </ul>
    </article>
  </body>
</html>