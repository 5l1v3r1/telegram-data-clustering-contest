<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/laleta-v-cvetovete-na-balgarskija-flag-shte-krasjat-sofija-naprolet.html"/>
    <meta property="og:site_name" content="bTV Новините"/>
    <meta property="article:published_time" content="2019-11-25T18:36:00+00:00"/>
    <meta property="og:title" content="Лалета в цветовете на българския флаг ще красят София напролет"/>
    <meta property="og:description" content="Лалетата &quot;Сердика&quot; ще растат в градинката до Софийския университет"/>
  </head>
  <body>
    <article>
      <h1>Лалета в цветовете на българския флаг ще красят София напролет</h1>
      <h2>Лалетата "Сердика" ще растат в градинката до Софийския университет</h2>
      <address><time datetime="2019-11-25T18:36:00+00:00">25 Nov 2019, 18:36</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/25/laleta_1574703923-1.mp4"/>
      </figure>
      <p>Цветя от Холандия за България. Лалета, наречени "Сердика", вече ще растат в градинката до Софийския университет "Св. Климент Охридски”.</p>
      <p>Луковиците бяха засадени от министъра на външните работи, кмета на София и посланика на Холандия.</p>
      <p>Цветята са подарък по повод 110 години от установяването на двустранните дипломатически отношения.</p>
      <figure>
        <img src="https://img.bg.sof.cmestatic.com/media/images/640x/Nov2019/2112031980.jpg"/>
        <figcaption>Снимка: БГНЕС</figcaption>
      </figure>
      <p>Екатерина Захариева припомни, че за юбилея страната ни е подарила на Холандия 110 рози "Дамасцена".</p>
      <p>„Този подарък е един от най-ценните, които сме получавали. Първо, защото това е специално селектиран сорт в цветовете на българския флаг, и второ, защото носи специално име", каза министър Захариева.</p>
      <p>„За мен това е не само красота, не само емоция, но и възпитание на децата. Вече са засадени есенните луковици, които напролет ще украсят града ни. Над 600 000 луковици са засадени, като над 300 000 са лалетата. София се превърна в град на лалетата. По улиците и градините в града има повече лалета отколкото в Амстердам”, каза Йорданка Фандъкова.</p>
      <p>„Тези лалета в бяло, зелено, червено завинаги ще символизират приятелството ни”, каза от своя страна посланик Берендина Мария Тен Тъшър.</p>
    </article>
  </body>
</html>