<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thetoc.gr/koinwnia/article/tragwdia-sti-rodo-katakoiti-gunaika-pnigike-mesa-sto-spiti-tis"/>
    <meta property="og:site_name" content="The TOC"/>
    <meta property="article:published_time" content="2019-11-25T18:25:13+00:00"/>
    <meta property="og:title" content="Τραγωδία στη Ρόδο: Κατάκοιτη γυναίκα πνίγηκε μέσα στο σπίτι της"/>
    <meta property="og:description" content="Η άτυχη γυναίκα ήταν μόνη της εκείνη την ώρα στο σπίτι."/>
  </head>
  <body>
    <article>
      <h1>Τραγωδία στη Ρόδο: Κατάκοιτη γυναίκα πνίγηκε μέσα στο σπίτι της</h1>
      <h2>Η άτυχη γυναίκα ήταν μόνη της εκείνη την ώρα στο σπίτι.</h2>
      <address>
        <time datetime="2019-11-25T18:25:13+00:00">25 Nov 2019, 18:25</time>
      </address>
      <p>Τραγικό θάνατο βρήκε απόψε μια γυναίκα μια απο την περιοχή της Ιαλυσού καθώς το σπίτι της πλημμύρισε και η ίδια δεν μπορούσε να αντιδράσει καθώς ήταν κατάκοιτη. Το νερό ανέβηκε πάνω από το ύψος του κρεβατιού με αποτέλεσμα να χάσει τη ζωή της.</p>
      <p>Η άτυχη γυναίκα ήταν μόνη της εκείνη την ώρα στο σπίτι. Η σφοδρή κακοκαιρία που μετέτρεψε τους δρόμους σε χειμάρρους  ήταν η αιτία που το σπίτι της άρχισε να γεμίζει με νερά. Η ίδια  δεν μπορούσε να αντιδράσει καθώς ήταν κατάκοιτη εδώ και χρόνια.</p>
      <p>Στο σημείο κλήθηκαν και έφθασαν διασώστες του ΕΚΑΒ που προσπάθησαν να επαναφέρουν στη ζωή την άτυχη ηλικιωμένη, χωρίς όμως αποτέλεσμα.</p>
      <h3>Στο έλεος του «Γηρυόνη»« το νησί - Και διακοπες ρεύματος</h3>
      <p>Οι ισχυρές βροχοπτώσεις που εκδηλώθηκαν το απόγευμα μετετρεψαν τους δρόμους σε ορμητικούς χειμάρρους, τόσο στην πόλη όσο και σε χωριά.</p>
      <p>Το νησί δοκιμάζεται και από διακοπές ρεύματος και υπερχειλίσεις ποταμιών που σημειώθηκαν στις περιοχές Αρχίπολη, Λάρδο, Ιαλυσό, Απολακκιά, Άγιο Ισίδωρο, Μανδρικό.</p>
      <figure>
        <img src="https://www.thetoc.gr/images/articles/7/article_227159/upl5ddc0d038b0d6.jpg"/>
        <figcaption> </figcaption>
      </figure>
      <p>Η κατάσταση είναι δύσκολη και οι αρμόδιες υπηρεσίες συνιστούν εξαιρετική προσοχή σε όλους όσους κινούνται στο οδικό δίκτυο, εντός ή εκτός της πόλης της Ρόδου.</p>
      <figure>
        <iframe src="https://www.youtube.com/embed/eoUJuEZAWGk" width="560" height="315" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/RDPXhe9uyVM" width="560" height="315" data-service="Youtube" scrolling="no"/>
      </figure>
      <p>Ανακοίνωση εξέδωσε και ο δήμαρχος Ρόδου κ. Αντώνης Καμπουράκης συνιστώντας στους συμπολίτες μας να αποφύγουν τις μετακινήσεις. </p>
      <p>Η σχετική ανακοίνωση αναφέρει: </p>
      <p>"Λόγω των έκτακτων δυσμενών καιρικών συνθηκών και των προβλημάτων στο οδικό δίκτυο, ο Δήμος Ρόδου, συνιστά στους πολίτες να είναι ιδιαίτερα προσεχτικοί, να περιορίσουν στο ελάχιστο τις μετακινήσεις τους, για να μην θέσουν σε κίνδυνο την ζωή τους.</p>
      <p>Ο Δήμαρχος Ρόδου Αντώνης Β. Καμπουράκης"</p>
      <h3>Κλειστά και αύριο τα σχολεία</h3>
      <p>Με απόφαση του Δημάρχου Ρόδου (στάλθηκε στην Α΄/θμια Εκπαίδευση Δωδεκανήσου) αύριο Τρίτη όλα τα σχολεία του νησιού της Ρόδου (Α΄/θμιας &amp; Β΄/θμιας Εκπ/σης) θα είναι κλειστά λόγω έντονων καιρικών φαινομένων.</p>
      <p>Πηγή: ΑΠΕ-ΜΠΕ. <a href="https://www.rodiaki.gr/article/426504/ektakto-sto-eleos-ths-kakokairias-paradothhke-kai-to-nhsi-ths-rodoy">Ροδιακή</a></p>
    </article>
  </body>
</html>