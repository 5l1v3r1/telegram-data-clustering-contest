<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/dimarchos-leykadas-yparchei-episimi-enimerosi-to-tha-erthoyn-metanastes-ionio/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-25T18:49:07+00:00"/>
    <meta property="og:title" content="Δήμαρχος Λευκάδας: Δεν υπάρχει επίσημη ενημέρωση για το αν θα έρθουν μετανάστες στο Ιόνιο"/>
    <meta property="og:description" content="Με αφορμή το συμβάν που διαδραματίστηκε Πέμπτη βράδυ, προς ξημερώματα Παρασκευής, με την προσάραξη σε αβαθή ενός ιστιοπλοϊκού, που μέσα σε αυτό"/>
  </head>
  <body>
    <article>
      <h1>Δήμαρχος Λευκάδας: Δεν υπάρχει επίσημη ενημέρωση για το αν θα έρθουν μετανάστες στο Ιόνιο</h1>
      <address><time datetime="2019-11-25T18:49:07+00:00">25 Nov 2019, 18:49</time> by <a rel="author">ΣΥΝΕΙΔΗΣΗ</a></address>
      <p>Με αφορμή το συμβάν που διαδραματίστηκε Πέμπτη βράδυ, προς ξημερώματα Παρασκευής, με την προσάραξη σε αβαθή ενός ιστιοπλοϊκού, που μέσα σε αυτό επέβαιναν 54 μετανάστες, έκανε ενημέρωση στο δημοτικό συμβούλιο ο <b>Δήμαρχος Λευκάδας Χαράλαμπος Καλός.</b></p>
      <p>Όπως είπε κλήθηκε ο δήμος, μαζί με το λιμενικό κατά κύριο λόγο, αλλά και την αστυνομία να συνδράμουν την όλη προσπάθεια.</p>
      <p>“Από την πλευρά του δήμου έγινε ότι ήταν απαιτούμενο, ενώ στη <b>Βασιλική</b> που ήταν ο πρώτος σταθμός, άνοιξαν και τα σούπερ μάρκετ, προκειμένου να δώσουμε κάποια τρόφιμα στους ανθρώπους αυτούς, όπως επίσης ευχαριστούμε και το ΚΤΕΛ που έβαλε ένα λεωφορείο για να μεταφερθούν οι άνθρωποι αυτοί στο λιμεναρχείο.”</p>
      <p>Ο<b> δήμαρχος Λευκάδας</b> τόνισε για άλλη μία φορά, καθώς όπως είπε καθημερινά γίνεται κοινωνός μηνυμάτων και ερωτήσεων, για το αν έρχονται μετανάστες στη <b>Λευκάδα</b>, ότι δεν υπάρχει καμία επίσημη ενημέρωση, κάτι το οποίο υπογράμμισε και στο πρόσφατο περιφερειακό συμβούλιο η<b> περιφερειάρχης Ιονίων νήσων Ρόδη Κράτσα.</b></p>
      <p>Εκφράζοντας την προσωπική του άποψη, ανέφερε ότι δεν έχει καμία αμφιβολία πως στην περίπτωση που η κυβέρνηση αποφασίσει την κατανομή για την αποσυμφόρηση των νησιών και στην περιφέρεια Ιονίων Νήσων, θεωρώ δεδομένο ότι και η <b>Λευκάδα</b> θα υποδεχθεί στο ποσοστό που της ανήκει τον αντίστοιχο αριθμό μεταναστών.</p>
      <p>Κατά την άποψη τη δική μου το θέμα μπαίνει σε επίπεδο περιφέρειας-πολιτείας.</p>
      <figure>
        <iframe src="https://www.youtube.com/embed/7BIzHU-O2Tk" width="640" height="360" data-service="Youtube" scrolling="no"/>
      </figure>
      <p>lefkadatoday.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/dimotiko-symvoylio-agrinioy-aposyrthike-to-thema-tin-egkrisi-technikoy-programmatos/"/>
        <a href="http://sinidisi.gr/g-papanastasioy-kapnapothikes-papastratoy-quot-to-istoriko-agrinio-paron-mellon-quot/"/>
        <a href="http://sinidisi.gr/mitsotakis-oi-parochoi-kinitis-tilefonias-na-meiosoyn-tis-times-ton-dedomenon/"/>
        <a href="http://sinidisi.gr/giryonis-eikones-tromoy-tin-kakokairia-voithiste-mas-pnigomaste-video/"/>
        <a href="http://sinidisi.gr/papanastasioy-metanasteytiko-mas-thymoyntai-otan-theloyn-na-lysoyn-provlima/"/>
        <a href="http://sinidisi.gr/ep-aoriston-se-katalipsi-to-proin-dppnt-psifisma-to-dimotiko-symvoylio/"/>
      </related>
    </article>
  </body>
</html>