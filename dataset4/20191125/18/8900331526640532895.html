<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ajax1.nl/tagliafico-europa-laten-zien-dat-ajax-nog-steeds-sterk-is/"/>
    <meta property="og:site_name" content="Ajax1.nl"/>
    <meta property="article:published_time" content="2019-11-25T18:11:00+00:00"/>
    <meta property="og:title" content="Tagliafico: “Europa laten zien dat Ajax nog steeds sterk is”"/>
    <meta property="og:description" content="Ajax beleefde vorig seizoen een prachtig seizoen in de Champions League. Als het aan Nico Tagliafico ligt, gaat Ajax dit seizoen op herhaling."/>
  </head>
  <body>
    <article>
      <h1>Tagliafico: “Europa laten zien dat Ajax nog steeds sterk is”</h1>
      <address><time datetime="2019-11-25T18:11:00+00:00">25 Nov 2019, 18:11</time> by <a rel="author">Jessica Westdijk</a></address>
      <p>Ajax beleefde vorig seizoen een prachtig seizoen in de Champions League. Als het aan Nico Tagliafico ligt, gaat Ajax dit seizoen op herhaling. Daarvoor moeten nog wat punten behaald worden in de groepsfase. Woensdag wacht het uitduel in Lille, een paar weken later komt Valencia op bezoek in de zesde wedstrijd van de groepsfase.</p>
      <p>“Ik denk dat dit team er klaar voor is om zich te kwalificeren voor de volgende ronde”, aldus de verdediger in gesprek met <a href="https://www.ajax.nl/streams/actueel/tagliafico-europa-laten-zien-dat-ajax-nog-steeds-sterk-is.htm"><i>Ajax TV</i></a>. “Daarna zien we wel. Vorig jaar dachten we er precies hetzelfde over. Eerst de groepsfase halen, dan kwalificeren voor de achtste finales. Ik heb er veel vertrouwen in en verlang naar kwalificatie voor de achtste finales.”</p>
      <p>Hoewel Tagliafico koel blijft en zegt dat Ajax het allemaal wel ziet, droomt hij logischerwijs van een evenaring van vorig seizoen: “We hebben zin om Europa te laten zien dat we nog steeds sterk zijn. En dat we het in ons hebben om hetzelfde voetbal te spelen. Dat we de hele wereld kunnen laten zien dat we heel sterk zijn.”</p>
    </article>
  </body>
</html>