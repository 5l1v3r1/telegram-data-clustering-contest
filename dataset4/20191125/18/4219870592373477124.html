<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.299.html:832331-Ostavila-bebe-u-pregrejanom-vozilu-Ovo-je-majka-monstrum-koja-je-optuzena-za-ubistvo-cerki-FOTO"/>
    <meta property="og:site_name" content="Вечерње новости"/>
    <meta property="article:published_time" content="2019-11-25T18:14:00+00:00"/>
    <meta property="og:title" content="Ostavila bebe u pregrejanom vozilu: Ovo je majka monstrum koja je optužena za ubistvo ćerki (FOTO)"/>
    <meta property="og:description" content="Dve devojčice stare jednu i dve godine policajci su pronašli u subotu u automobilu"/>
  </head>
  <body>
    <article>
      <h1>Ostavila bebe u pregrejanom vozilu: Ovo je majka monstrum koja je optužena za ubistvo ćerki (FOTO)</h1>
      <address><time datetime="2019-11-25T18:14:00+00:00">25 Nov 2019, 18:14</time> by <a rel="author">Novosti online</a></address>
      <p>
        <b>Dve devojčice stare jednu i dve godine policajci su pronašli u subotu u automobilu</b>
      </p>
      <p>MAJKA iz Australije optužena je za ubistvo pošto je njeno dvoje dece pronađeno mrtvo u pregrejanom automobilu, javlja Bi-bi-si.</p>
      <p>
        <b>TEMPERATURA U AUTOMOBILU BILA 31°C</b>
      </p>
      <p>Dve devojčice stare jednu i dve godine policajci su pronašli u subotu u automobilu u Kvinslandu. Policija i lekari pozvani su na adresu jedne kuće jedan 13.00 časova. Pokraj kuće je bio parkiran automobil u kojem su se nalazile nesrećne devojčice. Kada su devojčice pronađene, u automobilu je bila temperatura oko 31°C.</p>
      <p>
        <b>MAJKA OPTUŽENA ZA UBISTVO I POSEDOVANjE DROGE</b>
      </p>
      <p>Njihova majka, 27-godišnja Keri-En Konli, optužena je za ubistvo. U Australiji, naime, osoba može biti optužena za ubistvo ako je pokazala “nesmotrenu ravnodušnost prema ljudskom životu”. Osim toga, optužena je i za posedovanje droge.</p>
      <p>
        <i>Foto: Facebook @ Kerri-Ann Conley</i>
      </p>
      <figure>
        <img src="http://www.novosti.rs/upload/images/2019b//11/25n/plavusa-(2).jpg"/>
      </figure>
      <related>
        <a href="http://www.novosti.rs/vesti/naslovna/hronika/aktuelno.291.html:762582-Pustena-sa-psihijatrije-pa-ubila-bebu"/>
      </related>
      <p>
        <b>SVEDOK POMOGAO U RASVETLjAVANjU SLUČAJA</b>
      </p>
      <p>Premijerka savezne države Kvinsland Anastasia Palaszuk rekla je da je smrt dece “apsolutna tragedija” te je dodala kako će Odeljenje za dečju sigurnost pregledati slučaj.</p>
      <p>
        <i>Foto: Facebook @ Kerri-Ann Conley</i>
      </p>
      <figure>
        <img src="http://www.novosti.rs/upload/images/2019b//11/25n/plavusa-(3).jpg"/>
      </figure>
      <p>“Kada sam čula za to, srce mi je bilo slomljeno”, rekla je ona.</p>
      <p>Detektiv Mark Vajt rekao je kako je svedok pomogao policiji u rasvetljavanju onoga što se dogodilo.<br/><br/>(index.hr)</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/reportaze/aktuelno.293.html:829870-Potresna-ispovest-starice-kojoj-je-snaja-ubila-unuke-Tamaru-2-i-bebu-Draganu-Od-tuge-za-decom-umrli-su-mi-sin-i-muz-zatrla-mi-je-porodicu-Kunem-je-i-dan-i-noc"/>
        <a href="http://www.novosti.rs/vesti/planeta.299.html:826735-Nenad-se-vratio-s-posla-i-zatekao-obe-cerke-mrtve-njihova-majka-Milka-je-uhapsena-i-odvedena-na-psihijatriju"/>
        <a href="http://www.novosti.rs/vesti/planeta.300.html:824853-UZAS-Telo-bebe-predale-policiji-u-crnoj-kesi-za-smece-Uhapsena-porodilja-15-i-njena-majka"/>
        <a href="http://www.novosti.rs/vesti/planeta.299.html:824218-UZAS-Pronadjena-ziva-beba-zakopana-u-zemlji-Nasao-je-covek-koji-je-kopao-grob-za-svoje-dete"/>
      </related>
    </article>
  </body>
</html>