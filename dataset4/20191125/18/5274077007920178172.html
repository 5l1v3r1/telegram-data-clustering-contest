<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419224"/>
    <meta property="og:site_name" content="ערוץ 7"/>
    <meta property="article:published_time" content="2019-11-25T18:21:00+00:00"/>
    <meta property="og:title" content="דרעי דורש: עוד שרים לש&quot;ס"/>
    <meta property="og:description" content="יושב ראש המפלגה פנה לראש הממשלה על רקע הדיווחים לפיהם ייאלץ למסור את ארבעת המשרדים בהם הוא מחזיק."/>
  </head>
  <body>
    <article>
      <h1>דרעי דורש: עוד שרים לש"ס</h1>
      <address><time datetime="2019-11-25T18:21:00+00:00">25 Nov 2019, 18:21</time> by <a rel="author">חזקי ברוך</a></address>
      <p>יו"ר ש"ס, השר אריה דרעי, שלח מכתב לראש הממשלה בנימין נתניהו בו הוא דורש למנות שרים נוספים ממפלגתו בממשלת המעבר.</p>
      <p>זאת, על רקע הדיווחים לפיהם נתניהו ייאלץ למסור את המשרדים בהם הוא מחזיק, בשל כתבי האישום נגדן.</p>
      <p>"בימים האחרונים מתפרסמות ידיעות בתקשורת על כוונתך למנות שרים נוספים מטעם הליכוד. מפתח המנדטים שעל פיהם הנך ממנה שרים, יוצר עיוות כלפי ש"ס, שהיא השותפה הגדולה ביותר של הליכוד וגם הנאמנה ביותר", כתב דרעי לנתניהו.</p>
      <p>הוא אף נתן דוגמאות. "לליכוד 32 מנדטים ויש לו 16 שרים כולל ראש הממשלה. שר לכל שני מנדטים. לאיחוד מפלגות הימין יש 7 מנדטים והם קיבלו את תיק הביטחון הבכיר, תיק החינוך וכן את תיק התחבורה, שלושה משרדים גדולים מאד. בנוסף לתיקים הגדולים המדד לתפקיד שר במפלגות הימין הוא שר ל-2.3 ח״כים. לש"ס 9 מנדטים, המפלגה השניה הגדולה בקואליציה, ולנו יש את משרד הפנים, ואת משרד הדתות. המשרד לפיתוח הפריפריה, הנגב והגליל ניתן לש"ס כפיצוי על כך שבשנת 2015 הוחלט לדלל את משרד הפנים ולהעביר את מנהל התכנון מהפנים למשרד האוצר. כלומר, לש"ס יש שני משרדים בינוניים, והמדד הוא שר ל-4.5 ח״כים".</p>
      <p>"לפיכך, ולאור העבודה כי ש"ס סבלה מייצוג נמוך בממשלה ביחס לגודלה עד עתה, אני מבקש מראש הממשלה למנות מטעם ש"ס את שרי העבודה והרווחה והחקלאות. זה צעד הוגן, מתבקש ונותן מענה לייצוג חסר של ש"ס בכל השנים האחרונות", כתב דרעי לראש הממשלה.</p>
    </article>
  </body>
</html>