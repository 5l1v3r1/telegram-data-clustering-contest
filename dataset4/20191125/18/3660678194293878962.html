<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ukr.media/world/406438/"/>
    <meta property="og:site_name" content="Ukr.Media"/>
    <meta property="article:published_time" content="2019-11-25T18:47:00+00:00"/>
    <meta property="og:title" content="Дівчина відкладала весілля цілих 18 років і тепер нарешті одружиться з коханим, тому що їй все ж таки вдалося позбутися зайвих 60 кілограмів"/>
    <meta property="og:description" content="Після досягнення бажаної ваги дівчина все ж таки наважилася на весілля."/>
  </head>
  <body>
    <article>
      <h1>Дівчина відкладала весілля цілих 18 років і тепер нарешті одружиться з коханим, тому що їй все ж таки вдалося позбутися зайвих 60 кілограмів</h1>
      <address>
        <time datetime="2019-11-25T18:47:00+00:00">25 Nov 2019, 18:47</time>
      </address>
      <p>Після досягнення бажаної ваги дівчина все ж таки наважилася на весілля.</p>
      <figure>
        <img src="https://ukr.media/static/ba/aimg/4/0/6/406438_1.jpg"/>
      </figure>
      <p>Перед одруженням майже кожна дівчина починає критично оцінювати свою вагу і сідає на жорстку дієту, щоб у найбільш відповідальний день свого життя виглядати ідеально. Проте весілля Шармін Брукс стало унікальним: для того, щоб воно відбулося, довелося чекати майже два десятки років, інформує <a href="https://ukr.media/">Ukr.Media</a>.</p>
      <p>Майбутня наречена Шармін Брукс не може дочекатися, коли одружиться з чоловіком, якого вона кохає, після того як відкладала весілля цілих 18 років лише тому, що хотіла повернути свою стару вагу. Після довгих років відрази до власного тіла і життя на дієтах, коли вона не могла спокійно їсти, 36-річна дружина і мати приміряє весільні сукні та каже, що почувається впевнено, як ніколи.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://ukr.media/static/ba/aimg/4/0/6/406438_2.jpg"/>
      </figure>
      <p>Даррен Сквайр, 44-річний майбутній чоловік задоволеної Шармін каже, що вона виглядає так гарно, як і у день знайомства. Жінка зізнається, що їй завжди було складно у житті, і проблеми із зайвою вагою почалися ще у підлітковому віці. Після довгих років боротьби з вагою Брукс стала такою важкою, що ледве могла стояти. При всьому цьому їй доводилося допомагати виховувати трьох своїх братів і сестер, доки її власна мати була у лікарні.</p>
      <p>Однак у 17 років Шармін познайомилася з покрівельником Дарреном. Через деякий час вони стали парою, а вже за рік дівчина завагітніла. Вона згадує, що тоді її домашнє життя було оточене алкоголем, наркотиками та насильством, а з появою Даррена усе абсолютно змінилося, і вона відчула себе справді жінкою.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://ukr.media/static/ba/aimg/4/0/6/406438_3.jpg"/>
      </figure>
      <p>У травні 2002 року вона народила сина Натана і відразу ж набрала зайву вагу. Жінка згадує, що їла не за двох, а за чотирьох, і лікарі боялися, що дитина отримає різні захворювання на зразок діабету. На щастя, хлопчик народився здоровим. За півтора місяця після появи сина Даррен запропонував Шармін руку і серце. Дівчина замислилася про схуднення і почала активно скидати вагу, поки не дізналася, що знову вагітна.</p>
      <p>Друга вагітність проходила досить складно, і після пологів жінка знову сіла на дієту. Вона відчула величезний шок, дізнавшись, що її діти потребують особливого навчання. Їй довелося відмовитися від улюбленої роботи, щоб бути поруч із Натаном і Емі. Дохід родини різко скоротився, усі гроші йшли на дітей, а потім почалась криза, у результаті чого попит на послуги Даррена різко скоротився.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://ukr.media/static/ba/aimg/4/0/6/406438_4.jpg"/>
      </figure>
      <p>Шармін впала у справжню депресію і почала їсти ще більше. Зайві кілограми призвели до того, що жінка не могла стояти довше, ніж 10 хвилин, через сильний тиск на ноги. Однак усе змінилося на сімейному відпочинку у Пулі у 2014 році через випадково зроблену сімейну фотографію. Жінка вперше побачила себе на фото за багато років і відчула справжній жах.</p>
      <p>Шармін присягнулася схуднути та вдалася до кембриджської дієти, замінивши їжу на поживні коктейлі. 50-денний конкурс для усіх охочих схуднути, який проводився у Facebook, привернув її увагу і допоміг позбутися декількох десятків зайвих кілограмів. Позбувшись зайвої ваги, жінка сама зробила пропозицію Даррену, з яким провела разом чудових 17 років.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://ukr.media/static/ba/aimg/4/0/6/406438_5.jpg"/>
      </figure>
      <p>Чоловік погодився одружитися з нею. Закохані планують одружитися у березні 2020 року і стверджують, що тепер вони готові абсолютно до всього.</p>
      <p><a href="https://ukr.media/shudnennya/">Схуднення</a> <a href="https://ukr.media/divina/">Дівчина</a> <a href="https://ukr.media/vesillya/">Весілля</a> <a href="https://ukr.media/istoriya-cohannya/">Історія кохання</a> <a href="https://ukr.media/neimovirna-istoriya/">Неймовірна історія</a> <a href="https://ukr.media/zaiva-vaga/">Зайва вага</a> <a href="https://ukr.media/istoriya-jittya/">Історія життя</a></p>
    </article>
  </body>
</html>