<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550031.html/%D9%88%D8%AD%D8%AF%D8%AA-%D9%88-%D9%87%D9%85%D8%AF%D9%84%DB%8C-%D8%B4%DB%8C%D8%B9%D9%87-%D9%88-%D8%A7%D9%87%D9%84-%D8%B3%D9%86%D8%AA-%D8%AF%D8%B1-%D8%AF%D9%81%D8%A7%D8%B9-%D8%A7%D8%B1%D8%B2%D8%B4-%D9%87%D8%A7-%D9%88-%D8%A2%D8%B1%D9%85%D8%A7%D9%86-%D9%87%D8%A7%DB%8C-%D8%A7%D9%86%D9%82%D9%84%D8%A7%D8%A8--%D8%A7%D9%88%D9%84%DB%8C%D9%86-%DB%8C%D8%A7%D8%AF%D9%88%D8%A7%D8%B1%D9%87-%D8%B4%D9%87%DB%8C%D8%AF-%D8%A7%D9%87%D9%84-%D8%B3%D9%86%D8%AA-%D8%AF%D8%B1-%D8%B3%DB%8C%D8%B1%DB%8C%DA%A9-%D8%A8%D8%B1%DA%AF%D8%B2%D8%A7%D8%B1-%D8%B4%D8%AF-%D8%AA%D8%B5%D8%A7%D9%88%DB%8C%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T18:52:00+00:00"/>
    <meta property="og:title" content="وحدت و همدلی شیعه و اهل سنت در دفاع ارزش‌ها و آرمان‌های انقلاب/ اولین یادواره شهید اهل سنت در سیریک برگزار شد+تصاویر"/>
    <meta property="og:description" content="اولین یادواره شهید اهل سنت علی ترکمانی با حضور خانواده معظم شهدا، مسئولان، ایثارگران، رزمندگان دوران دفاع مقدس دانش آموزان و مردم در ساحل روستای گهردو از توابع بخش بمانی شهرستان سیریک با اجرای برنامه های متنوع فرهنگی هنری برگزار شد."/>
  </head>
  <body>
    <article>
      <h1>وحدت و همدلی شیعه و اهل سنت در دفاع ارزش‌ها و آرمان‌های انقلاب/ اولین یادواره شهید اهل سنت در سیریک برگزار شد+تصاویر</h1>
      <address>
        <time datetime="2019-11-25T18:52:00+00:00">25 Nov 2019, 18:52</time>
      </address>
      <p>اولین یادواره شهید اهل سنت علی ترکمانی با حضور خانواده معظم شهدا، مسئولان، ایثارگران، رزمندگان دوران دفاع مقدس دانش آموزان و مردم در ساحل روستای گهردو از توابع بخش بمانی شهرستان سیریک با اجرای برنامه های متنوع فرهنگی هنری برگزار شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از<a href="http://hormoz.ir/">هرمز</a>،اولین یادواره شهید اهل سنت علی ترکمانی با حضور خانواده معظم شهدا، مسئولان، ایثارگران، رزمندگان دوران دفاع مقدس ،دانش آموزان و مردم در ساحل روستای گهردو  از توابع بخش بمانی شهرستان سیریک با اجرای برنامه های متنوع فرهنگی هنری برگزار شد.</p>
      <p>احمد جمالدینی، فرماندار شهرستان سیریک گفت: شهدا و خانواده شاهد و ایثارگر حق بزرگی بر گردن مردم و مسئولان دارند و تنها راه جبران این ایثار، ترویج فرهنگ ایثار و شهادت در جامعه، زنده نگهداشتن یاد و خاطره شهیدان و خدمت رسانی بی منت به مردم است.</p>
      <p>حجت الاسلام و المسلمین حسن حیدری امام جمعه شهرستان سیریک با تاکید بر تحکیم وحدت میان شیعه و سنی خاطر نشان کرد: اهل سنت همواره مانند شیعیان در صحنه های مختلف انقلاب حضور داشته و پایبندی خود را به آرمانهای نظام ثابت کرده اند.</p>
      <p>شیخ عبدالعزیز افراز امام جمعه اهل سنت شهر بندر سیریک نیز افزود: این یادواره با هدف گرامیداشت یاد و خاطره شهدا و تقویت وحدت بین شیعه و سنی برگزار می‌شود.</p>
      <p>وی گفت: حضور اهل سنت در هشت سال دفاع مقدس نشان از لبیک آنان به فرمان امام راحل برای دفاع از خاک وطن و ارزش ها و آرمان ها اسلام و انقلاب بوده است.</p>
      <p>افراز افزود: برگزاری یادواره شهدا و برنامه های فرهنگی مشترک در شهرستان نشان‌دهنده وحدت و صمیمیت بین اهل تشیع و اهل سنت است و امروز یکی از برنامه‌های تاثیرگذار در راستای ترویج فرهنگ ایثار و شهادت در جامعه برگزاری یادواره های شهداست.</p>
      <p>در پایان این مراسم با اهدا لوح تقدیر و هدایایی از خانواده معظم شهید علی ترکمانی تجلیل شد.</p>
      <p>شهید علی ترکمانی در سال ۱۳۵۸ در درگیری با منافقین و ضد انقلاب ها در منطقه سیستان و بلوچستان به شهادت رسید.</p>
      <figure>
        <img src="http://newsroom.dana.ir/content/upload/791ec2f1-8c6b-4077-b92f-01e3d93b6bdc.jpg"/>
      </figure>
      <figure>
        <img src="http://newsroom.dana.ir/content/upload/106089b8-2957-4155-87b9-9060d36e8b1a.jpg"/>
      </figure>
      <figure>
        <img src="http://newsroom.dana.ir/content/upload/8adc5556-b0fe-4a2b-a2b6-2662f176580c.jpg"/>
      </figure>
      <figure>
        <img src="http://newsroom.dana.ir/content/upload/e7f0052e-0b93-43c9-8628-e57ca462c1ac.jpg"/>
      </figure>
      <figure>
        <img src="http://newsroom.dana.ir/content/upload/845ba6d6-4e3f-47f5-9466-c21952d4eb84.jpg"/>
      </figure>
    </article>
  </body>
</html>