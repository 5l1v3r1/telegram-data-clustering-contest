<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/25/843420"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-25T18:19:00+00:00"/>
    <meta property="og:title" content="সৌদিতে অগ্নিদগ্ধ হয়ে প্রাণ গেল মনোহরদীর যুবকের"/>
    <meta property="og:description" content="সৌদি আরবে ঘুমন্ত অবস্থায় অগ্নিদগ্ধ হয়ে বোরহান উদ্দিন (২৫) নামে এক যুবকের মৃত্যু হয়েছে। রবিবার রাতে সৌদি আরবের রিয়াদ শহরে এ ঘটনা ঘটে। বোরহান উদ্দিন নরসিংদী জেলার মনোহরদী উপজেলার বড়চাপা ইউনিয়নের উরুলিয়া গ্রামের আলী আকবরের পুত্র। তিনি রিয়াদ শহরের ইমামা কম্পানিতে চাকরি করতেন।  নিহত বোরহানের চাচা আবু তাহের ছিদ্দিকী জানান, সংসারের স্বচ্ছলতা আনতে চার বছর আগে শ্রমিকের ভিসায় সৌদি আরবে পাড়ি জমান বোরহান উদ্দিন। সেখানে তিন বছর থাকার পর ছুটি নিয়ে দেশে আসেন। এক বছর আগে বিয়ে করে দুই মাসের মাথায় আবারও ফিরে যান তার কর্মস্থলে। রবিবার রাতে প্রতিদিনের মতো কাজ শেষে বাসায় এসে সহকর্মীকে নিয়ে ঘুমিয়ে পড়ে বোরহান। কিন্তু কে জানত? এই ঘুম থেকে সে আর কোনোদিন জাগ্রত হবে না! রাতে হঠাৎ শীতাতপ নিয়ন্ত্রণ যন্ত্রে বৈদ্যুতিক সর্টসার্কিটের আগুন লেগে মুহুর্তেই পুরো ঘরে ছড়িয়ে পড়ে। সেখানে ঘুমন্ত অবস্থায়ই বোরহান উদ্দিন ও অপর সহকর্মীর মৃত্যু হয়। খবর পেয়ে বোরহানের গ্রামের প্রতিবেশী মহর আলী ঘটনাস্থলে গিয়ে তার লাশ শনাক্ত করে বাংলাদেশে তার পরিবারকে জানান। মাত্র দুইমাস স্বামীর সাথে সংসার করার পর তাকে হারিয়ে বাকরূদ্ধ হয়ে পড়েন স্ত্রী লিজা। অপরদিকে আদরের সন্তানকে…"/>
  </head>
  <body>
    <article>
      <h1>সৌদিতে অগ্নিদগ্ধ হয়ে প্রাণ গেল মনোহরদীর যুবকের</h1>
      <address><time datetime="2019-11-25T18:19:00+00:00">25 Nov 2019, 18:19</time> by <a rel="author">মনোহরদী (নরসিংদী) প্রতিনিধি</a></address>
      <p>সৌদি আরবে ঘুমন্ত অবস্থায় অগ্নিদগ্ধ হয়ে বোরহান উদ্দিন (২৫) নামে এক যুবকের মৃত্যু হয়েছে। রবিবার রাতে সৌদি আরবের রিয়াদ শহরে এ ঘটনা ঘটে। বোরহান উদ্দিন নরসিংদী জেলার মনোহরদী উপজেলার বড়চাপা ইউনিয়নের উরুলিয়া গ্রামের আলী আকবরের পুত্র। তিনি রিয়াদ শহরের ইমামা কম্পানিতে চাকরি করতেন। </p>
      <p>নিহত বোরহানের চাচা আবু তাহের ছিদ্দিকী জানান, সংসারের স্বচ্ছলতা আনতে চার বছর আগে শ্রমিকের ভিসায় সৌদি আরবে পাড়ি জমান বোরহান উদ্দিন। সেখানে তিন বছর থাকার পর ছুটি নিয়ে দেশে আসেন। এক বছর আগে বিয়ে করে দুই মাসের মাথায় আবারও ফিরে যান তার কর্মস্থলে। রবিবার রাতে প্রতিদিনের মতো কাজ শেষে বাসায় এসে সহকর্মীকে নিয়ে ঘুমিয়ে পড়ে বোরহান। কিন্তু কে জানত? এই ঘুম থেকে সে আর কোনোদিন জাগ্রত হবে না! রাতে হঠাৎ শীতাতপ নিয়ন্ত্রণ যন্ত্রে বৈদ্যুতিক সর্টসার্কিটের আগুন লেগে মুহুর্তেই পুরো ঘরে ছড়িয়ে পড়ে। সেখানে ঘুমন্ত অবস্থায়ই বোরহান উদ্দিন ও অপর সহকর্মীর মৃত্যু হয়।</p>
      <p>খবর পেয়ে বোরহানের গ্রামের প্রতিবেশী মহর আলী ঘটনাস্থলে গিয়ে তার লাশ শনাক্ত করে বাংলাদেশে তার পরিবারকে জানান। মাত্র দুইমাস স্বামীর সাথে সংসার করার পর তাকে হারিয়ে বাকরূদ্ধ হয়ে পড়েন স্ত্রী লিজা।</p>
      <p>অপরদিকে আদরের সন্তানকে হারিয়ে বারবার জ্ঞান হারিয়ে ফেলছেন বোরহানের বাবা-মা। তার লাশ দ্রত দেশে আনতে সরকারের সহযোগিতা কমনা করছেন স্বজনরা। </p>
    </article>
  </body>
</html>