<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/o-fetita-de-10-ani-din-braila-ademenita-de-doi-barbati-intr-o-locuinta-si-violata-20099271"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T18:15:57+00:00"/>
    <meta property="og:title" content="O fetiță de 10 ani din Brăila, ademenită de doi bărbați într-o locuință și violată"/>
    <meta property="og:description" content="O fetiță de 10 ani a fost ademenită de doi bărbați într-o locuință din Brăila și violată. Poliția a fost sesizată de medici, după ce mama a mers cu copila"/>
  </head>
  <body>
    <article>
      <h1>O fetiță de 10 ani din Brăila, ademenită de doi bărbați într-o locuință și violată</h1>
      <address><time datetime="2019-11-25T18:15:57+00:00">25 Nov 2019, 18:15</time> by <a rel="author">Loredana T.</a></address>
      <p>O fetiță de 10 ani a fost ademenită de doi bărbați într-o locuință din Brăila și violată. Poliția a fost sesizată de medici, după ce mama a mers cu copila la spital.</p>
      <p>Potrivit unui comunicat transmis luni seară de Poliția Brăila, în noaptea de duminică spre luni polițiștii au fost sesizați de medicii de la Unitatea de Primiri Urgențe din cadrul Spitalului Județean de Urgență Brăila că o femeie din oraș s-a prezentat împreună cu fiica sa, în vârstă de 10 ani, pentru a fi consultată.</p>
      <p>Femeia a susținut că fata a fost violată.</p>
      <p>„<i><b>Din primele verificări, polițiștii au stabilit că, în cursul zilei de 24 noiembrie a.c., în jurul orei 18.30, în timp ce fetița se afla într-un cartier din oraș, ar fi fost acostată de doi bărbați necunoscuți și ademenită să meargă într-o locuință din Brăila. Aici, prin violență, ar fi fost obligată să întrețină raporturi sexuale cu aceștia</b></i>”, arată Poliția Brăila.</p>
      <p>La scurt timp de la sesizare, polițiștii din cadrul Inspectoratului de Poliție Județean Brăila au reușit să-i prindă pe cei doi tineri, cu vârste de 20 și 30 de ani, bănuiți de viol.</p>
      <p>Aceștia au fost duși la sediul Poliției.</p>
      <p>A fost întocmit un dosar penal viol, fiind continuate cercetările sub coordonarea unui procuror din cadrul Parchetului de pe lângă Judecătoria Brăila.</p>
    </article>
  </body>
</html>