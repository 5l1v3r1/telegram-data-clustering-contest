<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/drustvo/171177/objavljeno-sluzbenom-glasniku-srpski-pasos-americkog-milijardera"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T18:05:00+00:00"/>
    <meta property="og:title" content="Objavljeno u Službenom glasniku: Srpski pasoš za američkog milijardera"/>
    <meta property="og:description" content="Američki biznismen i milijarder Ronald Vejn Barkl (67), odlukom Vlade Srbije primljen je u naše državljanstvo, navodi se u rešenju objavljenom u Službenom glasniku."/>
  </head>
  <body>
    <article>
      <h1>Objavljeno u Službenom glasniku: Srpski pasoš za američkog milijardera</h1>
      <h2>Američki biznismen i milijarder Ronald Vejn Barkl (67), odlukom Vlade Srbije primljen je u naše državljanstvo, navodi se u rešenju objavljenom u Službenom glasniku.</h2>
      <address><time datetime="2019-11-25T18:05:00+00:00">25 Nov 2019, 18:05</time> by <a rel="author">Tanjug</a></address>
      <p>Barkl je rođen 12. novembra 1952. godine u mestu Pomona, okrugu Los Anđeles američke države Kalifornija i državljanin je SAD, navodi se u rešenju od 21. novembra.</p>
      <p>Krajem decembra prošle godine Srbija je otvorila konzulat u Montani, koji pored teritorije te američke savezne države, obuhvata i teritoriju države Vašington, a Barkl je tada imenovan za počasnog konzula.</p>
      <p>Barkl je osnovao kompaniju "Jukaipa"1986. godine i poznat je kao jedan od najistaknutijih investitora u sektorima maloprodaje, distribucije, tehnologije, kao i u industriji zabave, sporta i ugostiteljstva.</p>
      <p>Novi državljanin Srbije je bio predsednik odbora i vlasnik kontrolnog dela akcija brojnih kompanija, poput "Soho haus", "Golden stejt fuds", "Dominiks", "Fred Majer", "Ralfs end Fud for les".</p>
      <p>Prema Blumbergu, 2013. godine Barkl je bio 201. na Forbsovoj listi najbogatijih Amerikanaca.</p>
      <related>
        <h4>Pročitajte još:</h4>
        <a href="https://www.republika.rs/vesti/drustvo/171130/sarcevic-odrzao-obecanje-svetosavska-nagrada-stalan-posao-hrabrog-profesora-velike-plane"/>
      </related>
    </article>
  </body>
</html>