<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2825201-goncaruk-rozpoviv-skilki-aptek-vze-priednalis-do-programi-dostupni-liki.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T18:53:00+00:00"/>
    <meta property="og:title" content="Гончарук розповів, скільки аптек вже приєднались до програми &quot;Доступні ліки&quot;"/>
    <meta property="og:description" content="В Україні програма &quot;Доступні ліки&quot; вже діє у понад 7,7 тис. аптек та аптечних пунктів."/>
  </head>
  <body>
    <article>
      <h1>Гончарук розповів, скільки аптек вже приєднались до програми "Доступні ліки"</h1>
      <h2>В Україні програма "Доступні ліки" вже діє у понад 7,7 тис. аптек та аптечних пунктів.</h2>
      <address>
        <time datetime="2019-11-25T18:53:00+00:00">25 Nov 2019, 18:53</time>
      </address>
      <p>Про це повідомив прем'єр-міністр України Олексій Гончарук у <a href="https://www.facebook.com/PMHoncharuk/photos/a.122337865812800/154547262591860/?type=3&amp;theater">Facebook</a>.</p>
      <p>"До речі, в Україні вже є понад 7,7 тис. аптек та аптечних пунктів, де працює програма «Доступні ліки». З кожним роком ця цифра збільшується — цього року кількість таких аптек збільшилась в 1,6 раза" - зазначив Гончарук.</p>
      <p>Він також додав, що кількість ліків, які пацієнти можуть отримати безоплатно теж збільшується щороку. Зараз за програмою "<b><a href="https://www.ukrinform.ua/tag-dostupni-liki">Доступні ліки</a></b>" є понад 250 лікарських засобів.</p>
      <p>Гончарук також наголосив, що наступного року уряд збільшує фінансування програми більше ніж вдвічі — у 2020 році на програму виділили 2,1 млрд грн. "І плюс ще 1,2 млрд грн уряд виділяє на лікування інсулінозалежного та нецукрового діабету. Тож пацієнти, які живуть з інсулінозалежним діабетом, зможуть отримати потрібний їм інсулін в аптеці безоплатно або з невеликою доплатою за електронним рецептом лікаря" додав Гончарук.</p>
      <p>Понад 1,6 млн людей вже скористалися програмою «Доступні ліки».</p>
      <blockquote>
        <b>Читайте також: </b>
        <a href="https://www.ukrinform.ua/rubric-technology/2824766-kiivstar-zapustiv-mobilnij-dodatok-doctor-online.html">Київстар запустив мобільний додаток «Doctor Online»</a>
      </blockquote>
      <p>Як повідомляв Укрінформ, в Україні запустили новий онлайн-сервіс пошуку аптек, які працюють за урядовою програмою "Доступні ліки".</p>
      <p>Скористатись інструментом можна <b><a href="http://texty.org.ua/d/2019/medical_reform/#/apteky">за цим посиланням</a></b>.</p>
      <p>Урядова програма “Доступні ліки” діє в Україні з квітня 2017 року.</p>
    </article>
  </body>
</html>