<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Spoleczenstwo/191129587-Wypadek-samolotu-Maszyna-zawisla-na-linii-energetycznej.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-25T18:45:10+00:00"/>
    <meta property="og:title" content="Wypadek samolotu. Maszyna zawisła na linii energetycznej"/>
    <meta property="og:description" content="W Louisville Township w stanie Minnesota doszło do niecodziennego wypadku lotniczego. Samolot zahaczył o linie energetyczne i zawisł w powietrzu. Pilot wyszedł z tego zdarzenia bez szwanku."/>
  </head>
  <body>
    <article>
      <h1>Wypadek samolotu. Maszyna zawisła na linii energetycznej</h1>
      <address><time datetime="2019-11-25T18:45:10+00:00">25 Nov 2019, 18:45</time> by <a rel="author">p.mal</a></address>
      <p>
        <b>W Louisville Township w stanie Minnesota doszło do niecodziennego wypadku lotniczego. Samolot zahaczył o linie energetyczne i zawisł w powietrzu. Pilot wyszedł z tego zdarzenia bez szwanku.</b>
      </p>
      <p>Piper Cub to lekki samolot szkolno-turystyczny, którego waga nie przekracza kilkuset kilogramów.</p>
      <p>Pilot jednej z takich maszyn podczas lotu zahaczył o linie energetyczne. Samolot zawisł w powietrzu blokując mężczyznę głową w dół.</p>
      <p>O zdarzeniu poinformowano biuro szeryfa z Shakopee. Podczas akcji ratunkowej wyłączono linię energetyczną i bezpiecznie wyciągnięto z kabiny 65-letniego pilota. </p>
      <p>Thomas Koskovich był jedyną osobą na pokładzie. Nie odniósł żadnych obrażeń.</p>
      <p>Zdarzenie bada Federalna Dyrekcja Lotnictwa Cywilnego.</p>
    </article>
  </body>
</html>