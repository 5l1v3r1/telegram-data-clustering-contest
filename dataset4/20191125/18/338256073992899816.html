<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58596-nezvichniy-sposb-pdnyati-samoocnku-vd-vchenih.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-25T18:37:00+00:00"/>
    <meta property="og:title" content="Незвичний спосіб підняти самооцінку від вчених"/>
    <meta property="og:description" content="Існує чимало способів підняти свою самооцінку. Адже вважають, що життєвий успіх багато в чому залежить від самооцінки людини.Вчені з Університету штату Флорида говорять, що для того аби підняти собі самооцінку, треба перестати часто дивитися на себе в дзеркало.Суть експериментуДля експерименту вони запросили дівчат, які були недостатньо впевненні в собі й турбувалися щодо своєї зовнішності.Вчені дали їм інструкції, які передбачали звичку рідше дивитися на себе в дзеркало. Також в експерименті брала участь контрольна група, яка не отримала подібних вказівок.Дослідники провели тести після двох тижнів експерименту і вияснили, що дівчата, які рідше дивилися в дзеркало, аби перевірити як вони виглядають, відчували себе впевненішими у порівнянні з учасницями контрольної групи.Результати свідчать про те, що самооцінку можна коректувати, змінюючи поведінку.Чому важливо мати хорошу самооцінку Люди з заниженою самооцінкою применшують свою значущість і здібності. Власні досягнення вони пояснюють волею випадку, допомогою…"/>
  </head>
  <body>
    <article>
      <h1>Незвичний спосіб підняти самооцінку від вчених</h1>
      <address>
        <time datetime="2019-11-25T18:37:00+00:00">25 Nov 2019, 18:37</time>
      </address>
      <p><b>Існує чимало способів підняти свою самооцінку. Адже вважають, що життєвий успіх багато в чому залежить від самооцінки людини.</b><br/><br/>Вчені з Університету штату Флорида говорять, що для того аби підняти собі самооцінку, треба перестати часто дивитися на себе в дзеркало.<br/><br/><b>Суть експерименту<br/></b>Для експерименту вони запросили дівчат, які були недостатньо впевненні в собі й турбувалися щодо своєї зовнішності.<br/><br/>Вчені дали їм інструкції, які передбачали звичку рідше дивитися на себе в дзеркало. Також в експерименті брала участь контрольна група, яка не отримала подібних вказівок.<br/><br/>Дослідники провели тести після двох тижнів експерименту і вияснили, що дівчата, які рідше дивилися в дзеркало, аби перевірити як вони виглядають, відчували себе впевненішими у порівнянні з учасницями контрольної групи.<br/><br/>Результати свідчать про те, що самооцінку можна коректувати, змінюючи поведінку.<br/><br/><b>Чому важливо мати хорошу самооцінку<br/></b>Люди з заниженою самооцінкою применшують свою значущість і здібності. <br/><br/>Власні досягнення вони пояснюють волею випадку, допомогою іншої людини, удачею, і лише в останню чергу – своїми зусиллями. На компліменти на свою адресу такі люди реагують недовірою або навіть агресивним неприйняттям.<br/><br/>Людина з низькою самооцінкою завжди сумнівається в собі, тому також має проблеми із самореалізацією. Обирає хибні цілі, значно нижче її реальних можливостей. <br/><br/>Розчарування і погані думки можуть зрештою призвести до великих проблем, таких як депресія. Ось чому так важливо з’ясувати причини проблем з самооцінкою.<br/><br/><a href="https://24tv.ua/health/nezvichniy_sposib_pidnyati_samootsinku_vid_vchenih_n1238967">Джерело</a><br/><br/><br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>