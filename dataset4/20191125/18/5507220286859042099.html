<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80189109/"/>
    <meta property="og:site_name" content="Janam TV"/>
    <meta property="article:published_time" content="2019-11-25T18:03:43+00:00"/>
    <meta property="og:title" content="അജിത് പവാറിനെ കേസുകളില്‍ നിന്നൊഴിവാക്കിയെന്ന വ്യാജവാര്‍ത്ത ; വിവരങ്ങള്‍ പുറത്തു വിട്ട് എസിബി"/>
    <meta property="og:description" content="മുംബൈ: ജലസേചന അഴിമതി ആരോപണവുമായി ബന്ധപ്പെട്ട് അവസാനിപ്പിച്ച കേസുകള്‍ അജിത് പവാറുമായി ബന്ധപ്പെട്ടതല്ലെന്ന് മഹാരാഷ്ട്ര ആന്റി കറപ്ഷന്‍ ബ്യൂറോ. അവസാനിപ്പിച്ച"/>
  </head>
  <body>
    <article>
      <h1>അജിത് പവാറിനെ കേസുകളില്‍ നിന്നൊഴിവാക്കിയെന്ന വ്യാജവാര്‍ത്ത ; വിവരങ്ങള്‍ പുറത്തു വിട്ട് എസിബി</h1>
      <address><time datetime="2019-11-25T18:03:43+00:00">25 Nov 2019, 18:03</time> by <a rel="author">Janam TV Web Desk</a></address>
      <p>മുംബൈ: ജലസേചന അഴിമതി ആരോപണവുമായി ബന്ധപ്പെട്ട് അവസാനിപ്പിച്ച കേസുകള്‍ അജിത് പവാറുമായി ബന്ധപ്പെട്ടതല്ലെന്ന് മഹാരാഷ്ട്ര ആന്റി കറപ്ഷന്‍ ബ്യൂറോ. അവസാനിപ്പിച്ച 9 കേസുകളും അജിത് പവാറുമായി ബന്ധപ്പെട്ടതല്ല. ബിജെപിയെ പിന്തുണച്ചതിന് പകരമായി അഴിമതി കേസില്‍ നിന്നും അജിത് പവാറിനെ കുറ്റവിമുക്തനാക്കിയെന്നായിരുന്നു ശിവസേനയുടെയും കോണ്‍ഗ്രസിന്റേയും ആരോപണം. ചില മാദ്ധ്യമങ്ങളും ഈ വാര്‍ത്ത പ്രചരിപ്പിച്ചിരുന്നു.</p>
      <p>ഇതിന് പിന്നാലെയാണ് ആന്റി കറപ്ഷന്‍ ബ്യൂറോ വിശദീകരണവുമായി രംഗത്തെത്തിയത്. ഇന്ന് അവസാനിപ്പിച്ച കേസുകള്‍ക്ക് അജിത് പവാറുമായി ബന്ധമില്ലെന്ന് ആന്റി കറപ്ഷന്‍ ബ്യൂറോ ഡയറക്ടര്‍ ജനറല്‍ പരംബീര്‍ സിംഗ് വ്യക്തമാക്കി.കേസുകളുടെ വിവരങ്ങളും പുറത്തുവിട്ടു.</p>
      <p>ജലസേചനവുമായി ബന്ധപ്പെട്ട് മൂവായിരത്തോളം ടെന്‍ഡറുകളാണ് പരിശോധിക്കുന്നത്. ഇതില്‍ രജിസ്റ്റര്‍ ചെയ്ത കേസുകളെല്ലാം തുടരുന്നുണ്ടെന്നും ഒന്നു പോലും അവസാനിപ്പിച്ചിട്ടില്ലെന്നും സിംഗ് വ്യക്തമാക്കി. 2013 ലെ ജലസേചന അഴിമതിക്കേസുകളാണ് അജിത് പവാറുമായി ബന്ധമുള്ളത്. അതിലൊന്നു പോലും അവസാനിപ്പിച്ചിട്ടില്ലെന്നും സിംഗ് പറഞ്ഞു.</p>
    </article>
  </body>
</html>