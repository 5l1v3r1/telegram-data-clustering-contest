<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-parnykovi-gazy-vykydy-oon/30291573.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-25T18:03:54+00:00"/>
    <meta property="og:title" content="Концентрації парникових газів у атмосфері досягли рекордних рівнів – ВМО"/>
    <meta property="og:description" content="Одна зі структур ООН – Всесвітня метеорологічна організація – повідомила, що концентрації вуглекислого газу та інших парникових газів у атмосфері за минулий рік досягли «нового рекордного рівня». Ві"/>
  </head>
  <body>
    <article>
      <h1>Концентрації парникових газів у атмосфері досягли рекордних рівнів – ВМО</h1>
      <address>
        <time datetime="2019-11-25T18:03:54+00:00">25 Nov 2019, 18:03</time>
      </address>
      <p>Одна зі структур ООН – Всесвітня метеорологічна організація – повідомила, що концентрації вуглекислого газу та інших парникових газів у атмосфері за минулий рік досягли «нового рекордного рівня».</p>
      <p>Відповідно до опублікованої перед самітом зі зміни клімату в Мадриді наступного тижня доповіді за 25 листопада, концентрація вуглекислого газу на 47% перевищує рівень доіндустріальної епохи.</p>
      <p>«Немає жодних ознак уповільнення темпів, не кажучи вже про зниження концентрації парникових газів в атмосфері, попри усі зобов’язання в рамках Паризької угоди», – заявив голова ВМО Юкка Петтері Таалас.</p>
      <p>За його словами, востаннє планета стикалася з такими рівнями вмісту вуглекислого газу в атмосфері 3-5 мільйонів років тому.</p>
      <p>У доповіді йдеться, що збільшення рівня вуглекислого газу трохи вище за середні показники зростання, зафіксовані за останнє десятиліття. Рівні метану і оксид азоту, також зросли вище середнього.</p>
      <p>Починаючи з 1990 року, на 43% спостерігається зростання «зігріваючого ефекту» на клімат парниковими газами.</p>
      <p>«Ця тривала тенденція означає, що майбутні покоління будуть стикатися із щораз серйознішими наслідками зміни клімату, зокрема із підвищенням температури, більш екстремальною погодою, водними потрясіннями, підвищенням рівня моря та порушенням морських і наземних екосистем», – йдеться у звіті.</p>
      <p>Цьогорічна кліматична конференція ООН відбудеться в іспанському Мадриді з 2-го до 13-го грудня.</p>
    </article>
  </body>
</html>