<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7909341"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T18:41:00+00:00"/>
    <meta property="og:title" content="Радев поздрави Йоханис по телефона за победата му на изборите в Румъния"/>
    <meta property="og:description" content="Президентът Румен Радев поздрави днес в телефонен разговор Клаус Йоханис за постигнатата от него убедителна победа на президентските избори и спечеления втори мандат като държавен глава на Румъния"/>
  </head>
  <body>
    <article>
      <h1>Радев поздрави Йоханис по телефона за победата му на изборите в Румъния</h1>
      <address><time datetime="2019-11-25T18:41:00+00:00">25 Nov 2019, 18:41</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Президентът Румен Радев поздрави днес в телефонен разговор Клаус Йоханис за постигнатата от него убедителна победа на президентските избори и спечеления втори мандат като държавен глава на Румъния, съобщиха от прессекретариата на държавния ни глава.</p>
      <p>Българският президент изрази увереност, че приятелските и партньорски отношения между двете съседни държави ще продължат да се развиват и задълбочават. Румен Радев отправи покана към Клаус Йоханис да посети страната ни в удобно за него време, с което да бъде продължен и политическият диалог на най-високо равнище между България и Румъния.</p>
    </article>
  </body>
</html>