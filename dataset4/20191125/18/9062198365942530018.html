<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3388739/ali-babacanin-partisinin-ismi-belli-oldu-iddiasi-sosyal-deney-cikti"/>
    <meta property="og:site_name" content="Milli Gazete"/>
    <meta property="article:published_time" content="2019-11-25T18:43:00+00:00"/>
    <meta property="og:title" content="'Ali Babacan'ın partisinin ismi belli oldu' iddiası sosyal deney çıktı"/>
    <meta property="og:description" content="'Ali Babacan'ın partisinin ismi belli oldu' iddiası sosyal deney çıktı"/>
  </head>
  <body>
    <article>
      <h1>'Ali Babacan'ın partisinin ismi belli oldu' iddiası sosyal deney çıktı</h1>
      <h2>Avrasya Araştırma şirketinin Başkanı Kemal Özkiraz, Ali Babacan'ın yeni partisinin ismini açıkladı. Daha sonra ise yaptığı açıklamanın sosyal deney olduğunu duyurdu.</h2>
      <address>
        <time datetime="2019-11-25T18:43:00+00:00">25 Nov 2019, 18:43</time>
      </address>
      <p>Avrasya Araştırma şirketinin Başkanı Kemal Özkiraz, AKP'den ayrılarak yeni parti kurma çalışmalarına devam eden Ali Babacan'ın yeni partisinin isminin belli olduğunu duyurdu. Daha sonra ise açıklamasının sosyal deney olduğunu duyurdu.</p>
      <p>Kemal Özkiraz'ın Ali Babacan'ın partisinin sosyal deneniyle ilgili açıklaması şöyle:</p>
      <p>"Ali Babacan'in partisinin ismi belli olmuş partinin ismi AKIL VE BİLİM PARTİSİ olacakmış....</p>
      <p>AB kısaltması ile Avrupa Birligine vurgu yapılacakmış...</p>
      <p>Diyenlerin yalancisiyim..."</p>
      <p>Ali Babacan sessizliğini bozuyor</p>
      <p>
        <b>Kemal Özkiraz'ın açıklamalarının devamı şöyle:</b>
      </p>
      <p>"Şimdi gelelim asıl ve ciddi konuya. Bu haberim tamamen uydurma bir haber. Baştan sona ben uydurdum. Bu aslında bir sosyal deney. Konusu basın ve sosyal medya nasıl manipüle edilir? Alttaki twitlerde bunu planladigim arkadaşlarımla watsap yazişmalarimi paylaşıyorum.</p>
      <p>Amaç "CHP yalan haberle baş edemiyor" diyenlerin haksız olduğunu ve ufacık bir Twitter hesabindan yazılan bir yalanın bile ne kadar hızlı ve kontrolsüz yayıldığını göstermek.</p>
      <p>Onlarca ve büyük ciddi medya kuruluşu 1 saat geçmeden yalanımı haber yaptı. Kimse araştırmadı. Kimse kaynak kim nedir nereden duydun demedi. İşte Türkiye'de medyanın hali bu. Öptüm sevgili medya.... Yine sınıfta kaldınız.</p>
      <p>Kimsenin işin doğrusunu araştırmadan yazdığı uyduruk işler akp medya gücü ile birleşince kontrol edilemez oluyor. Peki niye Babacan'ı seçtim? Oy vermeyeceğim bari reklamına katkım olsun dedim.</p>
      <p>Yani sevgili minikler ; Benim uyduruk bir twit ile yapabildigimi görüyorsunuz, Ben bunu yapabiliyorsam, akp binlerce kanal , TV gazete ile neler yapabilir. Yalan ile mücadele zordur. Oturduğunuz yerden muhalefete muhalefet etmek en kolaydır.</p>
    </article>
  </body>
</html>