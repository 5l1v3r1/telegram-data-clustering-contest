<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/sport/article/7909329"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T18:59:00+00:00"/>
    <meta property="og:title" content="Зидан: Влюбен съм в Мбапе"/>
    <meta property="og:description" content="Зинедин Зидан отново не скри симпатиите си към Мбапе, като допълнително подхрани слуховете, че &quot;Реал&quot; (Мадрид) ще направи всичко възможно, за да подпише със суперзвездата на ПСЖ през лятото."/>
  </head>
  <body>
    <article>
      <h1>Зидан: Влюбен съм в Мбапе</h1>
      <address><time datetime="2019-11-25T18:59:00+00:00">25 Nov 2019, 18:59</time> by <a rel="author" href="https://www.24chasa.bg/authors/6126606" target="_blank">Искра Иванова</a></address>
      <p>Зинедин Зидан отново не скри симпатиите си към Килиан Мбапе, като допълнително подхрани слуховете, че "Реал" (Мадрид) ще направи всичко възможно, за да подпише със суперзвездата на ПСЖ през лятото.</p>
      <p>Наставникът на "Реал" (Мадрид) говори пред медиите преди мача от Шампионската лига на "белия балет" срещу ПСЖ утре.</p>
      <p>"Влюбен съм в Мбапе. Познавам го от доста време, той бе идвал в Мадрид на проби", добави Зидан.</p>
      <p>"Мисля, че двамата с Неймар ще играят много добре", каза още той.</p>
      <p>Зидан многократно е споделял, че иска да привлече младия нападател в Мадрид. Неотдавнашното му изказване, че Мбапе мечтае да облече бялата фланелка разгневи спортния директор на ПСЖ Леонардо. Той призова Зидан да спре със спекулациите, но треньорът на Кралския клуб продължава: "Всичко, което казах, е нещо, което Мбапе сам ми сподели - мечтата му е един ден да играе за "Реал" (Мадрид)."</p>
      <p>В момента Мбапе се оценява на 324 млн. британски лири или 370 млн. евро.</p>
    </article>
  </body>
</html>