<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/bursa-valiligi-nden-kis-lastigi-uyarisi-625-lira-12655042-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-25T18:29:30+00:00"/>
    <meta property="og:title" content="Bursa Valiliği'nden kış lastiği uyarısı: 625 lira cezası var"/>
    <meta property="og:description" content="Bursa'da kış lastiği uygulaması 1 Aralıkta başlıyor. Kış lastiği bulundurmayan araçlara 2918 Sayılı KTK'nın 65/a Maddesi gereğince 625 lira para cezası uygulanacağı açıklandı."/>
  </head>
  <body>
    <article>
      <h1>Bursa Valiliği'nden kış lastiği uyarısı: 625 lira cezası var</h1>
      <address>
        <time datetime="2019-11-25T18:29:30+00:00">25 Nov 2019, 18:29</time>
      </address>
      <p><a href="https://www.haberler.com/bursa-valiligi/"><b>Bursa Valiliği</b></a>, Bursa ili ve bağlı ilçelerde belediye hudutlarında şehir içi yolcu ve yük taşımacılığında kış lastiği uygulamasının 01 Aralık-01 Mart tarihleri arasında uygulanmaya başlanacağını bildirdi.</p>
      <h3>625 LİRA PARA CEZASI UYGULANACAK</h3>
      <p>Yapılan yazılı açıklamada, "Belirtilen tarihlerde Trafik Denetleme Şube Müdürlüğünce yapılacak denetimlerde kamyon, kamyonet, minibüs çekici, tanker, otobüsler ve ticari otomobillerde kış lastiği olması gerekmektedir. Kamyon, çekici, tanker, otobüs türü araçların tahrikli dingilleri üzerindeki tüm lastiklerinin kış lastiği olması, kamyon, çekici, tanker ve otobüslerde kış lastiği diş derinliğinin 4 minimetre'den, kamyonet, minibüs ve otomobil türü araçlarda ise 1,6 minimetre'den az olmaması şartları aranacaktır. Mevzuata uygun şekilde kış lastiği bulundurmayan araçlara 2918 Sayılı KTK'nın 65/a Maddesi gereğince 625 lira para cezası uygulanacaktır" cümlelerine yer verildi.</p>
      <figure>
        <img src="https://foto.haberler.com/haber/2019/11/25/bursa-valiligi-nden-kis-lastigi-uyarisi-625-lira-12655042_6948_o.jpg"/>
      </figure>
      <p>Haber Videosu: <a href="https://www.haberler.com/video/bursa-valiligi-nden-kis-lastigi-uyarisi-625-lira-12655042-videosu/">Bursa'da kış lastiği uygulaması başlıyor! Cezası cep yakacak</a></p>
    </article>
  </body>
</html>