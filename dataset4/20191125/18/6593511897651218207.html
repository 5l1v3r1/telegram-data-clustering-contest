<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24chasa.bg/novini/article/7909130"/>
    <meta property="og:site_name" content="www.24chasa.bg"/>
    <meta property="article:published_time" content="2019-11-25T18:30:00+00:00"/>
    <meta property="og:title" content="Французин и мексикански актьор са отвлечени в Мексико"/>
    <meta property="og:description" content="Във Франция започна разследване за отвличане на французин, който беше похитен вчера в национален природен парк в центъра на Мексико, предаде Франс прес."/>
  </head>
  <body>
    <article>
      <h1>Французин и мексикански актьор са отвлечени в Мексико</h1>
      <address><time datetime="2019-11-25T18:30:00+00:00">25 Nov 2019, 18:30</time> by <a rel="author" href="https://www.24chasa.bg/authors/31355" target="_blank">24 часа онлайн</a></address>
      <p>Във Франция започна разследване за отвличане на французин, който беше похитен вчера в национален природен парк в центъра на Мексико, предаде Франс прес.</p>
      <p>Парижката прокуратура има компетенция, когато френски гражданин стане жертва на престъпление в чужбина.</p>
      <p>Французинът Фредерик Мишел бил отвлечен заедно с мексикански актьор в националния парк в подножието на вулкана Невадо де Толука в щата Мексико. Двамата мъже били на екскурзия с джипове, когато били нападнати от въоръжени лица и отведени, информира БТА.</p>
      <p>Две мексикански актриси, които пътували с актьора Алехандро Санди, пуснали видео в социалните медии, че са сигнализирали отвличането му в полицията, предаде Асошиейтед прес.</p>
      <p>Френското външно министерство заяви, че френски официални представители работят в тясно сътрудничество с мексиканските власти по освобождаването на французина.</p>
    </article>
  </body>
</html>