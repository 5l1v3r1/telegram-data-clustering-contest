<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/wielrennen/poel-en-hassan-volgens-sporters-jaar/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T18:45:33+00:00"/>
    <meta property="og:title" content="Van der Poel en Hassan volgens jullie dé Sporters van het Jaar"/>
    <meta property="og:description" content="De Sportnieuws-bezoeker heeft gestemd en gesproken! Met een flinke meerderheid denken jullie dat Mathieu van der Poel en Sifan Hassan op 18 december Sportman en Sportvrouw van het Jaar worden verkozen. MvdP heerst ongenadig in het veldrijden, won een paar klassiekers op de weg en deed het bovengemiddeld goed in het mountainbiken. Ook Hassan heeft…"/>
  </head>
  <body>
    <article>
      <h1>Van der Poel en Hassan volgens jullie dé Sporters van het Jaar</h1>
      <address>
        <time datetime="2019-11-25T18:45:33+00:00">25 Nov 2019, 18:45</time>
      </address>
      <p>
        <b>De Sportnieuws-bezoeker heeft gestemd en gesproken! Met een flinke meerderheid denken jullie dat Mathieu van der Poel en Sifan Hassan op 18 december Sportman en Sportvrouw van het Jaar worden verkozen.</b>
      </p>
      <p>MvdP heerst ongenadig in het veldrijden, won een paar klassiekers op de weg en deed het bovengemiddeld goed in het mountainbiken. Ook Hassan heeft een topseizoen achter de rug met de onwaarschijnlijke gouden medailles op de 1500 en 10 kilometer op het WK atletiek als hoogtepunt.<br/><br/>Virgil van Dijk won de Champions League met Liverpool en kreeg bijna een kwart van de stemmen. Max Verstappen rijdt zeer goed mee in zeker niet de snelste auto in de Formule 1 en dat wordt gewaardeerd door de fans.</p>
      <figure>
        <img src="https://sportnieuws.nl/app/uploads/2019/11/vrouw.jpg"/>
      </figure>
      <p>Bij de vrouwen heeft Hassan concurrentie van wereldkampioen wielrennen Annemiek van Vleuten. Zij woon ook nog een aantal klassiekers en de Giro Rosa. Suzanne Schulting kreeg 19% van de stemmen, onder meer voor haar 3 gouden medailles op het WK shorttrack.</p>
      <figure>
        <img src="https://sportnieuws.nl/app/uploads/2019/11/manne.jpg"/>
      </figure>
      <p>Een vakjury bepaalt welke 3 sporters in elke categorie genomineerd worden. De uitslag wordt op 1 december bekendgemaakt, waarna de sporters en coaches op 18 december - voor het Sportgala - hun stem uitbrengen. Die tellen voor 50 procent mee. De vakjury levert de andere 50 procent.</p>
    </article>
  </body>
</html>