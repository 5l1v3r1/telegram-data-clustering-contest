<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/11/huawei-expedovala-7-milionov-mate-30/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-11-25T18:34:22+00:00"/>
    <meta property="og:title" content="Huawei za 60 dní aj bez Google služieb expedoval viac ako 7 miliónov kusov Mate 30"/>
    <meta property="og:description" content="Richard Yu vychválil aj Huawei Watch GT 2, ktorým sa taktiež veľmi darí. Počas posledných 45 dní gigant predal viac ako 1 milión kusov."/>
  </head>
  <body>
    <article>
      <h1>Huawei za 60 dní aj bez Google služieb expedoval viac ako 7 miliónov kusov Mate 30</h1>
      <h2>Darí sa jej aj v oblasti smartwatch či tabletov.</h2>
      <address><time datetime="2019-11-25T18:34:22+00:00">25 Nov 2019, 18:34</time> by <a rel="author" href="https://www.techbyte.sk/author/roman/" target="_blank">Roman Drexler</a></address>
      <p>
        <b>Napriek obmedzeniam zo strany Spojených štátov sa čínskemu gigantovi <a href="https://www.techbyte.sk/2019/11/huawei-mate-x-oprava-displeja-draho-novy-galaxy-note10/">Huawei</a> náramne darí. Svedčí o tom aj počet expedovaných kusov Mate 30, ktorý sa spoločnosti podarilo dosiahnuť v priebehu len 60 dní.</b>
      </p>
      <p>Ako už informoval web <a href="https://www.gizmochina.com/2019/11/25/huawei-shipped-over-7-million-mate-30-series-units-in-60-days/">Gizmochina</a>, Richard Yu spolu s debutom Huawei MatePad Pro a MateBook D zverejnil zaujímavé štatistiky, ktoré sa týkali práve série <b>Mate 30</b>. Jasne hovorili, že spoločnosť v priebehu len 60 dní predala po celom svete viac ako <b>7 miliónov modelov</b>, čo je skvelý úspech, keďže na mnohých trhoch nie sú dostupné.</p>
      <p>Rovnako zaujímavý je aj medziročný nárast v predaji smartfónov série Mate, ktorý dosahuje výšky až <b>75 %</b>.</p>
      <p>Richard ďalej vychválil aj inteligentné hodinky <a href="https://www.techbyte.sk/2019/11/recenzia-huawei-watch-gt-2/">Huawei Watch GT 2</a>, ktorým sa taktiež veľmi darí. Počas posledných 45 dní totiž gigant predal viac ako <b>1 milión kusov</b>. Zároveň dodáva, že Huawei je po novom <b>najväčší výrobca smartwatch v Číne</b>. To isté by sme mohli povedať aj o tabletoch, súdiac podľa podielu jednotlivých spoločností na tomto trhu.</p>
    </article>
  </body>
</html>