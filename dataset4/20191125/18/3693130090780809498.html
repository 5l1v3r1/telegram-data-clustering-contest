<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/icisleri-bakanligi-son-donemlerin-yakalanan-en-buyuk-patlayici-maddesi-1211935.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-25T18:55:00+00:00"/>
    <meta property="og:title" content="İçişleri Bakanlığı: Son dönemlerin yakalanan en büyük patlayıcı maddesi"/>
    <meta property="og:description" content="İçişleri Bakanlığı'ndan yapılan açıklamada, &quot;Şırnak'ta ele geçirilen 2 ton patlayıcı, 300 elektrikli fünye, 700 metre infilaklı fitil, son dönemlerin yakalanan en büyük patlayıcı maddesi oldu&quot; denildi."/>
  </head>
  <body>
    <article>
      <h1>İçişleri Bakanlığı: Son dönemlerin yakalanan en büyük patlayıcı maddesi</h1>
      <h2>İçişleri Bakanlığı'ndan yapılan açıklamada, "Şırnak'ta ele geçirilen 2 ton patlayıcı, 300 elektrikli fünye, 700 metre infilaklı fitil, son dönemlerin yakalanan en büyük patlayıcı maddesi oldu" denildi.</h2>
      <address>
        <time datetime="2019-11-25T18:55:00+00:00">25 Nov 2019, 18:55</time>
      </address>
      <p><b>İçişleri Bakanlığı, Kıran-6 Operasyonu</b> ile ilgili yeni bilgiler paylaştı.</p>
      <figure>
        <img src="https://images.bursadabugun.com/editor/haber/25112019/aw865038-01-5ddc1d1dda749.jpg"/>
      </figure>
      <p>Bakanlıktan yapılan açıklamada, "<b>Şırnak</b>'ta devam eden <b>Kıran-6 Operasyonu </b>kapsamında geçen hafta <b>İl Jandarma Komutanlığı, İl Emniyet Müdürlüğü ve Milli İstihbarat Teşkilatı (MİT) Başkanlığınca Cudi Dağı'</b>nda gerçekleştirilen operasyonla 3 terörist etkisiz hale getirilmişti. Yapılan çalışmalarda etkisiz hale getirilen teröristlerin bomba yüklü araçlarla son yılların en büyük kanlı eyleminin hazırlığında olduğu tespit edildi" denildi.</p>
      <figure>
        <img src="https://images.bursadabugun.com/editor/haber/25112019/aw865038-04-5ddc1d2381d5a.jpg"/>
      </figure>
      <p>Teröristlerin etkisiz hale getirildiği bölgede yapılan arazi aramasında bidon ve güğümlerin içine gizlenmiş vaziyette yaklaşık 2 ton patlayıcı madde, 300 adet elektrikli fünye, 700 <b>metre </b>infilaklı fitil, 1 adet <b>Rus </b>yapımı antitank mayını, 2 adet intihar yeleği, 1 adet tabanca ve susturucu, çok miktarda kablo ile bin ABD doları ele geçirildiği belirtildi.</p>
      <figure>
        <img src="https://images.bursadabugun.com/editor/haber/25112019/aw865038-05-5ddc1d1f0ab3d.jpg"/>
      </figure>
      <p>Öte yandan, <b>jandarma </b>tarafından ele geçirilen patlayıcı maddenin son dönemde ele geçen en büyük miktar olduğu kaydedildi.</p>
    </article>
  </body>
</html>