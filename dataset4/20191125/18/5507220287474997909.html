<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80189118/"/>
    <meta property="og:site_name" content="Janam TV"/>
    <meta property="article:published_time" content="2019-11-25T18:32:12+00:00"/>
    <meta property="og:title" content="നിര്‍മ്മാണത്തിലിരിക്കെ കെട്ടിടത്തിന്റെ ഒരു ഭാഗം തകര്‍ന്നു വിണു; അഞ്ച് പേര്‍ക്ക് പരിക്ക്"/>
    <meta property="og:description" content="കൊച്ചി: കൊച്ചി മെഡിക്കല്‍ കോളേജിനോട് ചേര്‍ന്നുള്ള എറണാകുളം റീജണല്‍ ക്യാന്‍സര്‍ സെന്റര്‍ കെട്ടിടത്തിന്റെ നിര്‍മാണത്തിലിരിക്കുന്ന ഒരു ഭാഗം ഇടിഞ്ഞു വീണ്"/>
  </head>
  <body>
    <article>
      <h1>നിര്‍മ്മാണത്തിലിരിക്കെ കെട്ടിടത്തിന്റെ ഒരു ഭാഗം തകര്‍ന്നു വിണു; അഞ്ച് പേര്‍ക്ക് പരിക്ക്</h1>
      <address><time datetime="2019-11-25T18:32:12+00:00">25 Nov 2019, 18:32</time> by <a rel="author">Janam TV Web Desk</a></address>
      <p>കൊച്ചി: കൊച്ചി മെഡിക്കല്‍ കോളേജിനോട് ചേര്‍ന്നുള്ള എറണാകുളം റീജണല്‍ ക്യാന്‍സര്‍ സെന്റര്‍ കെട്ടിടത്തിന്റെ നിര്‍മാണത്തിലിരിക്കുന്ന ഒരു ഭാഗം ഇടിഞ്ഞു വീണ് അഞ്ച് പേര്‍ക്ക് പരിക്കേറ്റു. കുടുതല്‍ പേര്‍ കുടുങ്ങി കിടപ്പുണ്ടോ എന്നറിയാന്‍ തിരച്ചില്‍ നടത്തുകയാണ്. തിങ്കളാഴ്ച കോണ്‍ക്രീറ്റ് ചെയ്ത ഭാഗമാണ് രാത്രിയോടെ ഇടിഞ്ഞു വീണത്.</p>
      <p>കെട്ടിടത്തിന്റെ ഒന്നാം നിലയില്‍ കോണ്‍ക്രീറ്റിംഗ് പൂര്‍ത്തിയായ 250 ഓളം ചതുരശ്ര അടി വരുന്ന ഭാഗമാണ് ഇടിഞ്ഞു വീണത്. ഈ സമയം അഞ്ചോളം ജോലിക്കാര്‍ ഇവിടെ വിവിധ ജോലികള്‍ ചെയ്തു കൊണ്ടിരിക്കുകയായിരുന്നു. പരിക്കേറ്റവരെ മെഡിക്കല്‍ കോളേജ് ആശുപത്രിയിലെ അത്യാഹിത വിഭാഗത്തില്‍ പ്രവേശിപ്പിച്ചു. അതേസമയം കൊച്ചിന്‍ ക്യന്‍സര്‍ റിസര്‍ച്ച് സെന്ററിന്റെ നിര്‍മ്മാണത്തില്‍ അപാകതയെന്നു മാസങ്ങള്‍ക്ക് മുന്‍പ് തന്നെ കരാര്‍ കമ്പനിക്കും ജില്ലാ ഭരണകൂടത്തിനും പരാതി നല്‍കിയിരുന്നതായി നാട്ടുകാര്‍ പറയുന്നു.</p>
    </article>
  </body>
</html>