<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-4/business/leonardo-si-sente-profumo-scadenza-profumo-avrebbe-chiesto-220029.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-25T18:33:08+00:00"/>
    <meta property="og:title" content="Tutte le mosse di profumo per farsi rinnovare in leonardo. solo gentiloni lo sostiene…"/>
    <meta property="og:description" content="alessandro profumo sabina ratti foto di bacco (2)     DAGONEWS         In Leonardo-Finmeccanica si sente profumo di scadenza delle cariche (primavera 2020) e Profumo avrebbe chiesto a una banca d'affari quanto sarebbe valutata la DRS, l'azienda americana specializzata in produzione"/>
  </head>
  <body>
    <article>
      <h1>Tutte le mosse di profumo per farsi rinnovare in leonardo. solo gentiloni lo sostiene…</h1>
      <address>
        <time datetime="2019-11-25T18:33:08+00:00">25 Nov 2019, 18:33</time>
      </address>
      <hr/>
      <figure>
        <a href="https://www.dagospia.com/mediagallery/Dago_fotogallery-256454/1225049.htm">
          <img src="https://cdn-static.dagospia.com/img/foto/10-2019/alessandro-profumo-sabina-ratti-foto-di-bacco-2-1225049.jpg"/>
        </a>
        <figcaption>alessandro profumo sabina ratti foto di bacco (2)</figcaption>
      </figure>
      <p>
        <b>DAGONEWS</b>
      </p>
      <p>In Leonardo-Finmeccanica si sente profumo di scadenza delle cariche (primavera 2020) e Profumo avrebbe chiesto a una banca d'affari quanto sarebbe valutata la DRS, l'azienda americana specializzata in produzione di tecnologie per la difesa, comprata nel 2008 da Guarguaglini per oltre 5 miliardi di dollari.</p>
      <p>Si tratta di un'azienda molto ''sensibile'' per gli Stati Uniti, tanto che nell'accordo di acquisto fu stipulato un <i>proxy agreement</i>: la controllante italiana non può mettere becco nella gestione, può solo incassare i dividendi. Manager, indirizzo e staff sarebbero rimasti al 100% americani, e lo sono tuttora. Già Mauro Moretti nel 2015 mise in vendita le quote di DRS, per poi fare un passo indietro quando i conti migliorarono, fu riorganizzata la dirigenza e soprattutto ci fu la <i>moral suasion</i> del governo Obama che non voleva un altro cambio di mano.</p>
      <figure>
        <a href="https://www.dagospia.com/mediagallery/Dago_fotogallery-256454/1024097.htm">
          <img src="https://cdn-static.dagospia.com/img/foto/06-2018/luigi-di-maio-con-profumo-e-de-gennaro-alla-leonardo-di-pomigliano-1024097.jpg"/>
        </a>
        <figcaption>luigi di maio con profumo e de gennaro alla leonardo di pomigliano</figcaption>
      </figure>
      <p>Profumo quindi torna su un tema che sembrava tabù, ma d'altronde non ha molte frecce al suo arco: cerca di fare cassa come può, così da presentare almeno dei conti in miglioramento visto che il titolo, dagli oltre 15 euro che valeva quando è stato nominato ad, da due anni non si schioda dalla soglia dei 10-11 euro. Gentiloni, che rimane il suo (unico?) supporter nel Pd, e che spinge su Zingaretti per il rinnovo, gli ha chiesto di portare qualche risultato che lo giustifichi.</p>
      <p>Non a caso Profumo si è messo totalmente in scia di Gianni De Gennaro, il presidente che invece avrebbe il rinnovo già in tasca, facendo fuori il team che aveva nominato in azienda e sostituendolo con dirigenti vicini all'ex capo della Polizia. Basterà? Ah, saperlo…</p>
      <figure>
        <a href="https://www.dagospia.com/mediagallery/Dago_fotogallery-256454/1213551.htm">
          <img src="https://cdn-static.dagospia.com/img/foto/09-2019/alessandro-profumo-aw139-agustawestland-1213551.jpg"/>
        </a>
        <figcaption>alessandro profumo aw139 agustawestland</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256454/1213553.htm">
          <img src="https://cdn-static.dagospia.com/img/foto/09-2019/buffagni-alessandro-profumo-1213553.jpg"/>
        </a>
        <figcaption>buffagni alessandro profumo</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256454/1056823.htm">
          <img src="https://cdn-static.dagospia.com/img/foto/09-2018/alessandro-profumo-romano-prodi-1056823.jpg"/>
        </a>
        <figcaption>ALESSANDRO PROFUMO ROMANO PRODI</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256454/1243482.htm">
          <img src="https://cdn-static.dagospia.com/img/foto/11-2019/leonardo-drs-1243482.jpg"/>
        </a>
        <figcaption>LEONARDO DRS</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256454/1243483.htm">
          <img src="https://cdn-static.dagospia.com/img/foto/11-2019/leonardo-drs-1243483.jpg"/>
        </a>
        <figcaption>LEONARDO DRS</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256454/1243484.htm">
          <img src="https://cdn-static.dagospia.com/img/foto/11-2019/leonardo-drs-1243484.jpg"/>
        </a>
        <figcaption>LEONARDO DRS</figcaption>
      </figure>
    </article>
  </body>
</html>