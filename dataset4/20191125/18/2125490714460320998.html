<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://doctorsonly.co.il/2019/11/177779/"/>
    <meta property="og:site_name" content="Doctors Only"/>
    <meta property="article:published_time" content="2019-11-25T18:16:00+00:00"/>
    <meta property="og:title" content="תפקיד חדירות המעי בפתוגנזה של מחלות כבד: מכבד שומני ועד השתלת כבד"/>
    <meta property="og:description" content="ישנם יחסי גומלין אינטימיים בין חדירות המעי ותפקוד הכבד, אשר באים לידי ביטוי במחלות כבד רבות ואולי אף יהוו בסיס לטיפולים עתידיים"/>
  </head>
  <body>
    <article>
      <h1>תפקיד חדירות המעי בפתוגנזה של מחלות כבד: מכבד שומני ועד השתלת כבד</h1>
      <h2>ישנם יחסי גומלין אינטימיים בין חדירות המעי ותפקוד הכבד, אשר באים לידי ביטוי במחלות כבד רבות ואולי אף יהוו בסיס לטיפולים עתידיים</h2>
      <address><time datetime="2019-11-25T18:16:00+00:00">25 Nov 2019, 18:16</time> by <a rel="author">World Journal of Gastroenterology</a></address>
      <p>החיבור האינטימי ויחסי הגומלין הקפדניים בין המעיים והכבד מהווים יחידה פונקציונלית, הקרויה "ציר מעי-כבד" (Gut-liver axis). מצד אחד, שלמות קיר המעי (Intestinal Barrier) היא קריטית לשמירה על הומאוסטזיס הכבד. מהצד השני, משמש הכבד כחומת הגנה שנייה אל מול חומרים שעלולים להיות מזיקים, ושהועברו מהמעי. במקרים אלו, מעורב הכבד בוויסות חדירות קיר המעי.</p>
      <h3>עוד בעניין דומה</h3>
      <ul>
        <li>
          <a href="https://doctorsonly.co.il/2019/11/176598/">בדיקת ריצוף עמוק לזיהוי שינויים גנטיים ברקמה סרטנית ב"הדסה"</a>
        </li>
        <li>
          <a href="https://doctorsonly.co.il/2019/11/176185/">פרוביוטיקה ופרה-ביוטיקה במחלות המעי: מביולוגיה ועד לקליניקה</a>
        </li>
        <li>
          <a href="https://doctorsonly.co.il/2019/10/175789/">נחנך מכון וואהל לרפואה יישומית מותאמת אישית בעלות של 8 מיליון דולר</a>
        </li>
      </ul>
      <p>ישנן יותר ויותר עדויות המדגישות את החשיבות של חדירות מעי מוגברת, שגורמת לטרנסלוקציית חיידקים ולהתפתחות נזק לכבד. בהמשך לכך, ישנה תאוריה שגורסת כי במטופלים עם מחלת כבד שומני לא-אלכוהולי, הפגיעה בחדירות המעי, הדיאטה והדיסביוזה (dysbiosis) של המעי, מהווים טריגר פתוגני ראשוני למחלה.</p>
      <p>במחלת כבד מתקדמת, חדירות המעי מוגברת בשל יתר לחץ דם פורטלי. התוצאה הקלינית היא טרנסלוקציית חיידקים מוגברת, המחמירה עוד יותר את הנזק לכבד. יתר על כן, מנגנון פתוגני זה בא לידי ביטוי ברבים מהסיבוכים של שחמת הכבד, כגון: דלקת צפק חיידקית ספונטנית (Spontaneous bacterial peritonitis), תסמונת הפטורנלית (Hepatorenal syndrome), טרומבוזיס של הוריד הפורטלי, אנצפלופתיה כבדית, וקרצינומה של הכבד (Hepatocellular carcinoma). לבסוף, לאחר השתלת כבד, הירידה בלחץ הפורטלי אמורה להשפיע באופן חיובי על ציר המעי-כבד, אם כי עדיין חסרים נתונים ברורים לגבי השינויים בפועל בחדירות המעי ובהרכב המיקרוביוטה.</p>
      <p>לסיכום, עדיין לא ידוע כיצד ניתן להשתמש בחדירות המעי לטובת מניעת מחלות כבד ועצירת התקדמותן, ונדרשת חקירה נוספת בנושא.</p>
      <p>
        <b>מקור: </b>
      </p>
      <p>
        <a href="https://www.wjgnet.com/1007-9327/full/v25/i33/4814.htm">Intestinal permeability in the pathogenesis of liver damage: From non-alcoholic fatty liver disease to liver transplantation Nicoletti A. et al. (2019) World J Gastroenterol 25(33), 4814-4834</a>
      </p>
    </article>
  </body>
</html>