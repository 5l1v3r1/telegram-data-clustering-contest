<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/prosto_hoche_viliti_vsyu_svoyu_brudnu_zhovch_z_progniloyi_dushi__fedetskiy_rizko_vidpoviv_smaliychuku_n1239277"/>
    <meta property="og:site_name" content="24 Канал"/>
    <meta property="article:published_time" content="2019-11-25T18:03:00+00:00"/>
    <meta property="og:title" content="Просто хоче вилити всю свою брудну жовч з прогнилої душі, – Федецький різко відповів Смалійчуку"/>
    <meta property="og:description" content="Колишній віцепрезидент футбольного клубу &quot;Карпати&quot; Олег Смалійчук звинуватив ексгравця &quot;зелено-білих&quot; Артема Федецького, що він був причетний до договірних матчів. Відповідь від футболіста не забарилася."/>
  </head>
  <body>
    <article>
      <h1>Просто хоче вилити всю свою брудну жовч з прогнилої душі, – Федецький різко відповів Смалійчуку</h1>
      <address><time datetime="2019-11-25T18:03:00+00:00">25 Nov 2019, 18:03</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Колишній віцепрезидент футбольного клубу "Карпати" Олег Смалійчук звинуватив ексгравця "зелено-білих" Артема Федецького, що він був причетний до договірних матчів. Відповідь від футболіста не забарилася.</b>
      </p>
      <blockquote>З чого все почалося: <a href="https://24tv.ua/sport/fedetskiy_za_horoshu_sumu_v_kontrakti_bud_yaku_emblemu_potsiluye_hoch_dupu_namalyuy__smaliychuk_n1238866">Федецький за хорошу суму в контракті будь-яку емблему поцілує, хоч дупу намалюй, – Смалійчук</a></blockquote>
      <p>Одне зі звинувачень Смалійчука було в тому, що гравці "Карпат" хотіли домовитися з арбітром матчу проти "Сталі" у сезоні 2017/2018. Це була остання гра сезону. І нібито Артем Федецький зібрав з футболістів 200 тисяч гривень для арбітра цього протистояння Володимира Новохатнього.</p>
      <p>"Таке не могло бути. По-перше, Смалійчук не платив нам преміальних, обманюючи хлопців, тому ні з чого було "збирати" (сміється). Нехай спочатку віддасть обіцяне. Може з ними поїхав в теплу Іспанію. По-друге, "Карпати" завжди грали чесно і це не обговорюється. Адже він вилив цей бруд не тільки особисто на мене, але і в цілому на команду і клуб. Якщо у Смалійчук є конкретні факти, то нехай надасть, а не марнословить. Особисто я ніколи цим не займався, і в таких справах не брав участі. Єдині розмови з арбітрами були на полі внаслідок мого вибухового характеру, за що і отримував жовті картки. На рахунок "воно", по-іншому не можу його назвати, нехай розповість про чесність і порядність, коли не платив хлопцям обіцяні преміальні, а тільки чекав, коли команда повністю розвалиться, щоб все "поцупити", – заявив Федецький в коментарі <a href="https://www.ua-football.com/ua/ukrainian/high/1574686816-artem-fedeckiy-vidpoviv-na-slova-smaliychuk-ce-gniliy-i-nesolidniy-cholovik.html">UA-Футбол</a>.</p>
      <p>При цьому, за словами футболіста, в дубль через шість місяців після повернення в "Карпати" він погодився на зменшення зарплати вдвічі. Але і після цього його відправили в дубль. При цьому відмовилися відпускати у "Волинь".</p>
      <p>"Я розумію, навіщо він так говорить. Просто хоче вилити всю свою брудну жовч з прогнилої душі", – підсумував Артем Федецький.</p>
      <blockquote>Читайте також: <a href="https://24tv.ua/sport/rozdavati_kvitki_na_kvartal__vorotar_rustam_hudzhamov_rizko_vislovivsya_pro_deputativ_v_radi_n1238917">Роздавати квитки на "Квартал"? – воротар Рустам Худжамов різко висловився про депутатів в Раді</a></blockquote>
      <p>Варто зазначити, що <a href="https://24tv.ua/sport/oleg_smaliychuk_ofitsiyno_pokinuv_karpati_n1147773">Олег Смалійчук покинув "Карпати"</a> 1 травня 2019 року. Після цього команда зуміла втриматися в УПЛ, обігравши в перехідних матчах луцьку "Волинь". Федецький, який до цього був у дублі, повернувся до першої команди та зіграв проти лучан. Водночас він балотувався в народні депутати від партії "Слуга народу" по 118 виборчому округу у Львові. У підсумку він став третім. Влітку гравець покинув "Карпати"</p>
      <p> </p>
    </article>
  </body>
</html>