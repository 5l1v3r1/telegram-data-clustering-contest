<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/stryyany_vshanuvaly_pamyat_zhertv_golodomoru_19321933_rokiv_v_ukraini_331636.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T18:54:00+00:00"/>
    <meta property="og:title" content="Стрияни вшанували пам'ять жертв Голодомору 1932-1933 років в Україні"/>
    <meta property="og:description" content="23 листопада на території меморіального комплексу “Борцям за волю України” відбулося віче-реквієм і поминальна панахида з вшанування пам'яті жертв Голодомору 1932-1933 років в Україні за участі представників міської влади, духовенства, громадськості. Про це Гал-інфо повідомили, 25 листопада, у прес-службі Стрийської міської ради."/>
  </head>
  <body>
    <article>
      <h1>Стрияни вшанували пам'ять жертв Голодомору 1932-1933 років в Україні</h1>
      <h2>23 листопада на території меморіального комплексу “Борцям за волю України” відбулося віче-реквієм і поминальна панахида з вшанування пам'яті жертв Голодомору 1932-1933 років в Україні за участі представників міської влади, духовенства, громадськості. Про це Гал-інфо повідомили, 25 листопада, у прес-службі Стрийської міської ради.</h2>
      <address>
        <time datetime="2019-11-25T18:54:00+00:00">25 Nov 2019, 18:54</time>
      </address>
      <figure>
        <img src="https://galinfo.com.ua/media/gallery/intxt/s/t/stryi_34d07.jpg"/>
      </figure>
      <p>Поминальну панахиду відправив Владика Тарас Сеньків разом з священиками Стрийської Єпархії УГКЦ.</p>
      <p>Заступник директора Стрийського краєзнавчого музею “Верховина” Зеновія Ханас коротко розповіла про сумні події Голодомору 1932-1933 років в Україні.</p>
      <p>У виконанні учнів Стрийської ЗОШ № 9 прозвучали тематичні декламування віршів та музичні композиції.</p>
      <p>Присутні в знак пам'яті запалили поминальні свічки біля Стіни скорботи, хвилиною мовчання вшанували пам'ять жертв Голодомору.</p>
      <p>Того дня на державних установах, вулицях та будинках Стрия були вивішені приспущені державні прапори з траурними стрічками. У храмах міста правилися поминальні панахиди пам'яті жертв Голодомору. Стрияни підтримали всеукраїнську акцію “Засвіти свічку пам'яті” та загальнонаціональну “хвилину мовчання”.</p>
    </article>
  </body>
</html>