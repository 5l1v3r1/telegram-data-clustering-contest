<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_zelenskij-pro-normandsku-zustrich-gotovij/939886"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T18:18:00+00:00"/>
    <meta property="og:title" content="Зеленський про нормандську зустріч: &quot;Готовий&quot;"/>
    <meta property="og:description" content="Президент України Володимир Зеленський готовий до зустрічі у нормандському форматі. Про це він заявив у понеділок у відеозверненні. &quot;Отримали дату нормандської зустрічі, підтверджену чотирьма країнами - Україною, Німеччиною, Францією, Росією. Дотиснули. Молодці. Це дуже важливо - ..."/>
  </head>
  <body>
    <article>
      <h1>Зеленський про нормандську зустріч: "Готовий"</h1>
      <address><time datetime="2019-11-25T18:18:00+00:00">25 Nov 2019, 18:18</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939886_w_300.jpg?v=0"/>
        <figcaption>Зеленський називає майбутню нормандську зустріч важливою. Фото: president.gov.ua</figcaption>
      </figure>
      <p>Президент України <b>Володимир Зеленський</b> готовий до зустрічі у нормандському форматі.</p>
      <p>Про це він заявив у понеділок у відеозверненні.</p>
      <p>"Отримали дату нормандської зустрічі, підтверджену чотирьма країнами - Україною, Німеччиною, Францією, Росією. Дотиснули. Молодці. Це дуже важливо - розблокувати можливість говорити про повернення наших територій та наших людей. Відновлення нашого українського суверенітету, територіальної цілісності", - сказав глава держави.</p>
      <p>Зеленський нагадав, що зустріч відбудеться 9 грудня.</p>
      <p>"Вона (зустріч. - Gazeta.ua) дуже важлива. Почнемо готуватися. Чесно кажучи, готові. Але треба ще трішечки попрацювати", - заявив президент.</p>
      <p>"На жаль, втрачаємо наших героїв. Наших кращих. Чим швидше ми зможемо проговорити про припинення вогню, тим менше постраждають наші люди", - додав Зеленський.</p>
      <p>"Минулого тижня загинув наш герой, наш полковник <b>Коростельов</b>. Мої співчуття родині, дітям, дружині", - сказав президент.</p>
      <p>Україна обов'язково поверне окуповані Росією Крим та райони Донецької та Луганської областей, заявив Зеленський.</p>
      <p>"Треба закінчувати цю війну", - заявив президент.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fzelenskiy95%2Fvideos%2F2390516187865410%2F&amp;show_text=0&amp;width=267" width="267" height="477" data-service="Facebook" scrolling="no"/>
      </figure>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_ochischennya-trivaye-zelenskij-pochav-hoditi-vuliceyu-i-znimati-schotizhnevi-video-dlya-ukrayinciv/939882"/>
      </related>
      <blockquote>20 листопада <a href="https://gazeta.ua/articles/politics/_pivroku-roboti-prezidenta-zelenskogo-ocinki-i-prognozi/939112">минуло півроку</a> з дня вступу Володимира Зеленського на посаду президента України.</blockquote>
    </article>
  </body>
</html>