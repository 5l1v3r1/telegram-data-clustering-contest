<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-2/sportivii-de-la-judo-club-liberty-oradea-si-au-adjudecat-19-medalii-la-ultimele-doua-competitii-internationale-153044.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-25T18:00:00+00:00"/>
    <meta property="og:title" content="Sportivii de la Judo Club Liberty Oradea şi-au adjudecat 19 medalii la ultimele două competiţii internaţionale (FOTO)"/>
    <meta property="og:description" content="Tinerii judoka orădeni de la clubul Liberty s-au întors cu 19 medalii de la ultimele competiţii la care au participat în acest sezon. După ce de la Cupa Unio de la Satu Mare au venit cu 11 medalii, sâmbătă, bihorenii au obţinut opt clasări pe podium la întrecerile Cupei Judo Club Huedin 1983."/>
  </head>
  <body>
    <article>
      <h1>Sportivii de la Judo Club Liberty Oradea şi-au adjudecat 19 medalii la ultimele două competiţii internaţionale (FOTO)</h1>
      <address><time datetime="2019-11-25T18:00:00+00:00">25 Nov 2019, 18:00</time> by <a rel="author" href="https://www.ebihoreanul.ro/contact/Florin%20Mihalca#redactia_form" target="_blank">Florin Mihalca</a></address>
      <slideshow>
        <figure>
          <img src="https://www.ebihoreanul.ro/modules/news/files/judo-liberty-01.jpeg"/>
        </figure>
        <figure>
          <img src="https://www.ebihoreanul.ro/modules/news/files/judo-liberty-02.jpeg"/>
        </figure>
        <figure>
          <img src="https://www.ebihoreanul.ro/modules/news/files/judo-liberty-03.jpeg"/>
        </figure>
        <figure>
          <img src="https://www.ebihoreanul.ro/modules/news/files/judo-liberty-04.jpeg"/>
        </figure>
        <figure>
          <img src="https://www.ebihoreanul.ro/modules/news/files/judo-liberty-05.jpeg"/>
        </figure>
        <figure>
          <img src="https://www.ebihoreanul.ro/modules/news/files/judo-liberty-06.jpeg"/>
        </figure>
        <figure>
          <img src="https://www.ebihoreanul.ro/modules/news/files/judo-liberty-07.jpeg"/>
        </figure>
        <figure>
          <img src="https://www.ebihoreanul.ro/modules/news/files/judo-liberty-08.jpeg"/>
        </figure>
      </slideshow>
      <p>Sportivii Clubului de Judo Liberty Oradea au participat recent la două competiţii, obţinând rezultate notabile la Turneul International "Cupa Unio Satu-Mare", desfăşurat pe 16 noiembrie, precum şi la "Cupa Judo Club Huedin 1983", de sâmbătă, 23 noiembrie.</p>
      <p>Ambele competiţii au adunat la start câte 300 de sportivi din ţară şi străinătate, aceştia fiind împărţiţi pe diferite categorii de vârstă şi greutate.</p>
      <p>La competiţia de la Satu-Mare, Judo Club Liberty Oradea s-a clasat pe locul III în ierarhia pe cluburi, obţinând un număr de 11 medalii, dintre care o medalie de aur, cinci de argint şi cinci de bronz.</p>
      <p>La categoria de vârstă U12 (2008-2009), Ianis Soltan (30 kg) şi Carla Gălăţanu (48 kg) s-au clasat pe locul II, iar Horea Seica (45 kg), Ianis Suciu (42 kg) şi Andrei Sfârlea (27 kg) au ocupat poziţia a III-a.</p>
      <p>La U10 (2010-2011), Ianis Kacsandi (42 kg) a ocupat locul I, George Asproiu (27 kg), Tudor Lascău (30 kg) şi Claudia Seica (29 kg) s-au clasat pe poziţia a II-a, iar Felix Moţiu (30 kg) şi Albert Lazar (+46 kg) au ocupat locul al III-lea.</p>
      <p>Apoi, la competiţia de la Huedin, Judo Club Liberty Oradea s-a clasat pe locul 9 în ierarhia pe cluburi, după ce a obţinut un număr de opt medalii, dintre care patru de argint şi patru de bronz.</p>
      <p>La categoria de vârstă de U12 (2008-2009), Andrei Sfârlea (27 kg), Bianca Negrea (40 kg) şi Yanis Soltan (30 kg) au cucerit argintul, iar Carla Gălăţeanu (48 kg) şi Carina Cioloş (40 kg), medaliile de bronz.</p>
      <p>La U14 (2006-2007), Rebeca Domocoş (48 kg) s-a situat pe locul II, Marc Moţiu (36 kg) şi Saha Lascău (36 kg), pe poziţia a III-a, în timp ce Mara Chiperi (52 kg) a ocupat locul al V-lea.</p>
      <p>De  menţionat că o evoluţie bună au avut şi sportivii: Cătălin Chiosa, David Bălan, Ianus Suciu, Francesca Paszler, Bogdan Lascău, Mark Szilagyi, Alexandru Balasco, Lucian Balasco şi Raul Gurău.</p>
      <p>Pentru sportivii de la Judo Club Liberty Oradea urmează, în perioada 7-8 decembrie, participarea la un ultim concurs în anul 2019 şi anume turneul internaţional "Cupa C.S.M. Arad", unde tinerii judoka orădeni "vor încerca să se claseze şi să performeze cât mai bine", după cum declară antrenoarea Loredana Lascău.</p>
      <p>De pregătirea tinerilor judoka de la LPS Bihorul se ocupă şi Alina Borza.</p>
    </article>
  </body>
</html>