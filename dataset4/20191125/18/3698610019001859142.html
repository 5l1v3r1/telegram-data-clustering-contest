<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/koncentraciya-parnikovih-gaziv-v-atmosferi-pobila-chergoviy-rekord-330859_.html"/>
    <meta property="og:site_name" content="DT.ua"/>
    <meta property="article:published_time" content="2019-11-25T18:28:00+00:00"/>
    <meta property="og:title" content="Концентрація парникових газів в атмосфері побила черговий рекорд"/>
    <meta property="og:description" content="У 2018 році концентрація вуглекислого газу підвищилася на 0,57%."/>
  </head>
  <body>
    <article>
      <h1>Концентрація парникових газів в атмосфері побила черговий рекорд</h1>
      <h2>У 2018 році концентрація вуглекислого газу підвищилася на 0,57%.</h2>
      <address>
        <time datetime="2019-11-25T18:28:00+00:00">25 Nov 2019, 18:28</time>
      </address>
      <p>У 2018 році <a href="https://dt.ua/TECHNOLOGIES/koncentraciya-vuglekislogo-gazu-v-atmosferi-dosyagla-maksimumu-za-vsyu-istoriyu-lyudstva-311118_.html"><b>концентрація вуглекислого газу</b></a>, оксиду азоту та метану в атмосфері Землі знову досягла рекордних значень, подолавши попередні показники. Як повідомляє N+1, за рік концентрація вуглекислого газу збільшилася на 0,57% до 407,8 мільйонних об'ємних часток (ppm).</p>
      <p>Наголошується, що концентрація вуглекислого газу зросла з 405,5 до 407,8 ppm, що становить 147% від рівня 1750 року, який є умовним початком промислової революції. Концентрація метану зросла до 1869 ppb (мільярдних об'ємних часток) або 259% від доіндустріального рівня, а концентрація оксиду азоту в 2018 році в середньому склала 331,1 ppb або 123% від рівня 1750 року. Крім того, зросла і швидкість, з якою зростала концентрація цих газів у світовій атмосфері за останні десять років.</p>
      <p>Моделювання, яке нещодавно провели німецькі вчені, показало, що поточний рівень вуглекислого газу в атмосфері досяг максимуму за останні три мільйони років. Крім того, в травні дослідники вперше зафіксували концентрацію вуглекислого газу в атмосфері на рівні 415 ppm.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше повідомлялося про те, що в печерах Іспанії та Гібралтару <a href="https://dt.ua/TECHNOLOGIES/vcheni-viyavili-slidi-naydavnishogo-ekologichnogo-zabrudnennya-185416_.html"><b>вчені виявили найдавніше забруднення навколишнього середовища, викликане діяльністю людини</b>.</a> У печерах були виявлені виходи на поверхню важких металів: міді, свинцю, цинку і нікелю, датовані початком кам'яної доби. Причиною викидів стали багаття, які розпалювали доісторичні людьми в печерах, гар і попіл від них.</p>
      <footer>За матеріалами: <a href="https://dt.ua/go/aHR0cHM6Ly9ucGx1czEucnU=">N+1</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>