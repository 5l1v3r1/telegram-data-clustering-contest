<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/599071/gyros-stin-kypriaki-agora-me-allergiogono-ousia-pou-den-anaferetai-sti-simansi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-25T18:31:00+00:00"/>
    <meta property="og:title" content="Γύρος στην κυπριακή αγορά με αλλεργιογόνο ουσία που δεν αναφέρεται στη σήμανση"/>
    <meta property="og:description" content="Το Υπουργείο Υγείας πληροφορεί το καταναλωτικό κοινό ότι οι Υγιειονομικές Υπηρεσίες του Υπουργείου, στο πλαίσιο διεξαγωγής των επίσημων ελέγχων στην αγορά,..."/>
  </head>
  <body>
    <article>
      <h1>Γύρος στην κυπριακή αγορά με αλλεργιογόνο ουσία που δεν αναφέρεται στη σήμανση</h1>
      <address><time datetime="2019-11-25T18:31:00+00:00">25 Nov 2019, 18:31</time> by <a rel="author">SigmaLive</a></address>
      <p><b>Το Υπουργείο Υγείας πληροφορεί το καταναλωτικό κοινό ότι οι Υγιειονομικές Υπηρεσίες του Υπουργείου, στο πλαίσιο διεξαγωγής των επίσημων ελέγχων στην αγορά, έχουν προβεί σε δειγματοληψία του πιο κάτω προϊόντος, το οποίο μετά από εργαστηριακές εξετάσεις στα διαπιστευμένα εργαστήρια του Γενικού Χημείου του Κράτους, έχει διαπιστωθεί ότι περιέχει σέλινο, χωρίς αυτό να αναγράφεται στην ετικέτα του προϊόντος, κατά παράβαση των διατάξεων της ισχύουσας νομοθεσίας για την σήμανση των τροφίμων.<br/></b> <br/>Το σέλινο συγκαταλέγεται στις αλλεργιογόνες ουσίες και μπορεί να προκαλέσει αλλεργίες ή δυσανεξίες στα άτομα που παρουσιάζουν αντίδραση σε αυτό.<br/> <br/>Ονομασία τροφίμου επί συσκευασίας: ΜΕΣΟΓΕΙΑΚΟΣ ΓΥΡΟΣ<br/> <br/>                                                             ΚΟΤΟΠΟΥΛΟ – CHICKEN<br/> <br/>                                                             MEDITERANEANGYROS<br/> <br/>                                                            (ΒΑΘΕΙΑΣ ΚΑΤΑΨΥΞΗΣ / DEEPFROZEN)<br/> <br/>Εμπορική επωνυμία: ParadisiotisΠαράδοση στη νοστιμιά (CY  CYP 234 ΕΚ)<br/> <br/>Χρονική ένδειξη: ΑΝΑΛΩΣΗ ΚΑΤΑ ΠΡΟΤΙΜΗΣΗ ΠΡΙΝ ΑΠΟ / BESTBEFORE:  07.07.20<br/> <br/>Αρ. Παρτίδας:LOTNO: 190708  <br/> <br/>ΚΑΤΑΨΥΧΘΕΙ ΣΤΙΣ/ FROZEN ON: 08.07.19<br/> <br/>Βάρος: ΠΩΛΕΙΤΑΙ ΜΕ ΤΟ ΒΑΡΟΣ (ποικίλει σε κάθε συσκευασία)<br/> <br/>Συσκευασία: Πλαστικό δισκίο καλυμμένο με ημιδιαφανές μεμβράνη<br/> <br/>Χώρα Προέλευσης: ΚΥΠΡΙΑΚΟ ΠΡΟΪΟΝ / CYPRUSPRODUCT<br/> </p>
      <figure>
        <img src="https://www.sigmalive.com/uploads/default/files/15ddc027b2de0a.PNG"/>
      </figure>
      <p> <br/>Οι Υγιειονομικές Υπηρεσίες του Υπουργείου Υγείας έχουν ήδη ενημερώσει σχετικά την εταιρεία που παρασκευάζει, συσκευάζει και διακινεί το εν λόγω προϊόν στην κυπριακή αγορά, με οδηγίες για άμεση ανάκληση/απόσυρσή του από την αγορά.<br/> <br/>Επειδή, όμως, ενδέχεται κάποια ποσότητα της εν λόγω παρτίδας να βρίσκεται ήδη στην κατοχή καταναλωτών που παρουσιάζουν αλλεργική αντίδραση στην κατανάλωση σέλινου, αυτοί προτρέπονται όπως αποφύγουν την κατανάλωση του και να το επιστρέψουν στους χώρους από όπου το έχουν αγοράσει.<br/> <br/>Οι Υγειονομικές Υπηρεσίες συνεργάζονται με τις Κτηνιατρικές Υπηρεσίες για περαιτέρω διερεύνηση του θέματος.<br/> <br/> </p>
    </article>
  </body>
</html>