<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/kypriako/599074/perdikis-oi-tk-kai-o-gg-oie-den-tha-epidioksoun-synomologisi-oron-anaforas"/>
    <meta property="og:site_name" content="SIGMALIVE"/>
    <meta property="article:published_time" content="2019-11-25T18:59:00+00:00"/>
    <meta property="og:title" content="Περδίκης: Οι Τ/κ και ο ΓΓ ΟΗΕ δεν θα επιδιώξουν συνομολόγηση όρων αναφοράς"/>
    <meta property="og:description" content="Σε δηλώσεις προέβη ο Πρόεδρος του Κινήματος Οικολόγων – Συνεργασία Πολιτών, Γιώργος Περδίκης, για την συνάντηση Γκουτέρες με τους δυο ηγέτες.   Δι..."/>
  </head>
  <body>
    <article>
      <h1>Περδίκης: Οι Τ/κ και ο ΓΓ ΟΗΕ δεν θα επιδιώξουν συνομολόγηση όρων αναφοράς</h1>
      <address><time datetime="2019-11-25T18:59:00+00:00">25 Nov 2019, 18:59</time> by <a rel="author">SigmaLive</a></address>
      <p>Σε δηλώσεις προέβη ο Πρόεδρος του Κινήματος Οικολόγων – Συνεργασία Πολιτών, Γιώργος Περδίκης, για την συνάντηση Γκουτέρες με τους δυο ηγέτες.</p>
      <p>
        <b>Διαβάστε αυτούσια την ανακοίνωση:</b>
      </p>
      <p>Δεν καταλαβαίνω γιατί καλλιεργούνται για επικοινωνιακούς σκοπούς προσδοκίες για την αποψινή συνάντηση των δυο ηγετών με τον κ. Γκουτέρες.<br/>Ξέρουμε από δημόσια πληροφόρηση, αλλά και κατ’ ιδίαν και παρασκηνιακή, ότι οι Τουρκοκύπριοι αλλά και ο ίδιος ο Γενικός Γραμματέας δεν θα επιδιώξουν απόψε την συνομολόγηση των όρων αναφοράς για την επανέναρξη των διαπραγματεύσεων.</p>
      <p>Μακάρι να υπάρξει έκπληξη και μακάρι να έχουμε τους σωστούς όρους αναφοράς για επανέναρξη των διαπραγματεύσεων, αλλά όλες οι πληροφορίες συγκλίνουν ότι θα έχουμε μπροστά μας να αντιμετωπίσουμε ένα χρονοδιάγραμμα το οποίο πιθανόν να είναι κλειστού τέλους.</p>
      <p>Δηλαδή, ένα χρονοδιάγραμμα που θα οδηγήσει και στον τερματισμό της διαδικασίας των συνομιλιών, κάτι το οποίο είναι εξαιρετικά επικίνδυνο.</p>
    </article>
  </body>
</html>