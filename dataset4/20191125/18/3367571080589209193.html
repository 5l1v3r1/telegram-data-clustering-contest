<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/verdone-ironizza-che-supplizio-vedere-una-gara-con-adl-gli-consigliai-di-prendere-kane-415706"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-25T18:50:00+00:00"/>
    <meta property="og:title" content="Verdone ironizza: &quot;Che supplizio vedere una gara con ADL! Gli consigliai di prendere Kane...&quot;"/>
    <meta property="og:description" content="Carlo Verdone, storico attore del cinema italiano, ha parlato del suo rapporto con Aurelio De Laurentiis in una lunga intervista al quotidiano Tuttosport."/>
  </head>
  <body>
    <article>
      <h1>Verdone ironizza: "Che supplizio vedere una gara con ADL! Gli consigliai di prendere Kane..."</h1>
      <h2>Carlo Verdone, storico attore del cinema italiano, ha parlato del suo rapporto con Aurelio De Laurentiis in una lunga intervista al quotidiano Tuttosport.</h2>
      <address><time datetime="2019-11-25T18:50:00+00:00">25 Nov 2019, 18:50</time> by <a rel="author">Redazione Tutto Napoli.net</a></address>
      <p><b>Carlo Verdone</b>, storico attore del cinema italiano, ha parlato del suo rapporto con Aurelio De Laurentiis in una lunga intervista al quotidiano Tuttosport. Questi alcuni passaggi: “<i>De Laurentiis è una persona molto superstiziosa. Ricordo che una volta, quando il Napoli era ancora in Serie B, mi invitò al San Paolo a vedere una partita di pre-campionato. Mi portò dunque allo stadio e mi disse: ‘Se perdiamo m’incazzo, se vinciamo vuol dire che porti bene’. Con lui funziona così. Nel suo ufficio, per esempio, c’è un enorme corno napoletano alto quasi un metro: il trionfo della superstizione. Quella sera comunque il Napoli vinse 1-0 e io avevo paura che a un certo punto gli avversari pareggiassero. Temevo che uscendo dallo stadio avrebbe detto: ‘L’ho invitato e porta sfortuna!’, fu un supplizio quella partita.</i></p>
      <p>
        <i>Un paio di anni fa mi chiese consigli su chi comprare in attacco, io gli dissi che secondo me doveva prendere Kane. Peraltro fu proprio lui, in tempi non sospetti, a dirmi che alla fine Szczesny avrebbe lasciato la Roma per andare alla Juventus. I Presidenti si dicono tutto, solo noi sappiamo le cose per ultimi”.</i>
      </p>
    </article>
  </body>
</html>