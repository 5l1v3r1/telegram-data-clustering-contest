<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/bgfootballother/bfs-shte-govori-po-nabolelite-temi-na-izvynredna-preskonferenciq-1409637.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-25T18:41:00+00:00"/>
    <meta property="og:title" content="БФС ще говори по наболелите теми на извънредна пресконференция"/>
    <meta property="og:description" content="Ръководството на Българския футболен съюз свика извънредна пресконференция във вторник, на която ще се разискват наболелите теми в родния футбол от последните седмици Срещата е насрочена за 15 часа в Националната футболна база в Бояна, където представители на БФС ще отговарят на въпроси на медиите"/>
  </head>
  <body>
    <article>
      <h1>БФС ще говори по наболелите теми на извънредна пресконференция</h1>
      <address><time datetime="2019-11-25T18:41:00+00:00">25 Nov 2019, 18:41</time> by <a rel="author">Sportlive.bg</a></address>
      <p>Ръководството на <b><a href="https://www.sportlive.bg/tags/4805">Българския футболен съюз</a></b> свика извънредна пресконференция във вторник, на която ще се разискват "наболелите теми" в родния футбол от последните седмици. Срещата е насрочена за 15 часа в Националната футболна база в Бояна, където представители на БФС ще отговарят на въпроси на медиите.</p>
      <p>В съобщение на уеб страницата на съюза става ясно, че на пресконференцията ще се обсъждат широко дискутираните в публичното пространство теми, засягащи работата на БФС. </p>
      <p>По всяка вероятност става въпрос за разкритията срещу Футболната централа относно това <b><a href="https://www.sportlive.bg/bgfootball/bgfootballother/Kak-BFS-harchi-milioni-ot-dyrzhavata-za-detski-sport-1407861.html">как се харчи бюджетът</a></b>, както и кой всъщност е президент на съюза, след като Йордан Лечков многократно се провъзгласи за шеф на БФС, въпреки че в Търговския регистър е записано името на Михаил Касабов.</p>
      <p>По-късно през седмицата, на 28 ноември, ще се състои и <b><a href="https://www.sportlive.bg/bgfootball/bgfootballother/Qsen-e-veche-i-chasyt-na-sledvashtiq-Izpylkom-na-BFS-1407415.html">среща на Изпълкома на БФС</a></b>. Там се очаква да се изясни въпроса с конгреса, на който ще се избере нов президент на централата. След нея представители на футболния съюз отново ще дадат изявление пред медиите.</p>
      <p>
        <i>Междувременно стана ясно, че спортният министър Красен Кралев назначил проверка на БФС още в края на миналия месец (<b><a href="https://www.sportlive.bg/bgfootball/bgfootballother/Kralev-naredil-proverka-v-BFS-oshte-na-28-oktomvri-1408214.html">повече по темата четете тук</a></b>).</i>
      </p>
      <related>
        <h4>Още по темата</h4>
        <a href="https://www.sportlive.bg/bgfootball/bgfootballother/Ot-BFS-komentiraha-skandala-s-otkloneni-milioni-vlezli-v-kasata-ot-dyrzhavata--1408565.html"/>
        <a href="https://www.sportlive.bg/bgfootball/bgfootballother/BFS-harchil-dyrzhavni-pari-za-detski-lageri-v-hotelite-na-Lechkov-i-Furnadzhiev-1408219.html"/>
        <a href="https://www.sportlive.bg/bgfootball/bgfootballother/Dokument-pokazva-otkaza-na-Lechkov-ot-shefskoto-mqsto-v-BFS-a-spored-nego-e-izmama--1408055.html"/>
        <a href="https://www.sportlive.bg/bgfootball/bgfootballother/Venci-Stefanov-smqta-che-i-Berbatov-ne-e-podhodqsht-za-BFS-obqsni-zashto-1407641.html"/>
        <a href="https://www.sportlive.bg/bgfootball/bgfootballother/Krasimir-conov-sobstvenik-na-Sport-Depot-BFS-ne-sa-tyrsili-ekipirovka-ot-nas-1408838.html"/>
      </related>
    </article>
  </body>
</html>