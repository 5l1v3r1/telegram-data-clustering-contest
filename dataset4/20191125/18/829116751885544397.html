<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/techbazis/20191125-sony-toio-cartridge.html"/>
    <meta property="og:site_name" content="Origo"/>
    <meta property="article:published_time" content="2019-11-25T18:07:00+00:00"/>
    <meta property="og:title" content="Nem külső SSD a Sony cartridge kiegészítője"/>
    <meta property="og:description" content="Egy gyerekjátékhoz készült játékkártyáról van szó."/>
  </head>
  <body>
    <article>
      <h1>Nem külső SSD a Sony cartridge kiegészítője</h1>
      <address><time datetime="2019-11-25T18:07:00+00:00">25 Nov 2019, 18:07</time> by <a rel="author">Origo</a></address>
      <p>
        <b>Egy gyerekjátékhoz készült játékkártyáról van szó.</b>
      </p>
      <p>Pár nappal ezelőtt napvilágra került egy szabadalmi kérvény a Sony háza tájáról, amely első pillantásra egy játékkártyának tűnő eszközt ír le. Ez némi zavart keltett, hiszen a cég biztosan nem dolgozik újabb kézikonzolon, a PlayStation 5-re kiadott játékok pedig Blu-ray optikai korongon jelennek majd meg. Némi gondolkodás után másokkal együtt <a href="https://www.origo.hu/techbazis/20191111-sony-playstation-5-cartridge-jatekkartya.html">azt spekuláltuk</a>, hogy a periféria egy külső SSD lehet a PlayStation 5-höz, amiben több okból is van ráció.</p>
      <figure>
        <img src="https://cdn.nwmgroups.hu/s/img/i/1911/20191125sony-toio3.jpg?w=644&amp;h=362"/>
        <figcaption>Toio<cite>Forrás: Toio</cite></figcaption>
      </figure>
      <p>Most kiderült, hogy <a href="https://nl.letsgodigital.org/spelcomputers-games/sony-cartridge-ps5-console/">nem jött be a tipp</a>: a rejtélyes termék tényleg egy játékkártya, méghozzá a kizárólag Japánban kapható Toio gyerekjáték végleges változatához. A Toio a Sony egyik belsős csapatának a projektje, részben közösségi finanszírozással valósult meg, a reklámanyagaiban pedig semmi sem utal a vállalattal való kapcsolatára.</p>
      <figure>
        <iframe src="https://www.youtube.com/embed/ep1bMCeUh-c" width="644" height="362" data-service="Youtube" scrolling="no"/>
      </figure>
      <p>A létrehozását anyagilag segítettek már régebben kaptak egy prototípust a termékből, az is cartridge-et használ, de még más kialakításút. A fenti videó elején látható, ahogy a kisfiú beteszi a játékkártyát a vezérlőegységbe.</p>
      <related>
        <h4>TOVÁBBI CIKKEK A ROVATBÓL</h4>
        <a href="https://www.origo.hu/techbazis/20191125-youtube-android-tv-masthead-hirdetes.html"/>
        <a href="https://www.origo.hu/techbazis/20191125-viber-moneytou-penzkuldes.html"/>
        <a href="https://www.origo.hu/techbazis/20191125-microsoft-windows-10-oriasfrissites.html"/>
      </related>
      <p>
        <b>Ha szeretne még több érdekes techhírt olvasni, akkor kövesse az Origo Techbázis Facebook-oldalát, <a href="https://www.facebook.com/techbazis/">kattintson ide</a>!</b>
      </p>
    </article>
  </body>
</html>