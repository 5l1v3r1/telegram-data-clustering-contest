<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.299.html:832312-Spektakularne-pljacke-sirom-Evrope-Poharana-Zelena-riznica-Svedsko-kraljevsko-blago-Duzdeva-palata-u-Veneciji"/>
    <meta property="og:site_name" content="Вечерње новости"/>
    <meta property="article:published_time" content="2019-11-25T18:01:00+00:00"/>
    <meta property="og:title" content="Spektakularne pljačke širom Evrope: Poharana Zelena riznica, Švedsko kraljevsko blago, Duždeva palata u Veneciji..."/>
    <meta property="og:description" content="Racije italijanske policije otkrile su Van Gogove slike u posedu mafijaša, kradljivcima zlatnika teškog 100kg se sudi u nemačkoj, a “na tapetu” su i članovi Pink pantera"/>
  </head>
  <body>
    <article>
      <h1>Spektakularne pljačke širom Evrope: Poharana Zelena riznica, Švedsko kraljevsko blago, Duždeva palata u Veneciji...</h1>
      <address><time datetime="2019-11-25T18:01:00+00:00">25 Nov 2019, 18:01</time> by <a rel="author">Tanjug</a></address>
      <p>
        <b>Racije italijanske policije otkrile su Van Gogove slike u posedu mafijaša, kradljivcima zlatnika teškog 100kg se sudi u nemačkoj, a “na tapetu” su i članovi Pink pantera</b>
      </p>
      <p>Nemačka policija potvrdila je da je jutros opljačkana Zelena riznica Muzeja u Drezdenu i precezirala da su lopovi ukrali tri zbirke nakita neprocenjive vrednosti s početka 18. veka izrađene od dijamanata, rubina i smaragda.</p>
      <p>AP tim povodim navodi da je u Evropi proteklih godina bilo nekoliko spektakularnih krađa.</p>
      <p>Tako su lane u julu, u pljački izvedenoj tokom dana, lopovi u Švedskoj razbili staklene kutije u katedrali i ukrali kraljevsko blago iz 17. veka, koje je procenjeno na 65 miliona kruna (sedam miliona dolara).</p>
      <related>
        <a href="http://www.novosti.rs/vesti/planeta.299.html:832218-Odneli-blago-vredno-milijardu-evra-Opljackan-cuveni-istorijski-muzej-u-Nemackoj"/>
      </related>
      <p>Pobegli su ukradenim biciklima, a zatim motornim čamcem.</p>
      <p>Dve krune i kugla kasnije su otkrivene u kanti za smeće severno od Stokholma.</p>
      <p>Za krađu su osuđena i zatvorena dva muškarca.</p>
      <related>
        <a href="http://www.novosti.rs/vesti/planeta.300.html:785582-Cetinjski-muzej-poharalo---vreme"/>
      </related>
      <p>U januaru 2018. lopovi su ukrali dragocene indijske dragulje iz čuvene kolekcije Al Tani, koji su bili izloženi u Duždevoj palati u Veneciji, ukljucujući privezak sa 10-karatnim dijamantom.</p>
      <p>Na snimcima se vidi da je jedan od lopova mirno otvorio kutiju, izvadio dragulje i pobegao.</p>
      <p>Kolekcija Al Tani, Printscreen</p>
      <figure>
        <img src="http://www.novosti.rs/upload/images/2019b//11/25n/indija.jpg"/>
      </figure>
      <p>Policija je saopštila da je alarm aktiviran samo minut kasnije, ali je to lopovima bilo dovoljno da pobegnu.</p>
      <p>Hrvatska policija kasnije je uhapsila četvoricu osumnjičenih, od kojih se za jednog verovalo da je povezan sa nekoliko glavnih pljačkaša u Evropi i zloglasnu, multinacionalnu grupu "Pink panter".</p>
      <p>Provalnici su u martu 2017. godine provalili u berlinski muzej Bode i otišli sa kanadskim zlatnikom teškim 100 kilograma, poznatom kao "veliki javorov list“.</p>
      <p>Veruje se da su osumnjiceni razbili zaštitni kovčeg i zatim uspeli da podignu zlatnik kroz prozor muzeja i pobegnu.</p>
      <p>Oni su kasnije isekli zlatnik, vredan oko 3,75 miliona evra i prodavali ga u komadima.</p>
      <p>Kraljevsko blago iz 17. veka,foto printscreen</p>
      <figure>
        <img src="http://www.novosti.rs/upload/images/2019b//11/25n/svedska.jpg"/>
      </figure>
      <p>Četvorici muškaraca trenutno se sudi za taj slučaj - trojici za pljačku i četvrtom, radniku obezbedenja u muzeju, da im je pomagao. Oni negiraju optužbe.</p>
      <p>Dve slike Vinsenta van Goga ponovo su izložene u Amsterdamu 2017. godine - više od 14 godina nakon što su ih lopovi ukrali sa zidova Muzeja Van Gog tokom noćnog upada.</p>
      <p>Italijanska policija otkrila je slike "Pogled na more kod Ševeningena" i "Kongregacija koja napušta reformisanu crkvu u Nuenenu“, tokom racije koja je imala za metu italijanske mafijaše.</p>
      <related>
        <h4>Srodne vesti</h4>
        <a href="http://www.novosti.rs/vesti/planeta.299.html:832218-Odneli-blago-vredno-milijardu-evra-Opljackan-cuveni-istorijski-muzej-u-Nemackoj"/>
        <a href="http://www.novosti.rs/vesti/naslovna/hronika/aktuelno.291.html:830157-Neverovatna-pljacka-u-Krusevcu-Sef-od-100-kilograma-odneli-u-kolicima-za-voce-FOTO"/>
        <a href="http://www.novosti.rs/vesti/srbija.73.html:830182-Pljacka-u-centru-grada-Dok-je-vozila-bicikl-s-ledja-joj-prisao-drugi-biciklista-pa-joj-oteo-torbu-sa-upravljaca"/>
        <a href="http://www.novosti.rs/vesti/naslovna/hronika/aktuelno.291.html:829694-Bivsi-i-sadasnji-radnik-opljackali-firmu-Interfas-Presuda-za-tesku-kradju-na-Srebrnom-jezeru"/>
        <a href="http://www.novosti.rs/vesti/planeta.300.html:828360-Ukrali-nakit-u-vrednosti-od-oko-135000-evra-Ovako-su-lopovi-za-dva-minuta-odneli-pola-zlatare-VIDEO"/>
      </related>
    </article>
  </body>
</html>