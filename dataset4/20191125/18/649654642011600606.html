<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/svet/dodik-nepotreban-izaslanik-eu/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-25T18:20:06+00:00"/>
    <meta property="og:title" content="Dodik: Nepotreban izaslanik EU"/>
    <meta property="og:description" content="Član Predsedništva BiH Milorad Dodik izjavio je danas da je nepotreban izaslanik Evropske unije za zapadni Balkan, jer postoji demokratski sistem u BiH, a stranci 24 godine upravljaju BiH i sada su se setili da uvedu specijalnog savetnika ili izaslanika, što je neverovatno&quot;."/>
  </head>
  <body>
    <article>
      <h1>Dodik: Nepotreban izaslanik EU</h1>
      <address><time datetime="2019-11-25T18:20:06+00:00">25 Nov 2019, 18:20</time> by <a rel="author">FoNet</a></address>
      <p>
        <b>Član Predsedništva BiH Milorad Dodik izjavio je danas da je nepotreban izaslanik Evropske unije za zapadni Balkan, jer postoji demokratski sistem u BiH, a stranci 24 godine upravljaju BiH i sada su se setili da uvedu specijalnog savetnika ili izaslanika, što je neverovatno“.</b>
      </p>
      <p>„Uticaj međunarodne zajednice u BiH je onoliki koliko to domaći funkcioneri prihvate, a specijalnost nekog izaslanika ukazuje na vanrednost.</p>
      <p>Stranci 24 godine upravljaju BiH i sada su se setili da uvedu specijalnog savetnika ili izaslanika, što je neverovatno“, rekao je Dodik novinarima u Kriškovcima kod Laktaša, komentarišući navode da bi EU mogla da imenuje Miroslava Lajčaka za specijalnog izaslanika za zapadni Balkan.</p>
      <p>On je istakao da međunarodna zajednica odlučuje o specijalnom savetniku, ali da su domaći funkcioneri ti koji mogu reći šta da očekuju.</p>
      <p>„Ako je Lajčak spreman da dođe ovde, pošto je bio visoki predstavnik, i da se suoči sa negativnim posledicama međunarodnog intervencionizma i oslobodi ovaj prostor stega međunarodne uprave i raznih mešetara podržaću ga“, rekao je Dodik, prenosi Srna.</p>
      <h3>Povezani tekstovi:</h3>
    </article>
  </body>
</html>