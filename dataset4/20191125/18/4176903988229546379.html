<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/tramp-odlikovao-psa-konana/"/>
    <meta property="og:site_name" content="Krstarica"/>
    <meta property="article:published_time" content="2019-11-25T18:36:00+00:00"/>
    <meta property="og:title" content="Tramp odlikovao psa Konana"/>
    <meta property="og:description" content="VAŠINGTON - Američki predsednik Donald Tramp odlikovao je medaljom i plaketom psa Konana, koji je učestvovao u operaciji američkih specijalaca koja je"/>
  </head>
  <body>
    <article>
      <h1>Tramp odlikovao psa Konana</h1>
      <address><time datetime="2019-11-25T18:36:00+00:00">25 Nov 2019, 18:36</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521520-750x430.jpg"/>
        <figcaption>Foto: Tanjug</figcaption>
      </figure>
      <p>VAŠINGTON – Američki predsednik Donald Tramp odlikovao je medaljom i plaketom psa Konana, koji je učestvovao u operaciji američkih specijalaca koja je rezultirala smrću lidera Islamske države Abu Bakr al-Bagdadija.</p>
      <p>„Ovo je Konan. On je trenutno verovatno najslavniji pas na svetu“, rekao je Tramp, predstavljajući vojnog psa predstavnicima medija u Bašti ruža u Beloj kući, prenosi AP.</p>
      <p>Tramp je želeo da odlikuje psa rase belgijski malinoa još od operacije na severozapadu Sirije u oktobru, u kojoj je lakše povrerđen.</p>
      <p>Konan se od tada oporavio i vratio na dužnost.</p>
      <p>Posle akcije Tramp je na Tviteru postavio lažnu sliku obrađenu u foto-šopu, na kojoj se vidi kako Konanu stavlja medalju oko vrata.</p>
      <p>Ispod slike je pisalo „američki heroj“.</p>
      <p>(Tanjug)</p>
    </article>
  </body>
</html>