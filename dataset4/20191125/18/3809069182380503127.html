<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1418535/valmpoyena-mpenzema-i-syneheia-sto-dikastirio-gia-sextape"/>
    <meta property="og:site_name" content="gazzetta.gr"/>
    <meta property="article:published_time" content="2019-11-25T18:34:27+00:00"/>
    <meta property="og:title" content="Βαλμπουενά – Μπενζεμά: Η συνέχεια στο δικαστήριο για το sextape"/>
    <meta property="og:description" content="Συνεχίζεται στις 9 Δεκεμβρίου η δίκη για την υπόθεση του sextape, που έκανε τους Βαλμπουενά-Μπενζεμά από κολλητούς φίλους, αντίδικους."/>
  </head>
  <body>
    <article>
      <h1>Βαλμπουενά – Μπενζεμά: Η συνέχεια στο δικαστήριο για το sextape</h1>
      <h2>Συνεχίζεται στις 9 Δεκεμβρίου η δίκη για την υπόθεση του sextape, που έκανε τους Βαλμπουενά-Μπενζεμά από κολλητούς φίλους, αντίδικους.</h2>
      <address><time datetime="2019-11-25T18:34:27+00:00">25 Nov 2019, 18:34</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Νέα ακροαματική διαδικασία προγραμματίστηκε για τις 9 Δεκεμβρίου αναφορικά με την υπόθεση εκβιασμού του Καρίμ Μπενζεμά στον άσο του Ολυμπιακού, Ματιέ Βαλμπουενά. Περιμένουν απόρριψη των κατηγοριών οι δικηγόροι του φορ της Ρεάλ.</p>
      <p>Σε σειρά επεισοδίων εξελίσσεται η πολύκροτη υπόθεση εκβιασμού του Καρίμ Μπενζεμά στον Ματιέ Βαλμπουενά αναφορικά με το sextape του παίκτη του Ολυμπιακού, η οποία εκκρεμεί από το 2015.</p>
      <p>Οι δικηγόροι των δύο πλευρών είχαν εκ νέου συνάντηση στο ακυρωτικό δικαστήριο του Παρισιού το πρωί της Δευτέρας και αποφασίστηκε νέα συνεδρίαση στις 9 του Δεκέμβρη, σε δύο εβδομάδες από τώρα δηλαδή, προτού ληφθεί η τελική απόφαση, κάτι που αναμένεται να συμβεί ως το τέλος του χρόνου.</p>
      <p>Η πλευρά του φορ της Ρεάλ εμμένει στην απόσυρση των εις βάρος του κατηγοριών, ισχυριζόμενη αφερέγγυες μεθόδους δράσης της αστυνομίας προκειμένου να «παγιδευτεί» ο Μπενζεμά και οι άλλοι πέντε εμπλεκόμενοι, ανάμεσα τους και ο Τζιμπρίλ Σισέ.</p>
      <p>Έτσι, θα χρειαστεί το αποτέλεσμα της νέας ακροαματικής διαδικασίας για να υπάρξει πιο ξεκάθαρη εικόνα με το τελικό πόρισμα στην υπόθεση του εξτρέμ των «ερυθρολεύκων».</p>
    </article>
  </body>
</html>