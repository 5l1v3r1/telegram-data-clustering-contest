<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/393222-%d7%9c%d7%a7%d7%a8%d7%90%d7%aa-%d7%99%d7%95%d7%9d-%d7%94%d7%96%d7%a2%d7%9d-%d7%91%d7%97%d7%91%d7%a8%d7%95%d7%9f-%d7%a4%d7%95%d7%a0%d7%99%d7%9d-%d7%9c%d7%9b%d7%95%d7%97%d7%95%d7%aa-%d7%a6%d7%94"/>
    <meta property="og:site_name" content="סרוגים"/>
    <meta property="article:published_time" content="2019-11-25T18:45:22+00:00"/>
    <meta property="og:title" content="לקראת &quot;יום הזעם&quot;: בחברון פונים לכוחות צה&quot;ל"/>
    <meta property="og:description" content="לקראת &quot;יום הזעם&quot; הפלסטיני מחר ביו&quot;ש, מועצת קרית ארבע-חברון הביעה חיזוק ותמיכה בחיילי צה&quot;ל המוצבים בגזרה: &quot;מחר זה יום בוחן עבורכם בהרתעת אויבנו..."/>
  </head>
  <body>
    <article>
      <h1>לקראת "יום הזעם": בחברון פונים לכוחות צה"ל</h1>
      <h2>לקראת "יום הזעם" הפלסטיני מחר ביו"ש, מועצת קרית ארבע-חברון הביעה חיזוק ותמיכה בחיילי צה"ל המוצבים בגזרה: "מחר זה יום בוחן עבורכם בהרתעת אויבנו ובטיפול הולם ונחוש בכל מי שיעז לנסות לפגוע בתושב או בכוחות הבטחון"</h2>
      <address><time datetime="2019-11-25T18:45:22+00:00">25 Nov 2019, 18:45</time> by <a rel="author">חדשות סרוגים</a></address>
      <p>לקראת "<u><a href="https://www.srugim.co.il/392968-%d7%94%d7%a8%d7%a9%d7%95%d7%aa-%d7%94%d7%a4%d7%9c%d7%a1%d7%98%d7%99%d7%a0%d7%99%d7%aa-%d7%9e%d7%97%d7%a8-%d7%99%d7%95%d7%9d-%d7%96%d7%a2%d7%9d-%d7%91%d7%99%d7%94%d7%95%d7%93%d7%94-%d7%95%d7%a9">יום הזעם</a></u>" של הרשות הפלסטינית הצפוי מחר ביהודה ושומרון, ראש מועצת קרית ארבע-חברון אליהו ליבמן פנה הערב (שני) לכוחות צה"ל המוצבים באזור וחיזק אותם לקראת פעילות ההגנה שלהם.</p>
      <figure>
        <img src="https://www.srugim.co.il/i/wp-content/uploads/2019/11/F191119HP19__w1980.jpg"/>
      </figure>
      <h4>עוד באותו נושא</h4>
      <h3>ההצהרה של האמריקאים על ההתנחלויות תתהפך?</h3>
      <p>לכתבה המלאה בסרוגים &gt;</p>
      <p>"שלום וברכה למפקדי זרועות הבטחון התותחים ביהודה ושומרון. ראשית יישר כח עצום על כל פועלכם ומסירותכם לבטחון אזרחי ישראל. אני בטוח וסמוך שעוד הלילה תקדימו תרופה למכה לאור הכרזה על יום זעם ותטפלו ביד קשה ובזרוע נטויה באויבנו המבקשים רעתנו" כתב ליבמן במכתבו. "מחר זה יום בוחן עבורכם, בהרתעת אויבנו ובטיפול הולם ונחוש בכל מי שיעיז לנסות לפגוע בתושב או איש כוחות הבטחון". עוד איחל לכוחות "שהנפגעים היחידים מחר יהיו אלו המבקשים לפגוע בנו. הבא להורגך השכם להורגו, בהצלחה רבה".</p>
      <p>במקביל, הודעות שנשלחו לתושבי גוש עציון והועברו ברשתות החברתיות הזהירו מפני ההתפרעויות הצפויות והחשש לפיגועים ומתקפות, וכן קראו לתושבים לשמור על עירנות. "מחר בבוקר הרשות הפלסטינית משביתה את הלימודים בבתי הספר מהשעה 11:30, כדי לאפשר התפרעויות ברחבי יהודה ושומרון" נכתב בהודעה. "מומלץ להגביר את העירנות, וחשוב לדווח למוקד על כל אירוע חריג שאתם נתקלים בו".</p>
      <p>כאמור, ברשות הפלסטינית הכריזו מוקדם יותר היום על "יום זעם" ביהודה ושומרון, זאת על רקע הצהרת מזכיר המדינה האמריקני <u><a href="https://www.srugim.co.il/391928-%d7%a7%d7%a8%d7%99%d7%a7%d7%98%d7%95%d7%a8%d7%94-%d7%98%d7%a8%d7%90%d7%9e%d7%a4-%d7%a7%d7%95%d7%91%d7%a2-%d7%9b%d7%99-%d7%94%d7%94%d7%aa%d7%a0%d7%97%d7%9c%d7%95%d7%99%d7%95%d7%aa-%d7%97%d7%95%d7%a7">מייק פומפאו</a></u> בשבוע שעבר על שינוי מדיניותה של ארה"ב לכך שהיישובים ביהודה ושומרון אינם מפרים את החוק הבינלאומי. זו בעצם דחייה של חוות הדעת משפטית של מחלקת המדינה מ-1978, שקבעה כי היישובים היהודים ביהודה ושומרון הם התנחלויות אזרחיות בשטחים כבושים.</p>
      <figure>
        <img src="https://www.srugim.co.il/i/wp-content/uploads/2019/01/%D7%91%D7%99%D7%91%D7%99-%D7%A4%D7%95%D7%9E%D7%A4%D7%90%D7%95-e1550130507923__w1980.jpg"/>
      </figure>
      <h4>עוד באותו נושא</h4>
      <h3>ארה"ב הודיעה: ההתנחלויות ביו"ש לא מפרות את החוק</h3>
      <p>לכתבה המלאה בסרוגים &gt;<br/>7</p>
      <p>ההפגנות צפויות להיות באזור שכם, בכמה מוקדים בעיר חברון ובפאתיה, באזור רמאללה סמוך למחסום פוקוס ובמקומות נוספים. בשל העובדה שהרשות הפלסטינית עומדת מאחורי קיום ההפגנות, נראה כי מנגנוני הביטחון הפלסטיניים לא ימנעו הגעה של מפגינים למוקדי המחאה.</p>
    </article>
  </body>
</html>