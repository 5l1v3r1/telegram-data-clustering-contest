<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/swiat/news-skandal-seksualny-z-ksieciem-andrzejem-scotland-yard-musi-si,nId,3354188"/>
    <meta property="og:site_name" content="RMF24"/>
    <meta property="article:published_time" content="2019-11-25T18:00:46+00:00"/>
    <meta property="og:title" content="Skandal seksualny z księciem Andrzejem. Scotland Yard musi się tłumaczyć"/>
    <meta property="og:description" content="Skandal z księciem Andrzejem zatacza coraz szersze kręgi. Teraz Scotland Yard musi się tłumaczyć, dlaczego już 4 lata temu nie zareagował na zgłoszenie dotyczące jego rzekomych kontaktów seksualnych z 17-letnią Amerykanką. Miała ona zostać sprowadzona do Londynu na zlecenie przyjaciela księcia, skazanego pedofila, amerykańskiego finansisty Jeffreya Epsteina."/>
  </head>
  <body>
    <article>
      <h1>Skandal seksualny z księciem Andrzejem. Scotland Yard musi się tłumaczyć</h1>
      <address><time datetime="2019-11-25T18:00:46+00:00">25 Nov 2019, 18:00</time> by <a rel="author" href="https://www.rmf24.pl/tylko-w-rmf24/bogdan-frymorgen" target="_blank">Bogdan Frymorgen</a></address>
      <p>
        <b>Skandal z księciem Andrzejem zatacza coraz szersze kręgi. Teraz Scotland Yard musi się tłumaczyć, dlaczego już 4 lata temu nie zareagował na zgłoszenie dotyczące jego rzekomych kontaktów seksualnych z 17-letnią Amerykanką. Miała ona zostać sprowadzona do Londynu na zlecenie przyjaciela księcia, skazanego pedofila, amerykańskiego finansisty Jeffreya Epsteina.</b>
      </p>
      <figure>
        <img src="https://i.iplsc.com/ksiaze-andrzej-uwiklany-jest-w-skandal-seksualny/0009EVVW5UVWX06V-C123-F4.png"/>
        <figcaption>Książę Andrzej uwikłany jest w skandal seksualny<cite>/JULIEN WARNAND /PAP/EPA</cite></figcaption>
      </figure>
      <p>Według informacji uzyskanej przez Scotland Yard, w roku 2001 syn królowej Elżbiety II miał oprawiać seks z nastolatką w londyńskim domu partnerki Jeffrey’a Epsteina. Zrobione w tym czasie zdjęcie z księciem obejmującym 17-letnią Virginię Roberts za biodra opublikowały światowe media.</p>
      <p>W udzielonym niedawno wywiadzie BBC książę stwierdził, że nie pamięta, gdzie fotografia ta została wykonana. Zasugerował nawet, że to fotomontaż.</p>
      <p>Po otrzymaniu zgłoszenia, Scotland Yard początkowo zajął się tą sprawą, ale po wykonaniu wstępnych czynności, postanowił nie kierować jej na dalsze tory - uznał ją za zamkniętą. Odpowiedzi na pytanie: co legło u podstaw tej decyzji, domaga się od policji specjalny komisarz, reprezentujący ofiary handlu żywym towarem.</p>
      <p>Virginia Roberts była jedną z wielu młodych dziewcząt, które wykonywały usługi seksualne na zlecenie Jeffreya Epsteina. W sierpniu tego roku, skazany za stręczycielstwo i pedofilie multimilioner popełnił samobójstwo w więzieniu, oczekując na kolejną rozprawę sądową. Amerykański wymiar sprawiedliwości prowadzi dochodzenie, które ma na celu pociągnięcie do odpowiedzialności współpracowników Epsteina i ludzi, którzy korzystali z jego usług.</p>
      <h3>Zobacz również:</h3>
      <ul>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Ffakty%2Fswiat%2Fnews-dostal-12-latki-w-prezencie-sledztwo-francuskiej-prokuratury%2CnId%2C3164288%3Fparametr%3Dembed_linki">"Dostał 12-latki w prezencie". Śledztwo francuskiej prokuratury w sprawie Epsteina</a>
        </li>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Ffakty%2Fswiat%2Fnews-ofiara-epsteina-gwalcil-mnie-wielokrotnie-rekin-bylby-dla-mn%2CnId%2C3208119%3Fparametr%3Dembed_linki">Ofiara Epsteina: Gwałcił mnie wielokrotnie, rekin byłby dla mnie lepszym przyjacielem</a>
        </li>
      </ul>
      <p>W ubiegłym tygodniu książę Andrzej, po udzieleniu wywiadu BBC, wycofał się z życia publicznego i zrezygnował z patronowania ponad 200 organizacjom charytatywnym. Zaprzecza jakoby kiedykolwiek uprawie seks z nastoletnią Amerykanką.</p>
      <h3>Zobacz również:</h3>
      <p>
        <a href="http://interia.hit.gemius.pl/hitredir/id=1vaV9GNUyavUs1ALlIkgOOVEXhyRwHt_dAWYRBWCA2..Z7/url=http%3A%2F%2Fwww.rmf24.pl%2Ftylko-w-rmf24%2Fbogdan-frymorgen%2Fblogi%2Fnews-czarna-owca-o-blekitnej-krwi%2CnId%2C3346967%3Fparametr%3Dembed_tyt">Czarna owca o błękitnej krwi</a>
      </p>
    </article>
  </body>
</html>