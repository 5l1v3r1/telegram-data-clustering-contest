<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/jemenski-huti-pritvorili-humanitarce-un/"/>
    <meta property="og:site_name" content="Krstarica"/>
    <meta property="article:published_time" content="2019-11-25T18:00:00+00:00"/>
    <meta property="og:title" content="Jemenski Huti pritvorili humanitarce UN"/>
    <meta property="og:description" content="SANA - Pobunjenička grupa Huti, koju podržava Iran, saopštila je danas da je, pod sumnjom za špijunažu, pritvorila određeni broj humanitarnih radnika"/>
  </head>
  <body>
    <article>
      <h1>Jemenski Huti pritvorili humanitarce UN</h1>
      <address><time datetime="2019-11-25T18:00:00+00:00">25 Nov 2019, 18:00</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521518-750x430.jpg"/>
        <figcaption>Foto: Tanjug/Tanjug, video</figcaption>
      </figure>
      <p>SANA – Pobunjenička grupa Huti, koju podržava Iran, saopštila je danas da je, pod sumnjom za špijunažu, pritvorila određeni broj humanitarnih radnika Ujedinjenih nacija, među kojima su i dva državljanina Jordana, koji su u međuvremenu pušteni.</p>
      <p>Lider Huta Abdel Mohsen Tavus negirao je izveštaje UN o korupciji među Hutima i optužio humanitarne organizacije da kuju zaveru kako bi napale Jemen bez ikakvih dokaza.</p>
      <p>On nije otkrio identitet pritvorenih stranih humanitaraca, ali je rekao da su dva Jordanca prebačena u glavni grad Sanu, koju su Huti 2014. godine preoteli od međunarodno priznate vlade.</p>
      <p>Ministarstvo spoljnih poslova Jordana potvrdilo je da su dva humanitarna radika puštena i otišla kućama.</p>
      <p>Prošle nedelje zvaničnica UN za humanitarnu pomoć Ursula Miler upozorila je na porast nasilja i uznemiravanja nad koima su na meti humanitarni radnici u delovima jemena pod kontrolom Huta.</p>
      <p>(Tanjug)</p>
    </article>
  </body>
</html>