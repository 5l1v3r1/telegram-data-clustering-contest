<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419222"/>
    <meta property="og:site_name" content="ערוץ 7"/>
    <meta property="article:published_time" content="2019-11-25T18:07:00+00:00"/>
    <meta property="og:title" content="דיווח: נתניהו יידרש לעזוב את תפקידי השר"/>
    <meta property="og:description" content="היועץ המשפטי לממשלה יבהיר לבנימין נתניהו כי לא יוכל להמשיך ולהחזיק במשרדים בשל כתבי האישום נגדו."/>
  </head>
  <body>
    <article>
      <h1>דיווח: נתניהו יידרש לעזוב את תפקידי השר</h1>
      <address><time datetime="2019-11-25T18:07:00+00:00">25 Nov 2019, 18:07</time> by <a rel="author">ערוץ 7</a></address>
      <p>היועץ המשפטי לממשלה אביחי מנדלבליט יודיע בשעות הקרובות כי על ראש הממשלה בנימין נתניהו להתפטר מתפקידיו כשר בשל כתבי האישום נגדו, כך דיווח העיתונאי ברוך קרא בחדשות 13.</p>
      <p>נתניהו מכהן כיום, לצד תפקידו כראש הממשלה, גם כשר הבריאות, שר הרווחה, שר התפוצות ושר החקלאות.</p>
      <p>על פי החוק אסור לו לכהן כשר לאחר שהוגש נגדו כתב אישום.</p>
      <p>במערכת הפוליטית מעריכים שראש הממשלה ימהר למסור לפחות שלושה מארבעת התיקים לחברי כנסת של הליכוד, ייתכן דווקא שלתומכיו של גדעון סער כדי להחליש את הביקורת נגדו.</p>
      <p>במקביל, יו"ר יהדות התורה, סגן שר הבריאות יעקב ליצמן, עשוי להתמנות בקרוב לשר הבריאות אם ראש הממשלה נתניהו יתפטר מהתפקיד.</p>
      <p>הדילמה מה יעשה ליצמן אם נתניהו יתפטר הובאה להצבעה במועצת גדולי התורה של אגודת ישראל, שאישרה את המהלך.</p>
      <p>נציין כי בעבר כבר נשא ליצמן בתואר 'שר הבריאות' אך פרש מהתפקיד ו"ירד" לדרגת סגן שר בשל חילול שבת ברכבת ישראל.</p>
    </article>
  </body>
</html>