<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905195/tagliafico-over-moeilijk-moment-alles-werd-in-vijf-seconden-teniet-gedaan-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T18:16:00+00:00"/>
    <meta property="og:title" content="Tagliafico kijkt nog steeds zijn ogen uit bij Ajax: 'Dat heeft me meest verbaasd'"/>
    <meta property="og:description" content="Nicolás Tagliafico kwam bijna twee jaar geleden vanuit Argentinië naar Ajax en was met de Amsterdammers erg dichtbij de finale van de Champions League. De verdediger verbaast zich nog dagelijks over zijn club, vooral over de jeugdopleiding. &quot;Een moeilijk moment, heel moeilijk&quot;, begint Tagliafico als hij bij Ajax TV terugdenkt aan de wedstrijd tegen Tottenham Hotspur in de halve finale van de Champions League. &quot;Alles wat we toen hadden opgebouwd werd in slechts vijf seconden teniet gedaan. Later, als alles bedaard is, denk je rustig na en besef je dat je iets prachtigs hebt bereikt.&quot; 'Goalgetter' Tagliafico verbaasd door zichzelf: &quot;Ik kan er wel van genieten&quot; 'We hebben zin om heel Europa te laten zien dat Ajax nog steeds sterk is'"/>
  </head>
  <body>
    <article>
      <h1>Tagliafico kijkt nog steeds zijn ogen uit bij Ajax: 'Dat heeft me meest verbaasd'</h1>
      <address>
        <time datetime="2019-11-25T18:16:00+00:00">25 Nov 2019, 18:16</time>
      </address>
      <p>
        <b>Nicolás Tagliafico kwam bijna twee jaar geleden vanuit Argentinië naar Ajax en was met de Amsterdammers erg dichtbij de finale van de Champions League. De verdediger verbaast zich nog dagelijks over zijn club, vooral over de jeugdopleiding.</b>
      </p>
      <p>"Een moeilijk moment, heel moeilijk", begint Tagliafico als hij bij <a href="https://www.ajax.nl/streams/actueel/tagliafico-europa-laten-zien-dat-ajax-nog-steeds-sterk-is.htm"><i>Ajax TV</i></a> terugdenkt aan de wedstrijd tegen Tottenham Hotspur in de halve finale van de Champions League. "Alles wat we toen hadden opgebouwd werd in slechts vijf seconden teniet gedaan. Later, als alles bedaard is, denk je rustig na en besef je dat je iets prachtigs hebt bereikt."</p>
      <p>Tagliafico maakte bijna twee jaar geleden de overstap vanuit Argentinië om te gaan spelen voor Ajax. De verdediger had niet veel tijd nodig om te imponeren in Amsterdam. "Ik wist vanaf het begin waar ik terecht zou komen. Bij een club met een rijke geschiedenis, een club die de Champions League heeft gewonnen. Een club met een herkenbare speelstijl, ingegeven door Johan Cruijff."</p>
      <p>Vooral de jeugdopleiding van de Amsterdamse club maakt nog steeds indruk op de Argentijn. "Wat me nog het meest heeft verbaasd is het aantal talenten die worden ingebracht", aldus de verdediger. "Sinds ik hier ben heb ik zeker met ongeveer vijftien of twintig spelers van zeventien, achttien of negentien jaar getraind. Dat verbaast mij echt. Want ze zijn met velen, maar hebben ook allemaal kwaliteit. Echt indrukwekkend."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904546/-goalgetter-tagliafico-verbaasd-door-zichzelf-ik-kan-er-wel-van-genieten-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/905156/-we-hebben-zin-om-heel-europa-te-laten-zien-dat-ajax-nog-steeds-sterk-is-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>