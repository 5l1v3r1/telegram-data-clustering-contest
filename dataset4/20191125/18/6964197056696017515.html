<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://smartmania.cz/dalsi-vecko-s-ohebnym-displejem-se-odhaluje-vypada-lepe-nez-motorola-razr/"/>
    <meta property="og:site_name" content="SMARTmania.cz"/>
    <meta property="article:published_time" content="2019-11-25T18:30:24+00:00"/>
    <meta property="og:title" content="Další véčko s ohebným displejem se odhaluje. Vypadá lépe než Motorola Razr"/>
    <meta property="og:description" content="Společnost Visionox, která se zabývá především výrobou displejů, ukázala na konferenci v Číně dva zajímavé produkty využívající ohebné displeje. V obou"/>
  </head>
  <body>
    <article>
      <h1>Další véčko s ohebným displejem se odhaluje. Vypadá lépe než Motorola Razr</h1>
      <address><time datetime="2019-11-25T18:30:24+00:00">25 Nov 2019, 18:30</time> by <a rel="author" href="https://smartmania.cz/author/jakub_karasek/" target="_blank">Jakub Karásek</a></address>
      <p>Společnost Visionox, která se zabývá především výrobou displejů, ukázala na konferenci v Číně dva zajímavé produkty využívající ohebné displeje. V obou případech se jedná o prototypy, které však naznačují blízkou budoucnost.</p>
      <figure>
        <img src="https://smartmania.cz/wp-content/uploads/2019/11/visionox.jpg"/>
      </figure>
      <h3>Véčkový telefon</h3>
      <p>Prvním z demonstrovaných prototypů je zajímavě vypadající véčkový smartphone. Na rozdíl od nedávno představené Motoroly RAZR nemá tento telefon vystouplou širokou bradu, ale v otevřeném stavu vypadá jako poměrně konvenční smartphone dnešní doby.</p>
      <figure>
        <video src="https://fdn.gsmarena.com/imgroot/news/19/11/visionox-new-displays/gsmarena_v001.mp4#t=0.5" autoplay="" loop=""/>
      </figure>
      <p>
        <i>Pokud se vám video nezobrazí, můžete se podívat na animované gify přímo na této čínské stránce (<a href="https://www.ithome.com/0/458/743.htm">1</a> &amp; <a href="https://www.ithome.com/0/458/747.htm">2</a>).</i>
      </p>
      <p>Prototyp využívá 6,47″ AMOLED displeje, přičemž výrobce slibuje, že se v místě ohybu nenachází žádný hmatatelný přechod.</p>
      <h3>Rolovatelný displej</h3>
      <p>Druhým ukázaným produktem je displej, který lze složit do ruličky o průměru 7 mm. Jedná se opět o panel typu AMOLED, v tomto případě však bez konkrétního využití v reálném produktu; scénář využití je tak v tuto chvíli zatím neznámý.</p>
    </article>
  </body>
</html>