<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport.cz/hokej/nhl/clanek/1166447-hracem-tydne-v-nhl-je-krejciho-a-pastrnakuv-spoluhrac-marchand.html"/>
    <meta property="og:site_name" content="www.sport.cz"/>
    <meta property="article:published_time" content="2019-11-25T18:52:00+00:00"/>
    <meta property="og:title" content="NHL | Hráčem týdne v NHL je Krejčího a Pastrňákův spoluhráč Marchand"/>
    <meta property="og:description" content="Hráčem týdne v NHL byl vyhlášen útočník Bostonu Brad Marchand, spoluhráč českých hokejistů Davida Krejčího a Davida Pastrňáka. Jednatřicetiletý Kanaďan ve třech vítězných zápasech Bruins minulý týden zaznamenal tři góly a čtyři asistence, přičemž část těchto sedmi bodů nasbíral právě ve spolupráci s českými útočníky."/>
  </head>
  <body>
    <article>
      <h1>NHL | Hráčem týdne v NHL je Krejčího a Pastrňákův spoluhráč Marchand</h1>
      <address><time datetime="2019-11-25T18:52:00+00:00">25 Nov 2019, 18:52</time> by <a rel="author">ČTK</a></address>
      <p>Hráčem týdne v NHL byl vyhlášen útočník Bostonu Brad Marchand, spoluhráč českých hokejistů Davida Krejčího a Davida Pastrňáka. Jednatřicetiletý Kanaďan ve třech vítězných zápasech Bruins minulý týden zaznamenal tři góly a čtyři asistence, přičemž část těchto sedmi bodů nasbíral právě ve spolupráci s českými útočníky.</p>
      <p>Druhou hvězdou byl vyhlášen kapitán Edmontonu Connor McDavid. Dvaadvacetiletý centr si ve čtyřech duelech připsal čtyři branky a tři asistence a Oilers třikrát vyhráli.</p>
      <p>Čtyřikrát se minulý týden trefila také třetí hvězda Brock Nelson z New York Islanders. Osmadvacetiletý Američan mimo jiné rozhodl góly v prodloužení o dvou výhrách nad Pittsburghem za sebou, k tomu přidal ještě asistenci.</p>
      <figure>
        <iframe data-src="https://twitter.com/PR_NHL/status/1199010318376226817?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>