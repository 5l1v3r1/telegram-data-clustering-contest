<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23513924-polonia-repatriat-circa-100-tone-din-rezervele-sale-aur-banca-angliei.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-25T18:37:00+00:00"/>
    <meta property="og:title" content="Polonia a repatriat circa 100 de tone din rezervele sale de aur de la Banca Angliei"/>
    <meta property="og:description" content="Polonia a repatriat circa 100 de tone din rezervele sale de aur, în valoare de aproximativ 18,3 miliarde de zloţi (4,7 miliarde de dolari), depozitate la Banca Angliei, a comunicat luni şeful"/>
  </head>
  <body>
    <article>
      <h1>Polonia a repatriat circa 100 de tone din rezervele sale de aur de la Banca Angliei</h1>
      <address><time datetime="2019-11-25T18:37:00+00:00">25 Nov 2019, 18:37</time> by <a rel="author">V.M.</a></address>
      <p><b>Polonia a repatriat circa 100 de tone din rezervele sale de aur, în valoare de aproximativ 18,3 miliarde de zloţi (4,7 miliarde de dolari), depozitate la Banca Angliei, a comunicat luni şeful Băncii centrale poloneze, Adam Glapinski, potrivit agenției DPA, citează <a href="https://www.agerpres.ro/economic-extern/2019/11/25/polonia-a-repatriat-circa-100-de-tone-din-rezervele-sale-de-la-banca-angliei--409390">Agerpres</a>.</b><br/><br/>Polonia şi-a păstrat cea mai mare parte a rezervelor sale de aur la Banca Angliei după cel de-Al Doilea Război Mondial.<br/><br/>Aurul a fost repatriat în opt tranşe de câte o mie de lingouri fiecare. Acestea au fost aduse pe calea aerului pe aeroporturile din Varşovia şi Poznan, fiind transportat ulterior către seifuri ale Băncii Centrale de pe teritoriul ţării.<br/><br/>Banca Centrală a Poloniei deţine în prezent rezerve de 228,6 tone de aur, din care 105 tone sunt depozitate acum în propriile seifuri, conform unui comunicat al instituţiei.<br/><br/>Aceasta a mai informat că şi-a majorat rezervele cu 127,5 tone în anii 2018-2019.​<br/><b><br/></b><b><br/></b><b>Citește și: <a href="https://www.hotnews.ro/stiri-esential-23502925-klaus-iohannis-nu-promulgat-legea-lui-dragnea-privind-repatrierea-aurului-bnr-trimis-spre-reexaminare-parlamentului.htm">Klaus Iohannis nu a promulgat legea lui Dragnea privind repatrierea aurului BNR și a trimis-o spre reexaminare Parlamentului</a></b></p>
    </article>
  </body>
</html>