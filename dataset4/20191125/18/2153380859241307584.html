<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/idiaitera-epikindyni-i-katastasi-sti-rodo-apo-tin-kakokairia-binteo-foto"/>
    <meta property="og:site_name" content="The Pressroom"/>
    <meta property="article:published_time" content="2019-11-25T18:20:08+00:00"/>
    <meta property="og:title" content="Ιδιαίτερα επικίνδυνη η κατάσταση στη Ρόδο από την κακοκαιρία (ΒΙΝΤΕΟ-ΦΩΤΟ)"/>
    <meta property="og:description" content="Κακοκαιρία - Ρόδος: Δοκιμάζεται η Ρόδος από τα ακραία καιρικά φαινόμενα που εκδηλώθηκαν από το απόγευμα. Οι δρόμοι έχουν μετατραπεί σε ορμητικούς χειμάρρους, τόσο στην πόλη όσο και σε χωριά, έχουμε διακοπές ρεύματος και έχουν σημειωθεί υπερχειλίσεις ποταμιών, που σημειώθηκαν στις περιοχές Αρχίπολη, Λάρδο, Ιαλυσό, Απολακκιά, Άγιο Ισίδωρο, Μανδρικό και έχουν προκαλέσει ανησυχία στους κατοίκους. Η κατάσταση είναι δύσκολη και οι αρμόδιες υπηρεσίες συνιστούν εξαιρετική προσοχή σε όλους όσους κινούνται στο οδικό δίκτυο, εντός ή εκτός της πόλης της Ρόδου, καθώς η κατάσταση κρίνεται ιδιαίτερα επικίνδυνη με το νερό να έχει φτάσει στο ένα μέτρο σε κεντρικούς δρόμους."/>
  </head>
  <body>
    <article>
      <h1>Ιδιαίτερα επικίνδυνη η κατάσταση στη Ρόδο από την κακοκαιρία (ΒΙΝΤΕΟ-ΦΩΤΟ)</h1>
      <address>
        <time datetime="2019-11-25T18:20:08+00:00">25 Nov 2019, 18:20</time>
      </address>
      <p>
        <b><a href="https://www.thepressroom.gr/tags/kakokairia">Κακοκαιρία</a> - <a href="https://www.thepressroom.gr/tags/rodos">Ρόδος</a>: Δοκιμάζεται η Ρόδος από τα ακραία καιρικά φαινόμενα που εκδηλώθηκαν από το απόγευμα. Οι δρόμοι έχουν μετατραπεί σε ορμητικούς χειμάρρους, τόσο στην πόλη όσο και σε χωριά, έχουμε διακοπές ρεύματος και έχουν σημειωθεί υπερχειλίσεις ποταμιών, που σημειώθηκαν στις περιοχές Αρχίπολη, Λάρδο, Ιαλυσό, Απολακκιά, Άγιο Ισίδωρο, Μανδρικό και έχουν προκαλέσει ανησυχία στους κατοίκους.</b>
      </p>
      <p>Η κατάσταση είναι δύσκολη και οι αρμόδιες υπηρεσίες συνιστούν εξαιρετική προσοχή σε όλους όσους κινούνται στο οδικό δίκτυο, εντός ή εκτός της πόλης της Ρόδου, καθώς η κατάσταση κρίνεται ιδιαίτερα επικίνδυνη με το νερό να έχει φτάσει στο ένα μέτρο σε κεντρικούς δρόμους.</p>
      <h3>Έκλεισε η γέφυρα του Μάκκαρη</h3>
      <figure>
        <img src="https://www.thepressroom.gr/sites/default/files/inline-images/26549816478ba0a7e9874154914fec90.jpg"/>
      </figure>
      <p>Στα δύο έχει κοπεί η Ρόδος, καθώς έχει υπερχειλίσει ο ποταμός στο χωριό της Μαλώνας, απ’ όπου έχει δημιουργηθεί η παρακαμπήρια οδός που συνδέει το νησί με τη Νότια Ρόδο, μετά το κλείσιμο της γέφυρας του Μάκκαρη.</p>
      <p>Λόγω της έντονης κακοκαιρίας που επικρατεί από τα ξημερώματα κυρίως στο νησί, η συγκεκριμένη γέφυρα γέμισε για πρώτη φορά τα τελευταία είκοσι χρόνια με νερό, όπως εξήγησαν μιλώντας στη «Ροδιακή» οι κάτοικοι της περιοχής.</p>
      <p>Τα ορμητικά νερά στη συγκεκριμένη γέφυρα καθιστούν απαγορευτική την κυκλοφορία των οχημάτων, στον μοναδικό δρόμο που έχει απομείνει να συνδέει τη Μαλώνα με τα Μάσαρη και κατ’ επέκταση με ολόκληρη τη Νότια Ρόδο.</p>
      <figure>
        <iframe src="https://www.youtube.com/embed/mX42BybL2GY" width="854" height="480" data-service="Youtube" scrolling="no"/>
      </figure>
      <h3>Δήμαρχος Ρόδου: Να αποφεύγονται οι μετακινήσεις</h3>
      <p>Ανακοίνωση εξέδωσε και ο δήμαρχος Ρόδου κ. Αντώνης Καμπουράκης συνιστώντας στους συμπολίτες μας να αποφύγουν τις μετακινήσεις.</p>
      <p>Η σχετική ανακοίνωση αναφέρει:</p>
      <p>
        <b>"Λόγω των έκτακτων δυσμενών καιρικών συνθηκών και των προβλημάτων στο οδικό δίκτυο, ο Δήμος Ρόδου, συνιστά στους πολίτες να είναι ιδιαίτερα προσεχτικοί, να περιορίσουν στο ελάχιστο τις μετακινήσεις τους, για να μην θέσουν σε κίνδυνο την ζωή τους.</b>
      </p>
      <p>
        <b>Ο Δήμαρχος Ρόδου Αντώνης Β. Καμπουράκης"</b>
      </p>
      <p>Στην Ιαλυσό δρόμοι και σπίτια έχουν πλημμυρίσει. Δείτε το βίντεο από την Ιαλυσό της Ρόδου:</p>
      <figure>
        <iframe src="https://www.youtube.com/embed/RDPXhe9uyVM" width="854" height="480" data-service="Youtube" scrolling="no"/>
      </figure>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fmeletios%2Fvideos%2F10219071636838375%2F&amp;show_text=&amp;width=640" width="640" height="355" data-service="Facebook" scrolling="no"/>
      </figure>
      <p>Το φωτογραφικό υλικο και τα βίντεο της ΡΟΔΙΑΚΗΣ είναι ενδεικτικά της δοκιμασίας που περνά απόψε το νησί των Ιπποτών:</p>
      <figure>
        <img src="https://www.thepressroom.gr/sites/default/files/inline-images/2a60526081d9e44dd1d0bbc6c8baa433.jpg"/>
      </figure>
      <figure>
        <img src="https://www.thepressroom.gr/sites/default/files/inline-images/9ab9213574e619e5a300b91fa4e65fb2.jpg"/>
      </figure>
      <figure>
        <img src="https://www.thepressroom.gr/sites/default/files/inline-images/68a1953c79ebb9daf1fbb7532278f6c9.jpg"/>
      </figure>
      <figure>
        <img src="https://www.thepressroom.gr/sites/default/files/inline-images/c989c7b01b8509f894adc2ef2c9973e3.jpg"/>
      </figure>
      <h3>Κλειστά και αύριο τα σχολεία</h3>
      <p>Κλειστά θα παραμείνουν και αύριο τα σχολεία της Ρόδου εξαιτίας των έντονων αυτών καιρικών φαινομένων.</p>
      <p>Στη σχετική ανακοίνωση αναφέρονται τα εξής:</p>
      <p>
        <b>«Με απόφαση του Δημάρχου Ρόδου (στάλθηκε στην Α΄/θμια Εκπαίδευση Δωδεκανήσου) αύριο Τρίτη 26-11-2019 όλα τα σχολεία του νησιού της Ρόδου (Α΄/θμιας &amp; Β΄/θμιας Εκπ/σης) θα είναι κλειστά λόγω έντονων καιρικών φαινομένων».</b>
      </p>
      <p>Εικόνες καταστροφής καιπό το χωρίο Αρχάγγελος:</p>
      <figure>
        <iframe src="https://www.youtube.com/embed/eweXEKUq_AM" width="854" height="480" data-service="Youtube" scrolling="no"/>
      </figure>
    </article>
  </body>
</html>