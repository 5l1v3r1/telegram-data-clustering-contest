<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.matichon.co.th/foreign/news_1768399"/>
    <meta property="og:site_name" content="มติชนออนไลน์"/>
    <meta property="article:published_time" content="2019-11-25T18:58:39+00:00"/>
    <meta property="og:title" content="“แคร์รี หล่ำ” ยอมรับความพ่ายแพ้-พร้อมฟังเสียงปชช. ปักกิ่งย้ำยังไง “ฮ่องกง” ก็เป็นของจีน"/>
    <meta property="og:description" content="เมื่อวันที่ 25 พฤศจิกายน สำนักข่าวต่างประเทศรายงานว่า ขณะที่นางแคร์รี หล่ำ ผู้บริหารเขตเศรษฐกิจพิเศษฮ่องกง ที่ได้รับการสนับสนุนจากทางการจีนอย่างเต็มที่ จะออกแถลงการณ์ยอมรับความพ่ายแพ้และเคารพต่อผลการเลือกตั้งสภาท้องถิ่นฮ่องกง หลังจากผลปรากฎออกมาว่าพรรคการเมืองสนับสนุนประชาธิปไตยในฮ่องกงสร้างปรากฏการณ์ทางการเมืองด้วยการกวาดชัยชนะไปอย่างถล่มทลาย โดยนางหล่ำกล่าวแสดงความหวังว่าสถานการณ์สงบสันติ ปลอดภัยและเป็นระเบียบเรียบร้อยเหมือนเช่นสุดสัปดาห์ของการเลือกตั้งจะสามารถคงอยู่ต่อเนื่องต่อไป และว่า “รัฐบาลจะรับฟังเสียงสะท้อนความคิดเห็นของสมาชิกของสาธารณะอย่างจริงจังและอ่อนน้อม” ด้านนายหวัง อี้ รัฐมนตรีต่างประเทศของจีน กล่าวย้ำว่า ฮ่องกง ยังเป็นส่วนหนึ่งของจีนต่อไป ไม่ว่าจะเกิดอะไรขึ้นกับการเลือกตั้งที่ผ่านมาก็ตาม ความพยายามใดๆ ที่จะก่อกวนหรือทำลายความรุ่งเรืองและมั่งคั่งของฮ่องกงไม่มีวันที่จะประสบผลสำเร็จ"/>
  </head>
  <body>
    <article>
      <h1>“แคร์รี หล่ำ” ยอมรับความพ่ายแพ้-พร้อมฟังเสียงปชช. ปักกิ่งย้ำยังไง “ฮ่องกง” ก็เป็นของจีน</h1>
      <address><time datetime="2019-11-25T18:58:39+00:00">25 Nov 2019, 18:58</time> by <a rel="author">matichon</a></address>
      <p>เมื่อวันที่ 25 พฤศจิกายน สำนักข่าวต่างประเทศรายงานว่า ขณะที่นางแคร์รี หล่ำ ผู้บริหารเขตเศรษฐกิจพิเศษฮ่องกง ที่ได้รับการสนับสนุนจากทางการจีนอย่างเต็มที่ จะออกแถลงการณ์ยอมรับความพ่ายแพ้และเคารพต่อผลการเลือกตั้งสภาท้องถิ่นฮ่องกง หลังจากผลปรากฎออกมาว่าพรรคการเมืองสนับสนุนประชาธิปไตยในฮ่องกงสร้างปรากฏการณ์ทางการเมืองด้วยการกวาดชัยชนะไปอย่างถล่มทลาย โดยนางหล่ำกล่าวแสดงความหวังว่าสถานการณ์สงบสันติ ปลอดภัยและเป็นระเบียบเรียบร้อยเหมือนเช่นสุดสัปดาห์ของการเลือกตั้งจะสามารถคงอยู่ต่อเนื่องต่อไป และว่า “รัฐบาลจะรับฟังเสียงสะท้อนความคิดเห็นของสมาชิกของสาธารณะอย่างจริงจังและอ่อนน้อม” ด้านนายหวัง อี้ รัฐมนตรีต่างประเทศของจีน กล่าวย้ำว่า ฮ่องกง ยังเป็นส่วนหนึ่งของจีนต่อไป ไม่ว่าจะเกิดอะไรขึ้นกับการเลือกตั้งที่ผ่านมาก็ตาม ความพยายามใดๆ ที่จะก่อกวนหรือทำลายความรุ่งเรืองและมั่งคั่งของฮ่องกงไม่มีวันที่จะประสบผลสำเร็จ</p>
    </article>
  </body>
</html>