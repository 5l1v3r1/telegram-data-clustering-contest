<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/tramp-nagorodiv-psa-yakiy-dopomagav-u-likvidaciji-al-bagdadi-video-50055631.html"/>
    <meta property="og:site_name" content="НВ"/>
    <meta property="article:published_time" content="2019-11-25T18:52:00+00:00"/>
    <meta property="og:title" content="Трамп прийняв у Білому домі пса, який допомагав у ліквідації аль-Багдаді"/>
    <meta property="og:description" content="Президент США Дональд Трамп нарешті прийняв у Білому домі собаку на кличку Конан, який отримав поранення під час спецоперації з ліквідації лідера Ісламської держави Абу Бакра аль-Багдаді."/>
  </head>
  <body>
    <article>
      <h1>Трамп прийняв у Білому домі пса, який допомагав у ліквідації аль-Багдаді</h1>
      <h2>Президент США Дональд Трамп нарешті прийняв у Білому домі собаку на кличку Конан, який отримав поранення під час спецоперації з ліквідації лідера Ісламської держави Абу Бакра аль-Багдаді.</h2>
      <address>
        <time datetime="2019-11-25T18:52:00+00:00">25 Nov 2019, 18:52</time>
      </address>
      <p>Зустріч Трампа з Конаном відбулася через чотири тижні після того, як <a href="https://nv.ua/ukr/world/countries/znishchennya-al-bagdadi-tramp-pokazav-foto-postrazhdaloji-sobaki-50050321.html">він розсекретив фото</a> пса і запросив його в Білий дім.</p>
      <p>«Отже, це Конан. Напевно, найвідоміший собака в світі. Я багато дізнався про цю породу собак. Він навчений, так що якщо ви відкриєте рота, то будете атаковані. Вам краще бути дуже, дуже обережними», - сказав Трамп журналістам.</p>
      <p>За словами Трампа, він вручив псу орден і грамоту. «Я думаю, що Конан точно знав, що відбувалося [під час спецоперації американських військових]», - сказав Трамп.</p>
      <p>Під час промови Трампа віце-президент Майк Пенс погладив Конана по голові. У той же час Трамп не торкався до пса перед журналістами. Він також проігнорував питання одного з репортерів, чи хоче він погладити собаку.</p>
      <p>Нагадаємо, 27 жовтня стало відомо, що <a href="https://nv.ua/ukr/world/countries/amerikanski-viyskovi-likviduvali-lidera-id-al-bagdadi-novini-ssha-50050041.html">США провели операцію з ліквідації лідера ІДІЛ Абу Бакра аль-Багдаді.</a></p>
      <p>Надсекретна операція проводилася в провінції Ідліб в Сирії, де розташований останній оплот Ісламської держави. За повідомленнями ЗМІ, американські вертольоти обстрілювали околиці села Бариша протягом 30 хвилин. Сама операція тривала близько чотирьох годин.</p>
      <p><a href="https://nv.ua/ukr/world/countries/ostanki-al-bagdadi-pohovali-v-mori-novini-svitu-50050307.html">Останки аль-Багдаді були поховані в мор</a>і.</p>
      <p>Через чотири дні <a href="https://nv.ua/ukr/world/countries/id-oficiyno-pidtverdila-smert-svogo-vatazhka-abu-bakra-al-bagdadi-50050933.html">терористи підтвердили смерть свого лідера.</a> Наступником аль-Багдаді став такий собі Абу Ібрагім Аль-Хашимі Аль-Курейші.</p>
    </article>
  </body>
</html>