<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/business/news/595041/%E0%A6%B0%E0%A6%BF%E0%A6%9F%E0%A6%BE%E0%A6%B0%E0%A7%8D%E0%A6%A8-%E0%A6%9C%E0%A6%AE%E0%A6%BE-%E0%A6%A6%E0%A7%87%E0%A6%93%E0%A6%AF%E0%A6%BC%E0%A6%BE%E0%A6%B0-%E0%A6%B8%E0%A6%AE%E0%A6%AF%E0%A6%BC-%E0%A6%8F%E0%A6%95%E0%A6%A6%E0%A6%BF%E0%A6%A8-%E0%A6%AC%E0%A6%BE%E0%A6%A1%E0%A6%BC%E0%A6%B2%E0%A7%8B"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-25T18:25:00+00:00"/>
    <meta property="og:title" content="রিটার্ন জমা দেওয়ার সময় একদিন বাড়লো"/>
    <meta property="og:description" content="রিটার্ন জমা দেওয়ার সময় একদিন বাড়িয়েছে জাতীয় রাজস্ব বোর্ড (এনবিআর)। আগামী ৩০ নভেম্বর রিটার্ন জমা দেওয়ার শেষ দিন হলেও ১ ডিসেম্বর রিটার্ন জমা দেওয়া যাবে। সোমবার (২৫ নভেম্বর) এ সংক্রান্ত একটি প্রজ্ঞাপন জারি করেছে এনবিআর। এনবিআর বলছে, ৩০ নভেম্বর (শনিবার) ছুটির দিন হওয়ায় পরদিন ১..."/>
  </head>
  <body>
    <article>
      <h1>রিটার্ন জমা দেওয়ার সময় একদিন বাড়লো</h1>
      <address><time datetime="2019-11-25T18:25:00+00:00">25 Nov 2019, 18:25</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/600x0x1/uploads/media/2016/02/02/2aac1df60ccd38f23874936dbf77fb44-.jpg"/>
        <figcaption>এনবিআর</figcaption>
      </figure>
      <p>রিটার্ন জমা দেওয়ার সময় একদিন বাড়িয়েছে জাতীয় রাজস্ব বোর্ড (এনবিআর)। আগামী ৩০ নভেম্বর রিটার্ন জমা দেওয়ার শেষ দিন হলেও ১ ডিসেম্বর রিটার্ন জমা দেওয়া যাবে। সোমবার (২৫ নভেম্বর) এ সংক্রান্ত একটি প্রজ্ঞাপন জারি করেছে এনবিআর।</p>
      <p>এনবিআর বলছে, ৩০ নভেম্বর (শনিবার) ছুটির দিন হওয়ায় পরদিন ১ ডিসেম্বর রবিবার রিটার্ন জমা নেওয়া হবে। এ ব্যাপারে এনবিআরের সব সার্কেল অফিস ও কর কমিশনারদের একটি নির্দেশনা দিয়েছেন এনবিআর চেয়ারম্যান মোশাররফ হোসেন ভূঁইয়া। নির্দেশনায় সেবার মনোভাব নিয়ে ১ ডিসেম্বর করদাতাদের কাছ থেকে রিটার্ন জমা নেওয়ার কথা বলা হয়েছে। পাশাপাশি ৩০ নভেম্বর জাতীয় আয়কর দিবস পালন করার জন্য প্রত্যেক সার্কেল অফিস ও কর কমিশনারদেরকে নির্দেশনা দেওয়া হয়েছে।</p>
      <p>নিয়ম অনুযায়ী আগামী ১ ডিসেম্বরের পর আয়কর রিটার্ন জমা দেওয়া যাবে না। তবে, উপ কর-কমিশনারের কাছে সময় বাড়ানোর আবেদন করাসহ জরিমানা দিয়ে রিটার্ন জমা দেওয়া যাবে।</p>
      <footer>/জিএম/এনআই/</footer>
    </article>
  </body>
</html>