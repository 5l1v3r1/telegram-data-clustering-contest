<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807488/%D9%87%D9%84%D9%86%D8%AF-%D8%A8%D9%87-%D8%A7%D8%A6%D8%AA%D9%84%D8%A7%D9%81-%D8%AF%D8%B1%DB%8C%D8%A7%DB%8C%DB%8C-%D8%AA%D8%AD%D8%AA-%D8%B1%D9%87%D8%A8%D8%B1%DB%8C-%D9%81%D8%B1%D8%A7%D9%86%D8%B3%D9%87-%D9%85%DB%8C%E2%80%8C%D9%BE%DB%8C%D9%88%D9%86%D8%AF%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T18:47:00+00:00"/>
    <meta property="og:title" content="هلند به ائتلاف دریایی تحت رهبری فرانسه می‌پیوندد"/>
    <meta property="og:description" content="منابع هلندی از پیوستن این کشور به ائتلاف دریایی تحت رهبری فرانسه در تنگه هرمز خبر دادند."/>
  </head>
  <body>
    <article>
      <h1>هلند به ائتلاف دریایی تحت رهبری فرانسه می‌پیوندد</h1>
      <h2>منابع هلندی از پیوستن این کشور به ائتلاف دریایی تحت رهبری فرانسه در تنگه هرمز خبر دادند.</h2>
      <address>
        <time datetime="2019-11-25T18:47:00+00:00">25 Nov 2019, 18:47</time>
      </address>
      <p>به گزارش گروه سیاسی خبرگزاری دانشجو، خبرگزاری هلندی ANP روز دوشنبه به نقل از منابع آگاه در دولت هلند گزارش داد که این کشور قصد دارد به ائتلاف دریای تحت رهبری فرانسه در تنگه هرمز ملحق شود.<br/><br/>خبر پیوستن هلند به ائتلاف دریایی به رهبری فرانسه در تنگه هرمز ساعاتی پس از اعلام پیوستن کشور‌های قطر و کویت به این ائتلاف، از سوی خبرگزاری ANP منتشر شده است.<br/><br/>ائتلاف دریایی تحت رهبری فرانسه قرار است به‌منظور آنچه «حفاظت از کشتیرانی» خوانده می‌شود، کار خود را در تنگه هرمز آغاز کند. روز یکشنبه «فلورنس پارلی» وزیر دفاع فرانسه در یک نشست خبری در ابوظبی امارات تشکیل این ائتلاف دریایی را اعلام کرد.<br/><br/>وزیر دفاع فرانسه بدون اشاره به نام کشور‌هایی که قصد دارند به ائتلاف بپیوندند، اعلام کرد که کشور‌های عضو ائتلاف بر سر اینکه مرکز فرماندهی این ائتلاف در خاک امارات باشد به توافق رسیده‌اند.<br/><br/>پیش از این آمریکا نیز یک ائتلاف دریایی را به بهانه تأمین امنیت کشتیرانی در آب‌های منطقه راه‌اندازی کرده بود؛ ائتلافی بسیاری از متحدان آمریکا (از جمله ژاپن و آلمان) نسبت به اهداف واقعی آمریکا از تشکیل آن ابراز تردید کرده و از پیوستن به آن امتناع ورزیده‌اند. این ائتلاف که واشنگتن مدعی بود کشور‌های زیادی به آن خواهند پیوست، اکنون با ۶ عضو در حال فعالیت است.</p>
    </article>
  </body>
</html>