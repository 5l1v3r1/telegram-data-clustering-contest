<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/kultura/v-nimechchyni-z-muzeiu-vkraly-skarby-na-1-mlrd-203455.html"/>
    <meta property="og:site_name" content="5 канал"/>
    <meta property="article:published_time" content="2019-11-25T18:03:00+00:00"/>
    <meta property="og:title" content="В Німеччині з музею вкрали скарби на €1 млрд"/>
    <meta property="og:description" content="Грабіжники всередину потрапили дуже простим способом"/>
  </head>
  <body>
    <article>
      <h1>В Німеччині з музею вкрали скарби на €1 млрд</h1>
      <address>
        <time datetime="2019-11-25T18:03:00+00:00">25 Nov 2019, 18:03</time>
      </address>
      <p>З музею Грюнес Гевьольбе в Дрездені зі скарбниці Августа Сильного невідомі вкрали коштовності вартістю близько €1 млрд. Про це повідомляє <a href="https://www.bild.de/regional/dresden/dresden-aktuell/grossalarm-nach-angeblichem-ueberfall-milliarden-coup-im-gruenen-gewoelbe-66254972.bild.html">Bild</a>.</p>
      <p>Перед пограбуванням зловмисники підпалили електрощит, який забезпечував систему безпеки музею. Як тільки будівлю знеструмили, грабіжники проникли всередину, забрали прикраси й зникли.</p>
      <p>Невдовзі правоохоронці виявили спалений автомобіль зловмисників на одній з парковок. Пошуки грабіжників тривають.</p>
      <p>Як повідомляв 5.ua, в Німеччині у баварському містечку Лор-ам-Майн <a href="https://www.5.ua/svit/vyiavliaietsia-ne-taka-tse-vzhe-i-kazka-v-nimechchyni-znaishly-nadhrobok-bilosnizhky-197392.html">спадкоємці одного старовинного будинку випадково знайшли надгробну плиту, яка належить прототипу Білосніжки</a> із знаменитої казки братів Грімм – Марії-Софії фон Ерталь. Тепер вона зберігається в музеї єпархії Бамберга. На камені написано: "Благородна героїня християнства – тут вона спочиває після перемоги віри істиною в очікуванні Світлого Воскресіння".</p>
    </article>
  </body>
</html>