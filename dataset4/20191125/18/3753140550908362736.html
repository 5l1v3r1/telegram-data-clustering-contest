<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/25/zelenskyy_obicyaye_zvernutysya_do_rosiyi_schodo_vkradenogo_ozbroyennya_na_katerakh"/>
    <meta property="og:site_name" content="espreso.tv"/>
    <meta property="article:published_time" content="2019-11-25T18:12:00+00:00"/>
    <meta property="og:title" content="Зеленський обіцяє звернутися до Росії щодо вкраденого озброєння на катерах"/>
    <meta property="og:description" content="Через три місяці військові катери, які Росія повернула Україні, будуть готові для використання, заявив президент Володимир Зеленський у своєму щотижневому відеозверненні"/>
  </head>
  <body>
    <article>
      <h1>Зеленський обіцяє звернутися до Росії щодо вкраденого озброєння на катерах</h1>
      <address>
        <time datetime="2019-11-25T18:12:00+00:00">25 Nov 2019, 18:12</time>
      </address>
      <p>Через три місяці військові катери, які Росія повернула Україні, будуть готові для використання, заявив президент <a href="https://espreso.tv/article/2018/12/27/10_faktiv_iz_zhyttya_volodymyra_zelenskogo">Володимир Зеленський</a> у своєму щотижневому відеозверненні</p>
      <p>Відео оприлюднено на сторінці Зеленського у Facebook.</p>
      <p>"Друзі! Раз на тиждень відверто ділитимуся всім, що на душі. Розповідатиму про наші успіхи, перемоги, плани та невдачі (а вони, звичайно, теж є). Сподіваюся, що такий формат усім "залетить", - написав Зеленський у підводці до відео.</p>
      <p>У своєму відеозверненні Зеленський прокоментував можливість повернення обладнання, яке Росія вкрала з українських кораблів Нікополь, Бердянськ і Яни Капу.</p>
      <p>"Так, не все там гаразд. Деякого обладнання немає. Як я і обіцяв, зараз з'являться списки чого немає. По-перше, ми звернемося до Росії, щоб вона нам обов'язково це повернула. По-друге, в будь-якому разі, через три місяці наші військові катери будуть готові", - сказав президент.</p>
      <p>Він вважає, що це в будь-якому разі “радісна новина”.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fzelenskiy95%2Fvideos%2F2390516187865410%2F&amp;show_text=0&amp;width=267" width="267" height="477" data-service="Facebook" scrolling="no"/>
      </figure>
      <ul>
        <li>18 листопада, майже через рік після нападу в районі Керченської протоки Росія <a href="https://espreso.tv/news/2019/11/18/rosiya_peredala_ukrayini_zakhopleni_sudna">повернула</a> Україні захоплені військові судна. Кораблі було повернуто у розграбованому стані.</li>
        <li>Колишній військовий прокурор <a href="https://espreso.tv/news/2019/11/21/povernennya_korabliv_rosiyany_znyschyly_mayno_quotberdyanskaquot_i_quotyany_kapuquot_spysok">Анатолій Матіос опублікував документ</a>, в якому вказав перелік пошкоджень і вкраденого майна на повернутих українських кораблях. На всіх кораблях були відсутніми: зброя, боєзапаси та документація; обладнання для радіозв’язку; надувний човен з мотором; блоки апаратури розпізнавання; вогнегасники, ліхтарі, аварійний буй; батареї, камбузна плита, унітаз.</li>
      </ul>
    </article>
  </body>
</html>