<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-ultima_ora-23513895-carambol-10-masini-calea-grivitei-din-capitala.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-25T18:17:00+00:00"/>
    <meta property="og:title" content="Carambol cu 10 mașini pe Calea Griviței din Capitală"/>
    <meta property="og:description" content="Unei persoane i s-a făcut rău, luni, în timp ce conducea mașina pe Calea Griviței - Bulevardul Ion Mihalache, provocând un carambol în care au fost implicate 10 mașini, potrivit"/>
  </head>
  <body>
    <article>
      <h1>Carambol cu 10 mașini pe Calea Griviței din Capitală</h1>
      <address><time datetime="2019-11-25T18:17:00+00:00">25 Nov 2019, 18:17</time> by <a rel="author">V.M.</a></address>
      <p><b>Unei persoane i s-a făcut rău, luni, în timp ce conducea mașina pe Calea Griviței - Bulevardul Ion Mihalache, provocând un carambol în care au fost implicate 10 mașini, potrivit Brigăzii Rutiere, citează Mediafax. Mai mulți oameni primesc îngrijiri la locul accidentului.<br/></b><br/>Potrivit Brigăzii Rutiere, accidentul s-a produs pe Calea Grivitei - Bulevardul Ion Mihalache, după ce unei persoane i s-a făcut rău în timp ce se deplasa cu mașina.<br/><br/>Aceasta a provocat un carambol, în care au fost implicate 10 autoturisme.<br/><br/>La ora transmiterii acestei știri, se acorda îngrijiri medicale, iar paramedicii vor stabili dacă vor fi persoane transportate la spital.<br/><br/>Primele informații arată că accidentul a fost provocat de un bărbat, în vârstă de 39 de ani, căruia i s-a făcut rău în timp ce conducea mașina. Acesta a fost transportat la Spitalul Elias.<br/><br/>Pentru efectuarea cercetării la fața locului au fost aplicate restricții pe benzile 2 și 3 către Gara de Nord.</p>
    </article>
  </body>
</html>