<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.299.html:832322-Poplave-odnele-65-zivota-pogodjeno-120000-ljudi-VIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-25T18:15:00+00:00"/>
    <meta property="og:title" content="Poplave odnele 65 života, pogođeno 120.000 ljudi (VIDEO)"/>
    <meta property="og:description" content="Broj žrtava poplava koje su pogodile Keniju povećan je na 65, pošto je poginulo još pet osoba, među kojima troje dece"/>
  </head>
  <body>
    <article>
      <h1>Poplave odnele 65 života, pogođeno 120.000 ljudi (VIDEO)</h1>
      <address><time datetime="2019-11-25T18:15:00+00:00">25 Nov 2019, 18:15</time> by <a rel="author">Tanjug</a></address>
      <p>
        <b>Broj žrtava poplava koje su pogodile Keniju povećan je na 65, pošto je poginulo još pet osoba, među kojima troje dece</b>
      </p>
      <p>Broj žrtava poplava koje su pogodile Keniju povećan je na 65, pošto je poginulo još pet osoba, među kojima troje dece, vraćajući se sa svadbe iz Tanzanije, saopštili su danas zvaničnici.</p>
      <p>Pet osoba je noćas poginulo kada je vozilo u kom su se nalazili odnela bujica, navela je policija.</p>
      <p>U obasti Vest Pokot poplavama i klizištima pogođeno je između 80.000 i 120.000 ljudi. Samo u toj oblasti život su, prema rečima guvernera, izgubile 52 osobe, preneo je AP.</p>
      <p>"Izgubio sam troje dece", rekao je jedan od stanovnika Vilijam Lokapel. On je prepričao kako je sa suprugom uspeo da se izvuče, zajedno sa još jednim detetom, nakon što im je klizište zatrpalo kuću dok su spavali.</p>
      <p>Obilne padavine u ovo doba godine u Keniji nisu uobičajene.</p>
      <p>Kenijski Crveni krst je upozorio da bi pojedini delovi zemlje i ove nedelje mogli da se suočavaju sa razornim poplavama. Evakuacija stanovništva se nastavlja.</p>
      <p>Oni smatraju da je su ove nepogode posledica rekordne porasti temperature u Indijskom okeanu proteklih nekoliko nedelja, što je prouzrokovalo poplave i u Južnom Sudanu i Somaliji.</p>
      <figure>
        <iframe src="https://www.youtube.com/embed/0YV5b26fOIM" width="620" height="420" data-service="Youtube" scrolling="no"/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/planeta.299.html:832283-Jake-kise-pogodile-Francusku-Italiju-i-Grcku-7-nastradalih"/>
        <a href="http://www.novosti.rs/vesti/planeta.299.html:829921-Italija-na-kolenima--pogodjena-nevremenom--VIDEOFOTO"/>
        <a href="http://www.novosti.rs/vesti/planeta.300.html:829155-Poplava-u-Niksicu-ugasila-ognjista"/>
      </related>
    </article>
  </body>
</html>