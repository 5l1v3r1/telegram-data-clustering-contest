<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159418_1078.html"/>
    <meta property="og:site_name" content="Novsport"/>
    <meta property="article:published_time" content="2019-11-25T18:58:00+00:00"/>
    <meta property="og:title" content="Дибала: Меси и Роналдо са на едно ниво"/>
    <meta property="og:description" content="&quot;Атлетико Мадрид и Ливърпул са двата най-трудни съперника&quot;"/>
  </head>
  <body>
    <article>
      <h1>Дибала: Меси и Роналдо са на едно ниво</h1>
      <address>
        <time datetime="2019-11-25T18:58:00+00:00">25 Nov 2019, 18:58</time>
      </address>
      <p>Нападателят на Ювентус Пауло Дибала сподели, че би приветствал завръщане на Пол Погба в италианския шампион. Аржентинецът е на мнение, че големите звезди на световния футбол Кристиано Роналдо и Лионел Меси са на едно ниво, а също така определи Шампионска лига като "основна цел пред Ювентус".<br/><br/>"Всички биха искали в отбора си футболист с неговите качества. Каквото и да бъде неговото решение, му желая всичко най-хубаво. Нашата основна цел е спечелването на Шампионска лига. Ще направим всичко възможно да спечелим трофея, без да забравяме и другите надпревари. Атлетико Мадрид и Ливърпул са двата най-трудни съперника", започна Дибала.<br/><br/>"Знаем колко е важен Кристино Роналдо за отбора. Винаги съм казвал, че той и Лионел Меси са на едно ниво. Неймар също има страхотни качества. Мбапе е млад футболист, който може да изуми всички, но за момента Лео и Роналдо остават номер едно", завърши аржентинецът.</p>
    </article>
  </body>
</html>