<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportazinas.com/lamelo-bols-ticis-pie-australijas-ligas-rekorda/"/>
    <meta property="og:site_name" content="Sportazinas.com"/>
    <meta property="article:published_time" content="2019-11-25T18:19:52+00:00"/>
    <meta property="og:title" content="Lamelo Bols ticis pie Austrālijas līgas rekorda"/>
    <meta property="og:description" content="Nacionālās basketbola līgas (NBL) jeb Austrālijas basketbola spēcīgākā čempionāta komandas Illavaras “Hawks” talants Lamelo Bols ticis pie līgas rekorda."/>
  </head>
  <body>
    <article>
      <h1>Lamelo Bols ticis pie Austrālijas līgas rekorda</h1>
      <address><time datetime="2019-11-25T18:19:52+00:00">25 Nov 2019, 18:19</time> by <a rel="author" href="https://www.sportazinas.com/author/sportazinas-com/" target="_blank">sportazinas.com</a></address>
      <p>Nacionālās basketbola līgas (NBL) jeb Austrālijas basketbola spēcīgākā čempionāta komandas Illavaras “Hawks” talants <a href="https://www.sportazinas.com/atsl%C4%93gv%C4%81rdi/lamelo-bols/">Lamelo Bols</a> ticis pie līgas rekorda.</p>
      <p>Aizvadītajā mačā “Hawks” ar 18 gadus veco Bolu ierindā ar 114:106 papildlaikā pieveica Kērnsas “Taipans”, bet Lamelo kļuva par visu laiku jaunāko NBL basketbolistu, kurš ticis pie “triple-double”.</p>
      <p>Viņš aizvadīja rezultatīvāko spēli savā karjerā, jo guva 32 punktus, kā arī pievienoja 13 rezultatīvas piespēles un 11 atlēkušās bumbas 40 minūšu laikā. Viņš no spēles realizēja 11 no 20 metieniem tostarp četrus no septiņiem <i>trejačiem</i>.</p>
      <p>“Hawks” šosezon neveicas pārāk spoži, jo Austrālijas čempionātā tā ieņem astoto vietu deviņu vienību konkurencē, jo 11 spēlēs gūti tikai trīs panākumi. Bols vidēji šajā laikā guvis 16,3 punktus, kā arī iekrājis 7,4 bumbas zem groziem un atdevis 6,7 rezultatīvas piespēles.</p>
      <p>Bols nākamgad startēs Nacionālās basketbola asociācijas (<a href="https://www.sportazinas.com/atsl%C4%93gv%C4%81rdi/nba/">NBA</a>) draftā, kur viņam tiek solīta augsta pozīcija. Atsevišķi apskatnieki pat izteikušies, ka viņu varētu izraudzīties ar pirmo numuru. Lamelo ir <a href="https://www.sportazinas.com/atsl%C4%93gv%C4%81rdi/nba/">NBA</a> komandas Ņūorleānas “Pelicans” saspēle vadītāja Lonzo Bola jaunākais brālis.</p>
    </article>
  </body>
</html>