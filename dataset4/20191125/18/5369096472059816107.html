<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/779499/aek-psachni-gia-proponiti-akoma-ke-prin-ton-ofi/"/>
    <meta property="og:site_name" content="to10.gr"/>
    <meta property="article:published_time" content="2019-11-25T18:40:01+00:00"/>
    <meta property="og:title" content="ΑΕΚ: Ψάχνει για προπονητή, ακόμα και πριν τον ΟΦΗ"/>
    <meta property="og:description" content="Στην ΑΕΚ έχουν καταλήξει ότι είναι αναγκαίο να επισπεύσουν τις εξελίξεις για την κάλυψη της τεχνικής ηγεσίας, αφού ο Νίκος Κωστένογλου δεν «τραβάει» άλλο..."/>
  </head>
  <body>
    <article>
      <h1>ΑΕΚ: Ψάχνει για προπονητή, ακόμα και πριν τον ΟΦΗ</h1>
      <h2>Στην ΑΕΚ έχουν καταλήξει ότι είναι αναγκαίο να επισπεύσουν τις εξελίξεις για την κάλυψη της τεχνικής ηγεσίας, αφού ο Νίκος Κωστένογλου δεν «τραβάει» άλλο...</h2>
      <address><time datetime="2019-11-25T18:40:01+00:00">25 Nov 2019, 18:40</time> by <a rel="author">Νίκος Κιτσιγιάννης</a></address>
      <p>Σε τρίτο προπονητή τη φετινή σεζόν προχωρά όπως όλα δείχνουν η ΑΕΚ, με το μέλλον του Νίκου Κωστένογλου στον πάγκο της ομάδας να δείχνει εξαιρετικά βραχυπρόθεσμο. Η απογοητευτική εμφάνιση με τον Άρη και το κλίμα στην ομάδα έχουν κάνει τα πράγματα πολύ δύσκολα για τον Έλληνα τεχνικό.</p>
      <p>
        <a href="https://www.to10.gr/podosfero/dietisia/778845/angelos-evangelou-o-evangelistis-tis-exygiansis/">
          <i>Άγγελος Ευαγγέλου, ο... ευαγγελιστής της «εξυγίανσης»</i>
        </a>
      </p>
      <p>Όλα τα παραπάνω οδηγούν τη διοίκηση σε αποφάσεις. Η ομάδα χρειάζεται αλλαγές που πιθανότατα δεν μπορούν να αφορούν μονάχα στην ενίσχυση του Γενάρη. Που έτσι κι αλλιώς αργεί.</p>
      <p>Η θέση του Νίκου Κωστένογλου στον πάγκο της ομάδας είναι στον «αέρα». Οι πληροφορίες που υπάρχουν αναφέρουν πως η ΑΕΚ θα προχωρήσει σύντομα σε αλλαγή σελίδας. Το πότε θα συμβεί αυτό, εξαρτάται αποκλειστικά από το πότε θα βρεθεί ο κατάλληλος προπονητής. Διότι αυτή τη στιγμή δεν υπάρχει!</p>
      <p>Ο Ίλια Ίβιτς έχει ενεργοποιηθεί για τα καλά προκειμένου να διαπιστώσει τι επιλογές υπάρχουν στην αγορά. Τόσο εντός όσο και εκτός συνόρων. Αυτό που μένει να αποδειχθεί πάντως είναι τι τύπου προπονητή ψάχνει η ΑΕΚ. Αν δηλαδή κοιτάζει μια λύση μέχρι το καλοκαίρι περιμένοντας τότε κάτι άλλο (όπως για παράδειγμα τον Μιλόγεβιτς) ή θα πάει σε μια επιλογή με μακροπρόθεσμο ορίζοντα.</p>
      <p>
        <b>
          <a href="https://www.to10.gr/podosfero/superleague/779499/aek-psachni-gia-proponiti-akoma-ke-prin-ton-ofi/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>