<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191125-a-bevandorlasparti-olasz-kormany-nem-bir-a-migransokkal.html"/>
    <meta property="og:site_name" content="Origo"/>
    <meta property="article:published_time" content="2019-11-25T18:14:00+00:00"/>
    <meta property="og:title" content="A bevándorláspárti olasz kormány nem bír a migránsokkal"/>
    <meta property="og:description" content="Csak múlt héten mintegy 800 migráns kísérelt meg az országba jutni."/>
  </head>
  <body>
    <article>
      <h1>A bevándorláspárti olasz kormány nem bír a migránsokkal</h1>
      <address><time datetime="2019-11-25T18:14:00+00:00">25 Nov 2019, 18:14</time> by <a rel="author">Origo</a></address>
      <p>
        <b>Olaszország kezd belerokkanni a migránsáradatba. A napokban 800 bevándorló kísérelt meg partra szállni. Luciana Lamorgese olasz belügyminiszter migránsbarát politikája ellenére az Európai Uniótól vár segítséget – <a href="https://v4na.com/hu/az-olasz-kormany-nem-bir-a-migransokkal">írja</a> a V4NA nemzetközi hírügynökség.</b>
      </p>
      <p>5940 migránst utasítottak ki Olaszországból 2019-ben jelentette be Luciana Lamorgese olasz belügyminiszter, majd hozzátette, ez egyáltalán nem elég és „komolyabb erőfeszítést" vár az uniótól.</p>
      <figure>
        <img src="https://cdn.nwmgroups.hu/s/img/i/1911/20191125164.jpg?w=644&amp;h=429"/>
        <figcaption>A kép illusztráció.<cite>Forrás: V4NA</cite></figcaption>
      </figure>
      <p>
        <mark>A migrációs nyomás folyamatosan erősödik Olaszországban,</mark>
      </p>
      <p>a nyitott kikötők politikáját valló új, bevándorláspárti római kormány pedig egyre nehezebben tudja kezelni a helyzetet.</p>
      <aside>Csak múlt héten mintegy 800 migráns kísérelt meg az országba jutni.</aside>
      <p>A legtöbb bevándorlót a partiőrség fogta el. </p>
      <p><mark>A részben Soros György pénzéből az álcivil szervezetek által bérelt NGO-hajók is nagyban hozzájárulnak a bevándorlók tömeges érkezéséhez. <br/></mark>A migránsszállító flottában szolgáló Ocean Viking hajóval, amely októberig másfél hónap alatt 831 bevándorlót hozott Európába, újabb 213 migráns kötött ki Olaszországban Lampedusán.</p>
      <figure>
        <iframe data-src="https://twitter.com/MSF_Sea/status/1198319906904784896?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A Breitbart arról is beszámolt, hogy Tunézia vált az utóbbi években komoly csomóponttá az unióba induló bevándorlók számára. A lap szerint a térségben drasztikusan megnőtt az embercsempészek és migránsok aktivitása, az új olasz kormány felállása óta.</p>
      <p>Ráadásul</p>
      <aside>a bevándorláspárti olasz belügyminiszter múlt héten bejelentette, hogy enyhíteni szeretnének a Salvini-féle szigorú migrációs törvényeken.</aside>
    </article>
  </body>
</html>