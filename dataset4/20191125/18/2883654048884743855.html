<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/edsilia-rombley-vervangt-jan-smit-bij-songfestivalfeest/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-25T18:08:39+00:00"/>
    <meta property="og:title" content="Edsilia Rombley vervangt Jan Smit bij songfestivalfeest"/>
    <meta property="og:description" content="Edsilia Rombley treedt niet alleen op tijdens Het Grote Songfestivalfeest volgende maand in de Ziggo Dome: de zangeres presenteert de show samen met Cornald Maas. Ze neemt de klus over van Jan Smit, die vanwege gezondheidsklachten zijn hele agenda leeg heeft gemaakt. Ook Buddy Vedder, Emma Wortelboer en Tim Douwsma krijgen een rol."/>
  </head>
  <body>
    <article>
      <h1>Edsilia Rombley vervangt Jan Smit bij songfestivalfeest</h1>
      <address><time datetime="2019-11-25T18:08:39+00:00">25 Nov 2019, 18:08</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Edsilia Rombley treedt niet alleen op tijdens Het Grote Songfestivalfeest volgende maand in de Ziggo Dome: de zangeres presenteert de show samen met Cornald Maas. Ze neemt de klus over van Jan Smit, die vanwege gezondheidsklachten zijn hele agenda leeg heeft gemaakt. Ook Buddy Vedder, Emma Wortelboer en Tim Douwsma krijgen een rol.</p>
      <p>Edsilia zingt op het podium haar inzendingen Hemel en Aarde (1998) en On Top of the World (2007). In totaal treden 31 songfestivalacts uit 17 landen op, waaronder 21 voormalige winnaars. Een registratie van het concert wordt op 1 januari uitgezonden op NPO 3.</p>
      <p>Jan Smit moet behalve de presentatie van het songfestivalfeest ook het nieuwe seizoen van Beste Zangers aan zich voorbij laten gaan. Zijn vrienden Nick &amp; Simon nemen het eenmalig van hem over. Jan Smit kan overigens ondanks zijn stemproblemen wel zijn plek in de selectiecommissie blijven bekleden.</p>
      <p>BuzzE</p>
    </article>
  </body>
</html>