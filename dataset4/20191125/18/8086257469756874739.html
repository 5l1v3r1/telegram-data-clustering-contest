<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0404.co.il/?p=508340"/>
    <meta property="og:site_name" content="0404"/>
    <meta property="article:published_time" content="2019-11-25T18:06:10+00:00"/>
    <meta property="og:title" content="אלביט ממשיכה להתרחב באוסטרליה עם הקמת מרכז הנדסה חדשני למערכות לוחמה רשתית"/>
    <meta property="og:description" content="אלביט מערכות מרחיבה את פעילותה באוסטרליה ומקימה מרכז הנדסה מתקדם לתחום הלוחמה הרשתית. המרכז החדשני ממוקם בנמל מלבורן באוסטרליה ויועסקו בו כ-100 עובדים.  בא"/>
  </head>
  <body>
    <article>
      <h1>אלביט ממשיכה להתרחב באוסטרליה עם הקמת מרכז הנדסה חדשני למערכות לוחמה רשתית</h1>
      <address><time datetime="2019-11-25T18:06:10+00:00">25 Nov 2019, 18:06</time> by <a rel="author">עדי לסקר</a></address>
      <p>אלביט מערכות מרחיבה את פעילותה באוסטרליה ומקימה מרכז הנדסה מתקדם לתחום הלוחמה הרשתית. המרכז החדשני ממוקם בנמל מלבורן באוסטרליה ויועסקו בו כ-100 עובדים. </p>
      <p>באלביט מערכות אוסטרליה מועסקים כיום כ-300 עובדים במספר אתרים (בניהם במלבורן, בריזבן וקנברה) ובכוונת החברה להמשיך להעמיק את פעילותה במדינה זו.</p>
      <p>אלביט מערכות אוסטרליה מקיימת פעילות עסקית ענפה, עם חוזים בהיקף של כמיליארד דולר עד כה. בין הפעילויות המרכזיות של אלביט מערכות אוסטרליה ניתן למנות את אספקת מערכות הלוחמה הרשתית (מערכות ניהול קרב ומחשבים טקטיים) לצבא היבשה האוסטרלי, הפעלת מרכז אימון סייבר, אספקת אלפי כוונות מתקדמות לנק״ל אוסטרליה.</p>
      <p>בחודשים האחרונים אף הודיע הצבא האוסטרלי כי מערכת ההגנה האקטיבית ״חץ דורבן״ תותקן על הדור הבא של הנגמשים של צבא אוסטרליה. </p>
      <p>חיים דלמר, מנכ״ל חטיבת התקשו״ב והסייבר באלביט מערכות: "אני גאה בהישגים ובצמיחה שלנו באוסטרליה ובמחויבות שלנו לאוסטרליה. הצמיחה וההתרחבות שלנו במדינה הנן עדות לחשיבות היחסים והאמון שיש לנו עם השותף המרכזי שלנו, צבא אוסטרליה". </p>
    </article>
  </body>
</html>