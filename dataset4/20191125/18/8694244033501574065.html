<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/social/268589/amenzi-de-peste-150-000-lei-aplicate-de-politistii-suceveni-la-sfarsitul-saptamanii-trecute-intr-o-actiune-pe-linia-combaterii-excesului-de-viteza"/>
    <meta property="og:site_name" content="NewsBucovina"/>
    <meta property="article:published_time" content="2019-11-25T18:29:19+00:00"/>
    <meta property="og:title" content="Amenzi de peste 150.000 lei aplicate de polițiștii suceveni la sfârșitul săptămânii trecute într-o acțiune pe linia combaterii excesului de viteză"/>
    <meta property="og:description" content="Amenzi de peste 150.000 lei au fost aplicate în cadrul unei acțiuni pentru prevenirea și combaterea accidentelor rutiere generate de viteza excesivă în județul Suceava. Acțiunea a avut loc în perioada 22-24 noiembrie și a fost organizată de Serviciul Rutier Suceava și formațiunile rutiere din cadrul polițiilor municipale și orășenești. Eforturile polițiștilor s-au concentrat pe …"/>
  </head>
  <body>
    <article>
      <h1>Amenzi de peste 150.000 lei aplicate de polițiștii suceveni la sfârșitul săptămânii trecute într-o acțiune pe linia combaterii excesului de viteză</h1>
      <address>
        <time datetime="2019-11-25T18:29:19+00:00">25 Nov 2019, 18:29</time>
      </address>
      <p>Amenzi de peste 150.000 lei au fost aplicate în cadrul unei acțiuni pentru prevenirea și combaterea accidentelor rutiere generate de viteza excesivă în județul Suceava.</p>
      <p>Acțiunea a avut loc în perioada 22-24 noiembrie și a fost organizată de Serviciul Rutier Suceava și formațiunile rutiere din cadrul polițiilor municipale și orășenești.</p>
      <figure>
        <img src="https://www.newsbucovina.ro/wp-content/uploads/2018/04/politia-viteza-amenda-radar.jpg"/>
      </figure>
      <p>Eforturile polițiștilor s-au concentrat pe linia combaterii excesului de viteză – una din principalele cauze generatoare de accidente rutiere grave.</p>
      <p>Astfel, potrivit IPJ Suceava, în cadrul acțiunii au fost aplicate 280 de sancţiuni contravenționale, în valoare de 155.035 lei, dintre care 168 pentru încălcarea regimului legal de viteză și 112 alte abateri rutiere.</p>
      <p>Totodată, au fost reținute 34 de permise de conducere, dintre care 14 pentru viteză, 14 pentru depășiri neregulamentare și șase alte cauze.</p>
      <p>De asemenea, au fost retrase nouă certificate de înmatriculare și au fost ridicate cinci seturi de plăcuțe cu numere de înmatriculare.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/social/268597/o-locuinta-din-comuna-fantanele-a-fost-mistuita-de-un-incendiu-proprietarul-a-suferit-arsuri"/>
        <a href="https://www.newsbucovina.ro/social/268592/politia-romana-participa-intr-o-campanie-internationala-de-prevenire-a-violentei-bazate-pe-gen-desfasurata-simultan-in-romania-ungaria-si-bulgaria"/>
        <a href="https://www.newsbucovina.ro/social/268585/mai-multi-soferi-bauti-au-fost-prinsi-in-weekend-pe-soselele-din-judetul-suceava-unul-dintre-ei-a-incercat-sa-fuga-iar-altul-a-avariat-cateva-garduri"/>
      </related>
    </article>
  </body>
</html>