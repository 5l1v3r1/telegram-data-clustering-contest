<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/zahybel-39-mihrantiv-u-brytaniyi-vodiy-vantazhivky-ziznavsia-u-zmovi/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T18:25:00+00:00"/>
    <meta property="og:title" content="Загибель 39 мігрантів у Британії: водій вантажівки зізнався у змові"/>
    <meta property="og:description" content="У Великій Британії триває слідство щодо загибелі у вантажівці 39 мігрантів у Ессексі. Обинувачений водій Моріс Робісон зізнався, що брав участь у змові з переправлення нелегальних мігрантів"/>
  </head>
  <body>
    <article>
      <h1>Загибель 39 мігрантів у Британії: водій вантажівки зізнався у змові</h1>
      <address>
        <time datetime="2019-11-25T18:25:00+00:00">25 Nov 2019, 18:25</time>
      </address>
      <p>У Великій Британії триває слідство щодо загибелі у вантажівці 39 мігрантів у Ессексі. Обинувачений водій <b>Моріс Робісон</b> зізнався, що брав участь у змові з переправлення нелегальних мігрантів.<br/><br/>Моріс Робісон сказав, що з кількома спільниками перевозив мігрантів в період з 1 травня 2018 року по 24 жовтня 2019 року, пише <a href="https://24tv.ua/zagibel_39_migrantiv_u_britaniyi_vodiy_vantazhivki_ziznavsya_u_zmovi_n1239224">24 канал</a> з посиланням на ВВС.<br/><br/>Однак обвинувачений не визнає себе винним у ненавмисному вбивстві. Робінсон виступив у суді по відеозвʼязку з вʼязниці Белмарш. Він перебуватиме там до наступного слухання 13 грудня.<br/><br/><b>Кого підозрюють у вбивстві 39 вʼєтнамців?</b><br/><br/>Робінсону, як і ще 4 затриманим, <b><a href="https://www.volynnews.com/ua/news/all/zahybel-39-mihrantiv-u-brytaniyi-vodiy-vantazhivky-ziznavsia-u-zmovi/../../../../news/all/u-brytaniyi-zaareshtuvaly-vodiia-vantazhivky-v-iakiy-znayshly-39-til/">інкримінують ненавмисне вбивство</a></b> і змову з метою вчинення злочинів у сфері торгівлі людьми. Троє затриманих вже вийшли під заставу.<br/><br/>Тим часом, поліція ще розшукує 2 братів з Північної Ірландії. У зв'язку із загибеллю людей поліція В'єтнаму затримала у країні ще 10 осіб.<br/><br/><b>Хто загинув у вантажівці поблизу Лондона?</b><br/><br/>Всі загиблі були громадянами В'єтнаму. Двом наймолодшим було лише по 15 років, найстаршому – 44 роки. Більшість жертв походила з однієї в'єтнамської провінції Нге Ан.<br/><br/><b>Що відомо про загибель 39 мігрантів у Великій Британії?</b><br/><br/>У ніч на 23 жовтня у <b><a href="https://www.volynnews.com/ua/news/all/zahybel-39-mihrantiv-u-brytaniyi-vodiy-vantazhivky-ziznavsia-u-zmovi/../../../../news/all/vlasnykom-vantazhivky-u-iakiy-znayshly-tila-39-liudey-vyiavylasia-irlands/">трейлері-рефрижераторі</a></b>, припаркованому в промзоні міста Грейс в Ессексі, <b><a href="https://www.volynnews.com/ua/news/all/zahybel-39-mihrantiv-u-brytaniyi-vodiy-vantazhivky-ziznavsia-u-zmovi/../../../../news/all/39-liudey-znayshly-mertvymy-v-konteyneri-vantazhivky-u-brytaniyi/">знайшли 39 мертвих тіл</a></b>. Відомо, що прибув він туди на поромі з Бельгії. Найімовірніше люди не вижили під час нелегальної мандрівки.</p>
      <figure>
        <a href="https://www.volynnews.com/files/news/2019/11-25/281218/2.JPG">
          <img src="https://www.volynnews.com/files/news/2019/11-25/281218/2.JPG"/>
        </a>
      </figure>
      <p><i>Вантажівка з 39 трупами у Британії</i><br/><br/>Загиблі були громадянами В'єтнаму, які подорожували з китайськими паспортами. Після трагедії у в'єтнамських соцмережах почали з'являтися повідомлення родин, які заявили про зниклих рідних.<br/><br/>За словами родичів загиблих, вантажівка із загиблими була частиною колони з трьох машин. Є інформація, що дві вантажівки доїхали до кінцевої точки без пригод, натомість третю, в якій власне й перебували загиблі, затримали у невідомому місці. Реклама</p>
    </article>
  </body>
</html>