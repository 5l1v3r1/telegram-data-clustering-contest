<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/gazdasag/20191125-a-tesla-200-ezer-cybertruck-elorendelest-kapott.html"/>
    <meta property="og:site_name" content="Origo"/>
    <meta property="article:published_time" content="2019-11-25T18:33:00+00:00"/>
    <meta property="og:title" content="Már 200 ezer előrendelés érkezett a Tesla futurisztikus autójára"/>
    <meta property="og:description" content="Óriási bukás volt a bemutatója, de úgy tűnik az embereknek tetszik a mémkocsi."/>
  </head>
  <body>
    <article>
      <h1>Már 200 ezer előrendelés érkezett a Tesla futurisztikus autójára</h1>
      <address><time datetime="2019-11-25T18:33:00+00:00">25 Nov 2019, 18:33</time> by <a rel="author">Origo</a></address>
      <p>
        <b>Nemrég mutatták be Elon Musk legújabb találmányát, a Cybertruckot. A monstrum valóban egyedülálló dizájnnal rendelkezik, valamint olyan törhetetlen üveggel, amelyet két kísérletből mindkétszer sikerült betörni a közönség és a tervezők nagy meglepetésére. Az internetes mémek tucatját megihlető Cybertruck azonban egyre inkább úgy tűnik, hogy sikeres lesz, hiszen már 200 ezer előrendelés futott be a Teslához.</b>
      </p>
      <p>A Tesla néhány nap leforgása alatt 20 millió dollárt kaszált a Cybertruckon, hiszen a 200 ezer <a href="https://www.theverge.com/2019/11/24/20980141/tesla-cybertruck-preorder-deposit-elon-musk">előrendelő</a> fejenként 100 dollár előleget fizetett be. A Cybertruck három különböző árkategóriában is elérhető. Az indulóár 39 900 dollár, ezt követi egy 49 900 dolláros verzió, a legdrágább pedig 69 900 dollárba kerül majd.</p>
      <aside>Az előrendelések 42 százaléka a középkategóriás Cybertruckra érkezett, 41 százalékuk a legdrágább típusra és mindössze az előrendelések 17 százalékát adták le a legolcsóbb verzióra.</aside>
      <p>Az ügyfeleknek azonban még várniuk kell, hiszen a két olcsóbb modell gyártása 2021 végéig biztonsan nem kezdődik el, a legmagasabb árkategóriás Cybertruckot pedig csak 2022 végén kezdik majd el gyártani. A Model 3 tömeggyártási nehézségeiből kiindulva senki nem lepődne meg azon, ha ismét óriási csúszások lennének.</p>
      <p>Pedig a bemutatón már mindenki elkönyvelte a Cybertruck bukását, Elon Musk pedig 770 millió dollárt <a href="https://www.newser.com/story/283442/the-windows-werent-supposed-to-shatter-it-cost-musk-770m.html">bukott</a> a betört ablaküvegeken, mivel a Forbes szerint ennyivel csökkent a Tesla vezérének személyes vagyona a PR katasztrófa után.</p>
      <figure>
        <iframe data-src="https://twitter.com/roadshow/status/1197752498678681601?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> Az egyik felhasználó szerint ez maga a Knight Rider, van aki ugyanezt az autót rajzolta le öt évesen.  </p>
      <figure>
        <iframe data-src="https://twitter.com/SmoshIan/status/1197732331668172800?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/tryphon342/status/1197732712762740737?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>