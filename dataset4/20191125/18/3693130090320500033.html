<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/13-yasindaki-cocugu-dolandirdilar-1211928.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-25T18:22:00+00:00"/>
    <meta property="og:title" content="13 yaşındaki çocuğu dolandırdılar!"/>
    <meta property="og:description" content="Malatya'da, 13 yaşındaki Zehra G.'yi arayıp, kendisini polis olarak tanıtarak para ve ziynet eşyalarını dolandıran Abdülaziz T., polis ekiplerince yakalandı. Abdülaziz T., mahkemece tutuklandı."/>
  </head>
  <body>
    <article>
      <h1>13 yaşındaki çocuğu dolandırdılar!</h1>
      <h2>Malatya'da, 13 yaşındaki Zehra G.'yi arayıp, kendisini polis olarak tanıtarak para ve ziynet eşyalarını dolandıran Abdülaziz T., polis ekiplerince yakalandı. Abdülaziz T., mahkemece tutuklandı.</h2>
      <address>
        <time datetime="2019-11-25T18:22:00+00:00">25 Nov 2019, 18:22</time>
      </address>
      <p><b>Zafer Mahallesi</b>'nde ailesiyle birlikte oturan Zehra G.'yi arayan Abdülaziz T., kendisini polis olarak tanıttı. Zehra G.'nin paniğe kapıldığını anlayan, <b>Abdülaziz </b>T., evdeki para ve ziynet eşyalarını kendisine getirmesini istedi. Para ve ziynet eşyalarını toplayan <b>Zehra </b>G., poşetle belirtilen yere bıraktı.</p>
      <p>Daha sonra dolandırıldığını anlayan Zehra G., durumu polise bildirdi.<b> Asayiş Şube Müdürlüğü Yan Kesicilik ve Dolandırıcılık Büro Amirliği ekipleri,</b> olayla ilgili çalışma başlattı.</p>
      <p>Ekipler, 3 gün süren araştırmanın ardından <b>Abdülaziz T.</b>'nin kullandığı aracı ve plakasını belirledi. Adıyaman'a kaçmaya çalıştığı belirlenen <b>Abdülaziz T., polis ekiplerince</b> düzenlenen operasyonla yakalanıp, gözaltına alındı. Polis, yaptığı aramada ziynet eşyaları ve 26 bin 300 TL parayı ele geçirdi. Emniyetteki işlemlerinin ardından adliyeye sevk edilen <b>Abdülaziz </b>T., tutuklandı.</p>
    </article>
  </body>
</html>