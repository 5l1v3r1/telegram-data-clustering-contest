<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cultura/cinema/2019/11/25/cinema-800-copie-per-frozen-2-in-sala-dal-27-novembre_f77f240c-f31c-4614-a774-fc7626bdb4c1.html"/>
    <meta property="og:site_name" content="ANSA.it"/>
    <meta property="article:published_time" content="2019-11-25T18:57:26+00:00"/>
    <meta property="og:title" content="800 copie per Frozen 2, in sala dal 27 novembre"/>
    <meta property="og:description" content="Uscirà in oltre 800 copie l'atteso film d'animazione Disney Frozen 2 - Il segreto di Arendelle, nelle sale italiane dal 27 novembre, distribuito da The Walt Disney Company Italia. (ANSA)"/>
  </head>
  <body>
    <article>
      <h1>800 copie per Frozen 2, in sala dal 27 novembre</h1>
      <h2>Attesa per sequel Disney. Voci: Autieri, Rossi e Brignano</h2>
      <address><time datetime="2019-11-25T18:57:26+00:00">25 Nov 2019, 18:57</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/11/12/9bc1bc933aa328bceb530e0312f2804a.jpg"/>
          <figcaption>
            <cite>RIPRODUZIONE RISERVATA © Copyright ANSA</cite>
          </figcaption>
        </figure>
        <figure>
          <img src="http://www.ansa.it/webimages/img_700/2019/11/12/a3e12d1c35288c466a90327b898d3844.jpg"/>
          <figcaption>
            <cite>RIPRODUZIONE RISERVATA © Copyright ANSA</cite>
          </figcaption>
        </figure>
      </slideshow>
      <p>Uscirà in oltre 800 copie l'atteso film d'animazione Disney Frozen 2 - Il segreto di Arendelle, nelle sale italiane dal 27 novembre, distribuito da The Walt Disney Company Italia. Diretto da Jennifer Lee e Chris Buck e prodotto da Peter Del Vecho, dopo il debutto record con un incasso globale di 350 milioni di dollari, arriva anche in Italia.<br/>    In Frozen 2 - Il Segreto di Arendelle Serena Autieri torna a prestare la propria voce a Elsa, mentre Serena Rossi interpreta nuovamente la principessa Anna, Enrico Brignano è ancora una volta Olaf e il cantautore Giuliano Sangiorgi tinge di rock il nuovo brano "Nell'Ignoto" ("Into the Unknown"), che il pubblico italiano potrà ascoltare nei titoli di coda del film e che negli Stati Uniti ha visto protagonisti i Panic! At The Disco. Perché Elsa è nata con dei poteri magici? La risposta a questa domanda sta ora minacciando il Regno di Arendelle, spingendo Elsa, Anna, Kristoff, Olaf e Sven a partire insieme per un viaggio straordinario e pieno di pericoli. In Frozen - Il Regno di Ghiaccio Elsa temeva che i suoi poteri fossero troppo forti per essere accettati dal mondo. Ora dovrà sperare che siano abbastanza forti per salvarlo. (ANSA).<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>