<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/25/koncentraciiata-na-parnikovi-gazove-s-rekordni-niva.430736"/>
    <meta property="og:site_name" content="Dnes.bg"/>
    <meta property="article:published_time" content="2019-11-25T18:33:00+00:00"/>
    <meta property="og:title" content="Концентрацията на парникови газове с рекордни нива"/>
    <meta property="og:description" content="През 2018 година те са се повишили още | Dnes.bg"/>
  </head>
  <body>
    <article>
      <h1>Концентрацията на парникови газове с рекордни нива</h1>
      <h2>През 2018 година те са се повишили още</h2>
      <address><time datetime="2019-11-25T18:33:00+00:00">25 Nov 2019, 18:33</time> by <a rel="author" href="https://www.dnes.bg/author/299" target="_blank">Ния Христова</a></address>
      <p>Количествата на въглероден двуокис, както и на други парникови газове в атмосферата на Земята, е с рекордни показатели през 2018 година, става ясно от доклад на ООН.</p>
      <p>Според публикуван в Женева доклад на Световната меторологична организация /СМО/, концентрацията на въглеродния диоксид е достигнала коцентрация от 407,8 части на милион. Това са цели 47 процента по- високи нива от тези по време на прединдустриалната епоха.</p>
      <p>От СМО отбелязват, че се очаква тази тендензия да продължи в дългосрочен план. Бъдещите поколения ще се сблъскат с още по- тежки последствия от затоплянето на климата. Покачване на температурите, увеличаване на броя на екстремалните природни явления, повишаване на нивата на световните океани и разрушаване на екосистемите, са само част от последствията, които се очакват.</p>
      <p>През 2017 година измерената концентрация на въглероден двуокис в атмосферата е била 405,5 части на милион, съобщава още БТА. </p>
      <p>Метанът също е с рекордна коцентрация в атмосферата - 1869 части на милиард. Това са 159 процента повече от нивата през прединдустриалната епоха. Азотния оксид е достигнал 331,1 части на милиард. Или с 23 процента повече от нивата през прединдустриалните нива.</p>
      <p>От 1990 година насам топлинният ефект от парниковите газове се е увеличил с 43%.</p>
    </article>
  </body>
</html>