<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/morto-26enne-ospedale/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-25T18:37:18+00:00"/>
    <meta property="og:title" content="Giovane morto in ospedale nel Napoletano, 6 indagati tra medici e infermieri: ipotesi omicidio"/>
    <meta property="og:description" content="La Procura della Repubblica di Nola (Napoli) ha iscritto nel registro degli indagati, come atto dovuto, sei persone, tra medici e infermieri di due"/>
  </head>
  <body>
    <article>
      <h1>Giovane morto in ospedale nel Napoletano, 6 indagati tra medici e infermieri: ipotesi omicidio</h1>
      <address><time datetime="2019-11-25T18:37:18+00:00">25 Nov 2019, 18:37</time> by <a rel="author" href="https://internapoli.it/author/silvio-russo/" target="_blank">Silvio Russo</a></address>
      <p>La Procura della Repubblica di Nola (Napoli) ha iscritto nel registro degli indagati, come atto dovuto, sei persone, tra medici e infermieri di due diverse strutture sanitarie, nell’ambito delle indagini sul decesso di un giovane di 26 anni, avvenuto agli inizi di novembre, in un ospedale del Napoletano.</p>
      <p>Secondo quanto si è appreso il giovane, in preda a una crisi respiratoria, sarebbe stato accompagnato prima in una clinica e poi da lì trasferito in un ospedale dove poi sarebbe sopraggiunto il decesso, a distanza di alcune ore dal suo arrivo. Già nella prima struttura i sanitari sarebbero stati costretti ad intubare il paziente. Lo scorso 8 novembre è stato disposto l’esame autoptico sul corpo del giovane (poi eseguito l’11 novembre) i cui risultati, che saranno consegnati nelle prossime settimane, contribuiranno a fare luce sull’accaduto. Gli inquirenti contestano agli indagati il reato di omicidio colposo.</p>
      <related>
        <h4>ARTICOLI CORRELATI</h4>
        <a href="https://internapoli.it/ginevra-operata-per-11-ore-in-uno-dei-migliori-ospedali-del-mondo-la-gioia-del-papa/"/>
        <a href="https://internapoli.it/napoli-via-marina-morto/"/>
        <a href="https://internapoli.it/ospedale-san-giovanni-bosco-polizia/"/>
        <a href="https://internapoli.it/neonato-morto-in-campania-dopo-2-giorni-di-agonia-sette-persone-indagate/"/>
        <a href="https://internapoli.it/formiche-san-giovanni-bosco/"/>
        <a href="https://internapoli.it/noemi-e-in-coma-farmacologico-speranza-dai-medici-non-sta-perdendo-piu-sangue/"/>
        <a href="https://internapoli.it/baracca-migrante-morto/"/>
        <a href="https://internapoli.it/dramma-in-campania-donna-trovata-impiccata-in-clinica-inutili-i-soccorsi/"/>
        <a href="https://internapoli.it/emergenza-sanitaria-nelle-carceri-solo-1-medico-per-ogni-315-detenuti-alto-rischio/"/>
        <a href="https://internapoli.it/picchiano-i-medici-dopo-la-morte-della-parente-in-provincia-di-napoli-la-condanna-del-sindaco-inqualificabile/"/>
        <a href="https://internapoli.it/maradona-ricoverato-ospedale/"/>
        <a href="https://internapoli.it/morte-di-davide-astori-indagati-due-medici-per-omicidio-colposo/"/>
      </related>
    </article>
  </body>
</html>