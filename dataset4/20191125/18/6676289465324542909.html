<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/caine-murit-aparat-stapan-hoti-327590.html"/>
    <meta property="og:site_name" content="Observator"/>
    <meta property="article:published_time" content="2019-11-25T18:16:00+00:00"/>
    <meta property="og:title" content="Loial până la moarte. Un câine a murit la Suceava, apărându-şi stăpânul de hoţii care intraseră în casă"/>
    <meta property="og:description" content="Câinele unui bărbat din Gura Humorului s-a luptat eroic cu patru hoţi, care intraseră în casă, în miezul nopţii, să fure. Stăpânul său a încercat şi el să ţină piept brutelor, însă a fost doborât, după ce hoţii au ucis câinele..."/>
  </head>
  <body>
    <article>
      <h1>Loial până la moarte. Un câine a murit la Suceava, apărându-şi stăpânul de hoţii care intraseră în casă</h1>
      <address><time datetime="2019-11-25T18:16:00+00:00">25 Nov 2019, 18:16</time> by <a rel="author">Cristian Ionescu</a></address>
      <p>
        <b>
          <b>Câinele unui bărbat din Gura Humorului s-a luptat eroic cu patru hoţi, care intraseră în casă, în miezul nopţii, să fure. Stăpânul său a încercat şi el să ţină piept brutelor, însă a fost doborât, după ce hoţii au ucis câinele în bătaie, cu un par.</b>
        </b>
      </p>
      <p>Câinele loial s-a aruncat în luptă fără ezitare, încercând să-şi protejeze stăpânul şi casa, rănind pe unii dintre ei, însă a fost răpus cu lovituri necruţătoare de bâtă.</p>
      <h3>Un câine şi-a dat viaţa pentru stăpânul său</h3>
      <p>Patru bărbaţi, având feţele acoperite, au pătruns fără drept în curtea locuinţei un bărbat în vârstă de 68 de ani, cunoscând că acesta locuieşte singur,  loc în care, prin exercitarea de acte de violenţă, trântindu-l la pământ şi  lovind-ul cu pumnii şi picioarele în zona corpului, au deposedat persoana vătămată de suma de 704 lei, precum şi de 10 (zece) pachete de ţigări aflate într-un dulap din locuinţă. De asemenea, câinele omului, care se dezlănţuise asupra agresorilor, a fost ucis cu lovituri de par.</p>
      <p>Bătrânul a fost şi el rănit grav, suferind multiple echimoze, excoriații, fractură extremitatea proximală humerus drept şi fracturi costale drepte multiple cu hemopneumotorax şi emfizem subcutanat,  răni de natură a-i pune viaţa în primejdie.</p>
      <p>Ulterior, cei patru au fost prinşi şi arestaţi preventiv pentru 30 de zile.</p>
    </article>
  </body>
</html>