<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/republika_srpska/aktuelno.655.html:832335-Dodik-Izetbegovic-moze-samo-da-se-zanosi-RS-pripada-srpskom-narodu"/>
    <meta property="og:site_name" content="Вечерње новости"/>
    <meta property="article:published_time" content="2019-11-25T18:41:00+00:00"/>
    <meta property="og:title" content="Dodik: Izetbegović može samo da se zanosi, RS pripada srpskom narodu"/>
    <meta property="og:description" content="Srpski član Predsedništva BiH Milorad Dodik rekao je danas da srpski narod ima Republiku Srpsku i svoje institucije i da Bakir Izetbegović može samo da se"/>
  </head>
  <body>
    <article>
      <h1>Dodik: Izetbegović može samo da se zanosi, RS pripada srpskom narodu</h1>
      <address><time datetime="2019-11-25T18:41:00+00:00">25 Nov 2019, 18:41</time> by <a rel="author">Tanjug</a></address>
      <p>
        <b>Srpski član Predsedništva BiH Milorad Dodik rekao je danas da srpski narod ima Republiku Srpsku i svoje institucije i da Bakir Izetbegović može samo da se "zanosi"</b>
      </p>
      <p>Srpski član Predsedništva BiH Milorad Dodik rekao je danas da srpski narod ima Republiku Srpsku i svoje institucije i da Bakir Izetbegović može samo da se "zanosi".</p>
      <p>"Srpski narod ima volju za svojom Republikom koja ima granicu prema Hrvatskoj i privremenu granicu prema Srbiji", rekao je Dodik novinarima u Kriškovcima kod Laktaša.</p>
      <p>Povodom izjave lidera SDA Bakira Izetbegovića da je svaki pedalj BiH zajednički i da ništa u BiH nije samo srpsko osim naziva Republika Srpska, Dodik je rekao da Izetbegović može samo da se zanosi".</p>
      <p>"U Banjaluci su institucije koje su pod upravom srpskog naroda. Ne želimo time da pošaljemo poruku Bošnjacima da nisu dobrodošli, ali to je činjenica", istakao je Dodik, prenose Nezavisne novine.</p>
      <p>On je naveo da razume frustraciju bošnjačkih političara jer u Federaciji BiH imaju vlast samo u kantonu ili dva, a i u tom entitetu dele je sa hrvatskim narodom.</p>
      <p>"Tako je u Federaciji, dok na nivou BiH moraju da uvažavaju naše stavove", dodao je Dodik.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/republika_srpska/aktuelno.655.html:832093-Dodik-BiH-neuspesan-eksperiment-zapadne-politike"/>
        <a href="http://www.novosti.rs/vesti/naslovna/republika_srpska/aktuelno.655.html:831321-Viskovic-RS-opredeljena-za-izvorni-Dejton-i-evropski-put-BiH"/>
        <a href="http://www.novosti.rs/vesti/naslovna/politika/aktuelno.289.html:831152-Vucic-cestitao-Dodiku-na-postignutom-kompromisu-u-BiH"/>
      </related>
    </article>
  </body>
</html>