<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/25/violenza-sulle-donne-info-point-della-polizia-al-cuore-adriatico/1329431/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-25T18:44:12+00:00"/>
    <meta property="og:title" content="Violenza sulle donne, info point della polizia al Cuore Adriatico"/>
    <meta property="og:description" content="CIVITANOVA - Agenti e personale specializzato oggi erano al centro commerciale per fornire materiale informativo"/>
  </head>
  <body>
    <article>
      <h1>Violenza sulle donne, info point della polizia al Cuore Adriatico</h1>
      <h2>CIVITANOVA - Agenti e personale specializzato oggi erano al centro commerciale per fornire materiale informativo</h2>
      <address><time datetime="2019-11-25T18:44:12+00:00">25 Nov 2019, 18:44</time> by <a rel="author">Laura Boccanera</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F25%2Fviolenza-sulle-donne-info-point-della-polizia-al-cuore-adriatico%2F1329431%2F">Condividi39</a><a href="https://twitter.com/intent/tweet?text=Violenza+sulle+donne%2C++info+point+della+polizia++al+Cuore+Adriatico&amp;url=https%3A%2F%2Fwww.cronachemaceratesi.it%2F2019%2F11%2F25%2Fviolenza-sulle-donne-info-point-della-polizia-al-cuore-adriatico%2F1329431%2F">Tweet</a>Email39 Condivisioni</p>
      <p> </p>
      <p>
        <b>Info point della polizia contro la violenza di genere. Squadra mobile, anticrimine e figure specializzate nella gestione e prevenzione di crimini contro le donne hanno fatto tappa nel pomeriggio al centro commerciale Cuore Adriatico di Civitanova.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/polizia-contro-la-violenza-sulle-donne-abbate-pirro-verrillo-civitanova-FDM-4-325x217.jpg"/>
      </figure>
      <p>Un’iniziativa denominata “Questo non è amore” che da qualche anno la Polizia sta portando avanti per sensibilizzare le donne e dare informazioni e strumenti su cosa fare in caso di violenza domestica, minacce, botte, ma anche in caso di controllo ossessivo da parte del partner, insegnando a riconoscere i campanelli d’allarme che conducono ai maltrattamenti psicologici e non solo. Nel pomeriggio è stato allestito uno stand nel quale gli operatori della polizia, un medico, un operatore della Mobile, dell’Anticrimine e dell’ufficio prevenzione e soccorso e due rappresentanti del centro antiviolenza hanno offerto recapiti e informazioni su cosa fare in caso di necessità. Un percorso di consapevolezza e informazione, utile in primo luogo alle donne, ma non solo.</p>
    </article>
  </body>
</html>