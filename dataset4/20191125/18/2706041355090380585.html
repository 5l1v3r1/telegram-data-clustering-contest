<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/221067/ronaldov-stav-sa-zlepsuje-start-v-dueli-s-atleticom-madrid-je-vsak-otazny"/>
    <meta property="og:site_name" content="Športky.sk"/>
    <meta property="article:published_time" content="2019-11-25T18:15:00+00:00"/>
    <meta property="og:title" content="Ronaldov stav sa zlepšuje: Štart v dueli s Atléticom Madrid je však otázny"/>
    <meta property="og:description" content="TURÍN - Štart útočníka Cristiana Ronalda v utornajšom dueli futbalovej Ligy majstrov proti Atléticu Madrid je otázny. Uviedol to v pondelok kouč Juventusu Turín Maurizio Sarri. Ronaldo pre zdravotné ..."/>
  </head>
  <body>
    <article>
      <h1>Ronaldov stav sa zlepšuje: Štart v dueli s Atléticom Madrid je však otázny</h1>
      <address>
        <time datetime="2019-11-25T18:15:00+00:00">25 Nov 2019, 18:15</time>
      </address>
      <p>TURÍN - Štart útočníka Cristiana Ronalda v utornajšom dueli futbalovej Ligy majstrov proti Atléticu Madrid je otázny. Uviedol to v pondelok kouč Juventusu Turín Maurizio Sarri. Ronaldo pre zdravotné problémy vynechal sobotňajší ligový duel na ihrisku Atalanty Bergamo, v ktorom Juventus vyhral 3:1.</p>
      <p><i><b>"V nedeľu už trénoval so spoluhráčmi a vyzerá to tak, že jeho stav sa zlepšuje. Ale ešte uvidíme ako sa to vyvinie do zápasu s Atleticom," </b></i>vyhlásil Sarri pre agentúru AFP. Neistá je aj účasť obrancu Matthjisa de Ligta (rameno) a krídelníka Federica Bernardeschiho (hrudník). Juventus má už osemfinále LM isté, Atleticu definitívne zaistí postup víťazstvo na pôde talianskeho šampióna alebo remíza v druhom zápase skupiny medzi Bayerom Leverkusen a Lokomotivom Moskva.</p>
      <footer><b>Zdroj:</b> TASR<br/><b>Foto:</b> SITA/AP - Luca Bruno</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/221011/real-moze-oplatit-parizu-velku-prehru-atletico-sa-postavi-proti-juventusu-turin"/>
        <a href="https://sportky.zoznam.sk/c/220909/video-skriniarovci-v-turine-s-hladkym-triumfom-juventus-vydrel-vyhru-aj-bez-ronalda"/>
        <a href="https://sportky.zoznam.sk/c/220805/juventus-sa-musi-zaobist-bez-cristiana-ronalda-hviezdu-timu-prenasleduje-zranenie"/>
        <a href="https://sportky.zoznam.sk/c/220775/kolumbijsky-reprezentant-zotrva-v-turine-ofenzivny-zaloznik-podpisal-s-juventusom-novy-kontrakt"/>
      </related>
    </article>
  </body>
</html>