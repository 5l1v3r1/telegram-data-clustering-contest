<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179814/silicon-valley-6-cala-il-sipario-sulle-vicende-dei-giovani-nerd-informatici"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-25T18:08:00+00:00"/>
    <meta property="og:title" content="Silicon Valley 6: cala il sipario sulle vicende dei giovani nerd informatici"/>
    <meta property="og:description" content="Giunge a conclusione Silicon Valley, la commedia targata HBO che racconta l’improbabile scalata al successo di un bizzarro gruppo di giovani nerd. La sesta e ultima stagione della serie televisiva – composta da sette episodi – è partita negli Stati Uniti lo scorso 27 ottobre e questa sera – dalle 23.15, subito dopo Watchmen – debutterà in Italia in prima visione su Sky Atlantic."/>
  </head>
  <body>
    <article>
      <h1>Silicon Valley 6: cala il sipario sulle vicende dei giovani nerd informatici</h1>
      <address><time datetime="2019-11-25T18:08:00+00:00">25 Nov 2019, 18:08</time> by <a rel="author">Saverio Capobianco</a></address>
      <figure>
        <img src="https://images.davidemaggio.it/pics3/2019/11/silicon-valley.jpg"/>
        <figcaption>Silicon Valley</figcaption>
      </figure>
      <p>Giunge a conclusione <b><a href="https://www.davidemaggio.it/tag/silicon-valley">Silicon Valley</a></b>, la commedia targata HBO che racconta l’improbabile scalata al successo di <b>un bizzarro gruppo di giovani nerd</b>. La <b>sesta e ultima stagione</b> della serie televisiva – composta da sette episodi – è partita negli Stati Uniti lo scorso 27 ottobre e questa sera – dalle 23.15, subito dopo <i>Watchmen</i> – debutterà in Italia in prima visione su Sky Atlantic.</p>
      <p>Un’irriverente e <b>sarcastica lettura del regno del progresso tecnologico globale</b>, che seguirà per l’ultima volta le vicende di <b>Richard </b>(Thomas Middleditch), programmatore di computer dal carattere introverso che vive in compagnia del suo migliore amico, <b>Big Head</b> (Josh Brener), dell’arrogante <b>Gilfoyle</b> (Martin Starr) e dell’ironico <b>Dinesh (</b>Kumail Nanjiani). I quattro sono tenuti d’occhio da <b>Elrich</b>, un milionario che si è fatto strada sul web che concede loro di abitare nella sua ricca dimora in cambio del dieci percento su tutti i loro progetti. La serie è creata da <b>Mike Judge</b>, <b>John Atlschuler </b>e <b>Dave Krinsky</b>.</p>
      <p><b>Episodio 6×01</b>: Richard deve presentarsi di fronte al Congresso in merito alla raccolta dei dati, e promette che Pied Piper non raccoglierà mai i dati degli utenti. Peccato che poi venga a sapere da Colin che tutto ciò invece sta accadendo. Jared comincia a essere preoccupato: ora che non lavorerà più così a stretto contatto con Richard, sicuramente ci saranno dei cambiamenti. La fusione di Hooli con Amazon è sempre più vicina, e Gavin scopre per caso che ci sarà un rebranding delle loro properties. Inutile dire che la notizia lo fa infuriare. Richard e Jared provano a spingere Colin ad andarsene, ma Colin, con un colpo di mano, ribalta completamente la situazione a loro discapito. Jared torna all’Hacker Hostel e lì conosce Gwart, un nuovo programmatore.</p>
      <p><b>Episodio 6×02</b>: Jared decide di abbandonare Pied Piper – per lui i cambiamenti sono stati troppi, e non sempre sono stati positivi, anzi – e di aiutare Gwart. Il “matrimonio” tra Hooli e Amazon è una grande incognita per tutti, specialmente per Gavin. Tracy, a capo delle Risorse Umane di Pied Piper, convince con l’inganno Gilfoyle a portare a termine un lavoro. A un evento di beneficienza, Monica e Richard incontrano Laurie, che ora è la CEO di YaoNet. Sempre durante il gala, Richard entra in contatto con Maximo Reyes, un losco impreditore cileno interessato a Pied Piper. La sua offerta è sicuramente allettante, ma, ovviamente, nasconde un lato oscuro.</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/168943/arrow-6-nuovi-episodi-streaming-infinity"/>
        <a href="https://www.davidemaggio.it/archives/164759/orange-is-the-new-black-6-le-ragazze-di-litchfield-sono-tornate"/>
        <a href="https://www.davidemaggio.it/archives/160888/cucine-da-incubo-6-ristorante-terra-nostra-come-e-oggi"/>
        <a href="https://www.davidemaggio.it/archives/160639/cucine-da-incubo-6-ristorante-ritrovo-del-gusto-con-chef-silvano-oggi"/>
      </related>
    </article>
  </body>
</html>