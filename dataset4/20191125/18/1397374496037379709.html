<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/gorecka-ce-bas-uzivati-u-beogradu-393727.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-25T18:14:00+00:00"/>
    <meta property="og:title" content="Gorecka će baš uživati u Beogradu!"/>
    <meta property="og:description" content="Fudbaler Bajern Minhena Leon Gorecka rekao je danas da jedva čeka utakmicu protiv Crvene zvezde zbog atmosfere na stadionu &quot;Rajko Mitić&quot;."/>
  </head>
  <body>
    <article>
      <h1>Gorecka će baš uživati u Beogradu!</h1>
      <h2>Fudbaler Bajern Minhena Leon Gorecka rekao je danas da jedva čeka utakmicu protiv Crvene zvezde zbog atmosfere na stadionu "Rajko Mitić".</h2>
      <address><time datetime="2019-11-25T18:14:00+00:00">25 Nov 2019, 18:14</time> by <a rel="author">Beta</a></address>
      <p>"<i>Navijači Zvezde su poznati po tome da čak i nadmaše očekivanja. Ljubitelj sam stadiona gde je dobra atmosfera i gde zaista možete da uživate u utakmici. Probaćemo da svojim odnosom i igrom ublažimo to i ugušimo, što će biti ključ utakmice"</i>, rekao je Gorecka novinarima u Beogradu.<br/><br/>Bajern će u utorak gostovati Zvezdi u petom kolu Grupe B Lige šampiona.<br/><br/>Gorecka je rekao da Bajern želi pobedu uprkos tome što je već obezbedio plasman dalje u tom takmičenju.<br/><br/>"<i>Svima je jasno da smo se plasirali dalje. Medjutim, želimo pobedu kako bismo nastavili pozitivan niz, ali i završili kao prvi u grupi"</i>, rekao je Gorecka.<br/><br/>Po njegovim rečima, najveća opasnost preti od Marka Marina, nekadašnjeg reprezentativca Nemačke koji igra za Zvezdu.<br/><br/>"<i>Marko Marin je svima poznat u Nemačkoj. Imaju i dobre, brze krilne igrače. Uradili smo analizu kako da se postavimo. Zvezda će biti veoma motivisana i potrebni su joj bodovi"</i>, naveo je Gorecka.<br/><br/>Utakmica Crvena zvezda - Bajern Minhen igraće se sutra od 21.00 na stadionu "Rajko Mitić" u Beogradu.</p>
      <p>Izvor: Beta</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/bajern-se-ne-sali-u-beograd-stizu-najbolji-ali-jedan-fali-393704.html"/>
        <a href="https://www.sportske.net/vest/medjunarodni-fudbal/ajaksovo-prokletstvo-suoci-se-sa-ducom-tadicem-i-desice-ti-se-neizbezno-393333.html"/>
        <a href="https://www.sportske.net/vest/transferi/milanezi-u-problemu-calhanoglu-cilja-povratak-u-bundesligu-393268.html"/>
        <a href="https://www.sportske.net/vest/transferi/bavarci-ciljaju-decu-premijerligasa-393250.html"/>
        <a href="https://www.sportske.net/vest/medjunarodni-fudbal/poketinove-cetiri-opcije-jedna-verovatnija-od-drugih-mora-da-ceka-odluku-drugog-trenera-393249.html"/>
      </related>
    </article>
  </body>
</html>