<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/previsioni-meteo-26-novembre-il-maltempo-da-una-tregua/"/>
    <meta property="og:site_name" content="fanpage.it"/>
    <meta property="article:published_time" content="2019-11-25T18:30:48+00:00"/>
    <meta property="og:title" content="Previsioni meteo 26 novembre: il maltempo dà una tregua"/>
    <meta property="og:description" content="Domani, martedì 26 novembre, è prevista una giornata discreta, generalmente priva di piogge in quasi tutta l'Italia. Le condizioni meteo, dopo i disagi dei giorni scorsi, saranno decisamente meno proibitive anche se da mercoledì torneranno a cadere le piogge a causa della decima perturbazione del mese."/>
  </head>
  <body>
    <article>
      <h1>Previsioni meteo 26 novembre: il maltempo dà una tregua</h1>
      <h2>Domani, martedì 26 novembre, è prevista una giornata discreta, generalmente priva di piogge in quasi tutta l’Italia. Le condizioni meteo, dopo i disagi dei giorni scorsi, saranno decisamente meno proibitive anche se da mercoledì torneranno a cadere le piogge a causa della decima perturbazione del mese.</h2>
      <address><time datetime="2019-11-25T18:30:48+00:00">25 Nov 2019, 18:30</time> by <a rel="author" href="https://www.fanpage.it/author/redazionemeteo/" target="_blank">Redazione Meteo</a></address>
      <p>Dopo giorni estremamente complicati e condizioni meteo proibitive che hanno provocato danni e allagamenti il maltempo darà una tregua parziale e temporanea: per domani, martedì 26 novembre, è prevista infatti una giornata discreta, generalmente priva di piogge a parte l'<b>Emilia Romagna e parte della Lombardia, dove la Protezione Civile ha <a href="https://www.fanpage.it/attualita/maltempo-allerta-meteo-rossa-martedi-lelenco-delle-regioni-a-rischio/">diramato l'allerta rossa per lo stato dei fiumi.</a></b> Già mercoledì, tuttavia, una nuova rapida perturbazione (la decima del mese) raggiungerà l’Italia, riportando precipitazioni copiose su gran parte del Nord e regioni tirreniche, con nevicate sulle zone alpine. Successivamente l’Italia rimarrà interessata da correnti occidentali, sempre miti e relativamente umide, con qualche pioggia tra giovedì e venerdì che insisterà più che altro sulle regioni del versante tirrenico, mentre in Valpadana i fastidi arriveranno soprattutto dalle nebbie di inizio giornata.</p>
      <h3>Previsioni meteo 26 novembre</h3>
      <p>Quella di domani, martedì 26 novembre, sarà una giornata caratterizzata  da alternanza tra nubi e cielo sereno al Nord e sulle estreme regioni del sud, con qualche piovasco residuo solo al mattino su Calabria e Sicilia Settentrionale. A inizio giornata un po’ di nebbie sulle pianure del Nord, specie lungo il corso del Po. Nel pomeriggio tuttavia ci sarà un deciso peggioramento del tempo e in serata sono attese piogge sparse su tutto il Nord-Ovest e in Toscana. Temperature massime in lieve calo al Nord e sulle regioni centrali tirreniche; in lieve aumento invece al Sud e nelle Isole. Venti nord-occidentali fino a localmente moderati su medio e basso versante adriatico, Ionio e Isole.</p>
      <h3>Previsioni meteo per mercoledì</h3>
      <p>Dopodomani il tempo sarà sereno all'estremo Sud. Molte nuvole sul resto d’Italia: piogge sparse su tutto il Nord, Toscana, Umbria, Lazio, Campania e Calabria tirrenica, con neve sulle zone alpine oltre 1500-1600 metri; in serata graduale esaurimento delle precipitazioni al Nord, dove però si formeranno delle nebbie, per lo più a banchi. Temperature massime in calo al Nord e regioni tirreniche.</p>
    </article>
  </body>
</html>