<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/poste-italiane-webranking/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-25T18:37:21+00:00"/>
    <meta property="og:title" content="Poste nella top 10 Webranking sulla comunicazione online"/>
    <meta property="og:description" content="Poste Italiane ottiene un nuovo riconoscimento per la qualità e la trasparenza della propria comunicazione corporate sul web entrando nella Top10 della classifica Webranking Europe 2019-2020. La ricerca analizza i siti corporate delle prime 500 aziende europee per capitalizzazione in Borsa, giudicandone la corretta diffusione delle notizie finanziarie, la corporate governance, le politiche di sostenibilità e la soddisfazione delle aspettative di tutti gli stakeholder. Il riconoscimento ottenuto da Poste Italiane nel Webranking 2019-2020 dimostra ancora una volta l’attenzione che l’azienda rivolge alla trasparenza informativa e ai valori di sostenibilità e responsabilità sociale. La classifica Webranking Nel Webranking Europe 2019-2020 il portale www.posteitaliane.it si colloca in nona posizione assoluta avanzando di otto gradini rispetto alla graduatoria 2018. Ancora più imponente è il balzo in graduatoria del portale www.posteitaliane.it che guadagna ben 256 posizioni se si prende in esame la classifica Webranking…"/>
  </head>
  <body>
    <article>
      <h1>Poste nella top 10 Webranking sulla comunicazione online</h1>
      <address><time datetime="2019-11-25T18:37:21+00:00">25 Nov 2019, 18:37</time> by <a rel="author">Redazione Wall Street Italia</a></address>
      <p><b>Poste Italiane</b> ottiene un nuovo riconoscimento per la qualità e la trasparenza della propria comunicazione corporate sul web entrando nella Top10 della classifica Webranking Europe 2019-2020. La ricerca analizza i siti corporate delle prime 500 aziende europee per capitalizzazione in Borsa, giudicandone la corretta diffusione delle notizie finanziarie, la corporate governance, le politiche di sostenibilità e la soddisfazione delle aspettative di tutti gli stakeholder.<br/>Il riconoscimento ottenuto da Poste Italiane nel Webranking 2019-2020 dimostra ancora una volta l’attenzione che l’azienda rivolge alla trasparenza informativa e ai valori di sostenibilità e responsabilità sociale.</p>
      <h3>La classifica Webranking</h3>
      <p>Nel Webranking Europe 2019-2020 il portale www.posteitaliane.it si colloca in <b>nona posizione assoluta avanzando di otto gradini rispetto alla graduatoria 2018</b>. Ancora più imponente è il balzo in graduatoria del portale www.posteitaliane.it che guadagna ben 256 posizioni se si prende in esame la classifica Webranking Europe 2016.<br/>La ricerca è realizzata da Comprend in collaborazione con Lundquist, società specializzata nella consulenza strategica su comunicazione web, Csr, social media e reputazione aziendale.</p>
      <p>All’interno della Top Ten il portale www.posteitaliane.it si classifica al secondo posto assoluto in ambito finanziario/assicurativo. La classifica viene stilata dopo uno stress test sulle candidate che prende in considerazione 200 focus e si basa su un sondaggio condotto su un campione di circa 500 stakeholders tra cui analisti, investitori, giornalisti economici.</p>
    </article>
  </body>
</html>