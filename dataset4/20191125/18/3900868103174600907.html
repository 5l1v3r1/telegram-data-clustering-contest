<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1563238/diki-gia-biasmo-taxitzi-apo-ithopoio-%C2%A0me-klamata-o-odigos-eimai-streit-katharo-arseniko"/>
    <meta property="og:site_name" content="NOOZ."/>
    <meta property="article:published_time" content="2019-11-25T18:38:00+00:00"/>
    <meta property="og:title" content="Δίκη για βιασμό ταξιτζή από ηθοποιό: Με κλάματα ο οδηγός- &quot;Είμαι στρέιτ, καθαρό αρσενικό&quot;"/>
    <meta property="og:description" content="Ξεκίνησε ενώπιον του Μικρού Ορκωτού Δικαστηρίου και θα συνεχιστεί στις 10 Δεκεμβρίου, η δίκη του 30χρονου ηθοποιού ο οποίος κατηγορείται ότι με την βοήθεια ναρκωτικών ουσιών βίασε 25χρονο πρώην οδηγό ταξί, το οποίο είχε μισθώσει μέσω πλατφόρμας, το Νοέμβριο του 2018."/>
  </head>
  <body>
    <article>
      <h1>Δίκη για βιασμό ταξιτζή από ηθοποιό: Με κλάματα ο οδηγός- "Είμαι στρέιτ, καθαρό αρσενικό"</h1>
      <address>
        <time datetime="2019-11-25T18:38:00+00:00">25 Nov 2019, 18:38</time>
      </address>
      <p>
        <b>Ξεκίνησε ενώπιον του Μικρού Ορκωτού Δικαστηρίου και θα συνεχιστεί στις 10 Δεκεμβρίου, η δίκη του 30χρονου ηθοποιού ο οποίος κατηγορείται ότι με την βοήθεια ναρκωτικών ουσιών βίασε 25χρονο πρώην οδηγό ταξί, το οποίο είχε μισθώσει μέσω πλατφόρμας, το Νοέμβριο του 2018.</b>
      </p>
      <p>Ο ηθοποιός αρνείται την κατηγορία που του αποδίδεται μετά από καταγγελία του οδηγού, τον οποίο έχει μηνύσει για ψευδή καταμήνυση και ενώπιον του δικαστηρίου, δήλωσε πως αποδέχεται μόνο την <b>κατοχή ναρκωτικών ουσιών για ιδία χρήση</b>.</p>
      <p>Στο πλευρό του κατηγορουμένου βρέθηκαν, μεταξύ άλλων, ο ηθοποιός <b>Σπύρος Μπιμπίλας</b>, που έχει προταθεί να καταθέσει ως μάρτυρας υπεράσπισης, αλλά και ο <b>Γρηγόρης Βαλλιανάτος</b>.</p>
      <p>Ο <b>25χρονος οδηγός</b> περιέγραψε τη δική του εκδοχή για όλα όσα βίωσε από το απόγευμα της 13ης Νοεμβρίου του 2018, όταν δέχθηκε κλήση από τον ηθοποιό μέσω γνωστής εφαρμογής για να τον παραλάβει από το κέντρο της Αθήνας</p>
      <p>Κατέθεσε στο δικαστήριο ότι ο ηθοποιός από την αρχή του έκανε ερωτήσεις ερωτικής φύσεως, τς οποίες ο ίδιος, όπως είπε, επιχείρησε να σταματήσει.</p>
      <p>Οδηγός και πελάτης σταμάτησαν και έφαγαν σε ταχυφαγείο, όπου φέρονται να έμειναν για περίπου μία ώρα. «Βγήκα από την τουαλέτα και μου πρότεινε να με κεράσει κάτι, αφού θα έτρωγε ο ίδιος. Σκέφτηκα ότι καλή τη καρδία με κερνάει και εγώ δεν θα χρεώσω την αναμονή. Μου έχει ξανασυμβεί τέτοια περίπτωση», είπε ο 28χρονος.</p>
      <p>Στη συνέχεια υποστήριξε πως άνοιξε το ταξί στον κατηγορούμενο για να πάει να πάρει τα τσιγάρα του, διότι ήθελε να καπνίσει. Μέσα στο ταξί του, ωστόσο, όπως ανέφερε υπήρχε ένα κύπελλο με καφέ που του είχε ετοιμάσει από νωρίς το πρωί της ίδιας ημέρας η σύντροφός του.</p>
      <p>Στη συνέχεια έκαναν ακόμη μία στάση, έξω από κατάστημα sex shop, όπου ο ηθοποιός, σύμφωνα με τη μαρτυρία του 25χρονου, προχώρησε σε κάποια αγορά.</p>
      <p>Ο 25χρονος είπε πως ο κατηγορούμενος έριξε κάποιο ναρκωτικό στον καφέ που είχε μέσα στο ταξί, με αποτέλεσμα να νιώσει εξάντληση και να ξαπλώσει ρίχνοντας πίσω το κάθισμα του. «Νόμιζα ότι ήμουν κουρασμένος. Δεν μπορούσα να φανταστώ πως θα είχε ρίξει "χυμούς της ζούγκλας" και δεν ξέρω κι εγώ τι άλλο».</p>
      <p>Ο πρώην οδηγός ταξί ανέφερε πως άργησε να καταλάβει τι πραγματικά είχε συμβεί, καθώς βρισκόταν υπό την επήρεια ουσιών. Σύμφωνα με τον 25χρονο, ο κατηγορούμενος κάποια στιγμή λιποθύμησε, ενώ έπινε κάτι από ένα μπουκαλάκι, και έτσι κατέληξαν και οι δύο στο Ιπποκράτειο νοσοκομείο. Όπως είπε ο ίδιος, την επόμενη ημέρα πήγε στο Αστυνομικό Τμήμα προκειμένου να καταθέσει μήνυση και τον παρέπεμψαν σε ιατροδικαστή, ο οποίος του ανακοίνωσε ότι τον είχαν βιάσει.</p>
      <p>Αφού ξεκίνησαν ξανά την διαδρομή, σύμφωνα πάντα με τον 25χρονο, ο κατηγορούμενος του ζήτησε να κάνει μια ακόμη στάση έξω από κατάστημα sex shop και πάλι στο κέντρο της Αθήνας. Κατά τον ίδιο, εκεί ο ηθοποιός έκανε αγορές καθώς κρατούσε μια σακούλα στα χέρια του επιστρέφοντας στο ταξί. Ακολούθως, ο 28χρονος ανέφερε πως συνέχισαν τη διαδρομή τους χωρίς ο ίδιος να γνωρίζει τον τελικό προορισμό της διαδρομής.</p>
      <p>Στη συνέχεια της κατάθεσής του ο πρώην οδηγός ταξί υποστήριξε ότι άρχισε να μην αισθάνεται καλά, υπονοώντας ότι ο κατηγορούμενος έριξε κάποιο ναρκωτικό στον καφέ που είχε μέσα στο ταξί.</p>
      <p>Ανάφερε χαρακτηριστικά στην κατάθεσή του στο δικαστήριο: «Νόμιζα ότι ήμουν κουρασμένος. Δεν μπορούσα να φανταστώ ότι θα είχε ρίξει χυμούς της ζούγκλας και δεν ξέρω κι εγώ τι άλλο... Ξυπνώντας είχα την αίσθηση ότι έπρεπε να κάνω την ανάγκη μου. Ο κατηγορούμενος είναι ξάπλα στο δεξί μου στήθος, αισθησιακά μου τσίμπαγε τη ρώγα και είχα ξεκούμπωτο πουκάμισο και παντελόνι. Φάνηκε να το ευχαριστιέται. Του είπα ως εδώ φτάνει. Θέλω να πάω σπίτι μου. Πες μου που θέλεις να σε πάω....».</p>
      <p>Η διαδικασία διεξάγεται σε φορτισμένο κλίμα, καθώς οι δύο πλευρές αντιπαρατίθενται για όσα έγιναν το επίμαχο βράδυ. Ο 25χρονος και η μητέρα του που παρακολουθεί την δίκη, κάποιες φορές ξέσπασαν σε κλάματα, γεγονός που η υπεράσπιση θεώρησε υπερβολή κάνοντας λόγο για «παράσταση».</p>
      <p>
        <b>Χαρακτηριστικοί οι διάλογοι:</b>
      </p>
      <p><b>- Μητέρα</b>: Αγόρι μου, ψυχή μου. Γελάει, πώς δεν σε έστειλε στο θάνατο.... Γελάνε Θεέ μου... θα το ‘χα στο χώμα το παιδάκι μου. Κοροϊδεύουν κιόλας. Να μην το ζήσει άλλη μάνα αυτό...</p>
      <p><b>- Ακροατήριο:</b> Φτάνει το σόου, ωραία η παράσταση...</p>
      <p><b>- Οδηγός:</b> Ποιος το είπε αυτό ρε! Θα μου μείνει στα χέρια....</p>
      <p>Αφού το δικαστήριο επανήλθε ο 25χρονος συνέχισε την κατάθεση του λέγοντας ότι ακόμα και ο ίδιος άργησε να καταλάβει τι πραγματικά είχε συμβεί, καθώς βρισκόταν υπό την επήρεια ουσιών. «Αλλιώς θα του έσπαγα τα μούτρα. Είμαι στρέιτ, καθαρό αρσενικό και δεν δέχομαι από κανέναν να μου πει το αντίθετο», είπε. Παράλληλα, υποστήριξε στο δικαστήριο ότι ο κατηγορούμενος είχε λιποθυμήσει ενώ έπινε κάτι από ένα μπουκαλάκι. Βλέποντας τον, όπως ανέφερε, σε αυτή την κατάσταση αποφάσισε να τον πάει ο ίδιος στο Ιπποκράτειο Νοσοκομείο, παρότι νωρίτερα είχε καλέσει ασθενοφόρο.</p>
      <p>Ο οδηγός υποστήριξε ότι την επόμενη ημέρα, πήγε στο Αστυνομικό Τμήμα προκειμένου να καταθέσει μήνυση για ληστεία. Εκεί, οι αστυνομικοί τον παρέπεμψαν σε ιατροδικαστή, ο οποίος -όπως ανέφερε- τού ανακοίνωσε ότι «με είχαν παραβιάσει». «Νόμιζα ότι θα έπεφτα θύμα ληστείας. Σκόπευα να τον καταγγείλω για απόπειρα ληστείας, αυτό νόμιζα ότι συνέβη μέχρι που πήγα στον ιατροδικαστή. Μετά ήθελα να με κλειδώσουν σε ένα κελί με εκείνον και να τον φάω ζωντανό», ανέφερε ο νεαρός άνδρας.</p>
      <p>Ο συνήγορος του ηθοποιού είπε στο δικαστήριο πως δεν μπορεί να συνεχιστεί η διαδικασία μέσα σε κλάματα, φράση που προκάλεσε την ζωηρή αντίδραση της Πολιτικής Αγωγής: «Θα μας απαγορεύσετε να κλαίμε; Προσβάλλετε βάναυσα το θύμα».</p>
      <p>Στην δίκη κατέθεσαν τόσο ένας φίλος του 25χρονου που τον είδε στο νοσοκομείο, όσο και ο φύλακας του Ιπποκράτειου, καθώς και ο αστυνομικός που έσπευσε στο νοσοκομείο. Και οι τρεις περιέγραψαν πως θύτης και θύμα ήταν υπό την επήρεια ουσιών.</p>
      <p>Το δικαστήριο διέκοψε τη συνεδρίασή του για τις 10 Δεκεμβρίου 2019.</p>
      <related>
        <a href="https://www.nooz.gr/greece/1561929/anatropi-stin-ypothesi-toy-giwrgoy-karka-den-ypirxe-biasmos-toy-taxitzi-oyte-chrisi-narkwtikwn"/>
        <a href="https://www.nooz.gr/greece/1519809/ithopoios-toy-theatroy-koyn-o-katigoroymenos-gia-apopeira-biasmoy-toy-taxitzi-"/>
        <a href="https://www.nooz.gr/greece/1520110/erwtimata-gia-tin-ypothesi-biasmoy-odigoy-taxi-oi-katatheseis-katigoroymenoy-kai-thymatos"/>
        <a href="https://www.nooz.gr/greece/1520075/nea-dedomena-binteo-ntokoymento-me-ton-taxitzi-kai-ton-feromeno-ws-biasti-toy"/>
        <a href="https://www.nooz.gr/greece/1519890/sokarismeni-i-oikogeneia-toy-ithopoioy-gia-to-feromeno-biasmo-toy-taxitzi"/>
      </related>
    </article>
  </body>
</html>