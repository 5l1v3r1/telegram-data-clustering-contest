<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/student-roman-amenzi-anglia-327602.html"/>
    <meta property="og:site_name" content="Observator"/>
    <meta property="article:published_time" content="2019-11-25T18:55:00+00:00"/>
    <meta property="og:title" content="Un student român a primit peste 50 de amenzi de circulaţie deşi nu are permis sau maşină, în Anglia"/>
    <meta property="og:description" content="Daniel, un român de 19 ani, a plecat la studii în Anglia, dar de ceva timp are parte de un adevărat coşmar, el primind peste 50 de amenzi de circulaţie, deşi nu are maşină sau permis de conducere."/>
  </head>
  <body>
    <article>
      <h1>Un student român a primit peste 50 de amenzi de circulaţie deşi nu are permis sau maşină, în Anglia</h1>
      <address><time datetime="2019-11-25T18:55:00+00:00">25 Nov 2019, 18:55</time> by <a rel="author">Cristi Ioniţă</a></address>
      <p>
        <b>
          <b>Daniel, un român de 19 ani, a plecat la studii în Anglia, dar de ceva timp are parte de un adevărat coşmar, el primind peste 50 de amenzi de circulaţie, deşi nu are maşină sau permis de conducere.</b>
        </b>
      </p>
      <p>Românul a observat din întâmplare că are cutia poştală plină şi când a verificat despre ce este vorba, a suferit un adevărat şoc.</p>
      <h3>Cum a ajuns studentul român într-o asemenea situaţie</h3>
      <p>Conform <a href="https://www.ipswichstar.co.uk/news/university-of-suffolk-students-volkswagen-parking-fines-1-6390352?fbclid=IwAR3rpfk8QhJfuG-f0NPKpsaZkjogggZbnGrL5zTpMSbpwgcyyRXzgLRzm98">Ipswich Star</a>, Daniel a descoperit că a primit peste 50 de amenzi de circulaţie, deşi el nu are permis sau maşină şi nici măcar nu a trecut testul pentru permisul de circulaţie.</p>
      <p>Amenzile ar fi fost primite în legătură cu o maşină parcată ilegal pe un bulevard din Ipswich, el fiind student la Suffolk University.</p>
      <p>S-a îndreptat către autorităţile locale, care l-au asigurat că anchetează cazul, însă nu i-au oferit nicio soluţie până acum.</p>
      <p>Iar studentul român continuă să primească plicuri agresive pentru neplata amenzilor primite.</p>
      <p>Cel mai probabil, este un caz de furt de identitate, situaţie care îi dă fiori reci românului.</p>
      <p>Acesta a precizat, pentru sursa citată, că "<i>ar însemna că mă aflu într-o situaţie foarte gravă dacă cineva a putut să facă un împrumut pe numele meu şi să cumpere maşina respectivă. Mă întreb oare ce informaţii mai are la dispoziţie persoana respectivă. Este înfiorător, mai ales că am venit singur aici, pentru a studia, şi nu ştiu cui să-i cer un sfat</i>".</p>
    </article>
  </body>
</html>