<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-us-defense-secretary-mark-esper-says-donald-trump-ordered-him-to-allow-seal-to-keep-status-2868201.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-25T18:39:53+00:00"/>
    <meta property="og:title" content="अमेरिकी रक्षा मंत्री ने कहा: डोनाल्ड ट्रंप ने दिया था 'सील' का दर्जा कायम रखने का आदेश"/>
    <meta property="og:description" content="अमेरिकी रक्षा मंत्री मार्क एस्पर ने सोमवार (25 नवंबर) को कहा कि राष्ट्रपति डोनाल्ड ट्रंप ने युद्ध अपराध के आरोपी एक नौसैनिक सील कर्मचारी को 'सील' का दर्जा गंवाए बिना सेवानिवृत्त करने का..."/>
  </head>
  <body>
    <article>
      <h1>अमेरिकी रक्षा मंत्री ने कहा: डोनाल्ड ट्रंप ने दिया था 'सील' का दर्जा कायम रखने का आदेश</h1>
      <address><time datetime="2019-11-25T18:39:53+00:00">25 Nov 2019, 18:39</time> by <a rel="author">एपी,वॉशिंगटन</a></address>
      <p>अमेरिकी रक्षा मंत्री मार्क एस्पर ने सोमवार (25 नवंबर) को कहा कि राष्ट्रपति डोनाल्ड ट्रंप ने युद्ध अपराध के आरोपी एक नौसैनिक सील कर्मचारी को 'सील' का दर्जा गंवाए बिना सेवानिवृत्त करने का निर्देश दिया था। रक्षा मंत्रालय में एस्पर ने संवाददाताओं से कहा कि ट्रंप के मौखिक आदेश के कारण ही एस्पर ने रविवार (24नवंबर) को घोषणा की थी कि एडवर्ड गैलाघेर 'सील' का अपना दर्जा कायम रखते हुए सेवानिवृत्त होंगे।</p>
      <p>पिछले सप्ताह ट्रंप ने ट्वीट किया था कि वह चाहते हैं कि गैलाघेर सील के कर्मचारी के तौर पर सेवानिवृत्त हों, लेकिन सोमवार (25 नवंबर) को एस्पर की टिप्पणी से खुलासा हुआ कि ट्रंप ने रक्षा मंत्री को इस संबंध में सीधा आदेश दिया था। गैलाघेर को इस्लामिक स्टेट के आतंकवादी बंदी की छुरा घोंपकर हत्या करने के मामले में बरी कर दिया गया था, लेकिन 2017 में इराक में लाश को साथ रखने का दोषी पाया गया था।</p>
      <p>अपनी टिप्पणी में एस्पर ने नौसैन्य सचिव रिचार्ड स्पेंशर पर आरोप लगाया कि उन्होंने नौसेना अनुशासनिक प्रक्रिया में हेराफेरी के लिए व्हाइट हाउस को गुप्त प्रस्ताव दिया था ताकि गैलाघर का दर्जा खत्म ना हो। एस्पर ने रविवार (24 नवंबर) को स्पेंशर को हटाते हुए कहा कि उन्होंने भरोसा खो दिया है।</p>
    </article>
  </body>
</html>