<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=964228"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T18:11:58+00:00"/>
    <meta property="og:title" content="ఆర్టీసీ కార్మికులను విధుల్లోకి తీసుకుంటారా?"/>
    <meta property="og:description" content="ADVT"/>
  </head>
  <body>
    <article>
      <h1>ఆర్టీసీ కార్మికులను విధుల్లోకి తీసుకుంటారా?</h1>
      <address>
        <time datetime="2019-11-25T18:11:58+00:00">25 Nov 2019, 18:11</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్: </b>52 రోజులుగా ఆర్టీసీ కార్మికుల సమ్మె ఎలాంటి ఫలితం లేకుండా ముగిసింది. తమ సమ్మెపై ప్రభుత్వం నుంచి స్పందన కరువవడంతో కార్మికుల శ్రేయస్సు దృష్ట్యా సమ్మెను విరమిస్తున్నట్లు టీఎస్ఆర్టీసీ జేఏసీ నేతలు ప్రకటించారు. మంగళవారం నుంచి కార్మికులందరూ విధులకు హాజరవ్వాల్సిందిగా పిలుపునిచ్చారు. అయితే కార్మికుల సమ్మె విరమణ ప్రకటనపై ప్రభుత్వం, ఆర్టీసీ యాజమాన్యం సానుకూలంగా స్పందిస్తుందా? సమ్మె విరమించిన కార్మికులను ఆర్టీసీ విధుల్లోకి తీసుకుంటుందా? అన్నది ప్రశ్నగా మారింది.</p>
      <p> </p>
      <p><b>ఎందుకంటే..</b> గతంలో ఇకపై సమ్మె చెయ్యబోమనే రాతపూర్వక హామీతో కార్మికులందరూ విధులకు హాజరయ్యేందుకు ముఖ్యమంత్రి కేసీఆర్ రెండుసార్లు ఆఫర్లు ఇచ్చారు. ముఖ్యమంత్రి ఆఫర్‌ను నేతలు, కార్మికులు బేఖాతరు చేశారు. ఇప్పుడు ప్రభుత్వం నుంచి ఎలాంటి స్పందన రాకపోవడంతో దిక్కుతోచని పరిస్థితిలో సమ్మె విరమిస్తున్నట్లు ప్రకటించారు. అయితే ప్రభుత్వం ఇచ్చిన ఆఫర్‌ను కాదని, ఇప్పుడు విధులకు హాజరవుతామంటే ప్రభుత్వం అంగీకరిస్తుందా? లేదా? అనేది ప్రశ్నార్థకమే. కొద్దిరోజుల క్రితమే కార్మికులను ఎలాంటి ఆంక్షలు లేకుండా విధుల్లోకి తీసుకుంటే సమ్మె విరమిస్తామని అశ్వత్థామరెడ్డి ప్రకటించిన విషయం తెలిసిందే. ఈ సందర్భంగా విధులకు హాజరయ్యేందుకు కార్మికులు రాష్ట్ర వ్యాప్తంగా పలు డిపోల వద్ద బారులు తీరారు. అయితే కార్మికులను విధుల్లోకి తీసుకోవాలనే ఆదేశాలు తమకు రాలేదని డిపో మేనేజర్లు కార్మికులను తేల్చి చెప్పారు. దీంతో చేసేదేం లేక మళ్లీ సమ్మె బాట పట్టారు. ఈ క్రమంలో పూర్తిగా సమ్మె విరమిస్తున్నట్లు ఆర్టీసీ జేఏసీ చేసిన ప్రకటనపై ప్రభుత్వం సానుకూలంగా స్పందిస్తుందా? కార్మికులను విధుల్లోకి తీసుకుంటుందా? ఏం జరుగుతుందనేది వేచి చూడాల్సిందే.</p>
    </article>
  </body>
</html>