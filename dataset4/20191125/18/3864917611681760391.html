<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2825190-rosia-moze-propustiti-olimpiadu2020.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T18:19:00+00:00"/>
    <meta property="og:title" content="Росія може пропустити Олімпіаду-2020"/>
    <meta property="og:description" content="ВАДА рекомендує усунути Росію від міжнародних змагань на чотири роки."/>
  </head>
  <body>
    <article>
      <h1>Росія може пропустити Олімпіаду-2020</h1>
      <h2>ВАДА рекомендує усунути Росію від міжнародних змагань на чотири роки.</h2>
      <address>
        <time datetime="2019-11-25T18:19:00+00:00">25 Nov 2019, 18:19</time>
      </address>
      <p>Комітет по відповідності Всесвітнього антидопінгового агентства (ВАДА) рекомендував виконавчому комітету організації усунути Росію від участі в міжнародних змаганнях на чотири роки. Про це повідомляє <a href="https://www.nytimes.com/2019/11/25/sports/russia-wada-olympics.html">The New York Times</a>.</p>
      <p>Якщо виконком ВАДА підтримає рекомендацію, збірна Росії пропустить літні Олімпійські ігри 2020 року в Токіо. При цьому комітет рекомендував дозволити російським спортсменам виступити на Олімпіаді під нейтральним прапором.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2821336-rosiu-mozut-ne-pustiti-na-evro2020-zmi.html">Росію можуть не пустити на Євро-2020 - ЗМІ</a>
      </blockquote>
      <p>Виконком ВАДА розгляне рекомендації 9 грудня на засіданні, яке пройде в Парижі.</p>
      <p>Повідомляється, що в звіті комітету міститься пропозиції відсторонити Росію на чотири роки від усіх великих міжнародних стартів, в тому числі від Олімпійських ігор в Токіо та Пекіні, а також від футбольного ЧС-2022.</p>
      <p>Таким чином, другу Олімпіаду поспіль російські спортсмени будуть в нейтральному статусі без прапора і гімну - так само, як в Пхенчхані-2018.</p>
      <p>Комітет по відповідності прийшов до висновку, що розбіжності в даних Московської антидопінгової лабораторії викликані навмисними маніпуляціями з метою приховати позитивні допінг-тести російських спортсменів.</p>
      <p>Очікується, що 9 грудня Виконком погодиться з рекомендаціями комітету. Російська сторона зможе оскаржити рішення в Спортивному арбітражному суді (CAS).</p>
      <p>
        <i>Фото: Aflo/Shutterstock</i>
      </p>
    </article>
  </body>
</html>