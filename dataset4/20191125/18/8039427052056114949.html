<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=964233"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T18:28:12+00:00"/>
    <meta property="og:title" content="7.4 కిలోల బరువున్న కిడ్నీని తొలగించిన డాక్టర్లు, భారత్‌లో ఇదే పెద్దది!"/>
    <meta property="og:description" content="ADVT"/>
  </head>
  <body>
    <article>
      <h1>7.4 కిలోల బరువున్న కిడ్నీని తొలగించిన డాక్టర్లు, భారత్‌లో ఇదే పెద్దది!</h1>
      <address>
        <time datetime="2019-11-25T18:28:12+00:00">25 Nov 2019, 18:28</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ:</b> ఇటీవలే దేశరాజధానిలోని సర్ గంగారామ్ హాస్పిటల్‌లో ఓ కిడ్నీ ఆపరేషన్ జరిగింది. దేశంలో ప్రతి క్షణం వందల సంఖ్యలో ఆపరేషన్‌లు జరుగుతున్నప్పటికీ.. ఈ ఆపరేషన్ మాత్రం చరిత్రలో నిలిచిపోయే అవకాశం ఉంది. ఎందుకో తెలుసా..ఈ ఆపరేషన్ సందర్భంగా డాక్టర్లు ఓ పేషెంట్ నుంచి దాదాపు ఏడున్నర కిలోల బరువున్న కిడ్నీని తొలగించారు. అవును అక్షరాలా 7.4 కిలోల కిడ్నీనే! వినడానికి నమ్మశక్యంగా లేకపోయినా ఇది నిజం. ఇది భారతదేశంలోనే అతి పెద్ద కిడ్నీ అని ఇక్కడి డాక్టర్లు భావిస్తున్నారు. అంతే కాదు..ప్రపంచ వ్యాప్తంగా చూస్తే ఇది మూడో అతిపెద్ద కిడ్నీ అని కూడా తెలుస్తోంది. సాధారణ కిడ్నీ బరువు గ్రాముల్లో(150గ్రా) ఉంటే దీని బరువు ఏకంగా కిలోల వరకూ వెళ్లింది.</p>
      <p> కాగా..సదరు పేషెంట్ ఆటోజోమల్ డామినెంట్ పాలీసిస్టిక్ డిసీజ్ అనే జన్యుపరమైన వ్యాధితో బాధపడుతున్నాడు. అతడి కడుపులో ఎడమవైపు భయంకరమైన నొప్పి రావడం..ఊపిరి తీసుకోవడంలో ఇబ్బంది తలెత్తడంతో డాక్లర్లు ఆపరేషన్ చేసి కిడ్నీని తొలగించారు. వ్యాధి కారణంగా అతడి కిడ్నీలో కణతులు పెరగటంతో దాని సైజు భారీగా పెరిగిపోయింది. అప్పుడే పుట్టిన ఇద్దరు పిల్లల బరువుకంటే కూడా ఈ కిడ్నీ బరువే ఎక్కువగా ఆపరేషన్ అనంతరం డాక్టర్లు చెప్పారు. ఇప్పటి వరకూ ఉన్న గిన్నిస్ రికార్డు ప్రకారం..దుబాయ్ డాక్టర్లు 4.25 కిలోల బరువున్న కిడ్నీని తొలగించారు. ఢిల్లీలో జరిగిన ఈ తాజా ఆపరేషన్ దుబాయ్ డాక్టర్ల రికార్డును తిరగరాయనుంది.</p>
    </article>
  </body>
</html>