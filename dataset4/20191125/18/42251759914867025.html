<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Champions-League/a315649-Flik-Zelimo-pobedu-u-Beogradu-i-prvo-mesto-u-grupi.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T18:58:00+00:00"/>
    <meta property="og:title" content="Flik: Želimo pobedu u Beogradu i prvo mesto u grupi"/>
    <meta property="og:description" content="Trener Bajerna Hans-Diter Flik istakao je na konferenciji za novinare povodom meča pretposlednjeg kola grupne faze Lige šampiona sa Crvenom zvezdom da još nije odlučio koje igrače će da koristi u duelu sa Beograđanima."/>
  </head>
  <body>
    <article>
      <h1>Flik: Želimo pobedu u Beogradu i prvo mesto u grupi</h1>
      <h2>Trener Bajerna Hans-Diter Flik istakao je na konferenciji za novinare povodom meča pretposlednjeg kola grupne faze Lige šampiona sa Crvenom zvezdom da još nije odlučio koje igrače će da koristi u duelu sa Beograđanima.</h2>
      <address><time datetime="2019-11-25T18:58:00+00:00">25 Nov 2019, 18:58</time> by <a rel="author">Danica Obradović</a></address>
      <figure>
        <iframe data-src="https://twitter.com/FCBayern/status/1199002599153971200?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>„<i>Džerom Boateng je odlčno trenirao tokom pauze zbog reprezentativnih obaveza. On je još jedna opcija, mada još nisam odlučio ko će igrati sutra. Tijago Alkantara je povredio ručni zglob, ali se dobro oseća i u stanju je da igra. On je igrač kojeg uvek možete da dovedete, ima vrhunske kvalitete i Bajern može da se smatra srećnim što ga ima</i>“, istakao je <b>Flik</b> i dodao:</p>
      <p>„<i>Za sutra sve opcije držim otvorenim. Nekim igračima je potreban ritam, a nekima pauza. Zbog toga moramo da odmerimo situaciju. Ipak, jedno je sasvim sigurno, a to je da želimo da osiguramo grupnu pobedu</i>“.</p>
      <figure>
        <iframe data-src="https://twitter.com/FCBayern/status/1199017949639651331?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Vezista Leon Gorecka potvrdio je reči novog trenera.</p>
      <p>„<i>Iako smo se već kvalifikovali, naš je veliki cilj da dobijemo ovaj meč. Želimo da ostanemo u pobedničkom ritmu i da budemo pobednici grupe</i>“, istakao je <b>Gorecka</b> i dodao:</p>
      <p>„<i>Naravno da je euforija velika kada se pobeđuje. Ali, još veća je radost kada se pogleda na koji način trijumfujemo</i>“.</p>
      <p>Zvezda i Bajern snage će odmeriti u utorak od 21 čas na stadionu „Rajko Mitić“.</p>
      <figure>
        <iframe data-src="https://twitter.com/FCBerni12/status/1199008788692516874?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>