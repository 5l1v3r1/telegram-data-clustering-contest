<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/botev-plovdiv/lachezar-baltanov-tazi-pobeda-ni-beshe-nuzhna-da-si-varnem-samochuvstvieto.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-25T18:17:16+00:00"/>
    <meta property="og:title" content="Лъчезар Балтанов: Тази победа ни беше нужна да си върнем самочувствието"/>
    <meta property="og:description" content="&quot;Благодаря на момчетата&quot;"/>
  </head>
  <body>
    <article>
      <h1>Лъчезар Балтанов: Тази победа ни беше нужна да си върнем самочувствието</h1>
      <address>
        <time datetime="2019-11-25T18:17:16+00:00">25 Nov 2019, 18:17</time>
      </address>
      <p>Капитанът на Ботев (Пловдив) Лъчезар Балтанов сподели, че Ферарио Спасов е е едно от причините за възхода на тима. "Жълто-черните" записаха трети пореден успех, надделявайки с 2:0 над Етър.</p>
      <p>"Благодаря на момчетата, тази победа ни беше нужна да си върнем самочувствието. Времето беше много тежко, теренът също и затова сме още по-щастливи, че успяхме да спечелим", заяви Балтанов.</p>
      <p>Според него серията от три поредни победи ще вдъхне увереност в съотборниците му.</p>
      <p>"Показваме постоянство в последните мачове и една от причините е треньорът Ферарио Спасов. Усещаме, че има доверие в нас и това ни помага най-вече в психологически план. Трябваха ни 1-2 победи, за да вдигнем глави. Напоследък често бележа след статични положения и това се дължи на точната позиция, която намирам пред вратата на съперника", каза още Балтанов и уточни, че контузията, заради която бе сменен в края, не е сериозна.</p>
    </article>
  </body>
</html>