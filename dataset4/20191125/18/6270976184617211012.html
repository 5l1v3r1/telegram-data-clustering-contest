<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/25/minsotspolityky-vvodyt-novyj-pryntsyp-finansuvannya-sots-poslug-shho-zminytsya/"/>
    <meta property="og:site_name" content="Рубрика"/>
    <meta property="article:published_time" content="2019-11-25T18:24:50+00:00"/>
    <meta property="og:title" content="Мінсоцполітики вводить новий принцип фінансування соц послуг: що зміниться"/>
    <meta property="og:description" content="У 2020 році в Україні змінять принцип фінансування процесу надання соціальних послуг: держава з бюджету фінансуватиме не державні установи, а самі послуги. Про це повідомила міністерка соціальної політики України Юлія Соколовська. Зазначається, що за надання соціальних послуг держава платитиме за принципом замовлення, замовляючи їх у місцевих громад. “З наступного бюджетного року ми передбачили 150 млн […]"/>
  </head>
  <body>
    <article>
      <h1>Мінсоцполітики вводить новий принцип фінансування соц послуг: що зміниться</h1>
      <address><time datetime="2019-11-25T18:24:50+00:00">25 Nov 2019, 18:24</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/08/YUliya-Sokolovska--860x580-c-1.jpg"/>
      </figure>
      <p>
        <b>
          <b>У 2020 році в Україні змінять принцип фінансування процесу надання соціальних послуг: держава з бюджету фінансуватиме не державні установи, а самі послуги.</b>
        </b>
      </p>
      <p>Про це<a href="https://www.kmu.gov.ua/news/u-2020-roci-minsocpolitiki-zaprovadit-novu-model-socialnih-servisiv-v-regionah"> повідомила</a> міністерка соціальної політики України Юлія Соколовська.</p>
      <p>Зазначається, що за надання соціальних послуг держава платитиме за принципом замовлення, замовляючи їх у місцевих громад.</p>
      <p>“З наступного бюджетного року ми передбачили 150 млн грн на те, щоб надавати зручні та доступні сервіси людям у громаді. Ми відкриємо фронт-офіси на місцях і будемо оплачувати кожен прийом документів. Функція фронт-офісів буде передана ЦНАПам, банкам чи приватним провайдерам”, — повідомила Соколовська.</p>
      <p>За її словами, подібна практика діє у низці європейських країн. В уряді сподіваються, що запровадження нової моделі фінансування підвищить ефективність витрат держави на соціальні послуги.</p>
      <p>Нагадаємо, 24 листопада уповноважений президента з прав дитини Микола Кулеба разом зі своїми двома синами <a href="https://rubryka.com/2019/11/24/mykola-kuleba-razom-iz-rodynoyu-potrapyv-v-avariyu-zmi/">потрапив у серйозну ДТП.</a></p>
      <p>Наразі <a href="https://rubryka.com/2019/11/25/u-kuleby-pislya-avariyi-strus-ta-perelamani-rebra-jogo-starshyj-syn-neprytomnyj/">Кулеба перебуває у лікарні “Феофанія” у стані середньої тяжкості, його старший син – непритомний.</a></p>
      <p>П<a href="https://rubryka.com/2019/11/24/politsiya-kyyivshhyny-rozsliduye-obstavyny-dtp-za-uchastyu-kuleby/">оліція Київщини розслідує обставини ДТП за участю Кулеби.</a></p>
    </article>
  </body>
</html>