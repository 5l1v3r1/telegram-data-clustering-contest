<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/caz-cutremurator-la-braila-fetita-de-10-ani-ademenita-de-doi-barbati-intr-o-locuinta-si-violata-18616001"/>
    <meta property="og:site_name" content="Gândul"/>
    <meta property="article:published_time" content="2019-11-25T18:23:26+00:00"/>
    <meta property="og:title" content="Caz cutremurător la Brăila: Fetiţă de 10 ani, ademenită de doi bărbaţi într-o locuinţă şi violată"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>Caz cutremurător la Brăila: Fetiţă de 10 ani, ademenită de doi bărbaţi într-o locuinţă şi violată</h1>
      <h2>O fetiţă de 10 ani a fost ademenită de doi bărbaţi într-o locuinţă din Brăila şi violată. Poliţia a fost sesizată de medici, după ce mama a mers cu copila la spital.</h2>
      <address>
        <time datetime="2019-11-25T18:23:26+00:00">25 Nov 2019, 18:23</time>
      </address>
      <p>Potrivit unui comunicat transmis luni seară de Poliţia Brăila, în noaptea de duminică spre luni poliţiştii au fost sesizaţi de medicii de la Unitatea de Primiri Urgenţe din cadrul Spitalului Judeţean de Urgenţă Brăila că o femeie din oraş s-a prezentat împreună cu fiica sa, în vârstă de 10 ani, pentru a fi consultată.</p>
      <p>Femeia a susţinut că fata a fost violată.</p>
      <p>„Din primele verificări, poliţiştii au stabilit că, în cursul zilei de 24 noiembrie a.c., în jurul orei 18.30, în timp ce fetiţa se afla într-un cartier din oraş, ar fi fost acostată de doi bărbaţi necunoscuţi şi ademenită să meargă într-o locuinţă din Brăila. Aici, prin violenţă, ar fi fost obligată să întreţină raporturi sexuale cu aceştia”, arată Poliţia Brăila.</p>
      <p>La scurt timp de la sesizare, poliţiştii din cadrul Inspectoratului de Poliţie Judeţean Brăila au reuşit să-i prindă pe cei doi tineri, cu vârste de 20 şi 30 de ani, bănuiţi de viol.</p>
      <p>Aceştia au fost duşi la sediul Poliţiei.</p>
      <p>A fost întocmit un dosar penal viol, fiind continuate cercetările sub coordonarea unui procuror din cadrul Parchetului de pe lângă Judecătoria Brăila.</p>
      <related>
        <h4>Citeşte şi</h4>
        <a href="https://www.gandul.info/stiri/mesajul-unui-deputat-psd-pentru-viorica-dancila-dupa-pierderea-alegerilor-prezidentiale-sa-si-dea-demisia-trebuie-sa-pornim-reconstructia-partidului-18615908?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/furt-la-drumul-mare-o-grupare-de-romani-banuita-ca-a-furat-o-statuie-de-5-tone-din-belgia-18615875?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/soldat-roman-disparut-in-timpul-celui-de-al-doilea-razboi-mondial-declarat-decedat-abia-in-2019-ce-s-a-intamplat-de-fapt-18615859?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>