<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905196/mourinho-sluit-deur-voor-transfervrije-ibrahimovic-hereniging-niet-aan-de-orde.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T18:01:00+00:00"/>
    <meta property="og:title" content="Mourinho sluit deur voor transfervrije Ibrahimovic: hereniging niet aan de orde"/>
    <meta property="og:description" content="Een hereniging tussen José Mourinho en Zlatan Ibrahimovic is niet aan de orde. De kersverse manager van Tottenham Hotspur heeft geen behoefte aan de diensten van de Zweedse spits, zo zei hij maandag."/>
  </head>
  <body>
    <article>
      <h1>Mourinho sluit deur voor transfervrije Ibrahimovic: hereniging niet aan de orde</h1>
      <address>
        <time datetime="2019-11-25T18:01:00+00:00">25 Nov 2019, 18:01</time>
      </address>
      <p>
        <b>Een hereniging tussen José Mourinho en Zlatan Ibrahimovic is niet aan de orde. De kersverse manager van Tottenham Hotspur heeft geen behoefte aan de diensten van de Zweedse spits, zo zei hij maandag.</b>
      </p>
      <p>Mourinho gaf op een persconferentie aan de transfervrije Ibrahimovic niet nodig te hebben, omdat hij al beschikt over Harry Kane. "We hebben de beste spits van Engeland en een van de twee of drie beste spitsen van Europa", doelt Mourinho op Engels international Kane. Ibrahimovic en Mourinho werkten al samen bij Manchester United en Internazionale.</p>
      <p><b>Champions League-avontuur<br/></b>Dinsdag neemt Tottenham Hotspur het in Champions League-verband op tegen Olympiakos. "Je droomt ervan om de Champions League te winnen. Niet iedereen heeft het privilege om dat te bereiken, maar ik heb het twee keer gedaan. Ik zou het geweldig vinden om het voor een derde keer te doen, maar dit is niet het moment om daar over te praten", aldus Mourinho.</p>
      <p>"Een van de redenen dat mijn teams nooit uitgeschakeld zijn in de groepsfase is dat mijn spelers altijd praten over de groepsfase, niet over wat er daarna kan gebeuren. Pas als mijn team in de kwartfinale zit, ga ik erover nadenken of we de eindzege kunnen pakken."</p>
    </article>
  </body>
</html>