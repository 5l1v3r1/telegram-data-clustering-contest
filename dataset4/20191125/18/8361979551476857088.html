<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/merkel-ta-makron-posperechalisya-pid-chas-obidu-novini-svitu-50055630.html"/>
    <meta property="og:site_name" content="НВ"/>
    <meta property="article:published_time" content="2019-11-25T18:40:00+00:00"/>
    <meta property="og:title" content="Між Меркель та Макроном виник конфлікт під час обіду — ЗМІ"/>
    <meta property="og:description" content="Під час урочистого банкету, який присвячений 30-річчю падіння Берлінської стіни, між президентом Франції Еммануелем Макроном та канцлером Німеччини Ангелою Меркель відбулася різка розмова."/>
  </head>
  <body>
    <article>
      <h1>Між Меркель та Макроном виник конфлікт під час обіду — ЗМІ</h1>
      <h2>Під час урочистого банкету, який присвячений 30-річчю падіння Берлінської стіни, між президентом Франції Еммануелем Макроном та канцлером Німеччини Ангелою Меркель відбулася різка розмова.</h2>
      <address>
        <time datetime="2019-11-25T18:40:00+00:00">25 Nov 2019, 18:40</time>
      </address>
      <p>Про це повідомляє <a href="https://www.nytimes.com/2019/11/23/world/europe/nato-france-germany.html?searchResultPosition=1">The New York Times</a>.</p>
      <p>«Я розумію ваше прагнення до руйнівної політики. Але я втомилася збирати осколки. Раз за разом мені доводиться склеювати розбиті вами чашки, щоб ми змогли сісти і разом випити чаю», — сказала Меркель.</p>
      <p>У свою чергу Макрон відповів, що у нього немає можливості приїхати на саміт НАТО в Лондон і робити вигляд, що нічого не відбувається.</p>
      <p>Йшлося насамперед про його ставлення до дій Туреччини та США в Сирії.</p>
      <p>Раніше президент Франції <a href="https://nv.ua/ukr/world/geopolitics/makron-nato-v-komi-a-yevropa-stojit-na-krayu-prirvi-novini-svitu-50052161.html">Еманнуель Макрон заявив, що Європа знаходиться «на краю прірви»</a> і повинна нарощувати оборонні можливості, не покладаючись на США.</p>
      <p>Тоді заява Макрона прозвучала на тлі операції члена НАТО Туреччини на півночі Сирії проти курдських формувань, яка не знайшла підтримки серед членів Альянсу.</p>
      <p>Коментуючи турецький наступ, Макрон відзначав, що нездатність НАТО відреагувати на дії Анкари є «дуже великою помилкою» альянсу.</p>
      <p>У серпні Макрон заявив, що епоха домінування Заходу завершується, і в світі піднімаються «нові держави», серед яких Росія та Китай.</p>
    </article>
  </body>
</html>