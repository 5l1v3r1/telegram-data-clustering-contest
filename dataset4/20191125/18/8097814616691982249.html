<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/lucas-biglia-verhuist-in-januari-mogelijk-naar-belgische-topclub"/>
    <meta property="og:site_name" content="Voetbal24"/>
    <meta property="article:published_time" content="2019-11-25T18:30:00+00:00"/>
    <meta property="og:title" content="'Lucas Biglia verhuist in januari mogelijk naar Belgische topclub'"/>
    <meta property="og:description" content="Lucas Biglia is bij AC Milan in opspraak gekomen. De supporters van Milan verwijten Biglia een gebrek aan beroepsernst en vinden dat de Argentijn ook gewoon zijn beste tijd heeft gehad. Mogelijk vertrekt Biglia nu snel naar een andere club."/>
  </head>
  <body>
    <article>
      <h1>'Lucas Biglia verhuist in januari mogelijk naar Belgische topclub'</h1>
      <address><time datetime="2019-11-25T18:30:00+00:00">25 Nov 2019, 18:30</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>Lucas Biglia is bij AC Milan in opspraak gekomen. De supporters van Milan verwijten Biglia een gebrek aan beroepsernst en vinden dat de Argentijn ook gewoon zijn beste tijd heeft gehad. Mogelijk vertrekt Biglia nu snel naar een andere club.</b>
      </p>
      <p>Aanvankelijk wilde Milan niet weten van een vertrek van Biglia, wiens contract na dit seizoen afloopt. De jongste weken maakt de middenvelder echter niet veel indruk, waardoor de kaarten plots anders liggen.</p>
      <p>Voor de wedstrijd tegen Napoli van afgelopen ging eenÂ foto van Biglia viraal. Op de foto was Biglia kort voor de wedstrijd nog druk in de weer met zijn gsm. Iets wat fans van Milan niet kunnen vatten. Bovendien vinden zij de Argentijn ook niet meer goed genoeg om voor Milan uit te komen.</p>
      <h3>Transfer in januari</h3>
      <p>Dat alles kan ervoor zorgen dat Biglia in januari al andere oorden opzoekt. <a href="https://www.voetbal24.be/tag/Anderlecht">Anderlecht</a> houdt de situatie van Biglia alleszins in de gaten. De ervaren rot van 33 is al een tijdje in beeld bij paars-wit.</p>
      <figure>
        <iframe data-src="https://twitter.com/WillemHaak/status/1198676477543358466?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>