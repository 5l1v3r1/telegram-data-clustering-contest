<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/rosiya_stvorila_ponad_5_tisyach_feykiv_konferentsiyi_z_protidiyi_dezinformatsiyi_u_gruziyi_n1239283"/>
    <meta property="og:site_name" content="24 Канал"/>
    <meta property="article:published_time" content="2019-11-25T18:05:00+00:00"/>
    <meta property="og:title" content="Росія створила понад 5 тисяч фейків: конференції з протидії дезінформації у Грузії"/>
    <meta property="og:description" content="ЄС посилить протистояння російській пропаганді. Про це говорили на конференції у Грузії. Учасники з різних європейських країн та експерти обговорювали механізми боротьби із кремлівською інформаційною машиною."/>
  </head>
  <body>
    <article>
      <h1>Росія створила понад 5 тисяч фейків: конференції з протидії дезінформації у Грузії</h1>
      <address><time datetime="2019-11-25T18:05:00+00:00">25 Nov 2019, 18:05</time> by <a rel="author" href="https://24tv.ua/anna_kalyuzhna_tag5478/" target="_blank">Анна Калюжна</a></address>
      <p>
        <b>ЄС посилить протистояння російській пропаганді. Про це говорили на конференції у Грузії. Учасники з різних європейських країн та експерти обговорювали механізми боротьби із кремлівською інформаційною машиною.</b>
      </p>
      <p>Медіаексперт та аналітик Атлантичної ради Якуб Каленський заявив, що Україна дала нам урок рівно 6 років тому, коли почалась революція на Майдані. Якщо є владу, яка не хоче або не здатна протидіяти російському впливу або агресії, тоді доводиться діяти громадянському суспільству</p>
      <blockquote>Читайте також: <a href="https://24tv.ua/tbilisi_protestuye_vse_shho_potribno_znati_pro_mitingi_v_gruziyi_n1236336">Тбілісі протестує: все, що потрібно знати про мітинги в Грузії</a></blockquote>
      <p>Так медіаексперт Якуб Каленський відповів на питання грузинських активістів чи можливо боротись з російським впливом і пропагандою без влади. Зараз в Грузії поновились протести проти парламентської більшості та прем'єра, яких контролює проросійський олігарх і експрем'єр Іванішвілі.</p>
      <p>Згідно з дослідженнями ЄС з аналізу дезінформації за останні 5 років Росія спродукувала понад 5 тисяч фейкових новин. З них половина щодо України.</p>
      <figure>
        <img src="https://24tv.ua/resources/photos/news/620_DIR/201911/1239283_10243733.jpg?201911175826"/>
        <figcaption>Конференція у Грузії</figcaption>
      </figure>
      <p>Але "розп'ятими хлопчиками" не обходиться, бо дістається й іншим сусідам агресора. Наприклад, Росія звинуватила США в розробці біологічної зброї і випробування її в Грузії, через що, мовляв, померло 73 людини. Цю новину підхопили всі російські ЗМІ.</p>
      <p>Після цього її почали повторювати російські міністри та політики, включно з Путіним. Звісно, новина жодним чином не підтвердилась. Саме в Грузії, де Південна Осетія і Абхазія окуповані Росією вже не перший десяток років, ЄС та Єврокомісія започаткували конференцію з протидії дезінформації і пропаганді.</p>
      <figure>
        <img src="https://24tv.ua/resources/photos/news/620_DIR/201911/1239283_10243725.jpg?201911175718"/>
        <figcaption>Протести в Грузії</figcaption>
      </figure>
      <p>"Але це не лише символічний жест, а й нагода попрацювати з грузинами і також нагода залучити до цього більше організацій з цього регіону. Ми зберемо всі їхні відгуки, повернемось до Брюсселя і використаємо їх, коли ЄС плануватиме свої наступні дії протидії дезінформації", – повідомив голова групи з протидії фейкам East StratСom Аннелі Ахонен. Завданням було напрацювати тактику боротьби з кремлівською пропагандою в сусідніх до Росії країн.</p>
      <p>Якуб Каленський заявив, що Росія витрачає на фінансування дезінформації все більше грошей та стає агресивнішою. Основний висновок конференції – з пропагандою треба боротися не лише на рівні спростування повідомлень офіційними особами.</p>
      <figure>
        <img src="https://24tv.ua/resources/photos/news/620_DIR/201911/1239283_10243709.jpg?201911175557"/>
        <figcaption>Якуб Каленський</figcaption>
      </figure>
      <p>"Ви маєте дати людям інструменти, які їм потрібні, щоб бути спроможними аналізувати інформацію, яку вони отримують. Аби потім вони могли висновки, що правильно, що ні, що важливо, а що ні", – розповіла виконавча директорка Консультативної комісії США Вів'єн Волкер.</p>
      <aside>Якщо ви спробуєте зрозуміти якусь інформацію не покладайтесь на один інструмент аналізу. Вам потрібно багато. Ми використовуємо десь 3 інструменти аналізу дезінформації, щоб скласти повноцінне враження,<cite>— додав директор Інституту злочинності та безпеки Мартін Іннес.</cite></aside>
      <p>Водночас, учасники конференції вважають, що суспільство довіряє більше молодим активістам, ніж офіційній владі. Саме молодь краще опанувала мережу інтернет, де пропаганда поширюється найактивніше, тож і має очолити боротьбу з нею.</p>
      <p><a href="https://24tv.ua/lifestyle/misyachniy_kalendar_strizhok_na_listopad_2019_koli_strigti_volossya_u_listopadi_n1226283">Місячний календар стрижок на листопад 2019: цікаві поради</a> сьогодні 7014</p>
      <anchor name="comAnch"/>
    </article>
  </body>
</html>