<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/11/trh-q3-samsung/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-11-25T18:45:26+00:00"/>
    <meta property="og:title" content="Európskemu trhu so smartfónmi počas Q3 vládol Samsung. Darilo sa aj čínskemu Xiaomi"/>
    <meta property="og:description" content="Tretí štvrťrok jednoznačne patril juhokórejskému výrobcovi Samsung, ktorému pripadá až 35,7 % trhu. To je o približne 5,3 % viac ako minulý rok."/>
  </head>
  <body>
    <article>
      <h1>Európskemu trhu so smartfónmi počas Q3 vládol Samsung. Darilo sa aj čínskemu Xiaomi</h1>
      <h2>Huawei a Apple si pohoršili.</h2>
      <address><time datetime="2019-11-25T18:45:26+00:00">25 Nov 2019, 18:45</time> by <a rel="author" href="https://www.techbyte.sk/author/roman/" target="_blank">Roman Drexler</a></address>
      <p>
        <b>Nedávno sme vás <a href="https://www.techbyte.sk/2019/11/trhu-s-tabletmi-q3/">informovali</a> ohľadom percentuálnych podielov jednotlivých spoločností na trhu s tabletmi. <a href="https://www.techbyte.sk/2019/11/apple-app-store-vapovacie-aplikacie/">Apple</a> síce vtedy stál hrdo na prvom mieste, no pri smartfónoch sa mu až tak veľmi nedarilo. Prekonal ho totiž nielen <a href="https://www.techbyte.sk/2019/11/prvy-render-pre-samsung-galaxy-s11-prezradza-zmeny-v-dizajne/">Samsung</a>, ale aj <a href="https://www.techbyte.sk/2019/11/huawei-mate-x-oprava-displeja-draho-novy-galaxy-note10/">Huawei</a>.</b>
      </p>
      <p>Ako píše web <a href="https://www.gsmarena.com/report_europe_saw_the_highest_growth_in_smartphone_sales_globally_in_q3-news-40234.php">GSMArena</a>, tretí štvrťrok jednoznačne patril juhokórejskému výrobcovi Samsung, ktorému pripadá až <b>35,7 % </b>trhu<b>.</b> To je približne o <b>5,3 %</b> viac ako minulý rok (26-percentný nárast). Druhú priečku zaujal činsky gigant Huawei, a to s výbornými <b>22,2 %</b>. Oproti minulému roku však stráca.</p>
      <p>Tretie miesto patrí Apple. Americký výrobca počas Q3 expedoval <b>9,8 milióna</b> smartfónov, a tak mu patrí <b>18,6 %</b> trhu. No rovnako ako Huawei, aj Apple si oproti rovnakému obdobiu v minulom roku mierne pohoršil.</p>
      <figure>
        <img src="https://www.techbyte.sk/wp-content/uploads/2019/11/q3-smartfony.jpg"/>
        <figcaption>Zdroj: <a href="https://www.gsmarena.com/report_europe_saw_the_highest_growth_in_smartphone_sales_globally_in_q3-news-40234.php">GSMArena</a></figcaption>
      </figure>
      <p>Štvrtá priečka pripadá najväčšiemu skokanovi – <a href="https://www.techbyte.sk/2019/11/xiaomi-haylou-gt1-mini-bezdrotove-sluchadla-15-eur/">Xiaomi</a>. Čínska spoločnosť sa totiž v tabuľke vyšplhala <b>zo 6,5 % na 10,5 %</b> (5,5 milióna predaných zariadení). Medziročne tak jej podiel vzrástol o <b>73 %</b>.</p>
      <p>Úplne posledné miesto na zozname pripadá spoločnosti <b>HMD Global</b>, ktorá v priebehu Q3 predala len <b>0,9 milióna</b> zariadení, a tak jej patrí <b>1,8 %</b> trhu.</p>
    </article>
  </body>
</html>