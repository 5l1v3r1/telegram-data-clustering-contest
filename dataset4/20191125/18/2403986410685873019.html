<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/ukrayinsku_arbiterku_viznano_odniyeyu_z_naykrashhih_u_sviti_n1239282"/>
    <meta property="og:site_name" content="24 Канал"/>
    <meta property="article:published_time" content="2019-11-25T18:32:00+00:00"/>
    <meta property="og:title" content="Українську арбітерку визнано однією з найкращих у світі"/>
    <meta property="og:description" content="Українка Катерина Монзуль потрапила до десятки найкращих арбітерок світу за підсумками 2019 року. Експерти та журналісти взяли участь у референдумі з визначення найкращої жінки-рефері 2019 року, що проводила IFFHS (Міжнародна федерація футбольної історії і статистики)."/>
  </head>
  <body>
    <article>
      <h1>Українську арбітерку визнано однією з найкращих у світі</h1>
      <address><time datetime="2019-11-25T18:32:00+00:00">25 Nov 2019, 18:32</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Українка Катерина Монзуль потрапила до десятки найкращих арбітерок світу за підсумками 2019 року. Експерти та журналісти взяли участь у референдумі з визначення найкращої жінки-рефері 2019 року, що проводила IFFHS (Міжнародна федерація футбольної історії і статистики).</b>
      </p>
      <h3>Монзуль у топ-10</h3>
      <p>Українка Катерина Монзуль посіла шосте місце. Цього року Катерина на міжнародному рівні працювала на матчах жіночого чемпіонату світу.</p>
      <blockquote>Читайте також: <a href="https://24tv.ua/sport/var_v_ukrayini_nazvano_dva_stadioni_de_zapratsyuye_sistema_videoopovtoriv_n1239111">VAR в Україні: названо два стадіони, де запрацює система відеооповторів</a></blockquote>
      <p>У ролі головної арбітерки українка виступала у трьох іграх: Німеччина – Іспанія (1:0), Камерун – Нова Зеландія (2:1) у груповому раунді та Франція – США (1:2) у чвертьфіналі.</p>
      <p>У річному доробку Монзуль й статусні зустрічі жіночої Ліги чемпіонів, у тому числі – чвертьфінальний поєдинок минулого розіграшу трофею між французьким "Ліоном" та німецьким "Вольфсбургом" (2:1).</p>
      <p>У сезоні-2019/2020 у вересні Монзуль уже відпрацювала на грі 1/16 фіналу між італійським "Ювентусом" та іспанською "Барселоною" (0:2).</p>
      <h3>Хто став найкращою арбітеркою?</h3>
      <p>Упевнену перемогу в опитуванні здобула француженка Стефані Фраппар.</p>
      <figure>
        <img src="https://24tv.ua/resources/photos/news/620_DIR/201911/1239282_10243701.jpg?201911175235"/>
      </figure>
      <p>У квітні 2019 року було оголошено, що Фраппар стане першою жінкою-суддею у вищій лізі чемпіонату Франції.</p>
      <p>28 квітня вона дебютувала в Лізі 1 в матчі 34-го туру "Ам'єн" – "Страсбург", в якому показала 4 попередження.</p>
      <p>Фраппар працювала головною суддею на фіналі жіночого чемпіонату світу між США та Нідерландами.</p>
      <p>Також 14 серпня 2019 року Фраппар стала першою жінкою-рефері, яка працювала на матчі чоловічих команд у єврокубках. Француженка розсудила "Ліверпуль" та "Челсі" у матчі за Суперкубок УЄФА.</p>
    </article>
  </body>
</html>