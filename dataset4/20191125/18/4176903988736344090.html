<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/medjunarodni-eksperti-istrazuju-nasilje-u-boliviji/"/>
    <meta property="og:site_name" content="Krstarica"/>
    <meta property="article:published_time" content="2019-11-25T18:47:00+00:00"/>
    <meta property="og:title" content="Međunarodni eksperti istražuju nasilje u Boliviji"/>
    <meta property="og:description" content="LA PAZ - Međunarodni eksperti stigli su danas u Boliviju da istraže smrtonosno nasilje u toj zemlji nakon spornih izbora 20. oktobra i ostavke bivšeg"/>
  </head>
  <body>
    <article>
      <h1>Međunarodni eksperti istražuju nasilje u Boliviji</h1>
      <address><time datetime="2019-11-25T18:47:00+00:00">25 Nov 2019, 18:47</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521522-750x430.jpg"/>
        <figcaption>Foto: Tanjug</figcaption>
      </figure>
      <p>LA PAZ – Međunarodni eksperti stigli su danas u Boliviju da istraže smrtonosno nasilje u toj zemlji nakon spornih izbora 20. oktobra i ostavke bivšeg predsednika Eva Moralesa.</p>
      <p>Predstavnici Inter-američke komisije za ljudska prava istragu su započeli u gradu Sakaba u centralnom delu Bolivije, gde je 15. novembra u sukobu sa bezbednosnim snagama poginulo devet Moralesovih pristalica.</p>
      <p>Generalni sekretar organizacije sa sedištem u Vašingtonu, Paulo Abrao, izjavio je da će istražitelji saslušati sve strane i podržati vlasti da „vrate pravdu, obeštete žrtve i razjasne činjenice“, prenosi AP.</p>
      <p>Najmanje 32 ljudi poginulo je u protestima od prošlog meseca.</p>
      <p>Morales je proglasio pobedu u prvom krugu izbora za koje su opozicija i međunarodni posmatrači tvrdili da su bili puni neregularnosti.</p>
      <p>Nakon što su usledili protesti, Morales je podneo ostavku i otišao u Meksiko, koji mu je pružio azil.</p>
      <p>Nemiri su se u međuvremnu smirili, a privremena bolivijska vlada poziva na održavanje novih izbora.</p>
      <p>(Tanjug)</p>
    </article>
  </body>
</html>