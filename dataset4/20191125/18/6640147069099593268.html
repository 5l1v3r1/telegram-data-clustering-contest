<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-spada-e-scudo-e-caccia-ai-leakers/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T18:47:00+00:00"/>
    <meta property="og:title" content="Pokémon Spada e Scudo: è caccia ai leakers | Game Division"/>
    <meta property="og:description" content="È iniziata la caccia ai leakers da parte del team di avvocati di Pokémon Company International, in merito al rilascio di informazioni di Pokémon Spada e Scudo."/>
  </head>
  <body>
    <article>
      <h1>Pokémon Spada e Scudo: è caccia ai leakers | Game Division</h1>
      <address>
        <time datetime="2019-11-25T18:47:00+00:00">25 Nov 2019, 18:47</time>
      </address>
      <p>Dopo mesi e mesi di estenuante attesa da parte dei giocatori di tutto il mondo, finalmente a partire dallo scorso 15 novembre è disponibile <b>Pokémon Spada e Scudo</b>, in esclusiva ovviamente per Nintendo Switch. Il titolo ha, sin da subito, registrato un enorme successo di vendite, scalando le cime delle classifiche di tutto il mondo e totalizzante la strabiliante cifra di 6 milioni di copie vendute nel corso della settimana di lancio.</p>
      <p>A pochi giorni dal lancio, diversi <i>leakers </i>hanno svelato molto dei nuovi contenuti che caratterizzano Pokémon Spada e Scudo grazie alla guida strategica del gioco, rovinando in parte l’esperienza di gioco e il senso di inedito che dovrebbe normalmente caratterizzare questa tipologia di titoli.</p>
      <figure>
        <img src="https://www.tomshw.it/images/images/2019/11/pokemon-spada-e-scudo-la-guida-64615.768x432.jpg"/>
      </figure>
      <p>Leggi anche: <a href="https://www.tomshw.it/?post_type=videogioco&amp;p=564981">Nintendo: abbiamo visitato il nuovo negozio ufficiale a Tokyo</a></p>
      <p>Proprio in difesa di questo, gli avvocati della <b>Pokémon Company International</b> hanno iniziato una battaglia legale nei confronti degli stessi leakers che hanno condiviso informazioni riservate prima del tempo sui vari social network, tra cui in particolare Facebook, Twitter, Imgur e altri celebri portali videoludici quali Polygon e Dot Esports, per un totale di 300 pagine.</p>
      <p>Non ci resta a questo punto che attendere futuri aggiornamenti a riguardo: non è infatti la prima volta che succede una cosa del genere, con il rilascio in anticipo di contenuti sul Capitolo 2 di Fortnite 2 il mese scorso.</p>
      <p>E voi, state giocando a Pokémon Spada e Scudo? Quale versione avete scelto? Fatecelo sapere ovviamente qui sotto nei commenti!</p>
      <blockquote>Hai voglia di giocare all’ottava generazione di Pokémon? Acquista subito allora Pokémon Scudo a questo <a href="https://toms.it/2vmiK">indirizzo</a>!</blockquote>
    </article>
  </body>
</html>