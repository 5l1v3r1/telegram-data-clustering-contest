<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905197/blessuregolf-teistert-galatasaray-nooit-tegengekomen-in-mijn-trainersloopbaan-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T18:19:00+00:00"/>
    <meta property="og:title" content="Blessuregolf teistert Galatasaray: &quot;Nooit tegengekomen in mijn trainersloopbaan&quot;"/>
    <meta property="og:description" content="Club Brugge speelt dinsdagavond een cruciale wedstrijd op de vijfde speeldag van de groepsfase van de Champions League tegen Galatasaray. De Turkse topclub kampt momenteel met veel blessureproblemen. T1 Fatih Terim bekende tijdens een persconferentie dat hij nog nooit in zo'n situatie zat."/>
  </head>
  <body>
    <article>
      <h1>Blessuregolf teistert Galatasaray: "Nooit tegengekomen in mijn trainersloopbaan"</h1>
      <address>
        <time datetime="2019-11-25T18:19:00+00:00">25 Nov 2019, 18:19</time>
      </address>
      <p>
        <b>Club Brugge speelt dinsdagavond een cruciale wedstrijd op de vijfde speeldag van de groepsfase van de Champions League tegen Galatasaray. De Turkse topclub kampt momenteel met veel blessureproblemen. T1 Fatih Terim bekende tijdens een persconferentie dat hij nog nooit in zo'n situatie zat.</b>
      </p>
      <p>"We missen morgen erg veel spelers? We hebben heel veel pech op dit moment. Ik heb dit nog nooit meegemaakt", vertelde Terim volgens Het Nieuwsblad. "We moeten harken om de selectie vol te krijgen en er zullen verschillende jeugdspelers op de bank zitten. We zullen met een halve B-ploeg moeten spelen en dat vind ik heel jammer."</p>
      <aside>Lees meer<br/><a href="https://www.voetbalprimeur.be/nieuws/905193/clement-tempert-favorietenrol-zowel-psg-als-real-had-het-hier-z-r-moeilijk-.html?itm_source=www.voetbalprimeur.be&amp;itm_medium=highlighted-content">Clement tempert favorietenrol: "Zowel PSG als Real had het hier zéér moeilijk"</a></aside>
      <p>Het was al geweten dat Galatasaray door blessures geen beroep kan doen op aanvallers Radamel Falcao en Florin Andone en verdedigers Christian Luyindama (ex-Standard Luik) en Sener Özbayrakli. Bovendien zijn middenvelder Steven N’Zonzi en rechtsbuiten Yunus Akgün zijn geschorst. Fernando Muslera en Ryan Babel zijn op dit moment nog twijfelgevallen.</p>
      <p>"Er is een grote kans dat Muslera in doel zal staan”, vervolgde Terim. "Over Babel heb ik minder goed nieuws. Hij kwam met een knieblessure terug van het Nederlands elftal. Hij heeft vervolgens een grote inspanning gedaan om vrijdag te kunnen spelen in de topper tegen Basaksehir (0-1 nederlaag), maar moet dat nu bekopen. Hij zit bij de selectie, maar het is zeer twijfelachtig of hij kan spelen."</p>
      <aside>Lees meer<br/><a href="https://www.voetbalprimeur.be/nieuws/905114/club-brugge-gewaarschuwd-galatasaray-heeft-kritisch-publiek-zoals-anderlecht-.html?itm_source=www.voetbalprimeur.be&amp;itm_medium=highlighted-content">Club Brugge door De Sutter gewaarschuwd voor 'Anderlecht-publiek' van Galatasaray</a></aside>
    </article>
  </body>
</html>