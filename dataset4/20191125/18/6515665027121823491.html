<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3364315/muskarcu-koji-je-naoruzan-upao-u-skolu-u-plani-pozlilo-na-saslusanju-otkrio-odakle-mu-eksploziv-i-puska"/>
    <meta property="og:site_name" content="kurir.rs"/>
    <meta property="article:published_time" content="2019-11-25T18:21:00+00:00"/>
    <meta property="og:title" content="MUŠKARCU KOJI JE NAORUŽAN UPAO U ŠKOLU U PLANI POZLILO NA SASLUŠANJU: Otkrio odakle mu eksploziv i puška!"/>
    <meta property="og:description" content="Goranu T. (46) iz Donje Livadice koji je naoružan i sa torbom punom municije i eksploziva upao u srednju Ekonomsko-ugostiteljsku školu Vuk Karadžić u Velikoj Plani, određen je pritvor do 30 dana.On je saslušan u Višem javnom tužilaštvu u Smederevu. Osumnjičen ..."/>
  </head>
  <body>
    <article>
      <h6 class="kicker">ođređen mu pritvor do 30 dana</h6>
      <h1>MUŠKARCU KOJI JE NAORUŽAN UPAO U ŠKOLU U PLANI POZLILO NA SASLUŠANJU: Otkrio odakle mu eksploziv i puška!</h1>
      <address>
        <time datetime="2019-11-25T18:21:00+00:00">25 Nov 2019, 18:21</time>
      </address>
      <p>Goranu T. (46) iz Donje Livadice koji je naoružan i sa torbom punom municije i eksploziva upao u srednju Ekonomsko-ugostiteljsku školu "Vuk Karadžić" u Velikoj Plani, određen je pritvor do 30 dana.</p>
      <p>On je saslušan u Višem javnom tužilaštvu u Smederevu. Osumnjičen je za krivična dela izazivanje opšte opasnosti i nošenje oružja.</p>
      <p>Kako saznaju "Novosti", on je izneo svoju odbranu, ali motivi oružanog napada među srednjoškolce ostaju i dalje nepoznati javnosti, jer tužilaštvo ne želi da govori o detaljima dok traje istraga.</p>
      <p>On je, kako se saznaje, pored ostalog, objasnio kako i gde je nabavio arsenal oružja sa kojim je došao u školu. Sudija Višeg suda u Smederevu Dragoslav Milanović potvrdio je da je osumnjičenom odredio pritvor zbog mogućeg uticaja na svedoke, opasnosti od ponavljanja krivičnog dela i velikog uznemirenja javnosti.</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3362623/ucenici-preplaseni-ovo-su-prvi-snimci-iz-plane-heroj-profesor-sa-zavijenom-sakom-prica-kolegama-sta-se-dogodilo-video"/>
      </related>
      <p>Tokom iznošenja odbrane, osumnjičenom je pozlilo, pa je ispitivanje prekinuto. Tokom tužilačke istrage koja će usledeti biće sprovedeno i neuropsihijatrijsko veštačenje.</p>
      <p>Podsetimo, Goran je sa torbom punom naoružanja u četvrtak ušetao u Ekonomsko-ugostiteljsku školu u Velikoj Plani, ušao na šesti čas u odeljenje III-3. Posle desetak minuta savladao ga je profesor fizičkog vaspitanja Slavoljub Stojadinović, inače razredni starešina ovog odeljenja.</p>
      <p>Tokom otimanja automatske puške iz ruku Gorana T., ispaljena su dva hica koja su završila u plafonu. Profesor je prilikom rvanja lakše.</p>
      <p>(Kurir.rs/Večernje novosti)</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3362603/pusku-drzao-u-torbi-potresno-svedocenje-ucenice-iz-plane-usao-je-naoruzan-ispod-jakne-imao-pancir-pa-izgovorio-ovo"/>
        <a href="https://www.kurir.rs/crna-hronika/3362561/ekskluzivno-ovo-je-naoruzani-napadac-iz-velike-plane-on-je-upao-u-ucionicu-sa-puskom-i-punom-torbom-eksploziva-foto"/>
        <a href="https://www.kurir.rs/crna-hronika/3362549/ovo-je-superprofesor-slavoljub-koji-je-savladao-napadaca-borio-sam-se-s-njim-imao-je-oruzje-i-torbu-punu-eksploziva"/>
        <a href="https://www.kurir.rs/crna-hronika/3362531/pucnjava-se-upravo-dogodila-u-mojoj-skoli-ova-fotografija-iz-velike-plane-pojavila-se-na-drustvenim-mrezama-foto"/>
      </related>
    </article>
  </body>
</html>