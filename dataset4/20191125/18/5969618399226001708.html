<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Olympiakos/martins-den-tha-xarisoyme-tipota-se-kanenan.5646239.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T18:39:00+00:00"/>
    <meta property="og:title" content="Μαρτίνς: Δεν θα χαρίσουμε τίποτα σε κανέναν"/>
    <meta property="og:description" content="Ο τεχνικός του Ολυμπιακού, Πέδρο Μαρτίνς, στη συνέντευξη Τύπου ενόψει του αγώνα με την Τότεναμ υποστήριξε πως η ομάδα του θα δείξει αντίδραση μετά το αρνητικό αποτέλεσμα στη Νέα Σμύρνη."/>
  </head>
  <body>
    <article>
      <h1>Μαρτίνς: Δεν θα χαρίσουμε τίποτα σε κανέναν</h1>
      <h2>Ο τεχνικός του Ολυμπιακού, Πέδρο Μαρτίνς, στη συνέντευξη Τύπου ενόψει του αγώνα με την Τότεναμ υποστήριξε πως η ομάδα του θα δείξει αντίδραση μετά το αρνητικό αποτέλεσμα στη Νέα Σμύρνη.</h2>
      <address><time datetime="2019-11-25T18:39:00+00:00">25 Nov 2019, 18:39</time> by <a rel="author">Λονδίνο, αποστολή: Διονύσης Βερβελές</a></address>
      <p>Αισιόδοξος αναφορικά με την αντίδραση που θα βγάλει η ομάδα του στο παιχνίδι της Τρίτης με την Τότεναμ στο Champions League εμφανίστηκε ο Πέδρο Μαρτίνς στη συνέντευξη Τύπου του αγώνα με τους Άγγλους.</p>
      <p>Ο Πορτογάλος προπονητής υποστήριξε πως η ομάδα του θα παρουσιαστεί πανέτοιμη, σημείωσε πως ο Ολυμπιακός έχει δουλέψει αρκετά για να βρίσκεται σε αυτό το επίπεδο και δεν θα χαριστεί σε κανέναν ενώ τόνισε πως δεν φοβάται τον Μουρίνιο και την Τότεναμ.</p>
      <p>
        <b>Γνωρίζετε καλά τον Μουρίνιο, ξέρετε πως έπαιζε στις άλλες ομάδες, αύριο είναι μια ιδιαίτερη μέρα καθώς είναι η πρώτη φορά ως προπονητής της Τότεναμ σε εντός έδρας ματς. Αυτό σας δυσκολεύει αναφορικά με τον τρόπο που θα παρατάξει την ομάδα του; <br/></b>
        <i>"Είναι αλήθεια πως είχαμε λίγο χρόνο να προετοιμάσουμε το παιχνίδι αυτό και ήταν δύσκολη η προετοιμασία του αγώνα μας γιατί είχαμε ένα παιχνίδι το Σάββατο όπως είχε και η Τότεναμ και είχαμε λίγο χρόνο να αποκατασταθούν οι ποδοσφαιριστές αλλά και να προετοιμάσουμε το παιχνίδι.</i>
      </p>
      <p>
        <i>Όντως γνωρίζουμε καλά τον Ζοζέ Μουρίνιο αλλά για πρώτη φορά θα τον αντιμετωπίσουμε ως προπονητή της Τότεναμ όντως ξέρουμε λίγα στοιχεία για τη στάση του σε αυτή την ομάδα όμως είμαστε σίγουροι πως και εκείνος θα χρειαζόταν περισσότερο χρόνο στην ομάδα του για να προετοιμάσει τον αυριανό αγώνα. Εμείς προετοιμάσαμε την ομάδα μας όσο καλύτερα μπορούσαμε δεδομένο των συνθηκών".</i>
      </p>
      <p>
        <b>Δυσκολεύει τις προσπάθειες του Ολυμπιακού ενόψει Τότεναμ το γεγονός πως ακολουθεί ένα σημαντικό παιχνίδι με τον ΠΑΟΚ;<br/></b>
        <i>"Όχι το παιχνίδι της Κυριακής είναι κάτι διαφορετικό και δεν θα επηρεάσει το ματς με την Τότεναμ. Αύριο είναι ένας σημαντικός αγώνας για εμάς και μια μέρα στην οποία περιμένουμε μια αντίδραση από το τελευταίο αρνητικό αποτέλεσμα που είχαμε στο πρωτάθλημα.</i>
      </p>
      <p>
        <i>Έχουμε δουλέψει αρκετά για να είμαστε σε αυτή τη θέση, να βρεθούμε στους ομίλους του Champions League και να παίξουμε απέναντι σε αυτές τις μεγάλες ομάδες και δεν πρόκειται να χαρίσουμε τίποτα. Θα παλέψουμε για να διεκδικήσουμε ότι καλύτερο μπορούμε. Είμαστε εδώ για να αντιμετωπίσουμε έναν μεγάλο αντίπαλο, έναν δύσκολο αντίπαλο.</i>
      </p>
      <p>
        <i>Όμως και εμείς περιμένουμε από την πλευρά μας να αντιδράσουμε όπως οι παίκτες του Ολυμπιακού ξέρουν να αντιδρούν στις δύσκολες στιγμές. Το έχουμε κάνει ξανά. Είμαστε εδώ για να συνεχίσουμε να παλεύουμε για τους στόχους μας.</i>
      </p>
      <p>
        <i>Να σας θυμίσω ότι πριν τέσσερις μήνες αν κάποιος άκουγε πως ο Ολυμπιακός θα ήταν μετά από λίγο καιρό πρώτος στο πρωτάθλημα και εντός στόχου στο Champions League θα ήταν ευχαριστημένος. Είναι η επίτευξη στόχων. Θα συνεχίσουμε να δουλεύουμε για αυτό, έχουμε δουλέψει αρκετά μέχρι εδώ. Είμαστε εδώ για να κάνουμε μια καλή αρχή και μια αντίδραση σε σχέση με το ματς του Σαββάτου".</i>
      </p>
      <p>
        <b>Το γεγονός πως ο Ολυμπιακός προέρχεται από ένα αρνητικό αποτέλεσμα κάνει δυσκολότερο το παιχνίδι με την Τότεναμ ψυχολογικά ή δίνει μεγαλύτερο κίνητρο;<br/></b>
        <i>"Πάντα το επόμενο παιχνίδι είναι η καλύτερη ευκαιρία για να αντιδράσεις μετά από ένα αρνητικό αποτέλεσμα και είμαι χαρούμενος που η ευκαιρία αυτή μας δίνετε στο Champions League. Είμαστε ευτυχισμένοι που βρισκόμαστε εδώ, έχουμε δουλέψει αρκετά και να είστε σίγουροι ότι θα δείτε την αντίδραση που περιμένετε.</i>
      </p>
      <p>
        <i>Η ομάδα μας είναι καλά προετοιμασμένη και για αυτό το λόγο έχει πετύχει τους στόχους ως τώρα. Βρισκόμαστε μέσα σε όλους τους στόχους μας. Να αντιπροσωπεύουμε την Ελλάδα στην Ευρώπη, να κάνουμε μια εξαιρετική πορεία στο ελληνικό πρωτάθλημα.</i>
      </p>
      <p>
        <i>Έχουμε δουλέψει αρκετά και θα συνεχίσουμε να το κάνουμε για να πετύχουμε τους στόχους μας. Η ομάδα μας είναι καλά προετοιμασμένη όσον αφορά την τεχνική, την τακτική, τη φυσική κατάσταση, βρισκόμαστε σε καλή κατάσταση. Πιστεύω στις δυνατότητες της ομάδας και ίσως ένα αρνητικό αποτέλεσμα να μας πληγώνει ή να αλλάζει την ψυχολογία μας αλλά η ομάδα θα αντιδράσει, γιατί έχει δυνάμεις και το έχει αποδείξει στο παρελθόν. Οι βάσεις είναι δυνατές έχουμε καλά προετοιμασμένη ομάδα και μετά από ένα κακό αποτέλεσμα μπορούμε να αλλάξουμε την ψυχολογία μας και να βελτιώσουμε την εικόνα μας".</i>
      </p>
      <p>
        <b>Ο Ζοζέ Μουρίνιο έχει κερδίσει το Champions League με δύο διαφορετικές ομάδες, αυτό σας φοβίζει ή αφαιρεί από εσάς την πίεση; <br/></b>
        <i>"Ούτε το ένα, ούτε το άλλο. Είμαστε εδώ για να εκπροσωπήσουμε τον Ολυμπιακό. Γνωρίζουμε πως αντιμετωπίζουμε μια δυνατή ομάδα όπως είναι η Τότεναμ. Μια ομάδα με τεράστιες δυνατότητες και γνωρίζουμε τις δυσκολίες του αγώνα. Όμως με όλο το σεβασμό αύριο αντιμετωπίζει ο Ολυμπιακός την Τότεναμ και η Τότεναμ τον Ολυμπιακό. Ο Ζοζέ Μουρίνιο είναι καλός προπονητής αλλά τίποτα δεν μας φοβίζει. Βρισκόμαστε εδώ για να παλέψουμε και να κάνουμε ότι καλύτερο μπορούμε".</i>
      </p>
      <p>
        <b>Η ομάδα δείχνει δύο διαφορετικά πρόσωπα εντός και εκτός έδρας. Θεωρείτε πως βρήκατε το κλειδί για να το αντιμετωπίσετε αυτό και να μην επαναληφθεί κάτι τέτοιο; <br/></b>
        <i>"Μίλησα για το ελληνικό πρωτάθλημα, τα δύο πρόσωπα που δείχνουμε στο πρωτάθλημα. Εντός έδρας έχουμε μεγάλες δυνατότητες και εκτός έδρας δείξαμε έλλειψη ευθύνης και υπευθυνότητας για να τελειώσουμε το παιχνίδι. Αυτό το θέμα το έχουμε αναλύσει και δεν χρειάζεται να το αναλύσουμε ξανά. Γιατί στο Champions League δύο ήττες, έχουμε τα αποτελέσματα που έχουμε αλλά έχετε όλοι δει τις δυνατότητες μας και πως ήρθαν οι δύο ήττες".</i>
      </p>
    </article>
  </body>
</html>