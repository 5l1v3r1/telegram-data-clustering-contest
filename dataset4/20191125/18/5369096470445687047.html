<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/serie-a/779449/proedros-bresia-o-baloteli-ine-mavros-omos-prospathi-na-asprisi-vid/"/>
    <meta property="og:site_name" content="to10.gr"/>
    <meta property="article:published_time" content="2019-11-25T18:47:03+00:00"/>
    <meta property="og:title" content="Πρόεδρος Μπρέσια: «Ο Μπαλοτέλι είναι μαύρος, όμως προσπαθεί να… ασπρίσει» (vid)"/>
    <meta property="og:description" content="Το σίριαλ που αφορά τον Μάριο Μπαλοτέλι δεν λέει να...κοπάσει, μετά την ατάκα-σοκ του ίδιου του προέδρου της Μπρέσια, Μάσιμο Τσελίνο, που ευθαρσώς δήλωσε ότι ο Super Mario «προσπαθεί να ασπρίσει»."/>
  </head>
  <body>
    <article>
      <h1>Πρόεδρος Μπρέσια: «Ο Μπαλοτέλι είναι μαύρος, όμως προσπαθεί να… ασπρίσει» (vid)</h1>
      <h2>Το σίριαλ που αφορά τον Μάριο Μπαλοτέλι δεν λέει να...κοπάσει, μετά την ατάκα-σοκ του ίδιου του προέδρου της Μπρέσια, Μάσιμο Τσελίνο, που ευθαρσώς δήλωσε ότι ο Super Mario «προσπαθεί να ασπρίσει».</h2>
      <address><time datetime="2019-11-25T18:47:03+00:00">25 Nov 2019, 18:47</time> by <a rel="author">to10.gr</a></address>
      <p>Το ιταλικό πρωτάθλημα έχει «πληγεί» ανεπανόρθωτα το τελευταίο διάστημα από τα ρατσιστικά περιστατικά, με τον Μάριο Μπαλοτέλι να είναι το μεγαλύτερο «θύμα» της ξενοφοβικής… λαίλαπας.</p>
      <p>Η παρουσία του Super Mario στην Μπρέσια δεν είναι και η καλύτερη, αλλά μετά τα όσα έγιναν με τις επιθέσεις προς το πρόσωπο του Ιταλού επιθετικού, έχει επέλθει η αγωνιστική καθίζηση.</p>
      <p>
        <a href="https://www.to10.gr/podosfero/dietisia/778845/angelos-evangelou-o-evangelistis-tis-exygiansis/">
          <i>Άγγελος Ευαγγέλου, ο... ευαγγελιστής της «εξυγίανσης»</i>
        </a>
      </p>
      <p>Ο πρόεδρος της Μπρέσια, Μάσιμο Τσελίνο, όμως το παράκανε. Οι σχέσεις του με τον Μπαλοτέλι είναι οριακές, αλλά έπειτα από τις δηλώσεις που έκανε, οι δύο πλευρές αναμένεται να οδηγηθούν στα «χαρακώματα».</p>
      <p>Ο ισχυρός άνδρας της ιταλικής ομάδας ρωτήθηκε για τη συμπεριφορά του Μπαλοτέλι και το τελευταίο περιστατικό που είχε με τον προπονητή της ομάδας, Φάμπιο Γκρόσο(τον έδιωξε από την προπόνηση) δίνοντας την εξής απάντηση:</p>
      <p>«Τι θέλετε να σας πω; Ότι ο Μπαλοτέλι είναι μαύρος; Και ότι προσπαθεί να… ασπρίσει; Αυτό είναι πολύ δύσκολο».</p>
      <p>Φυσικά, η τοποθέτηση του προκάλεσε θύελλα αντιδράσεων, με τον Τσελίνο να δέχεται, δικαιολογημένα, έντονη κριτική, αφού αντί να κατευνάσει τα πνεύματα, έβαλε και άλλο λάδι στη φωτιά, προσθέτοντας ακόμη ένα περιστατικό ρατσισμού στον πολύπαθο χώρο του ποδοσφαίρου.<br/><b>Δείτε το βίντεο:</b></p>
      <figure>
        <iframe data-src="https://twitter.com/TuttoMercatoWeb/status/1198958650561306624?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>
          <a href="https://www.to10.gr/podosfero/serie-a/779449/proedros-bresia-o-baloteli-ine-mavros-omos-prospathi-na-asprisi-vid/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>