<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/world/1563240/kwnstantinoypoli-en-psychrw-dolofonia-iranoy-antifronoynta"/>
    <meta property="og:site_name" content="NOOZ."/>
    <meta property="article:published_time" content="2019-11-25T18:14:00+00:00"/>
    <meta property="og:title" content="Κωνσταντινούπολη: Εν ψυχρώ δολοφονία Ιρανού αντιφρονούντα"/>
    <meta property="og:description" content="Ένας Ιρανός αντιφρονών, υπεύθυνος ενός δικτύου πληροφοριών που αντιτίθεται στο καθεστώς της Τεχεράνης, δολοφονήθηκε στα μέσα Νοεμβρίου σε έναν δρόμο της Κωνσταντινούπολης, όπως ανέφεραν πολλά τουρκικά μέσα ενημέρωσης."/>
  </head>
  <body>
    <article>
      <h1>Κωνσταντινούπολη: Εν ψυχρώ δολοφονία Ιρανού αντιφρονούντα</h1>
      <address>
        <time datetime="2019-11-25T18:14:00+00:00">25 Nov 2019, 18:14</time>
      </address>
      <p>
        <b>Ένας Ιρανός αντιφρονών, υπεύθυνος ενός δικτύου πληροφοριών που αντιτίθεται στο καθεστώς της Τεχεράνης, δολοφονήθηκε στα μέσα Νοεμβρίου σε έναν δρόμο της Κωνσταντινούπολης, όπως ανέφεραν πολλά τουρκικά μέσα ενημέρωσης.</b>
      </p>
      <p>Πρόκειται για τον <b>Μεσούτ Μολαβί</b>, ο οποίος τραυματίστηκε θανάσιμα όταν ένας άνδρας, η ταυτότητα του οποίου παραμένει ακόμη αδιευκρίνιστη, άνοιξε πυρ και τον πυροβόλησε δέκα φορές το βράδυ της <b>14ης Νοεμβρίου</b>, σύμφωνα με το πρακτορείο DHA.</p>
      <p>Στο σημείο βρέθηκαν κάλυκες. Οι <b>εικόνες</b> που μετέδωσε ένα άλλο πρακτορείο, το <b>IHA</b>, φαίνεται ότι δείχνουν τη στιγμή της δολοφονίας.</p>
      <hr/>
      <figure>
        <iframe data-src="https://twitter.com/s7az2mm/status/1197542989880594432?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>Από τον Μάρτιο του 2018 ο Μολαβί ήταν ο υπεύθυνος μιας ομάδας στην εφαρμογή αποστολής κρυπτογραφημένων μηνυμάτων <b>Telegram</b>. Η ομάδα αυτή, που αποκαλείται <b>"Μαύρο Κουτί"</b>, έχει περισσότερα από <b>18.000 μέλη</b> και συγκεντρώνει στοιχεία που υποτίθεται ότι αποκαλύπτουν "τη διαφθορά, τις δολοφονίες, τους απόρρητους φακέλους της Ισλαμικής Δημοκρατίας" του Ιράν. Ο ίδιος ισχυριζόταν ότι είχε επαφές με τους Φρουρούς της Επανάστασης.</p>
      <p>Αστυνομικές πηγές τις οποίες επικαλείται το <b>DHA</b> δήλωσαν ότι διεξάγεται έρευνα για τη διαλεύκανση του φόνου, προσθέτοντας ότι σε αυτό το στάδιο οι αρχές δεν διαθέτουν πληροφορίες για τις δραστηριότητες του θύματος.</p>
      <p>Σε μια ανάρτησή του στο Twitter, πριν από αρκετούς μήνες, ο <b>Μολαβί</b> ανησυχούσε ότι θα τον δολοφονούσαν πριν προλάβει "να εξαλείψει τους ηγέτες αυτής της διεφθαρμένης μαφίας".</p>
    </article>
  </body>
</html>