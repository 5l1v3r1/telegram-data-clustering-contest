<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2825196-rosijskogo-aktivista-kotova-akij-dopomagav-ukrainskim-morakam-etapuvali-z-moskvi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-25T18:47:00+00:00"/>
    <meta property="og:title" content="Російського активіста Котова, який допомагав українським морякам, етапували з Москви"/>
    <meta property="og:description" content="Громадського активіста з Росії Костянтина Котова, засудженого на чотири роки колонії загального режиму за статтею про неодноразове порушення правил участі в мітингах, етапували з Москви."/>
  </head>
  <body>
    <article>
      <h1>Російського активіста Котова, який допомагав українським морякам, етапували з Москви</h1>
      <h2>Громадського активіста з Росії Костянтина Котова, засудженого на чотири роки колонії загального режиму за статтею про неодноразове порушення правил участі в мітингах, етапували з Москви.</h2>
      <address>
        <time datetime="2019-11-25T18:47:00+00:00">25 Nov 2019, 18:47</time>
      </address>
      <p>Про це <a href="https://www.radiosvoboda.org/a/news-kostiantyn-kotov-etap-moskv%D0%B0/30291607.html">Радіо Свобода</a> повідомила його адвокат Марія Ейсмонт.</p>
      <p>За її словами, Котова відвезли у Володимирську область Росії, де він відбуватиме термін. У вівторок Ейсмонт планує прибути в місцеву колонію, щоб дізнатися про стан здоров’я підзахисного після етапування.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2823798-aktivisti-prijsli-pid-ofis-prezidenta-sob-nagadati-pro-politvazniv.html">Активісти прийшли під Офіс Президента, щоб нагадати про політв’язнів</a>
      </blockquote>
      <p>Як повідомлялося, Костянтин Котов – 34-річний московський опозиційний активіст, який виходив з одиничними пікетами проти політичних репресій і поліцейського свавілля. Він також допомагав захопленим російськими силовиками українським морякам і вимагав обміну утримуваними особами між Росією й Україною.</p>
      <p>З березня по серпень активіста неодноразово затримувала російська поліція. Востаннє його затримали 10 серпня в центрі Москви під час акції на підтримку опозиційних кандидатів у депутати Московської міської думи.</p>
      <p>5 вересня Костянтин Котов був засуджений на чотири роки позбавлення волі.</p>
    </article>
  </body>
</html>