<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/elet/20191125_schobert_norbert_gazdag_penz"/>
    <meta property="og:site_name" content="HVG.hu"/>
    <meta property="article:published_time" content="2019-11-25T18:42:00+00:00"/>
    <meta property="og:title" content="Schobert Norbi elmondta, hogyan lehet szerinte mindenki gazdag"/>
    <meta property="og:description" content="Új oldaláról mutatkozik meg az ország fitneszguruja. A téma a közgazdaságtan."/>
  </head>
  <body>
    <article>
      <h1>Schobert Norbi elmondta, hogyan lehet szerinte mindenki gazdag</h1>
      <address><time datetime="2019-11-25T18:42:00+00:00">25 Nov 2019, 18:42</time> by <a rel="author">hvg.hu</a></address>
      <p>
        <b>Új oldaláról mutatkozik meg az ország fitneszguruja. A téma a közgazdaságtan.</b>
      </p>
      <p>Érdekes új videót rakott ki a hét végén saját Facebook-oldalára Schobert Norbert. A fitneszguru ezúttal nem fogyási tippeket osztott meg követőivel, a meggazdagodásról és úgy általában a pénzről beszélt – kisfia jelenlétében.</p>
      <p>A 27 percre rúgó videóban olyanok is elhangzanak, hogy:</p>
      <ul>
        <li>"Valahonnan a középkorból vagy a kommunizmusból vannak azok az elvek, hogy azt gondolják az emberek, hogy a pénz az olyan, mint a krumpli."</li>
        <li>A pénz "ma már, akár virtuálisan, a bankszámlánkon, akár nyomtatva, de bármennyi rendelkezésre áll, korlátlan. Ez egy energia".</li>
      </ul>
      <p>Schobert a gazdaggá válás titkát is felfedi követői előtt:</p>
      <blockquote>Ha körülötted minél több gazdag ember kezd élni, az egy óriási esély arra, hogy te magad is gazdag legyél.</blockquote>
      <p>A fejtegetés itt azonban nem áll meg, Schobert egészen a takarítói szintig érvényes elmélettel áll elő:</p>
      <blockquote>Vegyünk egy példát: mondjuk ablakot pucolunk. Ha körülöttünk sok gazdag ember van, akkor sok helyre hívnak ablakot pucolni, drágábban tudok ott ablakot pucolni, és értelemszerűen egy idő után, ha van eszem és hitem és tervem, akkor már én szervezem az ablakpucolást.</blockquote>
      <p>A különös fejtágítás ereje a végére sem csillapodik, ezen a ponton Schobert ugyanis drámai felismerést tesz:</p>
      <blockquote>A lényeg, hogy a gazdag emberek nem irigyelni és utálni kell. Én például nagyon szegény ember vagyok Csányi Sándorhoz vagy a Mészáros Lőrinchez képest. Hát még milyen szegény ember vagyok a Bill Gateshez képest.”</blockquote>
      <p>A Norbi-féle közgazdaságtan alapvetéseit itt lehet megnézni, meghallgatni:</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fupdate1%2Fvideos%2F1279850322188003%2F&amp;show_text=0&amp;width=267" width="267" height="475" data-service="Facebook" scrolling="no"/>
      </figure>
      <p>
        <a href="http://hvg.hu/cimke/ny%C3%BCzsi">
          <i>Ide kattintva eléri a Nyüzsi további cikkeit, azonnali véleményeket, érdekességeket, szórakoztató mémeket, gifeket, videókat.</i>
        </a>
      </p>
      <related>
        <a href="https://hvg.hu/elet/20191107_Schobert_Norbert_Aki_liberalisan_neveli_a_gyereket_az_a_drog_es_szexmaffia_aldozatava_teszi"/>
        <a href="https://hvg.hu/cegauto/20191019_limitalt_mint_a_felesegem__posztolta_schobert_norbi_a_meregdraga_mercedes_amg_gtr_pro_sportkocsirol"/>
      </related>
    </article>
  </body>
</html>