<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/25/tim-accende-5g-genova-243973/"/>
    <meta property="og:site_name" content="MobileWorld"/>
    <meta property="article:published_time" content="2019-11-25T18:27:12+00:00"/>
    <meta property="og:title" content="TIM accende il 5G a Genova"/>
    <meta property="og:description" content="Dopo Roma, Torino, Firenze e Napoli arriva il 5G di TIM anche a Genova. Da oggi nel capoluogo ligure sarà attiva la nuova rete dell'operatore blu, la quale"/>
  </head>
  <body>
    <article>
      <h1>TIM accende il 5G a Genova</h1>
      <address><time datetime="2019-11-25T18:27:12+00:00">25 Nov 2019, 18:27</time> by <a rel="author" href="https://www.mobileworld.it/author/robottin/" target="_blank">Matteo Bottin</a></address>
      <p>Dopo Roma, Torino, Firenze e Napoli arriva il <a href="https://www.mobileworld.it/tag/5g/">5G</a> di <a href="https://www.mobileworld.it/tag/tim/">TIM</a> anche a <b>Genova</b>. Da oggi nel capoluogo ligure sarà attiva la nuova rete dell’operatore blu, la quale “interessa alcune aree della città” e che ” entro l’anno sarà progressivamente estesa ad altri importanti quartieri”.</p>
      <p>L’annuncio è arrivato da  Elisabetta Romano, Chief Innovation &amp; Partnership Officer di TIM, durante la conferenza di apertura della “<b>Genova Smart Week</b>“.</p>
      <p>Ma <b>quali sono le zone interessate dal 5G a Genova?</b> ce lo dice proprio TIM:</p>
      <blockquote>Si parte dalla zona nord-ovest della città con i quartieri di Bolzaneto, Rivarolo, Certosa, per proseguire con Prà, Sestri Ponente, Sampierdarena, San Teodoro, Oregina, Castelletto, Marassi, Foce, San Martino e Quarto, nei quali il servizio sarà progressivamente attivo entro l’anno. Nel 2020 saranno interessate dai piani di copertura altre importanti zone del territorio comunale e dell’area metropolitana di Genova, contestualmente al rilascio delle necessarie autorizzazioni da parte degli enti competenti</blockquote>
      <p>L’obiettivo di TIM per il 2019 è portare il 5G in <b>9 città</b>, <b>30 destinazioni turistiche</b>, 50 distretti industriali e 30 progetti specifici per le grandi imprese, con <b>velocità fino a 2 Gbps</b>. Ci riuscirà? Qualcuno di voi passerà a TIM per sfruttare la nuova rete di Genova?</p>
    </article>
  </body>
</html>