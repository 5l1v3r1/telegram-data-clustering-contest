<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426525/tragwdia-sthn-ialyso-gynaika-exase-th-zwh-ths-mesa-sto-spiti-ths"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-25T18:15:54+00:00"/>
    <meta property="og:title" content="Τραγωδία στην Ιαλυσό - Γυναίκα έχασε τη ζωή της μέσα στο σπίτι της"/>
    <meta property="og:description" content="Τραγικό θάνατο βρήκε απόψε μια 74χρονη γυναίκα από την περιοχή της Ιαλυσού καθώς το σπίτι της πλημμύρισε και η ίδια δεν μπορούσε να αντιδράσει καθώς ήταν κατάκοιτη. Το νερό ανέβηκε πάνω από το ύψος του κρεβατιού με αποτέλεσμα να χάσει τη ζωή της."/>
  </head>
  <body>
    <article>
      <h1>Τραγωδία στην Ιαλυσό - Γυναίκα έχασε τη ζωή της μέσα στο σπίτι της</h1>
      <h2>Μπήκε το νερό στο σπίτι και την έπνιξε</h2>
      <address>
        <time datetime="2019-11-25T18:15:54+00:00">25 Nov 2019, 18:15</time>
      </address>
      <p>
        <b>Τραγικό θάνατο βρήκε απόψε μια 74χρονη γυναίκα από την περιοχή της Ιαλυσού καθώς το σπίτι της πλημμύρισε και η ίδια δεν μπορούσε να αντιδράσει καθώς ήταν κατάκοιτη. Το νερό ανέβηκε πάνω από το ύψος του κρεβατιού με αποτέλεσμα να χάσει τη ζωή της.</b>
      </p>
      <p>Η άτυχη γυναίκα ήταν μόνη της εκείνη την ώρα στο σπίτι. Η σφοδρή κακοκαιρία που μετέτρεψε τους δρόμους σε χειμάρρους ήταν η αιτία που το σπίτι της άρχισε να γεμίζει με νερά. Η ίδια δεν μπορούσε να αντιδράσει καθώς ήταν κατάκοιτη εδώ και χρόνια.</p>
      <p>Στο σημείο κλήθηκαν και έφθασαν διασώστες του ΕΚΑΒ που προσπάθησαν να επαναφέρουν στη ζωή την άτυχη ηλικιωμένη, χωρίς όμως αποτέλεσμα.</p>
      <figure>
        <img src="https://www.rodiaki.gr/medias/2019/11/25/b0b831122f334ff85528a65a734f9538.jpg"/>
      </figure>
      <p>Φωτογραφία ντοκουμέντο από το σπίτι της άτυχης που έχασε τη ζωή της. Στον τοίχο αριστερόα, φαίνεται το ύψος που ανέβηκε το νερό. Η στάθμη του ήταν πολύ πιο ψηλά από το κρεβάτι της.</p>
    </article>
  </body>
</html>