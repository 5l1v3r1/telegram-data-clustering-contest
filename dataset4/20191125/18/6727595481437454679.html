<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/ankamali-accident-the-building-cause-the-accident-to-demolish-123.html"/>
    <meta property="og:site_name" content="DoolNews"/>
    <meta property="article:published_time" content="2019-11-25T18:06:00+00:00"/>
    <meta property="og:title" content="ബസും ഓട്ടോയും കൂട്ടിയിടിച്ച് നാലു പേര്‍ മരിച്ച സംഭവം; അപകടത്തിനു കാരണമായ കെട്ടിടം പൊളിച്ചു മാറ്റും"/>
    <meta property="og:description" content="Accident Keralanews Kerala അങ്കമാലി: ദേശീയ പാതയില്‍ ബസ്സും ഓട്ടോയും കൂട്ടിയിടിച്ച് നാലുപേര്‍ മരിച്ച സംഭവത്തില്‍ അപകടത്തിനു കാരണമായ കെട്ടിടം പൊളിക്കാന്‍ തീരുമാനം. വിഷയത്തി"/>
  </head>
  <body>
    <article>
      <h1>ബസും ഓട്ടോയും കൂട്ടിയിടിച്ച് നാലു പേര്‍ മരിച്ച സംഭവം; അപകടത്തിനു കാരണമായ കെട്ടിടം പൊളിച്ചു മാറ്റും</h1>
      <address><time datetime="2019-11-25T18:06:00+00:00">25 Nov 2019, 18:06</time> by <a rel="author">ന്യൂസ് ഡെസ്‌ക്</a></address>
      <p>അങ്കമാലി: ദേശീയ പാതയില്‍ ബസ്സും ഓട്ടോയും കൂട്ടിയിടിച്ച് നാലുപേര്‍ മരിച്ച സംഭവത്തില്‍ അപകടത്തിനു കാരണമായ കെട്ടിടം പൊളിക്കാന്‍ തീരുമാനം. വിഷയത്തില്‍ പൊലീസ് റിപ്പോര്‍ട്ട് കിട്ടിയാല്‍ കെട്ടിടം പൊളിച്ചു നീക്കുമെന്ന് നഗരസഭാ ചെയര്‍ പേഴ്‌സണ്‍ അറിയിച്ചു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>കെട്ടിടം പൊളിക്കാന്‍ തയ്യാറാണെന്ന് ഉടമകളില്‍ ഒരാള്‍ ആറിയിച്ചതായി സ്ഥലത്തെ എം.എല്‍.എയായ റോജി എം.ജോണ്‍ പറഞ്ഞു. ഇതിനോട് ചേര്‍ന്നുള്ള കടയും പൊളിച്ചു കളയാന്‍ തീരുമാനിച്ചതായി എം.എല്‍.എ അറിയിച്ചു. റോഡിനെ മറച്ചുള്ള കടയാണ് അപകട കാരണമെന്നും ഇത് പൊളിച്ചു നീക്കണമെന്നും നാട്ടുകാര്‍ ആവശ്യപ്പെട്ടതിനെ തുടര്‍ന്നാണ് നടപടി. കാഴ്ച മറയ്ക്കുന്ന കെട്ടിടമായിരുന്നു അപകടത്തിനു കാരണമായത്.</p>
      <related>
        <a href="https://www.doolnews.com/bus-hit-auto-angamally-4-died111.html?utm_source=doolnews&amp;utm_medium=related"/>
      </related>
      <p>അങ്കമാലി ബാങ്ക് കവലയില്‍ ഇന്ന് രാവിലെ ഏഴരയോടെയായിരുന്നു അപകടം.അങ്കമാലിയില്‍ നിന്നും മുക്കന്നൂരേക്ക് പോകുന്ന സ്വകാര്യ ബസ്സാണ് ഓട്ടോയെ ഇടിച്ചത്. ഇടിയുടെ ആഘാതത്തില്‍ ഓട്ടോ പൂര്‍ണമായും തകര്‍ന്നു. നാലു പേരാണ് അപകടത്തില്‍ മരിച്ചത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>ബസ്സിനടിയില്‍പ്പെട്ട ഓട്ടോ വെട്ടിപ്പൊളിച്ചാണ് മൃതദേഹങ്ങള്‍ പുറത്തെടുത്തത്. ഓട്ടോ യാത്രക്കാരായ മൂന്നു സ്ത്രീകളും ഓട്ടോ ഡ്രൈവറും ആണ് മരിച്ചത്. ബസ്സ് യാത്രക്കാര്‍ക്ക് പരിക്കുകളൊന്നുമില്ല.</p>
      <figure>
        <iframe src="https://www.youtube.com/embed/hNz565mBqJw" width="560" height="315" data-service="Youtube" scrolling="no"/>
      </figure>
    </article>
  </body>
</html>