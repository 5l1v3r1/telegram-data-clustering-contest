<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/25/realme-x50-5g-arrivera-molto-presto-e-avra-un-doppio-foro-nel-display-630414"/>
    <meta property="og:site_name" content="tecnoandroid"/>
    <meta property="article:published_time" content="2019-11-25T18:00:58+00:00"/>
    <meta property="og:title" content="Realme X50 5G arriverà molto presto e avrà un doppio foro nel display"/>
    <meta property="og:description" content="Tramite una nuova immagine teaser ufficiale, Realme ci ha svelato che il prossimo Realme X50 5G disporrà di un doppio foro nel display."/>
  </head>
  <body>
    <article>
      <h1>Realme X50 5G arriverà molto presto e avrà un doppio foro nel display</h1>
      <h2>Tramite una nuova immagine teaser ufficiale, Realme ci ha svelato che il prossimo Realme X50 5G disporrà di un doppio foro nel display.</h2>
      <address><time datetime="2019-11-25T18:00:58+00:00">25 Nov 2019, 18:00</time> by <a rel="author">Anna Lisa Ferilli</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Realme-X50-5G-doppio-foro-nel-display.jpg"/>
      </figure>
      <p>Il sub-brand di Oppo, ovvero <b>Realme</b>, si appresta a presentare ufficialmente sul mercato il suo primo smartphone dotato del supporto alla nuova connettività 5G. Quest’ultimo dovrebbe arrivare molto presto sul mercato con il nome di<b> Realme X50 5G</b> e, stando a quanto trapelato online, dovrebbe avere un design molto simile ad altri dispositivi della concorrenza.</p>
      <h3>Realme X50 5G in arrivo con un doppio foro nel display</h3>
      <p>Il colosso Samsung ha inaugurato la moda dei display con un doppio foro per poter implementare una <a href="https://www.tecnoandroid.it/2019/11/22/redmi-k30-eccolo-in-alcune-nuove-immagini-dal-vivo-628953">doppia fotocamera frontale</a>. Dopo questo modello, sappiamo che ci saranno altri smartphone della concorrenza. Tra questi, oltre ai futuri Redmi K30 e Honor V30, sembra che ci sarà anche il prossimo <b>Realme X50 5G</b>.</p>
      <p>Una nuova<b> immagine teaser ufficiale</b> pubblicata online poche ore fa ci ha infatti svelato come anche questo terminale disporrà di un display caratterizzato da ben <b>due fori</b> posti in alto sul lato sinistro del pannello. Si tratta di una tendenza estetica che sembra ormai destinata a diventare molto utilizzata il prossimo anno, visto il numero crescente di aziende che hanno scelto di implementare questa soluzione in ambito di design.</p>
      <p>Per quanto riguarda le caratteristiche tecniche di questo dispositivo, ancora non ci sono molte informazioni. Come già accennato, quello che sappiamo con certezza è che questo sarò il primo smartphone dell’azienda con <b>supporto alla connettività 5G</b> in dual mode. Staremo a vedere se l’azienda rivelerà altri dettagli importanti, soprattutto in vista dell’arrivo dell’aggiornamento alla nuova ColorOS 7 per il Realme X2 Pro previsto per il 18 dicembre.</p>
    </article>
  </body>
</html>