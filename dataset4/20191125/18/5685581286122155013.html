<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/feto-den-gozaltina-alinan-7-astsubay-itirafci-oldu-1287041-gundem/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-25T18:00:00+00:00"/>
    <meta property="og:title" content="FETÖ'den gözaltına alınan 7 astsubay itirafçı oldu"/>
    <meta property="og:description" content="Fetullahçı Terör Örgütü'ne (FETÖ) yönelik ankesör soruşturması kapsamında gözaltına alınan 7 astsubay, itirafçı olup örgüte ilişkin bildiklerini anlatması üzerine adli kontrol şartıyla serbest bırakıldı."/>
  </head>
  <body>
    <article>
      <h1>FETÖ'den gözaltına alınan 7 astsubay itirafçı oldu</h1>
      <h2>Fetullahçı Terör Örgütü'ne (FETÖ) yönelik ankesör soruşturması kapsamında gözaltına alınan 7 astsubay, itirafçı olup örgüte ilişkin bildiklerini anlatması üzerine adli kontrol şartıyla serbest bırakıldı.</h2>
      <address>
        <time datetime="2019-11-25T18:00:00+00:00">25 Nov 2019, 18:00</time>
      </address>
      <p>Ankara Cumhuriyet Başsavcılığınca yürütülen soruşturma kapsamında gözaltı altına alınan şüphelilerden 7'si, <a href="http://www.gazetevatan.com/arama/?Keyword=Ankara">Ankara</a> İl Emniyet Müdürlüğündeki ifade işlemlerinin ardından adliyeye getirildi.</p>
      <p>Soruşturmayı yürüten Cumhuriyet Savcısı Uğur <a href="http://www.gazetevatan.com/arama/?Keyword=FAT%C4%B0H%20PEHL%C4%B0VAN">Fatih Pehlivan</a> tarafından sorgulanan şüpheliler, etkin pişmanlık hükümlerinden faydalanmak istediklerini belirterek, itirafçı oldu ve örgüte ilişkin bildiklerini anlattı.</p>
      <p>Örgütle bağlantısını bildikleri askerlerin isimlerini verdikleri ve "mahrem imamları" da teşhis ettikleri öğrenilen 7 şüpheli, adli kontrol şartıyla salıverildi.</p>
      <p>
        <b>- Soruşturma</b>
      </p>
      <p>Ankara Cumhuriyet Başsavcılığınca, 22 Kasım'da örgütün mahrem imamları ile ankesörlü telefonla irtibat sağladığı tespit edilen 2'si teğmen 90'ı astsubay 92 kişi hakkında gözaltı kararı verilmişti.</p>
      <p>Ankara İl Emniyet Müdürlüğü ekiplerince bugüne kadar şüphelilerden 63'ü gözaltına alınmıştı.</p>
      <p>Gözaltına alınan şüphelilerden itirafçı olan 7'si dışındaki 56'sının sorgu işlemlerinin sürdüğü, firari durumdaki diğer şüphelilerin ise yakalanmasına ilişkin çalışmaların devam ettiği öğrenildi.</p>
    </article>
  </body>
</html>