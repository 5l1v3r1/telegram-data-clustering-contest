<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/fudbal/171178/flik-seca-zvezdinog-podviga-znamo-zvezda-ranije-pobedjivala-velike-ekipe"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T18:09:00+00:00"/>
    <meta property="og:title" content="Flik se ne seća Zvezdinog podviga iz 1991: Znamo da je Zvezda ranije pobeđivala velike ekipe!"/>
    <meta property="og:description" content="Trener Bajerna Hans Flik pozvao je svoje fudbalere na oprez za meč protiv Crvene zvezde u Ligi šampiona, posebno zbog bučne atmosfere u Beogradu."/>
  </head>
  <body>
    <article>
      <h1>Flik se ne seća Zvezdinog podviga iz 1991: Znamo da je Zvezda ranije pobeđivala velike ekipe!</h1>
      <h2>Trener Bajerna Hans Flik pozvao je svoje fudbalere na oprez za meč protiv Crvene zvezde u Ligi šampiona, posebno zbog bučne atmosfere u Beogradu.</h2>
      <address><time datetime="2019-11-25T18:09:00+00:00">25 Nov 2019, 18:09</time> by <a rel="author">Republika</a></address>
      <p>Flik, koji je nedavno zamenio Hrvata Nika Kovača na klupi velikana iz Minhena, smatra da će biti znatno drugačiji meč nego što je bio na Alijanc areni (3:0).<br/><br/>- Moramo da budemo maksimalno skoncentrisani. Znamo da je Zvezda ranije pobeđivala velike ekipe. Tražićemo trijumf kako bismo završili posao oko prvog mesta- rekao je Flik na konferenciji za novinare u Beogradu.</p>
      <p>Flik se nada pravoj reakciji njegovog tima na buku sa tribina već od starta.<br/><br/>- Utakmice na svom terenu se uvek razlikuju u odnosu kada si u gostima. Atmosfera je ovde posebna, ukazao sam igračima na tu činjenicu i jedva cekam da osetim atmosferu koja jača protivnika. Zato je cilj da od prvog minuta pokažemo snagu- rekao je Flik.<br/><br/>Džerom Boateng je spreman, kaže Flik, ali još uvek nije doneo odluku oko startne postave.</p>
      <p>Domaće medije podsetili su Flika na čuveno polufinale Kupa evropskih šampiona između Crvene zvezde i Bajerna 1991. godine.<br/><br/>- Tada sam otišao u Keln. Davno je bilo, ne mogu da se setim šta je tačno bilo. Nemačka javnost je to shvatila kao podvig Zvezde- zaključio je Flik.<br/><br/>Utakmica 5. kola B grupe Lige šampiona Crvena zvezda - Bajern zakazana je za utorak od 21 sat na stadionu "Rajko Mitić".</p>
      <related>
        <h4>Pročitajte još:</h4>
        <a href="http://republika.rs/sport/fudbal/171141/Slavoljub-DJordjevic-Imamo-povredjene-igrace-ali-stisnucemo-zube-napraviti-dobar-rezultat"/>
        <a href="http://republika.rs/sport/fudbal/171157/najbolje-poznaje-Kapiten-Zvezde-poslao-jaku-poruku-pred-Bajern-bez-kalkulacija"/>
        <a href="http://republika.rs/sport/fudbal/171174/Gorecka-bez-pardona-Dosli-smo-ugasimo-atmosferu-Marakani"/>
      </related>
    </article>
  </body>
</html>