<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159424_1013.html"/>
    <meta property="og:site_name" content="Novsport"/>
    <meta property="article:published_time" content="2019-11-25T18:11:00+00:00"/>
    <meta property="og:title" content="Валверду замени Вавринка с бивша номер едно"/>
    <meta property="og:description" content="Новината съобщи лично тенисистката"/>
  </head>
  <body>
    <article>
      <h1>Валверду замени Вавринка с бивша номер едно</h1>
      <address><time datetime="2019-11-25T18:11:00+00:00">25 Nov 2019, 18:11</time> by <a rel="author">Пламен Димитров</a></address>
      <p>Бившият треньор на Григор Димитров – Дани Валверду, поема ново предизвикателство. Младият специалист ще работи с Каролина Плишкова през новия сезон. Новината съобщи лично тенисистката, която говори пред медии в родината си Чехия.</p>
      <p> <br/>Това ще бъде първи случай, в който Валверду ще тренира жена. Досега той беше познат с работата си с Томаш Бердих, Анди Мъри, Григор Димитров, Стан Вавринка и Хуан Мартин дел Потро (за кратко му беше консултант през пролетта на 2019 г.).<br/> <br/>Плишкова е бивша водачка в световната ранглиста и актуална №2 света. Високата чехкиня, която има един от най-силните начални удари в тура се надява, че с назначаването на Валверду ще може да сбъдне мечтата си – титла от Големия шлем.<br/> </p>
    </article>
  </body>
</html>