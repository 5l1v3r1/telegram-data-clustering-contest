<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/izvnredno-v-blits-iskat-imuniteta-na-elena-yoncheva_news711380.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-25T18:38:00+00:00"/>
    <meta property="og:title" content="Извънредно в БЛИЦ! Искат имунитета на Елена Йончева!"/>
    <meta property="og:description" content="Специалната й защита е поискана във връзка с разследването срещу нея за пране на пари"/>
  </head>
  <body>
    <article>
      <h1>Извънредно в БЛИЦ! Искат имунитета на Елена Йончева!</h1>
      <h2>Специалната й защита е поискана във връзка с разследването срещу нея за пране на пари</h2>
      <address>
        <time datetime="2019-11-25T18:38:00+00:00">25 Nov 2019, 18:38</time>
      </address>
      <p>https://blitz.bg/obshtestvo/izvnredno-v-blits-iskat-imuniteta-na-elena-yoncheva_news711380.html Blitz.bg</p>
      <figure>
        <img src="https://static.blitz.bg/documents/thumbnails/730/201906/1561103527-img-0113jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>Прокуратурата в България е отправила официално искане до ръководството на Европейския парламент да бъде свален имунитетът на евродепутата от БСП Елена Йончева, за да бъде разследвана от българската правораздавателна система. </b><br/><br/>Това е съобщил преди минути в пленарната зала в Страсбург шефът на ЕП Давид Сасоли. Новината бе потвърдена пред БЛИЦ от високопоставени източници от държавното обвинение.<br/><br/>Медията ни научи, че главният прокурор Сотир Цацаров е изпратил искането за снемането на специалната защита на Йончева в Европейския парламент още преди 15 дни.<br/><br/>Вероятно забавянето на отговора от страна на ЕП е станало заради тромавата бюрократична процедура, която е намалила скоростта на придвижване на папките с документи.<br/><br/>Давид Сасоли е информирал евродепутатите, че е разпоредил искането на българската прокуратура да бъде изпратено в комисията по "Правосъдие и правни въпроси".<br/><br/>Запознати с европейската процедура твърдят, че подобни искания се разглеждат и уважават незабавно от европарламента, а до сега е нямало случай да е отказано свалянето на имунитет на европейски депутат.<br/><br/>Искането на българското обвинение е във връзка с образуваното наказателно производство срещу нея за пране на пари по аферата КТБ.</p>
    </article>
  </body>
</html>