<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jablickar.cz/apple-vydal-vanocni-reklamu-ktera-vam-zahraje-na-city/"/>
    <meta property="og:site_name" content="Jablíčkář.cz"/>
    <meta property="article:published_time" content="2019-11-25T18:34:37+00:00"/>
    <meta property="og:title" content="Apple vydal vánoční reklamu. I letos vám zahraje na city"/>
    <meta property="og:description" content="Stejně jako každý rok, i letos vydává Apple před začátkem adventního období svou vánoční reklamu. Spot nesoucí název The Surprise (Překvapení) nemá ani tak za cíl propagovat nejrůznější produkty Applu, ale spíše poukázat na to, jak i technologie dokáže zprostředkovat hezké zážitky."/>
  </head>
  <body>
    <article>
      <h1>Apple vydal vánoční reklamu. I letos vám zahraje na city</h1>
      <address><time datetime="2019-11-25T18:34:37+00:00">25 Nov 2019, 18:34</time> by <a rel="author">Dan Pražák</a></address>
      <p>Stejně jako každý rok, i letos vydává Apple před začátkem adventního období svou vánoční reklamu. Spot nesoucí název <i>The Surprise</i> (Překvapení) nemá ani tak za cíl propagovat nejrůznější produkty Applu, ale spíše poukázat na to, jak i technologie dokáže zprostředkovat hezké zážitky.</p>
      <p>V reklamě figuruje pouze jedno jediné Apple zařízení – iPad. Californská společnost vyzdvihuje hlavně univerzálnost tabletu, protože dokáže zabavit dvě malé dívky na cestách, funguje jako fotoaparát a figuruje jako prostředek k tvůrčí činnosti. Právě poslední zmíněné je hlavní pointa reklamy, kdy obě malé vnučky obdarují svého dědečka prezentací plnou vzpomínek na rodinu a hlavně na babičku, která už s nimi na Vánoce není.</p>
      <figure>
        <iframe src="https://www.youtube.com/embed/LDeRyyDrS40" width="1280" height="720" data-service="Youtube" scrolling="no"/>
      </figure>
      <p>Letošní spot se v mnohém podobá vánoční reklamě z roku 2013. V té mladý chlapec trávil prakticky celé vánoční svátky u rodiny na iPhonu 5s. Nikdo však netušil, že celou dobu nahrává zajímavé momenty, ze kterých následně přímo na telefonu sestříhal dojemné video. Reklama byla natolik úspěšná, že Apple za ni získal cenu Emmy.</p>
      <p>I několik dalších vánočních reklam se Applu povedlo. Řadu z nich přitom kalifornská společnost natočila v České republice. Kupříkladu vánoční reklama z roku 2016 se natáčela na náměstí v Žatci. O rok později ji pak natočil přímo v naší metropoli. Apple ale v Česku nenatáčí pouze reklamy s vánoční tématikou, nýbrž i klasické spoty na své hlavní produkty, naposledy například na Apple Watch Series 5.</p>
      <related>
        <a href="https://jablickar.cz/a-znovu-cesku-apple-behem-vcerejsi-keynote-ukazal-zabery-z-prazskeho-metra/"/>
      </related>
    </article>
  </body>
</html>