<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/top10-2019poios-sas-entyposiase-pio-poly/"/>
    <meta property="og:site_name" content="Tennis24"/>
    <meta property="article:published_time" content="2019-11-25T18:32:54+00:00"/>
    <meta property="og:title" content="Top10 2019:Ποιος σας εντυπωσίασε πιο πολύ;"/>
    <meta property="og:description" content="Ολοκληρώθηκε και επίσημα η κατάταξη της ATP για το 2019 με το φετινό Τοπ10 να ολοκληρώνεται ως εξής: Ναδάλ Τζόκοβιτς Φέντερερ Τιμ Μεντβέντεφ Τσιτσιπάς Ζβέρεφ Μπερετίνι Μπαουτίστα Αγούτ Μονφίς Και ιδού το ερώτημα για το κλείσιμο της σεζόν: ποιος τενίστας σας εντυπωσίασε πιο πολύ; Υπάρχουν φυσικά πολλές δεκτές απαντήσεις μιας και οι περισσότεροι τενίστες που […]"/>
  </head>
  <body>
    <article>
      <h1>Top10 2019:Ποιος σας εντυπωσίασε πιο πολύ;</h1>
      <address>
        <time datetime="2019-11-25T18:32:54+00:00">25 Nov 2019, 18:32</time>
      </address>
      <p>Ολοκληρώθηκε και επίσημα η κατάταξη της ATP για το 2019 με το φετινό Τοπ10 να ολοκληρώνεται ως εξής:</p>
      <ol>
        <li>Ναδάλ</li>
        <li>Τζόκοβιτς</li>
        <li>Φέντερερ</li>
        <li>Τιμ</li>
        <li>Μεντβέντεφ</li>
        <li>Τσιτσιπάς</li>
        <li>Ζβέρεφ</li>
        <li>Μπερετίνι</li>
        <li>Μπαουτίστα Αγούτ</li>
        <li>Μονφίς</li>
      </ol>
      <p>Και ιδού το ερώτημα για το κλείσιμο της σεζόν: ποιος τενίστας σας εντυπωσίασε πιο πολύ;</p>
      <p>Υπάρχουν φυσικά πολλές δεκτές απαντήσεις μιας και οι περισσότεροι τενίστες που έκλεισαν τη χρονιά στο Τοπ10 έκαναν απίστευτα πράγματα φέτος.</p>
      <p>Εμείς ξεχωρίζουμε τον Ράφα Ναδάλ για το γεγονός ότι στην ηλικία των 33 ετών κέρδισε ακόμα δύο Grand Slam τίτλους, το Davis Cup ενώ επανήλθε στο Νο1 του κόσμου.</p>
      <p>Τον Νόβακ Τζόκοβιτς για μία ακόμα πολύ σταθερή σεζόν στην οποία πρόσθεσε άλλα δύο Slams στο παλμαρέ του, ενώ ήταν σχεδόν σε όλη τη διάρκειά της στο Νο1 του κόσμου.</p>
      <p>Τον Ρότζερ Φέντερερ που, μπορεί να μην κέρδισε κάποιο Slam, έκανε όμως απίστευτα πράγματα για τενίστα 38 ετών.</p>
      <p>Τον Ντομινίκ Τιμ για την breakthrough σεζόν που είχε στη σκληρή επιφάνεια με το Masters στο Indian Wells και τον τελικό στο ATP Finals παραμένοντας σταθερή αξία στο χώμα.</p>
      <p>Τον Ντανίλ Μεντβέντεφ για εκείνο το απίστευτο κρεσέντο των έξι σερί τελικών το καλοκαίρι και το φθινόπωρο που μας πέρασε με αποκορύφωμα τα δύο κερδισμένα Masters σε Σινσινάτι και Σαγκάη αλλά και τον τελικό στο Αμερικανικό Όπεν.</p>
      <p>Τον Στέφανο Τσιτσιπά, φυσικά, για τον τίτλο στο ATP Finals, τις τεράστιες νίκες επί των Big3 και τη συνέπεια που έδειξε στο μεγαλύτερο κομμάτι της σεζόν.</p>
      <p>Και τους Ματέο Μπερετίνι και Ρομπέρτο Μπαουτίστα Αγούτ που, σε διαφορετική ηλικία, μπήκαν για πρώτη φορά στο Τοπ10 παίζοντας, ο καθένας, το καλύτερο τένις της ζωής τους!</p>
      <p>
        <b>Κώστας Αϊτάκης</b>
      </p>
    </article>
  </body>
</html>