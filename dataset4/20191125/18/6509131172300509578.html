<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321970/Steeds-meer-gemeenten-kiezen-voor-eigen-PFAS-norm"/>
    <meta property="og:site_name" content="RTV Oost"/>
    <meta property="article:published_time" content="2019-11-25T18:44:43+00:00"/>
    <meta property="og:title" content="Steeds meer gemeenten kiezen voor eigen PFAS-norm"/>
    <meta property="og:description" content="In navolging van de veertien Twentse gemeenten en gemeente Hardenberg, gaan de gemeenten Raalte, Olst-Wijhe, Deventer en Zwartewaterland een nieuwe PFAS-norm hanteren. Daardoor kunnen grondverwerkers en bouwers weer aan de slag."/>
  </head>
  <body>
    <article>
      <h1>Steeds meer gemeenten kiezen voor eigen PFAS-norm</h1>
      <address>
        <time datetime="2019-11-25T18:44:43+00:00">25 Nov 2019, 18:44</time>
      </address>
      <slideshow>
        <figure>
          <img src="https://imgo.rgcdn.nl/6467feb0b68745f88962be91a0600b2e/opener/Steeds-meer-gemeenten-hanteren-nieuwe-PFAS-norm-Foto-RTV-Oost.jpg?v=Otg40nzUmr01UR5f0KnOjQ2"/>
        </figure>
        <figure>
          <img src="https://imgo.rgcdn.nl/6467feb0b68745f88962be91a0600b2e/opener/Steeds-meer-gemeenten-hanteren-nieuwe-PFAS-norm-Foto-RTV-Oost.jpg?v=Otg40nzUmr01UR5f0KnOjQ2"/>
        </figure>
        <figcaption>Steeds meer gemeenten hanteren nieuwe PFAS-norm (Foto: RTV Oost)</figcaption>
      </slideshow>
      <p>In navolging van de veertien Twentse gemeenten en gemeente Hardenberg, gaan de gemeenten Raalte, Olst-Wijhe, Deventer en Zwartewaterland een nieuwe PFAS-norm hanteren. Daardoor kunnen grondverwerkers en bouwers weer aan de slag.</p>
      <p>Momenteel wordt er een aangescherpte PFAS-norm in Nederland gehanteerd van 0,1. Dit houdt in dat in één kilo grond maximaal 0,1 microgram PFAS mag zitten. PFAS is een verzamelnaam voor duizenden chemische stoffen die schadelijk kunnen zijn voor de gezondheid.</p>
      <related>
        <h4>Lees ook</h4>
        <a href="https://www.rtvoost.nl/nieuws/320668/Twentse-gemeenten-willen-bouwsector-weer-op-gang-brengen-met-eigen-PFAS-norm"/>
        <a href="https://www.rtvoost.nl/nieuws/321795/Gemeente-Hardenberg-past-PFAS-norm-aan-om-bouwsector-te-helpen"/>
      </related>
      <p>Uit bodemonderzoek van de Omgevingsdienst IJsselland is gebleken dat er al 0,7 microgram PFAS in één kilo grond zit in de regio IJsselland. Deze 0,7 is ook de norm die de gemeenten gaan hanteren. "Als je onder 0,7 microgram blijft, vervuil je de grond ook niet. Dat zit er immers al in", was uitleg van de gemeente Hardenberg eerder.</p>
      <p>Nog niet alle gemeenten in de regio IJsselland hebben een besluit over de PFAS-norm genomen. Dalfsen, Kampen, Ommen, Staphorst, Steenwijkerland en Zwolle gaan dat op korte termijn ook doen.</p>
      <p>
        <b>Nieuwe norm</b>
      </p>
      <p>Met het invoeren van de limiet op 0,7, lopen de gemeenten voor op landelijk beleid. Op 1 december komt de regering met een landelijke PFAS-norm, gebaseerd op onderzoek van het RIVM.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Steeds+meer+gemeenten+kiezen+voor+eigen+PFAS-norm">06 - 57 03 33 33</a>.</aside>
    </article>
  </body>
</html>