<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/la-liga/779658/o-zintan-pire-meros-tou-beil/"/>
    <meta property="og:site_name" content="to10.gr"/>
    <meta property="article:published_time" content="2019-11-25T22:43:55+00:00"/>
    <meta property="og:title" content="Ο Ζιντάν πήρε το μέρος του Μπέιλ"/>
    <meta property="og:description" content="Ο Ζινεντίν Ζιντάν και ο Φεντερίκο Βαλβέρδε υπερασπίστηκαν τον Γκάρεθ Μπέιλ, ο οποίος περνάει δύσκολες ώρες στη Μαδρίτη!"/>
  </head>
  <body>
    <article>
      <h1>Ο Ζιντάν πήρε το μέρος του Μπέιλ</h1>
      <h2>Ο Ζινεντίν Ζιντάν και ο Φεντερίκο Βαλβέρδε υπερασπίστηκαν τον Γκάρεθ Μπέιλ, ο οποίος περνάει δύσκολες ώρες στη Μαδρίτη!</h2>
      <address><time datetime="2019-11-25T22:43:55+00:00">25 Nov 2019, 22:43</time> by <a rel="author">to10.gr</a></address>
      <p>Ο Γκάρεθ Μπέιλ περνάει δύσκολες ώρες στη Μαδρίτη, αφού οι οπαδοί της Ρεάλ τον αποδοκιμάζουν και ζητούν την αποχώρηση του. Ωστόσο, ο προπονητής και οι συμπαίκτες του δεν ασπάζονται την άποψη του κόσμου…</p>
      <p>Ο Ζινεντίν Ζιντάν έσπευσε να υπερασπιστεί τον ποδοσφαιριστή του και τόνισε ότι ο Ουαλός έχει αποδείξει την πίστη του στη Ρεάλ. «Θέλει να είναι μαζί μας, τα πάει εξαιρετικά και το απέδειξε. Το έχω πει και παλιότερα, θέλουμε τους φιλάθλους μας μαζί μας. Λέγονται πολλά, ακούγονται  περισσότερα, αλλά δεν είναι απαραίτητα. Είναι μεγάλο κομμάτι της ομάδας και όλοι είμαστε μαζί» σχολίασε ο προπονητής των «μερένχες».</p>
      <p>
        <a href="https://www.to10.gr/podosfero/dietisia/779659/karypidis-na-syllavoun-ton-kakko-vid/">
          <i>Καρυπίδης: «Να συλλάβουν τον Κάκκο…» (vid)</i>
        </a>
      </p>
      <p>Εκτός από τον Ζινεντίν Ζιντάν, το μέρος του Μπέιλ πήρε και ο συμπαίκτης του Φεντερίκο Βαλβέρδε: «Θα τον υποστηρίξουμε (σ.σ. τον Μπέιλ). Πήγα και τον αγκάλιασα μετά τον αγώνα με την Σοσιεδάδ, γιατί τον σέβομαι. Είναι εξαιρετικό παιδί, είναι αδύνατον να μην τον αγαπήσεις»</p>
      <p>
        <b>
          <a href="https://www.to10.gr/podosfero/la-liga/779658/o-zintan-pire-meros-tou-beil/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>