<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/stvv-grijpt-in-en-ontslaat-marc-brys"/>
    <meta property="og:site_name" content="Voetbal24"/>
    <meta property="article:published_time" content="2019-11-25T22:35:00+00:00"/>
    <meta property="og:title" content="STVV grijpt in en ontslaat Marc Brys"/>
    <meta property="og:description" content="Marc Brys (57) is niet langer de trainer van STVV. Maandagavond maakte de Limburgse club via zijn officiële kanalen bekend dat Brys én zijn voltallige technische staf bedankt worden voor bewezen diensten."/>
  </head>
  <body>
    <article>
      <h1>STVV grijpt in en ontslaat Marc Brys</h1>
      <address><time datetime="2019-11-25T22:35:00+00:00">25 Nov 2019, 22:35</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>Marc Brys (57) is niet langer de trainer van STVV. Maandagavond maakte de Limburgse club via zijn officiële kanalen bekend dat Brys én zijn voltallige technische staf bedankt worden voor bewezen diensten.</b>
      </p>
      <p>Het zat al een tijdje scheef tussen de Japanse top van <a href="https://www.voetbal24.be/tag/STVV">STVV</a> en Brys. De wisselvallige resultaten dit seizoen en een flirt met <a href="https://www.voetbal24.be/tag/KRC+Genk">KRC Genk</a> nekken Brys nu finaal. Afgelopen weekend werd Brys nog uitgejouwd door de eigen fans. Voor de <a href="https://www.voetbal24.be/tag/STVV">STVV</a>-top moet dat dé druppel geweest zijn.</p>
      <p>"<a href="https://www.voetbal24.be/tag/STVV">STVV</a> dankt Marc en zijn technische staf voor de goede samenwerking, hun professionalisme en werkethiek en wenst hen veel succes met hun verdere carrière", laten <i>De Kanaries</i> op hun webstek optekenen.</p>
    </article>
  </body>
</html>