<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/federalniy-sud-ssha-pidtrimav-oprilyudnennya-dokumentiv-shchodo-zatrimki-dopomogi-ukrajini-642390.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T22:44:15+00:00"/>
    <meta property="og:title" content="Федеральний суд США підтримав оприлюднення документів щодо затримки допомоги Україні"/>
    <meta property="og:description" content="Запитані документи вимагаються з тією метою, щоби поінформувати суспільство про питання, які викликають надзвичайний національний інтерес"/>
  </head>
  <body>
    <article>
      <h1>Федеральний суд США підтримав оприлюднення документів щодо затримки допомоги Україні</h1>
      <address>
        <time datetime="2019-11-25T22:44:15+00:00">25 Nov 2019, 22:44</time>
      </address>
      <h4>Запитані документи вимагаються з тією метою, щоби поінформувати суспільство про питання, які викликають надзвичайний національний інтерес</h4>
      <p>Федеральний суд США прийняв рішення, яке задовольняє позов медіа-організації «Центр за чесність у суспільстві» щодо оприлюднення документів Пентагону й Білого дому про призупинення оборонної допомоги Україні.</p>
      <p>Про це повідомляє видання <a href="https://thehill.com/regulation/471932-judge-orders-pentagon-budget-office-to-give-ukraine-documents-to-news-outlet">The Hill</a>.</p>
      <p>«Федеральна суддя в понеділок розпорядилася, аби міністерство оборони США та Адміністративно-бюджетне управління передали медіа-організації звіти щодо призупинення адміністрацією Трампа військової допомоги Україні», - зазначається в повідомленні.</p>
      <p>Суддя вимагає передати документи «Центру за чесність у суспільстві» після того, як ця медіа-організація звернулася із запитом до суду на підставі Закону про свободу інформації. </p>
      <p>«Запитані документи вимагаються з тією метою, щоби поінформувати суспільство про питання, які викликають надзвичайний національний інтерес», - зауважила суддя Коллар-Котеллі. </p>
      <p>У своєму рішенні суддя також зазначила, що зміст запиту «тісно пов'язаний» з питаннями про те, чи затримувала адміністрація Трампа виплати Україні з метою тиску на уряд цієї країни з вимогою ініціювати розслідування проти Байденів.</p>
      <p>Нещодавно адвокат президента США Дональда Трампа <a href="https://glavcom.ua/news/advokat-trampa-zayaviv-pro-nayavnist-u-nogo-kompromatu-na-simyu-baydeniv-642005.html">Руді Джуліані заявив, що має компромат на сім'ю колишнього віцепрезидента США Джо Байдена.</a></p>
      <p>Нагадаємо,<a href="https://glavcom.ua/world/observe/derzhdep-opriljudniv-majzhe-100-storinok-dokumentiv-pro-vidnosini-mizh-ssha-ta-ukrajinoju-642031.html"> Держдепартамент США оприлюднив майже 100 сторінок документів</a>, які стосуються відносин з Україною.</p>
      <related>
        <a href="https://glavcom.ua/world/observe/biznesmen-parnas-peredav-kongresu-ssha-materiali-u-spravi-impichmentu-trampa-642380.html"/>
        <a href="https://glavcom.ua/economics/finances/tramp-zelenskiy-i-pristayko-navit-ne-znali-pro-zatrimku-z-vidilennyam-dopomogi-640553.html"/>
        <a href="https://glavcom.ua/world/observe/cnn-tramp-osobisto-doruchiv-parnasu-i-frumanu-chiniti-tisk-na-ukrajinsku-vladu-640431.html"/>
      </related>
    </article>
  </body>
</html>