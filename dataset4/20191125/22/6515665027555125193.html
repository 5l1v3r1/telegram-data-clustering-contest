<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3364437/uznemirujuci-prizor-jezive-povrede-ovako-izgleda-valjevac-zoran-jelicic-koji-se-preklao-usred-specijalnog-suda"/>
    <meta property="og:site_name" content="kurir.rs"/>
    <meta property="article:published_time" content="2019-11-25T22:25:00+00:00"/>
    <meta property="og:title" content="JEZIVE SCENE POSLE KLANJA! Ovako izgleda &quot;valjevac&quot; Zoran Jeličić, koji se PREKLAO usred Specijalnog suda! UZNEMIRUJUĆE!"/>
    <meta property="og:description" content="Kurir je došao u posed fotografija na kojima se vide rane optuženog Zorana Jeličića (40), koji je prošle srede pokušao da se ubije u punoj sudnici Specijalnog suda"/>
  </head>
  <body>
    <article>
      <h6 class="kicker">EKSKLUZIVNO!</h6>
      <h1>JEZIVE SCENE POSLE KLANJA! Ovako izgleda "valjevac" Zoran Jeličić, koji se PREKLAO usred Specijalnog suda! UZNEMIRUJUĆE!</h1>
      <address>
        <time datetime="2019-11-25T22:25:00+00:00">25 Nov 2019, 22:25</time>
      </address>
      <p>
        <b>Kurir je došao u posed fotografija na kojima se vide rane optuženog Zorana Jeličića (40), koji je prošle srede pokušao da se ubije u punoj sudnici Specijalnog suda</b>
      </p>
      <p>Kurir je došao u posed fotografija Zorana Jeličića (40), člana kriminalne valjevske grupe, nakon što se prošle srede sekao po vratu u sudnici Specijalnog suda u Beogradu.</p>
      <p>Na slikama se vidi Jeličić sav krvav i sa dugačkom posekotinom na vratu, koju je sebi naneo prepolovljenim žiletom, pošto je uspeo da ovaj metalni predmet neopaženo unese u sudnicu.</p>
      <p>
        <b>Bez svesti</b>
      </p>
      <p>- Jeličića je u sredu, nekoliko sati posle pokušaja samoubistva, slučajno pronašao taksista u selu Čučuge kod Valjeva. Taksista je na putu video nečije noge, stao je i izašao iz vozila. Tada je video muškarca prerezanog vrata kako leži na leđima u travi. On u tom trenutku nije znao o kome je reč i nije bio siguran da li je čovek uopšte živ - prepričava izvor Kurira.</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3364263/izasao-iz-kucnog-pritvora-pa-ce-u-zatvor-jelicic-40-se-ne-smiruje-prosle-nedelje-se-klao-u-sudnici-a-sad-pobegao"/>
        <a href="https://www.kurir.rs/crna-hronika/3362273/kriminalac-koji-se-klao-u-sudu-nadjen-krvav-na-seoskom-putu-priveden-dok-je-jeo-pljeskavicu"/>
      </related>
      <figure>
        <img src="https://www.kurir.rs/data/images/2019/11/25/21/2065197_hro-zoran-jelicic-1_ff.jpg?ver=1574713746"/>
        <figcaption>
          <cite>foto: Kurir</cite>
        </figcaption>
      </figure>
      <p>Taksista je ispričao da je muškarcu krvarila rana na vratu i da mu je dukserica bila natopljena krvlju, te da je bio hladan. - Uneo ga je u svoj auto i odvezao u valjevski Urgentni centar - kaže sagovornik i dodaje da se lekar koji je primio Jeličića šokirao - Nije mogao da veruje da mu rana na vratu nije ušivena, a pregledom je ustanovljeno da ima i prelom desne šake. Pošto su mu lekari ušili ranu, Jeličić je u pratnji policije odvezen na psihijatriju - objašnjava izvor Kurira.</p>
      <p>Kako dodaje, Jeličić je psihijatru rekao „da se seća da je sebi iz revolta prerezao vrat žiletom“.</p>
      <figure>
        <img src="https://www.kurir.rs/data/images/2019/11/25/21/2065195_hro-zoran-jelicic-01_ff.jpg?ver=1574713755"/>
        <figcaption>
          <cite>foto: Kurir</cite>
        </figcaption>
      </figure>
      <p>
        <b>Vraćen u pritvor</b>
      </p>
      <p>- Rekao je da je nakon samopovređivanja u sudu prevezen na VMA, gde je proveo sat i po vremena. Posle toga je kupio kartu za autobus i u 14.30 iz Beograda krenuo za Ub. Posle toga se izgubio i nije znao da objasni kako je završio u valjevskoj bolnici - kaže izvor</p>
      <p>Nakon pregleda kod psihijatra, Jeličić je sproveden u pritvor u Ustaničkoj ulici. - Jeličiću je juče određen pritvor, jer je prošle sedmice prekršio meru zabrane napuštanja stana, što se smatra bekstvom. Kućni pritvor mu je zamenjen pritvorom zbog opasnosti od bekstva i da ne bi ponovio krivično delo - saopštili su juče iz Višeg suda.</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3361635/evo-zasto-se-jelicic-klao-u-sudu-otkriven-motiv-krvave-drame-clana-valjevske-grupe-izvadio-secivo-i-poceo-da-se-reze"/>
        <a href="https://www.kurir.rs/crna-hronika/3361329/jelicicev-advokat-otkrio-sta-se-dogodilo-u-sudnici-lezao-je-sav-u-krvi-iz-obezbedjenja-su-odmah-skocili-i-oborili-ga"/>
        <a href="https://www.kurir.rs/crna-hronika/3361279/evo-ko-je-zoran-jelicic-koji-je-sebi-prerezao-vrat-nasred-sudnice-pripadnik-valjevskog-klana-2009-izresetao-biznismena"/>
        <a href="https://www.kurir.rs/crna-hronika/3361259/drama-u-specijalnom-sudu-jelicic-prerezao-sebi-vrat-za-govornicom-optuzeni-iz-valjevske-grupe-pokusao-da-se-ubije"/>
      </related>
      <p>Podsetimo, Zoranu Jeličiću sudi se kao pripadniku valjevske grupe, koju je navodno organizovao Milan Lazarević, zvani Laza Bombaš. Jeličić se optužnicom tereti da je 2009. u Valjevu, obučen u policijsku uniformu, ubio Željka Đedovića.</p>
      <blockquote><b>Vikao u sudnici UBIĆU SE PRED SVIMA<br/></b>Zoran Jeličić je naočigled sudije, advokata i drugih prisutnih u sudnici iz džepa izvadio žilet i posekao vrat i ruku. - Pošto mi ne dozvoljavate da kažem šta imam i štitite Nebojšu Joksovića, ja ću sada da se ubijem pred svima - rekao je Jeličić i povukao sečivom po vratu i po ruci. Optuženi je pokušao da se ubije jer mu sudija Svetlana Aleksić nije dozvolila da priča o Nebojši Joksoviću, svedoku-saradniku u postupku protiv Darka Šarića.</blockquote>
      <blockquote><b>Sestra optuženog NEPRAVDA PREMA BRATU<br/></b>Zoran Jeličić je bio u kućnom pritvoru u Pambukovici kod Uba, u domu koji mu je ustupila sestra, i u njemu živi sa autističnim bratom. Sestra se nakon saznanja šta se sve desilo njenom bratu obratila Odboru za ljudska prava u Valjevu. - Ona je u svom obraćanju navela sumnju da njenom bratu lekari na VMA nisu pružili odgovarajuću lekarsku pomoć, jer su ga u lošem stanju pustili kući. Pored toga, ona navodi i da je njen brat nepravedno vraćen u pritvor, jer do sada nije prekršio uslov i da je ovog puta to uradio ne svojom voljom, već zato što je bio u lošem zdravstvenom stanju - rekao je sagovornik Kurira upoznat sa celom situacijom.</blockquote>
      <p>
        <b>Kurir.rs/ Jelena Rafailović  Foto: Kurir, MUP</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3364263/izasao-iz-kucnog-pritvora-pa-ce-u-zatvor-jelicic-40-se-ne-smiruje-prosle-nedelje-se-klao-u-sudnici-a-sad-pobegao"/>
        <a href="https://www.kurir.rs/crna-hronika/3361279/evo-ko-je-zoran-jelicic-koji-je-sebi-prerezao-vrat-nasred-sudnice-pripadnik-valjevskog-klana-2009-izresetao-biznismena"/>
        <a href="https://www.kurir.rs/crna-hronika/3361635/evo-zasto-se-jelicic-klao-u-sudu-otkriven-motiv-krvave-drame-clana-valjevske-grupe-izvadio-secivo-i-poceo-da-se-reze"/>
        <a href="https://www.kurir.rs/crna-hronika/3361259/drama-u-specijalnom-sudu-jelicic-prerezao-sebi-vrat-za-govornicom-optuzeni-iz-valjevske-grupe-pokusao-da-se-ubije"/>
      </related>
    </article>
  </body>
</html>