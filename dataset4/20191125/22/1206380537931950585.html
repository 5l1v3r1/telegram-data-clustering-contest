<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/channing-tatum-se-zacal-zajimat-o-svou-dceru-6-dalsi-deti-uz-totiz-mit-asi-nebude"/>
    <meta property="og:site_name" content="eXtra.cz"/>
    <meta property="article:published_time" content="2019-11-25T22:44:00+00:00"/>
    <meta property="og:title" content="Channing Tatum se začal zajímat o svou dceru (6), další děti už totiž mít asi nebude"/>
    <meta property="og:description" content="Channing Tatum (39) a Jenna Dewan (38) byli ve vztahu a následně v manželství více než 10 let, i proto jejich rozchod mnohé šokoval. Jak Jenna prozradila, za koncem manželství stála především hercova nevěra se zpěvačkou Jessie J (31). Vztahy mezi bývalými partnery velmi ochladly a nebýt jejich společné dcery, není pochyb o tom, že by spolu vůbec nekomunikovali. Dewan je nyní těhotná se svým stávajícím přítelem a možná jako omluvné gesto se Channing začal víc angažovat ve výchově malé Everly (6), aby jeho bývalá žena měla více času na přípravy zázemí pro miminko."/>
  </head>
  <body>
    <article>
      <h6 class="kicker">nevěra</h6>
      <h1>Channing Tatum se začal zajímat o svou dceru (6), další děti už totiž mít asi nebude</h1>
      <address><time datetime="2019-11-25T22:44:00+00:00">25 Nov 2019, 22:44</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/9d/cd/9dcd460-244254-10404209-700735170041803-4709957-0d0000000-0d0125000-1d0000000-0d4600000-sector_2560x0-shrink.jpg"/>
          <figcaption>Channing Tatum a Jenna Dewan.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/fc/5b/fc5bb67-246867-profimedia-0482904457-2560x0-shrink.jpg"/>
          <figcaption>Channing Tatum se začal víc starat o dceru Everly.<cite>profimedia</cite></figcaption>
        </figure>
        <figure>
          <img src="https://www.extra.cz/images/thumbs/9b/30/9b30e2b-246868-a-2560x0-shrink.png"/>
          <figcaption>Bývalce Jenně tak prý usnadňuje těhotenství.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/59/63/5963b76-246869-b-2560x0-shrink.png"/>
          <figcaption>Jenna tráví s Everly spoustu času, hraje si s ní a nechává se od ní líčit.<cite>Instagram</cite></figcaption>
        </figure>
        <figcaption>
          <a href="https://www.extra.cz/channing-tatum-se-zacal-zajimat-o-svou-dceru-6-dalsi-deti-uz-totiz-mit-asi-nebude/galerie/4">+ Dalších 13 fotografií</a>
        </figcaption>
      </slideshow>
      <p>
        <b>Channing Tatum (39) a Jenna Dewan (38) byli ve vztahu a následně v manželství více než 10 let, i proto jejich rozchod mnohé šokoval. Jak Jenna prozradila, za koncem manželství stála především hercova nevěra se zpěvačkou Jessie J (31). Vztahy mezi bývalými partnery velmi ochladly a nebýt jejich společné dcery, není pochyb o tom, že by spolu vůbec nekomunikovali. Dewan je nyní těhotná se svým stávajícím přítelem a možná jako omluvné gesto se Channing začal víc angažovat ve výchově malé Everly (6), aby jeho bývalá žena měla více času na přípravy zázemí pro miminko.</b>
      </p>
      <p>Podle informací serveru Daily Mail začal herec a tanečník <a href="https://www.extra.cz/tema/channing-tatum">Channing Tatum</a> pečovat o svou dceru mnohem víc než v minulosti. Zatímco ještě nedávno se soustředil především na svůj vztah s <a href="https://www.extra.cz/tema/jessie-j">Jessie J</a>, nyní dokonce svou dceru vozí a vyzvedává ze školky a tráví s ní více plnohodnotného času. Mohlo by to být omluvné gesto?</p>
      <p>Channingova bývalá manželka <a href="https://www.extra.cz/tema/jenna-dewan">Jenna Dewan</a> nyní čeká miminko se svým aktuálním přítelem <a href="https://www.extra.cz/tema/steve-kazee">Stevem Kazeem</a>. Nedávno otevřeně promluvila o tom, jak bolestné pro ni bylo období, během kterého se s tanečníkem kvůli nevěře rozcházela a je docela možné, že právě jako vstřícné gesto se nyní Tatum začal více starat o jejich společnou dcerku. Jennino těhotenské bříško roste závratným tempem a není pochyb o tom, že do jejího porodu už příliš času nezbývá.</p>
      <related>
        <a href="https://www.extra.cz/jessie-j-koncertovala-ve-velmi-odvaznych-satech-chybelo-malo-a-fanousci-videli-vse"/>
      </related>
      <p><b>„Seděla jsem v letadle, když jsem se dozvěděla o Channingově vztahu s Jessie J. Byla jsem naprosto zdevastovaná. Byla jsem naštvaná, ale řekla jsem si, že to musím vyřešit se ctí,“</b> popsala Jenna nejtěžší období svého života. Podle amerických médií si herec uvědomil, čím svou bývalou ženu nechal projít a bere si jejich společnou dceru <a href="https://www.extra.cz/tema/everly-tatum">Everly</a> častěji právě proto, že jí chce usnadnit těhotenství, přípravy pokojíčku a přípravy na porod.</p>
      <h3>Neplodná přítelkyně</h3>
      <p>Zatímco Jenna se připravuje na brzký příchod svého druhého dítěte, Channing se druhého potomka nejspíš už nedočká. Jessie J, se kterou je ve vztahu již několik měsíců, se v rozhovoru pro americkou rádiovou stanici svěřila s tím, že podle doktorů nikdy nebude mít vlastní miminko. Prognózy lékařů jí ale vítr z plachet neberou a zpěvačka věří, že jednoho dne otěhotní.</p>
    </article>
  </body>
</html>