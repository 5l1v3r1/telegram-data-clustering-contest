<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/ellada/kakokairia-i-3i-fasi-toy-giryoni-fernei-nees-sfodres-kataigides"/>
    <meta property="og:site_name" content="The Pressroom"/>
    <meta property="article:published_time" content="2019-11-25T22:16:02+00:00"/>
    <meta property="og:title" content="Κακοκαιρία: Η 3η φάση του «Γηρυόνη» φέρνει νέες σφοδρές καταιγίδες"/>
    <meta property="og:description" content="Κακοκαιρία: Στην τρίτη και τελευταία του φάση εισέρχεται το κύμα κακοκαιρίας, ο «Γηρυόνης» και φέρνει νέες καταιγίδες, σφοδρές σε κάποιες περιοχές. Ήδη έχει προκαλέσει τον θάνατο τριών ανθρώπων και τεράστιες υλικές καταστροφές. Από τη νύχτα της Δευτέρας 25/11 προς τη Τρίτη 26/11 θα εκδηλωθούν βροχές και καταιγίδες στο Αιγαίο στο Νότιο Ιόνιο, στη Νότια Πελοπόννησο και στην Κρήτη. Το φαινόμενο θα διαρκέσει έως και τις πρώτες ώρες της Τετάρτης 27/11."/>
  </head>
  <body>
    <article>
      <h1>Κακοκαιρία: Η 3η φάση του «Γηρυόνη» φέρνει νέες σφοδρές καταιγίδες</h1>
      <address>
        <time datetime="2019-11-25T22:16:02+00:00">25 Nov 2019, 22:16</time>
      </address>
      <p>
        <b><a href="https://www.thepressroom.gr/tags/kakokairia">Κακοκαιρία</a>: Στην τρίτη και τελευταία του φάση εισέρχεται το κύμα κακοκαιρίας, ο <a href="https://www.thepressroom.gr/tags/giryonis">«Γηρυόνης»</a> και φέρνει νέες <a href="https://www.thepressroom.gr/tags/kataigides">καταιγίδες</a>, σφοδρές σε κάποιες περιοχές. Ήδη έχει προκαλέσει τον θάνατο τριών ανθρώπων και τεράστιες υλικές καταστροφές.</b>
      </p>
      <p>Από τη νύχτα της Δευτέρας 25/11 προς τη Τρίτη 26/11 θα εκδηλωθούν βροχές και καταιγίδες στο Αιγαίο στο Νότιο Ιόνιο, στη Νότια Πελοπόννησο και στην Κρήτη. Το φαινόμενο θα διαρκέσει έως και τις πρώτες ώρες της Τετάρτης 27/11.</p>
      <p>Στους πίνακες που ακολουθούν παρουσιάζεται ο ολικός υετός, (τα οποία προέρχονται από συμπύκνωση των υδρατμών της ατμόσφαιρας) που αναμένεται ανά τρίωρο από τις 11:00 έως τις 23:00 ώρα Ελλάδας της Τρίτης 26/11.</p>
      <figure>
        <img src="https://www.thepressroom.gr/sites/default/files/inline-images/20191125_3rd_phase_Girionis.png"/>
      </figure>
      <p>Να θυμίσουμε ότι εξακολουθεί να είναι σε ισχύ το <a href="https://www.thepressroom.gr/tags/ektakto-deltio-kairoy"><b>έκτακτο δελτίο επιδείνωσης του καιρού</b></a> της <a href="https://www.thepressroom.gr/tags/emy"><b>ΕΜΥ</b>.</a></p>
      <h3>Ο <a href="https://www.thepressroom.gr/tags/kairos">καιρός </a>για σήμερα Τρίτη 26/11</h3>
      <p><b>Για σήμερα Τρίτη</b>, αναμένονται βροχές και καταιγίδες, πρόσκαιρα κατά τόπους ισχυρές στα Δωδεκάνησα- όπου ήδη υπάρχουν προβλήματα- την Κρήτη και πιθανώς τις Κυκλάδες, ενώ τα φαινόμενα θα εξασθενήσουν από τις πρώτες ώρες της Τετάρτης 27/11. Στις υπόλοιπες περιοχές ο καιρός θα είναι άστατος, με πιθανότητα τοπικών βροχών κατά διαστήματα.</p>
      <p><b>Οι άνεμοι</b> θα φτάσουν τα 6 μποφόρ.</p>
      <p><b>Η θερμοκρασία</b> δεν θα σημειώσει αξιόλογη μεταβολή. </p>
      <p>Υπενθυμίζεται ότι είναι σε ισχύ το έκτακτο δελτίο επιδείνωσης του καιρού της <b>ΕΜΥ</b>.</p>
      <h3>Ποιες περιοχές θα πλήξει σήμερα Τρίτη 26/11 ο «Γηρυόνης»</h3>
      <p>Αναλυτικά η πρόγνωση της ΕΜΥ για σήμερα Τρίτη 26/11 έχει ως εξής:</p>
      <h3>Αττική</h3>
      <p><b>Καιρός:</b> Λίγες νεφώσεις που βαθμιαία θα αυξηθούν, με πιθανότητα τοπικών βροχών και μεμονωμένων καταιγίδων μέχρι το απόγευμα.</p>
      <p><b>Ανεμοι:</b> Μεταβλητοί 3 με 4, βαθμιαία από βόρειες διευθύνσεις 3 με 5 μποφόρ.</p>
      <p><b>Θερμοκρασία:</b> Από 12 έως 19 βαθμούς Κελσίου.</p>
      <h3>Θεσσαλονίκη</h3>
      <p><b>Καιρός: </b>Νεφώσεις με τοπικές βροχές και πιθανώς τις πρωινές ώρες μεμονωμένες καταιγίδες. Τα φαινόμενα βαθμιαία θα εξασθενήσουν.</p>
      <p><b>Ανεμοι:</b> Από βόρειες διευθύνσεις 3 με 4 μποφόρ.</p>
      <p><b>Θερμοκρασία:</b> Από 11 έως 16 βαθμούς Κελσίου.</p>
      <h3>Μακεδονία, Θράκη</h3>
      <p><b>Καιρός:</b> Νεφώσεις με τοπικές βροχές και τις πρωινές ώρες μεμονωμένες καταιγίδες. Τα φαινόμενα, που πιθανώς να είναι κατά τόπους έντονα στη δυτική και κεντρική Μακεδονία τις πρώτες πρωινές ώρες, βαθμιαία θα εξασθενήσουν.</p>
      <p><b>Ανεμοι:</b> Από βόρειες διευθύνσεις 3 με 4, στα ανατολικά βορειοανατολικοί τοπικά 5 και πρόσκαιρα στο Θρακικό 6 μποφόρ.</p>
      <p><b>Θερμοκρασία: </b>Από 09 έως 16 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <h3>Νησιά Ιονίου, Ηπειρος, δυτική Στερεά, δυτική Πελοπόννησος</h3>
      <p><b>Καιρός: </b>Νεφώσεις παροδικά αυξημένες με τοπικές βροχές και σποραδικές καταιγίδες κυρίως στα νότια. Βαθμιαία από τα βόρεια ο καιρός θα βελτιωθεί.</p>
      <p><b>Ανεμοι: </b>Από ανατολικές διευθύνσεις 3 με 4, που από το απόγευμα θα στραφούν σε βόρειους τοπικά 5 μποφόρ.</p>
      <p><b>Θερμοκρασία:</b> Από 09 έως 19 βαθμούς Κελσίου. Στην Ήπειρο 3 με 4 βαθμούς χαμηλότερη.</p>
      <h3>Θεσσαλία, ανατολική Στερεά, Εύβοια, ανατολική Πελοπόννησος</h3>
      <p><b>Καιρός:</b> Νεφώσεις παροδικά αυξημένες με τοπικές βροχές και μέχρι τις απογευματινές ώρες στα νότια σποραδικές καταιγίδες.</p>
      <p><b>Ανεμοι:</b> Στα βόρεια μεταβλητοί 3 με 4 και βαθμιαία από βόρειες διευθύνσεις 4 με 5 μποφόρ. Στα νότια νοτιοδυτικοί 3 με 5 μποφόρ που από το απόγευμα θα στραφούν σε βόρειους με την ίδια ένταση.</p>
      <p><b>Θερμοκρασία:</b> Από 08 έως 19 βαθμούς Κελσίου.</p>
      <h3>Κυκλάδες, Κρήτη</h3>
      <p><b>Καιρός:</b> Νεφώσεις με τοπικές βροχές και σποραδικές καταιγίδες κατά τόπους ισχυρές, κυρίως στην Κρήτη από το μεσημέρι.</p>
      <p><b>Ανεμοι:</b> Δυτικοί νοτιοδυτικοί 4 με 5 μποφόρ. Από το βράδυ θα στραφούν σε βορείων διευθύνσεων και θα εξασθενήσουν.</p>
      <p><b>Θερμοκρασία: </b>Από 13 έως 21 βαθμούς Κελσίου.</p>
      <h3>Νησιά ανατολικού Αιγαίου, Δωδεκάνησα</h3>
      <p><b>Καιρός:</b> Νεφώσεις με τοπικές βροχές και καταιγίδες κατά διαστήματα ισχυρές, κυρίως στα Δωδεκάνησα. Από το βράδυ τα φαινόμενα θα εξασθενήσουν.</p>
      <p><b>Ανεμοι:</b> Στα βόρεια νοτιοανατολικοί 4 με 5 και γρήγορα βορειοανατολικοί τοπικά 6 μποφόρ. Στα νότια νότιοι νοτιοδυτικοί 3 με 5, από το βράδυ μεταβλητοί 3 με 4 μποφόρ.</p>
      <p><b>Θερμοκρασία</b>: Από 15 έως 21 βαθμούς Κελσίου. Στα βόρεια 3 με 4 βαθμούς χαμηλότερη.</p>
    </article>
  </body>
</html>