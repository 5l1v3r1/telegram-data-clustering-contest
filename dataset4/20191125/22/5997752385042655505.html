<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.rtv.rs/sr_ci/ekonomija/globus/mask-objasnio-zasto-je-puklo-neprobojno-staklo-sajbertraka_1070314.html"/>
    <meta property="og:site_name" content="ЈМУ Радио-телевизија Војводине"/>
    <meta property="article:published_time" content="2019-11-25T22:15:00+00:00"/>
    <meta property="og:title" content="Маск објаснио зашто је пукло непробојно стакло &quot;сајбертрака&quot;"/>
    <meta property="og:description" content="Директор компаније Тесла Илон Маск објаснио је зашто је током представљања електричног камионета сајбертрак прошле недеље, пукло наводно непробојно стакло возила, после чега је су деонице компаније изгубиле на..."/>
  </head>
  <body>
    <article>
      <h1>Маск објаснио зашто је пукло непробојно стакло "сајбертрака"</h1>
      <h2>ВАШИНГТОН - Директор компаније Тесла Илон Маск објаснио је зашто је током представљања електричног камионета "сајбертрак" прошле недеље, пукло наводно непробојно стакло возила, после чега је су деонице компаније изгубиле на вредности, а он остао без 770 милиона долара.</h2>
      <address>
        <time datetime="2019-11-25T22:15:00+00:00">25 Nov 2019, 22:15</time>
      </address>
      <p>Маск тврди да је пресудан моменат био онај кад је ударцем великим чекићем испробана отпорност врата начињених од посебне мешавине различитих метала, чиме је "начета" структура стакла и компромитована његова јачина.</p>
      <figure>
        <img src="http://www.rtv.rs/sr_ci/ekonomija/globus/slike/2019/06/26/Elon%20Mask.jpg"/>
        <figcaption>EPA (ADAM S DAVIS)</figcaption>
      </figure>
      <p>То је резултирало пуцањем стакла, када их је дизајнер Франц вон Холћаусен ударио металном куглом.</p>
      <p>"Да, ударац чекића у врата напукнуо је базу стакла што је узроковало да метална лопта не одскочи. Требало је да прво гађамо прозор, а онда да урадимо део са чекићем и вратима", написао је Маск на Твитеру.</p>
      <p>Он је поделио и видео пробе тестирања на којем кугла савршено одскаче од прозора који остаје нетакнут.</p>
      <p><a href="http://www.rtv.rs/sr_ci/ekonomija/globus/mask-zbog-incidenta-izgubio-770-miliona-dolara_1069848.html">После инцидента,</a> акције Тесле су пале за шест одсто на тржишту, али је њихова вредност данас поново скочила за четири одсто, након што је Маск поручио да је компанија већ примила 200.000 поруџбина за свој футуристички пикап "сајбертрак".</p>
      <p>Маск има 48 година и тренутно је 41. на листи најбогатијих људи на свету.</p>
    </article>
  </body>
</html>