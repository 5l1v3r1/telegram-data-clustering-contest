<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/teatar/2019/11/25/pure-da-prejiveesh-teatyra.430714"/>
    <meta property="og:site_name" content="Dnes.bg"/>
    <meta property="article:published_time" content="2019-11-25T22:00:00+00:00"/>
    <meta property="og:title" content="Pure - да преживееш театъра"/>
    <meta property="og:description" content="Християн Бакалов ни кани да участваме в сетивен експеримент | Dnes.bg"/>
  </head>
  <body>
    <article>
      <h1>Pure - да преживееш театъра</h1>
      <h2>Християн Бакалов ни кани да участваме в сетивен експеримент</h2>
      <address><time datetime="2019-11-25T22:00:00+00:00">25 Nov 2019, 22:00</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>След успеха на скорошното си европейско турне, артистичният и сетивен експеримент Pure на Християн Бакалов ще направи своя дебют на престижния фестивал DirectorFest през януари 2020 г. в Ню Йорк, организиран от The DramaLeague – първата и най-стара професионална организация за артисти в Америка.</p>
      <p>Фестивалът се провежда паралелно с най-голямата борса за независимо сценично изкуство в света APAP, където Pure ще бъде част   от стотици представления, които ще се борят за   вниманието и признанието на над 2500 селекционери на престижни фестивали и театри в света.</p>
      <p>В подготовката за представянето на Pure на това значимо събитие ще се включи и българската публика. На 3, 4 и 5 декември, във "Фабрика 126" в София, ще можем да видим специален разширен вариант на пърформанса, състоящ се от първите две  части  Bright/Pure на трилогията от потапящи перформативни инсталации “Eternia”.</p>
      <p>Събитието ще се реализира на голяма площ във "Фабрика 126" и така, артистичният експеримент ще получи своята най-мащабна версия досега.  От няколко години   Християн Бакалов представя разновидни варианти   натрилогията  си, вдъхновена от концепцията на филосова Барух Спиноза за Вечност, в различни европейски театри и пространства. </p>
      <related>
        <a href="https://www.dnes.bg/teatar/2017/10/06/u-licata-s-hristiian-bakalov-sled-flashdans-svyrshih-s-klasikata.355100"/>
      </related>
      <p>Музеи, галерии за изкуство, салони, италианскии френски замъци, рампи за скейтбордисти и асансьори са само част от местата,които артистът използва, за да провокира фантазии и изгради цялостно сетивно удоволствие, обърнато към индивидуалното изживяване на   всеки един от зрителите.</p>
      <p>В продължение на три дни, от 12.00 часа до 23.00 часа, публиката в София ще успее да преживее тази трансформация на физическото усещане за живота по един нов испециален начин. Зрителите ще могат да се докоснат с всичките си сетива до един нов вид изкуство, а, ако желаят,   могат да се превърнат и в съучастници в приключението,   откривайки артистичния си потенциал във всеки един   момент чрез контакта с нови и различни хора – артисти, аматьори, млади и по-възрастни.</p>
      <p>След дебюта си в Северна Америка, Pure ще се разгърне за пръв път и в столицата на Чили, Сантяго, а в края на 2020г. – и в Хонконг</p>
      <p>Влизането в инсталацията става с резервация , която може да направите директно тук в дискусията. Ако няма свободни  места за удобния за Вас час , ще се свържем за да Ви предложим други. Последно влизане в 23.00 часа</p>
    </article>
  </body>
</html>