<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/katka-33-si-uzivala-zivota-pak-prisla-rana-rakovina-z-ni-udelala-jineho-cloveka"/>
    <meta property="og:site_name" content="eXtra.cz"/>
    <meta property="article:published_time" content="2019-11-25T22:14:00+00:00"/>
    <meta property="og:title" content="Katka (†33) si užívala života, pak přišla rána: Rakovina z ní udělala jiného člověka"/>
    <meta property="og:description" content="Českem i Slovenskem otřásla smrt mladé ženy Katky, která o víkendu prohrála svůj boj se zákeřnou rakovinou. Na tu lékaři přišli začátkem léta loňského roku. I když se zpočátku zdálo, že se rakovina šíří po celém těle, měsíc před smrtí Katka děkovala lidem za jejich finanční pomoc, díky které si mohla dovolit nákladnou léčbu a díky které se cítila lépe… Průběh nemoci bohužel nabral na obrátkách a mladá žena v neděli rakovině podlehla."/>
  </head>
  <body>
    <article>
      <h6 class="kicker">strašné</h6>
      <h1>Katka (†33) si užívala života, pak přišla rána: Rakovina z ní udělala jiného člověka</h1>
      <address><time datetime="2019-11-25T22:14:00+00:00">25 Nov 2019, 22:14</time> by <a rel="author">Alena Zajícová</a></address>
      <slideshow>
        <figure>
          <img src="https://www.extra.cz/images/thumbs/3f/26/3f2615a-247798-spoj4-1-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Katka zemřela mladinká.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/8b/9b/8b9b9b2-247742-katka-2560x0-shrink.png"/>
          <figcaption>Katka zemřela mladá.</figcaption>
        </figure>
        <figure>
          <img src="https://www.extra.cz/images/thumbs/bd/3d/bd3dc14-247741-katkaaa-2560x0-shrink.png"/>
          <figcaption>Katarína byla moc krásná žena.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/78/00/780013f-247747-kaccc-2560x0-shrink.png"/>
          <figcaption>Mladá Slovenka si užívala života.<cite>Instagram</cite></figcaption>
        </figure>
        <figcaption>
          <a href="https://www.extra.cz/katka-33-si-uzivala-zivota-pak-prisla-rana-rakovina-z-ni-udelala-jineho-cloveka/galerie/4">+ Dalších 5 fotografií</a>
        </figcaption>
      </slideshow>
      <p>
        <b>Českem i Slovenskem otřásla smrt mladé ženy Katky, která o víkendu prohrála svůj boj se zákeřnou rakovinou. Na tu lékaři přišli začátkem léta loňského roku. I když se zpočátku zdálo, že se rakovina šíří po celém těle, měsíc před smrtí Katka děkovala lidem za jejich finanční pomoc, díky které si mohla dovolit nákladnou léčbu a díky které se cítila lépe... Průběh nemoci bohužel nabral na obrátkách a mladá žena v neděli rakovině podlehla.</b>
      </p>
      <p>Katka byla mladá, krásná a evidentně jí nic zásadního nechybělo. Rodačka z Bratislavy se však už delší dobu potýkala s křečemi žaludku a jelikož i nekontrolovatelně hubla, vyžádala si gastroenterologické vyšetření.</p>
      <h3>Drsný verdikt</h3>
      <p>Lékaři zpočátku nevěděli, co s ní je. Až CT vyšetření odhalilo děsivou realitu – nádor na ledvině ve velikosti pěsti. <b>„Když mi to celé vyndali, odstranili mi i napadené orgány – slezinu, nadledvinku a asi tři lymfatické uzliny – a potom se čekalo na histologii,“</b> řekla tehdy Katka televizi Markíza.</p>
      <p>Na výsledky ale čekala dlouhých sedm týdnů a mezitím se jí začaly dělat metastázy v lymfě, v kostech, plicích, játrech i krku. Po první chemoterapii zůstal nádor jenom v játrech. Jenže chemoterapie už Kataríně nepomáhala, a tak jí byla doporučena imunoterapie. <a href="https://www.extra.cz/katce-33-odmitla-pojistovna-proplatit-lecbu-o-vikendu-mladou-zenu-rakovina-zabila">Léčba, kterou ministerstvo zdravotnictví před rokem zařadilo mezi běžně proplácenou. Objevil se ale problém. Katarína měla jiný typ rakoviny, na který se proplácení pojišťovnou nevztahovalo.</a></p>
      <h3>Léčbu uhradili blízcí</h3>
      <p>První dávku jí tak zaplatili rodiče, poté se složili příbuzní a lidé, kterým nebyl Katčin osud lhostejný. Ještě na konci října se Katka ve videu vyjádřila, že všem moc děkuje za pomoc, že díky veřejné sbírce může mít předplacenou léčbu na dva roky.</p>
      <p>Jenže osud tomu chtěl jinak a Katka se nedožila ani Vánoc. Mladá Slovenka musela strašlivě trpět, sama přiznala, že víc než měsíc nespala kvůli bolestem. I přes veškerá muka si ale našla čas a natočila video, které vhání slzy do očí.</p>
      <h3>Jiný člověk</h3>
      <p>Katku během roku rakovina nesmírně proměnila. Podívejte se do galerie, jak byla mladá žena ještě před několika měsíci krásná a v plné síle. V té době ji určitě nenapadlo, co stojí za pro někoho banálními bolestmi břicha.</p>
    </article>
  </body>
</html>