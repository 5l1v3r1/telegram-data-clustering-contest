<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/l-avversario/spal-semplici-oggi-inizia-il-nostro-campionato-radu-clamoroso-324030"/>
    <meta property="og:site_name" content="FcInterNews.it"/>
    <meta property="article:published_time" content="2019-11-25T22:14:16+00:00"/>
    <meta property="og:title" content="Spal, Semplici: &quot;Oggi inizia il nostro campionato. Radu clamoroso&quot;"/>
    <meta property="og:description" content="Il tecnico della Spal Leonardo Semplici, al termine della gara pareggiata contro il Genoa, ha rilasciato alcune dichiarazioni ai microfoni di Sky: &quot;Eravamo in emergenza in difesa, abbiamo..."/>
  </head>
  <body>
    <article>
      <h1>Spal, Semplici: "Oggi inizia il nostro campionato. Radu clamoroso"</h1>
      <address><time datetime="2019-11-25T22:14:16+00:00">25 Nov 2019, 22:14</time> by <a rel="author">Gianluca Losco</a></address>
      <p>Il tecnico della<b> Spal Leonardo Semplici</b>, al termine della gara pareggiata contro il <b>Genoa</b>, ha rilasciato alcune dichiarazioni ai microfoni di <i>Sky</i>: "Eravamo in emergenza in difesa, abbiamo cambiato e fatto discretamente fino al gol. Abbiamo creato situazioni importanti contro una squadra di valore come il Genoa. Dispiace perché subire il pareggio dopo 30 secondi è stato un colpo che abbiamo subito e poi abbiamo rischiato di prendere anche il secondo. La squadra si è disunita, questo non deve accadere, dovevamo essere più bravi a tenere il risultato il più a lungo possibile. Credo che da oggi inizi il nostro campionato e che la sfortuna sia finita. Ci sono stati infortuni gravi, rigori sbagliati all'ultimo, gol presi all'ultimo, direi che abbiamo pagato abbastanza. La parata di Radu? Penso sia stata clamorosa, già lì potevamo andare in vantaggio di un gol. Ma dobbiamo pensare positivo per far sì che la squadra faccia risultati per lottare per il nostro obiettivo. Noi riusciamo spesso ad arrivare in area, magari a volte sbagliamo cross o conclusioni. Ci manca un po' di qualità, qui sicuramente dobbiamo lavorarci. L'anno scorso abbiamo segnato tanto di testa, quest'anno credo neanche un gol. Dobbiamo essere positivi e credere in quello che facciamo, vedendo la classifica è difficile ma ci dobbiamo provare. Il problema principale? Dobbiamo migliorare in tanti aspetti, forse la fase di non possesso. Spesso abbiamo perso per errori singoli, la squadra in qualcosa ha cambiato e ci sono giocatori forse meno esperti per il campionato di Serie A. Dobbiamo dimenticare ciò che abbiamo fatto l'anno passato, dobbiamo credere nelle qualità di questi ragazzi e insistere per migliorare gli aspetti che dicevo prima".</p>
    </article>
  </body>
</html>