<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/710255"/>
    <meta property="og:site_name" content="ישראל היום"/>
    <meta property="article:published_time" content="2019-11-25T22:43:35+00:00"/>
    <meta property="og:title" content="הימין החדש: נתמודד כמפלגה עצמאית בבחירות"/>
    <meta property="og:description" content="פוליטי"/>
  </head>
  <body>
    <article>
      <h1>הימין החדש: נתמודד כמפלגה עצמאית בבחירות</h1>
      <h2>יו"ר הרשימה בנט אמר בכנס פעילים כי כבר עדכן בהחלטה את ראש הממשלה נתניהו • עם זאת, הבהיר: "אנחנו פתוחים לחיבורים"</h2>
      <address><time datetime="2019-11-25T22:43:35+00:00">25 Nov 2019, 22:43</time> by <a rel="author" href="https://www.israelhayom.co.il/writer_articles?tid=328" target="_blank">יהודה שלזינגר</a></address>
      <p>בכנס ראשי המטות והאזורים של מפלגת ״הימין החדש״ שהתקיים הערב (שני), החלו לגבש דרכי פעולה לתרחיש בו הכנסת תפזר את עצמה ויתקיימו בחירות נוספות. בתוך כך, התקבלה ההחלטה הבאה: במידה ויתקיימו בחירות נוספות, מפלגת ״הימין החדש״ תרוץ באופן עצמאי, למרות שהודיעו כי יהיו "פתוחים לחיבורים".</p>
      <p>
        <b>עוד בנושא: </b>
      </p>
      <p>
        <b>• </b>
        <a href="https://www.israelhayom.co.il/article/709085">ריבלין הטיל את הרכבת הממשלה על הכנסת</a>
      </p>
      <p>• <a href="https://www.israelhayom.co.il/article/708861">בני גנץ החזיר את המנדט לנשיא המדינה</a></p>
      <p>• <a href="https://www.israelhayom.co.il/article/708657">ליברמן: "לא נצטרף לממשלה צרה או לממשלת מיעוט"</a></p>
      <p>• <a href="https://www.israelhayom.co.il/article/707571">נתניהו: "ממשלת מיעוט תכפיף את פעולות צה"ל לאישור ח"כים ערבים"</a></p>
      <figure>
        <img src="https://www.israelhayom.co.il/sites/default/files/u117273/WhatsApp%20Image%202019-11-25%20at%2022.16.41.jpeg"/>
      </figure>
      <p>
        <b>כנס ראשי המטות והאזורים של מפלגת ״הימין החדש״, הערב</b>
      </p>
      <p>בכנס השתתפו מאות פעילים מרחבי הארץ, וביניהם גם ראשי המפלגה: שר הביטחון נפתלי בנט וחברת הכנסת איילת שקד. במפגש דנו המשתתפים בכיוונים שונים להמשך דרכה של התנועה.</p>
      <p>השר בנט אמר באירוע: ״אם מנהיגי המפלגות השונות לא יתעשתו על עצמם, אנחנו עוד 15 יום עלולים למצוא את עצמנו במערכת בחירות שלישית תוך שנה. ואם אנחנו נקלעים למערכת בחירות בניגוד לרצוננו - מפלגת ״הימין החדש״ תתמודד כמפלגה עצמאית לכנסת. אני כבר עדכנתי את ראש הממשלה, הוא מודע, אנחנו רצים כמפלגה ונהיה פתוחים לחיבורים. נעשה מה שנכון למדינת ישראל. ״הימין החדש״ חוזרת למרכז המפה בגדול".</p>
    </article>
  </body>
</html>