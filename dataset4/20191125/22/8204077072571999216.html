<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/evropa/334/a/britanskiiat-parlament-shte-byde-svikan-na-17-dekemvri-293836/"/>
    <meta property="og:site_name" content="Investor.bg"/>
    <meta property="article:published_time" content="2019-11-25T22:43:00+00:00"/>
    <meta property="og:title" content="Британският парламент ще бъде свикан на 17 декември"/>
    <meta property="og:description" content="На 19 декември е предвидено кабинетът на Джонсън да представи своята законодателна програма пред парламента"/>
  </head>
  <body>
    <article>
      <h1>Британският парламент ще бъде свикан на 17 декември</h1>
      <h2>На 19 декември е предвидено кабинетът на Джонсън да представи своята законодателна програма пред парламента</h2>
      <address><time datetime="2019-11-25T22:43:00+00:00">25 Nov 2019, 22:43</time> by <a rel="author">Аспарух Илиев</a></address>
      <p>Британският парламент ще се събере на 17 декември, няколко дена след предсрочните парламентарни избори в Обединеното кралство, които ще се проведат на 12 декември, информира Ройтерс, позовавайки се на съобщение на кабинета.</p>
      <p>От „Даунинг Стрийт“ уточняват, че това ще се осъществи, ако сегашният премиер Борис Джонсън запази своя пост.</p>
      <p>На 19 декември е предвидено кабинетът на Джонсън да представи своята законодателна програма пред парламента.</p>
      <p>В своето съобщение британското правителство посочва още, че ако трябва да има смяна на кабинета на 12 декември, плановете относно заседанията през следващите дни ще бъдат изменени.</p>
      <p>Великобритания се подготвя за предсрочни избори три години преди изтичането на мандата на сегашното правителство, тъй като парламентът остава в безизходица по въпроса за излизането на Кралството от Европейския съюз (ЕС).</p>
      <p>Британските депутати продължават да не намират общоприемливо решение на Brexit, което хвърля сянката на политическа криза върху една от големите световни икономики.</p>
      <p>Консерваторите на Джонсън водят на опозиционната Лейбъристка партия на Джереми Корбин в предварителните анкети за предстоящите избори, но има още две седмици преди вота и все още е трудно да се предвиди кой ще бъде краен победител, тъй като Brexit замъглява перспективите.</p>
      <p>
        <i>По статията работиха: <a href="https://www.investor.bg/evropa/334/a/britanskiiat-parlament-shte-byde-svikan-na-17-dekemvri-293836/znvygb:nfcnehu.vyvri@vairfgbe.ot">Аспарух Илиев</a>, редактор <a href="https://www.investor.bg/evropa/334/a/britanskiiat-parlament-shte-byde-svikan-na-17-dekemvri-293836/znvygb:ryran.vyvrin@vairfgbe.ot">Елена Илиева</a></i>
      </p>
      <related>
        <h4>Още по темата</h4>
        <a href="https://www.investor.bg/evropa/334/a/boris-djonsyn-shte-se-opita-da-vyrne-sdelkata-za-brexit-v-parlamenta-predi-koleda-293773/"/>
        <a href="https://www.investor.bg/evropa/334/a/predi-izborite-vyv-velikobritaniia--torite-gubiat-chast-ot-predninata-si-pred-leibyristite-293763/"/>
      </related>
      <related>
        <a href="https://www.investor.bg/evropa/334/a/boris-djonsyn-shte-se-opita-da-vyrne-sdelkata-za-brexit-v-parlamenta-predi-koleda-293773/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/evropa/334/a/predi-izborite-vyv-velikobritaniia--torite-gubiat-chast-ot-predninata-si-pred-leibyristite-293763/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/evropa/334/a/velikobritaniia-ne-spazi-sroka-i-vse-oshte-niama-nominiran-evrokomisar--293754/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/po-sveta/453/a/stroitelstvoto-na-ofisi-v-london-dostigna-5-godishno-dyno-293453/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ad-hoc/502/a/biznesyt-s-nadejdi-za-dobra-sdelka-za-brexit-293424/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/evropa/334/a/boris-djonsyn-imam-podkrepata-na-partiiata-si-za-sdelkata-za-brexit-293361/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/evropa/334/a/severna-irlandiia-e-zaplashena-ot-regionalni-izbori-v-nachaloto-na-2020-g-293322/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/130/a/inflaciiata-vyv-velikobritaniia-udari-3-godishno-dyno-293124/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/evropa/334/a/naidjyl-faraj-niama-da-se-borim-za-mestata-na-konservatorite-po-vreme-na-izborite-292987/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>