<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521310-novinky-ve-smlouvach-o-zamezeni-dvojimu-zdaneni-25-11-2019/"/>
    <meta property="og:site_name" content="KurzyCZ"/>
    <meta property="article:published_time" content="2019-11-25T22:35:24+00:00"/>
    <meta property="og:title" content="Novinky ve smlouvách o zamezení dvojímu zdanění (25.11.2019)"/>
    <meta property="og:description" content="Auditoři - daňoví poradci"/>
  </head>
  <body>
    <article>
      <h1>Novinky ve smlouvách o zamezení dvojímu zdanění (25.11.2019)</h1>
      <address><time datetime="2019-11-25T22:35:24+00:00">25 Nov 2019, 22:35</time> by <a rel="author">Fučík.cz</a></address>
      <p>Rok se s rokem sešel a proto bychom se opět jako každý rok rádi věnovali vývoji v oblasti smluv o zamezení dvojímu zdanění. Jak je již zvykem, smlouvy projdeme dle jednotlivých zemí a stejně jako v předchozích článcích i zde použijeme již známou tabulku s přehledem nejčastěji používaných parametrů smluv, kterou lze považovat za velmi zjednodušený nástroj bez detailnějších informací, jež mohou být při posuzování konkrétních případů zdanění nezbytné.</p>
      <p>Článek se kromě jednotlivých smluv o zamezení dvojímu zdanění bude také zabývat i Mnohostrannou úmluvou o implementaci opatření k boji proti snižování daňového základu a přesouvání zisku ve vztahu k daňovým smlouvám (MLI), která ovlivňuje právě smlouvy o zamezení dvojímu zdanění.</p>
      <h3>Kyrgyzská republika</h3>
      <p>Smlouva mezi Kyrgyzskou a Českou republikou byla podepsána dne 9.dubna 2019 v Biškeku. Senát dal souhlas s ratifikací 30.10.2019. V poslanecké sněmovně se smlouva nyní nachází v prvním čtení.</p>
      <p>Mezi těmito výše zmíněními republikami existuje v tuto chvíli pouze bezesmluvní vztah. Kyrgyzská republika je současně době poslední zemí z bývalého sovětského svazu, se kterou doposud <a href="https://www.kurzy.cz/obec/ceska/">Česká</a> republika nemá uzavřenou smlouvu o zamezení dvojímu zdanění.</p>
      <p>Smlouva je standardně napsaná na základě vzorových modelů OECD a OSN. Pro daňové rezidenty obou zemí je stanovená metoda tzv. prostého zápočtu <a href="https://www.kurzy.cz/dane-danova-priznani/">daně</a> zaplacené ve druhém smluvním státě. Přes výše uvedené, pro daňové rezidenty České republiky bude zajištěna aplikace domácího <a href="https://zakony.kurzy.cz/">zákona</a> o daních z příjmů, na základě kterého je možná aplikace metody vynětí v případě příjmů pobíraných z titulu výkonu závislé činnosti (za předpokladu splnění všech zákonných podmínek).</p>
      <figure>
        <img src="https://img1.kurzy.cz/zpravy/obrazky/10/521310-novinky-ve-smlouvach-o-zamezeni-dvojimu-zdaneni/chart01_w670h268.png"/>
      </figure>
      <p> </p>
      <h3>Ghanská republika</h3>
      <p>Do současné doby se neuplatňuje smlouva o zamezení dvojímu zdanění mezi Českou a Ghanskou republikou. V přehledu platných smluv České republiky o zamezení dvojímu zdanění v oboru daní z příjmu ji tudíž nenaleznete. První smlouva mezi Českou republikou a Ghanskou republikou byla podepsána v Akkře dne 11. dubna 2017 a prošla druhým čtením v poslanecké sněmovně. V současné době čeká na podpis prezidenta.</p>
      <p>Jak jsme Vás informovali v minulém článku smlouva, obsahuje nestandardní zacházení s příjmy z poskytnutí různých druhů služeb. Článek 12 obsahuje ustanovení týkající se srážkové <a href="https://www.kurzy.cz/dane-danova-priznani/">daně</a> nejen u licenčních poplatků, ale i poplatků za služby (platby obdržené jako náhrada za poskytnutí technických, poradenských a manažerských služeb). Ke smlouvě se váže protokol, který zajišťuje, že pokud Ghana změní svou daňovou politiku vůči jinému státu, pak se bude příznivější režim uplatňovat i vůči rezidentům České republiky.</p>
      <figure>
        <img src="https://img3.kurzy.cz/zpravy/obrazky/10/521310-novinky-ve-smlouvach-o-zamezeni-dvojimu-zdaneni/chart02_w670h356.png"/>
      </figure>
      <h3>Chilská republika</h3>
      <p>Smlouva mezi Chilskou a Českou republikou byla podepsána již 2. prosince 2015 v Santiagu de Chile. V platnost tato smlouva vešla 21.prosince 2016. Důvod, proč se v tomto článku zmiňujeme o této smlouvě, je ten, že od 1. 1. 2019 došlo ke změně maximální sazby z úroků ve státě zdroje z 15 na 10 %.</p>
      <figure>
        <img src="https://img1.kurzy.cz/zpravy/obrazky/10/521310-novinky-ve-smlouvach-o-zamezeni-dvojimu-zdaneni/chart03_w670h328.png"/>
      </figure>
      <h3>Botswana (v legislativním procesu)</h3>
      <p><a href="https://www.kurzy.cz/obec/ceska/">Česká</a> republika s Botswanou podepsala dne 29. října 2019 v Pretorii smlouvu o zamezení dvojímu zdanění. Podoba podepsané smlouvy nebyla doposud zveřejněna. Nyní čeká smlouvu nezbytný legislativní proces vedoucí ke vstupu smlouvy v platnost. V současné době nemá Česká republika podepsanou smlouvu o zamezení dvojímu zdanění s Botswanou. </p>
      <h3>Kosovo (v?legislativním procesu) </h3>
      <p>Smlouva o zamezení dvojímu zdanění mezi Českou republikou a Kosovem je stále ve druhém čtení v?poslanecké sněmovně. O této smlouvě jsme vás již informovali v?přechozích dvou článcích. Smlouva byla podepsána 26. listopadu 2013 v?Prištině. Od té doby je smlouva v?legislativním procesu. Senát dal v?dubnu 2018 souhlas k?ratifikaci. V?Poslanecké sněmovně proběhlo zatím pouze první čtení. Druhé čtení není prozatím naplánováno.  </p>
      <figure>
        <img src="https://img1.kurzy.cz/zpravy/obrazky/10/521310-novinky-ve-smlouvach-o-zamezeni-dvojimu-zdaneni/chart5_w670h319.png"/>
      </figure>
      <h3>Korejská republika (v?legislativním procesu) </h3>
      <p>O přípravě nové smlouvy o zamezení dvojímu zdanění mezi Českou a Korejskou republikou jsme Vás již informovali v?předchozích článcích. Nová smlouva byla podepsána 12.ledna 2018, ovšem stále se nachází v?legislativním procesu, stejně jako u smlouvy o zamezení dvojímu zdanění s?Kosovem republikou proběhlo zatím první čtení a druhé čtení naplánováno není. Senát již dal v?říjnu 2018 souhlas s?ratifikací. </p>
      <figure>
        <img src="https://img3.kurzy.cz/zpravy/obrazky/10/521310-novinky-ve-smlouvach-o-zamezeni-dvojimu-zdaneni/chart6_w670h327.png"/>
      </figure>
      <h3>MLI (v?legislativním procesu) </h3>
      <p>MLI je stále v?legislativním procesu a nyní se nachází v?druhém čtení v?poslanecké sněmovně. </p>
      <p>Jak jsme Vás již informovali, MLI vstoupila v platnost 1. července 2018 a je jedním z bodů, který je obsažen v?projektu OECD BEPS (Base Erosion and profit Shifting). <a href="https://www.kurzy.cz/obec/ceska/">Česká</a> republika plánuje přijetí minimálních standardů týkajících se zneužití smluv o zamezení dvojímu zdanění.  </p>
      <p>O dalším vývoji vás budeme v?našem newsletteru informovat.?V?případě jakých dotazů nás neváhejte kontaktovat.  </p>
      <p>Veronika Džalavjan a Daniela Riegel </p>
      <related>
        <h4>Příbuzné stránky</h4>
        <a href="https://www.kurzy.cz/zpravy/472323-novinky-ve-smlouvach-o-zamezeni-dvojimu-zdaneni/"/>
        <a href="https://zpravy.kurzy.cz/126281-smlouva-o-zamezeni-dvojiho-zdaneni-i-s-azerbajdzanem/"/>
        <a href="https://www.kurzy.cz/vzdelavaci-kurzy/13570-smlouvy-o-zamezeni-dvojiho-zdaneni/"/>
        <a href="https://www.kurzy.cz/tema/3882358.html"/>
        <a href="https://www.kurzy.cz/tema/4375881.html"/>
        <a href="https://zpravy.kurzy.cz/215541-ministr-financi-podepsal-smlouvu-o-zamezeni-dvojiho-zdaneni-s-belgii/"/>
        <a href="https://www.kurzy.cz/vzdelavaci-kurzy/6328-mezinarodni-danove-vztahy-a-smlouvy-o-zamezeni-dvojimu-zdaneni-v-roce-2014/"/>
        <a href="https://web.kurzy.cz/mfcr/cs/legislativa/dvoji-zdaneni/prehled-platnych-smluv"/>
        <a href="https://zakony.kurzy.cz/586-1992-zakon-o-danich-z-prijmu/paragraf-38f/"/>
        <a href="https://zakony.kurzy.cz/586-1992-zakon-o-danich-z-prijmu/paragraf-38f/zmeny-141129/"/>
        <a href="https://zakony.kurzy.cz/586-1992-zakon-o-danich-z-prijmu/paragraf-38f/zmeny-130101/"/>
        <a href="https://www.kurzy.cz/zpravy/423548-sverenskym-fondum-konci-dvoji-zdaneni/"/>
      </related>
    </article>
  </body>
</html>