<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623397/%D8%AA%D9%82%D8%AF%DB%8C%D8%B1-%D8%B1%D9%88%D8%AD%D8%A7%D9%86%DB%8C-%D8%A7%D8%B2-%D8%B1%D9%87%D8%A8%D8%B1%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-25T22:36:00+00:00"/>
    <meta property="og:title" content="تقدیر روحانی از رهبری"/>
    <meta property="og:description" content="حسن روحانی رئیس جمهور کشورمان از پیام همدردی رهبری و حضور مردم و مسوولان در تشییع و خاکسپاری خواهرش تقدیر کرد."/>
  </head>
  <body>
    <article>
      <h1>تقدیر روحانی از رهبری</h1>
      <address>
        <time datetime="2019-11-25T22:36:00+00:00">25 Nov 2019, 22:36</time>
      </address>
      <p>
        <i>حسن روحانی رئیس جمهور کشورمان از پیام همدردی رهبری و حضور مردم و مسوولان در تشییع و خاکسپاری خواهرش تقدیر کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>حجت الاسلام والمسلمین حسن روحانی که خود بر خواهر ارشدش نماز خواند با تقدیر از تسلیت رهبری از همدردی و پیام محبت آمیز ایشان تشکر کرد.</p>
      <p>وی با تشکر از حضور مردم و خصوصا همشهریانش در این مراسم افزود: مردم سرخه مردمی با ایمان و مخلص هستند و همواره به بنده و خانواده‌ام لطف داشته اند.</p>
      <figure>
        <img src="https://aftabnews.ir/files/fa/news/1398/9/4/363736_786.jpg"/>
      </figure>
      <p>رئیس جمهور با بیان اینکه مردم این دیار همواره به ما لطف داشتند گفت: مردم سرخه مرحوم پدرم را به صدق و صفا و ایمان می شناسند و من تا آنجا که از کودکی به یاد دارم پدرم هیچگاه زیارت عاشورا و نماز شبش را ترک نکرد همچنین مرحوم مادرم در بیشتر عمرش نماز شبش ترک نشد.</p>
      <p>روحانی خواهر مرحومش را مادری مومنه خواند و گفت: ایشان در 67 سال عمرش با گفتار و روی خوش و با تواضع همواره افراد را جذب خود می کرد.</p>
      <p>همچنین حجت الاسلام والمسلمین رستگاری در مراسمی که به همین مناسبت در حسینیه شهدای سرخه برگزار شد ضمن تسلیت به خانواده رئیس جمهور، بزرگترین امتیاز خواهر رئیس جمهور را مادر بودن وی خواند و گفت: همه ما در زندگی در معرض امتحان و آزمون هستیم.</p>
      <p>وی در بخشی از سخنانش با اشاره به وقایع اخیر در کشورمان به تجلیل از حمایت های رهبری از تصمیم سران قوا پرداخت و گفت: اگر گفتار فصل الخطاب رهبری انقلاب و حمایت های معظم له نبود، کشور با دشوارهای زیادی مواجه می شد.</p>
      <p>رستگاری با بیان اینکه به دنبال حمایت قاطع رهبری معظم انقلاب از تصمیم سران قوا مردم ولایتمدار ایران نیز با درک به هنگام سخنان معظم له به میدان آمده و از نظام و کشور حمایت کردند.</p>
      <p>وی با انتقاد از برخی رسانه ها و خصوصا صداوسیما گفت: گلایه ما از رسانه ای همچون صداوسیما و آنهایی است که داعیه ولایتمداری دارند اما علی‌رغم حمایت ها و پشتیبانی های مقام معظم رهبری از دولت و مسوولان به گونه دیگری رفتار می کنند.</p>
    </article>
  </body>
</html>