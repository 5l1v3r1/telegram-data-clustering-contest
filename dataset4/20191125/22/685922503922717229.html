<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1475007"/>
    <meta property="og:site_name" content="طرفداری"/>
    <meta property="article:published_time" content="2019-11-25T22:46:56+00:00"/>
    <meta property="og:title" content="بازیکنانی که در هر دو جام لیگ قهرمانان اروپا و کوپا لیبرتادورس قهرمان شده اند (عکس)"/>
    <meta property="og:description" content="طرفداری - برد 2-1 فلامینگو مقابل ریورپلاته موجب شد رافینیا پس از قهرمانی در لیگ قهرمانان اروپا به همراه بایرن مونیخ، قهرمانی در کوپا لیبرتادورس را نیز جشن بگیرد."/>
  </head>
  <body>
    <article>
      <h1>بازیکنانی که در هر دو جام لیگ قهرمانان اروپا و کوپا لیبرتادورس قهرمان شده اند (عکس)</h1>
      <address><time datetime="2019-11-25T22:46:56+00:00">25 Nov 2019, 22:46</time> by <a rel="author" href="https://www.tarafdari.com/%D8%B4%D9%87%D8%B1%D9%88%D8%B2-%D8%AD%D8%AF%D8%A7%D8%AF%DB%8C%D8%A7%D9%86/6984" target="_blank">شهروز حدادیان</a></address>
      <pre>رافینیا دهمین بازیکنی است که در هر دو جام لیگ قهرمانان اروپا و کوپا لیبرتادورس موفق به کسب عنوان قهرمانی شده است.</pre>
      <p><b><a href="https://www.tarafdari.com/">طرفداری </a></b>- <a href="https://www.tarafdari.com/node/1473717">برد 2-1 فلامینگو مقابل ریورپلاته</a> موجب شد رافینیا پس از قهرمانی در لیگ قهرمانان اروپا به همراه بایرن مونیخ، قهرمانی در کوپا لیبرتادورس را نیز جشن بگیرد.</p>
      <p>به گزارش <b>ترنسفرمارکت</b>، پیش از این فقط 9 بازیکن موفق شده بودند قهرمانی در <a href="https://www.tarafdari.com/%D8%AE%D8%A8%D8%B1/12054/%D8%AA%D9%85%D8%A7%D9%85%DB%8C-%D9%82%D9%87%D8%B1%D9%85%D8%A7%D9%86%D8%A7%D9%86-%D9%84%DB%8C%DA%AF-%D9%82%D9%87%D8%B1%D9%85%D8%A7%D9%86%D8%A7%D9%86-%D8%A7%D8%B1%D9%88%D9%BE%D8%A7-%D8%AC%D8%A7%D9%85-%D8%A8%D8%A7%D8%B4%DA%AF%D8%A7%D9%87-%D9%87%D8%A7%DB%8C-%D8%A7%D8%B1%D9%88%D9%BE%D8%A7">لیگ قهرمانان اروپا</a> و <a href="https://www.tarafdari.com/node/1473746">کوپا لیبرتادورس</a> را جشن بگیرند و رافینیا به این جمع اضافه شد. خوان پابلو سورین (یوونتوس 1996، ریورپلاته 1996)، نلسون دیدا (گرمیو 1995، آث میلان 2003 و 2007)، روکه جونیور (پالمیراس 1999، آث میلان 2003)، مارکوس کافو (سائو پائولو 1992 و 1993، آث میلان 2007)، کارلوس توز (بوکا جونیورز 2003، منچستریونایتد 2008)، والتر ساموئل (بوکا جونیورز 2000، اینترمیلان 2010)، رونالدینیو (بارسلونا 2006، اتلتیکو مینیرو 2013)، نیمار (سانتوس 2011، بارسلونا 2015)، دنیلو (سانتوس 2011، رئال مادرید 2016 و 2017) و رافینیا (بایرن مونیخ 2013، فلامینگو 2019) بازیکنانی بوده اند که موفق به کسب قهرمانی در هر دو جام شده اند.</p>
      <p>نکته جالب در خصوص خوان پابلو سورین است، اولین بازیکنی که موفق به کسب هر دو جام شده است. وی به همراه یوونتوس در 22 می 1996 موفق به کسب قهرمانی لیگ قهرمانان اروپا شد و فقط یک ماه بعد در 26 ژوئن 1996 موفق شد به همراه ریورپلاته قهرمان کوپا لیبرتادورس شود، تا یک ماه خاطره انگیز را سپری کند.</p>
      <p>از جمع مذکور نلسون دیدا، روکه جونیور، مارکوس کافو و رونالدینیو سابقه قهرمانی در جام جهانی 2002 را نیز در کارنامه دارد.</p>
      <figure>
        <img src="https://www.tarafdari.com/sites/default/files/users/user6984/2019/11/26/photo_2019-11-25_23-58-48.jpg"/>
      </figure>
    </article>
  </body>
</html>