<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sydsvenskan.se/2019-11-25/it-bolag-ledde-uppgang-pa-wall-street"/>
    <meta property="og:site_name" content="Sydsvenskan"/>
    <meta property="article:published_time" content="2019-11-25T22:15:00+00:00"/>
    <meta property="og:title" content="It-bolag ledde uppgång på Wall Street"/>
    <meta property="og:description" content="Kurserna sköt i höjden på måndagen på de amerikanska börserna. New York-börsens ledande index nådde nya rekordnivåer sedan en kinesisk tabloid uppgett att Washington och Peking närmar sig en vapenvila i handelskriget – att parterna är &quot;mycket nära&quot; en f"/>
  </head>
  <body>
    <article>
      <h1>It-bolag ledde uppgång på Wall Street</h1>
      <address><time datetime="2019-11-25T22:15:00+00:00">25 Nov 2019, 22:15</time> by <a rel="author">TT</a></address>
      <p>Kurserna sköt i höjden på måndagen på de amerikanska börserna. New York-börsens ledande index nådde nya rekordnivåer sedan en kinesisk tabloid uppgett att Washington och Peking närmar sig en vapenvila i handelskriget – att parterna är ”mycket nära” en första överenskommelse.</p>
      <p>Handelskänsliga aktier som Applied Materials steg kraftigt. Halvledartillverkaren ökade 4,2 procent. Konkurrenten Lam Research klättrade 2,7 procent.</p>
      <p>Generellt gick it-bolagen bra och deras branschindex steg 1,4 procent. Näst bäst gick hälsobolagen vars index ökade 1,2 procent. Dow Jones industriindex steg 0,7 procent, S&amp;P 500 klättrade 0,8 procent medan Nasdaqs kompositindex gick upp 1,3 procent.</p>
    </article>
  </body>
</html>