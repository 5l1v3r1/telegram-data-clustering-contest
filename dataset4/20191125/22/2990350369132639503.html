<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/news/policy/-sluha-narodu-vyhnala-z-partiyi-ta-fraktsiyi-nardepa-ivanisova/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T22:05:00+00:00"/>
    <meta property="og:title" content="«Слуга народу» вигнала з партії та фракції нардепа-гвалтівника Іванісова"/>
    <meta property="og:description" content="Народного депутата Романа Іванісова виключили зі складу політичної партії та парламентської фракції «Слуги народу»"/>
  </head>
  <body>
    <article>
      <h1>«Слуга народу» вигнала з партії та фракції нардепа-гвалтівника Іванісова</h1>
      <address>
        <time datetime="2019-11-25T22:05:00+00:00">25 Nov 2019, 22:05</time>
      </address>
      <p>Народного депутата Романа Іванісова виключили зі складу політичної партії та парламентської фракції «Слуги народу».<br/><br/>Про це агентству «<a href="https://ua.interfax.com.ua/news/general/626725.html">Інтерфакс-Україна</a>» повідомила заступниця голови фракції <b>Євгенія Кравчук</b>.<br/><br/>«Рішення про виключення Романа Іванісова і з фракції, і з партії вже ухвалено. На найближчому пленарному засіданні про виключення з фракції офіційно оголосить голова Верховної Ради», – сказала Кравчук.<br/><br/>Інформацію про вигнання Іванісова підтвердив і президент України <b>Володимир Зеленський</b>. У відеозверненні у фейсбуці 25 листопада він визнав наявність проблем у «Слузі народу», і сказав, що із фракції вже вигнали трьох нардепів, не називаючи прізвищ. Зеленський пообіцяв, що очищення триватиме й надалі, якщо воно буде потрібне.<br/><br/>Перед цим зі «Слуги народу» вигнали <a href="https://www.volynnews.com/news/policy/-sluha-narodu-vyhnala-z-partiyi-ta-fraktsiyi-nardepa-ivanisova/../../../../news/all/-zakryy-rot-my-tebe-rozmazhemo-skorokhod-pro-pohrozy-arakhamiyi/"><b>Ганну Скороход</b></a> та <a href="https://www.volynnews.com/news/policy/-sluha-narodu-vyhnala-z-partiyi-ta-fraktsiyi-nardepa-ivanisova/../../../../news/all/u-vas-krysha-nova-rozmova-sluh-narodu-pro-podil-biznesu-v-kryvom/"><b>Антона Полякова</b></a>.<br/><br/>Нагадаємо, Пологівський райсуд Запорізької області <b><a href="https://www.volynnews.com/news/policy/-sluha-narodu-vyhnala-z-partiyi-ta-fraktsiyi-nardepa-ivanisova/../../../news/all/sud-ofitsiyno-pidtverdyv-sudymist-nardepa-ivanisova-za-zhvaltuvannia/">підтвердив судимість</a></b> нардепа зі «Слуги народу»<b> Романа Іванісова</b> за групове зґвалтування. Офіційне підтвердження від суду отримало видання «<a href="https://4vlada.com/sud-ofitsijno-pidtverdyv-informatsiiu-pro-vyrok-ivanisovu-za-uchast-u-grupovomu-zghvaltuvanni?fbclid=IwAR2jPKEGxRtpqWDpBqkBp-nYgJHe81DfwYrC-2PN307-SeQ612wCJR6cLFw">Четверта влада</a>».<br/><br/>Раніше у соцмережах з'явилася інформація, що Іванісов <b><a href="https://www.volynnews.com/news/policy/-sluha-narodu-vyhnala-z-partiyi-ta-fraktsiyi-nardepa-ivanisova/../../../../news/all/sluha-narodu-ivanisov-sydiv-za-zvaltuvannia-nepovnolitnoyi-politsiia/">раніше судимий</a></b> за зґвалтування неповнолітньої. У 1995 році його заарештували у Запорізькій області. Згідно оприлюдненим даним, за рік суд відправив чоловіка за ґрати на 3 роки та 6 місяців, а потім зменшив строк. 29 листопада 1996 року <b><a href="https://www.volynnews.com/news/policy/-sluha-narodu-vyhnala-z-partiyi-ta-fraktsiyi-nardepa-ivanisova/../../../../news/all/nardepa-pedofi-ivanisova-iakoho-sudyly-za-zvaltuvannia-pomyluvav-kuch/">указом президента </a></b>«Про помилування» Іванісову змінили «невідбуту частину міри покарання» на умовну з іспитовим строком два роки. Реклама</p>
    </article>
  </body>
</html>