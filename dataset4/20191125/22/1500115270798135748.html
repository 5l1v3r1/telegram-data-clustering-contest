<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/artikel/4934136/peter-r-de-vries-karskens-verdraait-waarheid-nu-al"/>
    <meta property="og:site_name" content="RTL Boulevard"/>
    <meta property="article:published_time" content="2019-11-25T22:19:53+00:00"/>
    <meta property="og:title" content="Peter R. de Vries: Karskens verdraait waarheid nu al"/>
    <meta property="og:description" content="Peter R. de Vries heeft maandagavond tijdens de uitzending van talkshow Beau uitgehaald naar Arnold Karskens. De oud-oorlogscorrespondent zat aan tafel om te praten over zijn omroepinitiatief Ongehoord Nederland, waarmee Karskens een &quot;eerlijk rechts geluid&quot; wil laten horen in Hilversum."/>
  </head>
  <body>
    <article>
      <h1>Peter R. de Vries: Karskens verdraait waarheid nu al</h1>
      <address>
        <time datetime="2019-11-25T22:19:53+00:00">25 Nov 2019, 22:19</time>
      </address>
      <p>Peter R. de Vries heeft maandagavond tijdens de uitzending van talkshow Beau uitgehaald naar Arnold Karskens. De oud-oorlogscorrespondent zat aan tafel om te praten over zijn omroepinitiatief Ongehoord Nederland, waarmee Karskens een "eerlijk rechts geluid" wil laten horen in Hilversum.</p>
      <p>De oprichter van ON stelde in zijn programma's niet Peter R. de Vries te willen uitnodigen omdat deze al in alle talkshows zit. Ook stelde Karskens dat hij Peter R. de Vries had benaderd voor een boek, waar de misdaadverslaggever niet aan mee wilde werken.</p>
      <p>"Karskens liegt bij Beau dat ik niet aan zijn boek durfde mee te werken", hoonde De Vries op Twitter. "Kom op, zeg... ik vond een boek van zijn - vooringenomen - hand over ‘kritische journalistiek’ gewoon te pretentieus, that’s all. Dit belooft nog wat als hij nu al zo marchandeert met de waarheid."</p>
      <p>Karskens en zijn mede-oprichter, het uit de VVD-fractie verbannen Kamerlid Ybeltje Berckmoes, meldden bij Beau inmiddels 18.000 leden te hebben.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/artikel/4934236/dennis-quaid-vindt-39-jaar-leeftijdsverschil-geen-probleem"/>
        <a href="https://www.rtlboulevard.nl/entertainment/artikel/4934241/aaron-carter-neemt-pauze-van-sociale-media"/>
        <a href="https://www.rtlboulevard.nl/entertainment/showbizz/artikel/4934226/philippe-geubels-grijpt-naast-international-emmy-award"/>
        <a href="https://www.rtlboulevard.nl/entertainment/artikel/4934211/documentaire-dance-or-die-wint-international-emmy-award"/>
        <a href="https://www.rtlboulevard.nl/entertainment/artikel/4934201/halina-reijn-gekroond-tot-vrouw-van-het-jaar-2019"/>
        <a href="https://www.rtlboulevard.nl/entertainment/artikel/4934186/scheiding-fergie-en-josh-duhamel-na-2-jaar-rond"/>
      </related>
    </article>
  </body>
</html>