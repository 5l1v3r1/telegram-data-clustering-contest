<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/ukrainski_ta_izrailski_naukovtsi_pochynayut_dvostoronni_doslidzhennya_331652.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-25T22:40:00+00:00"/>
    <meta property="og:title" content="Українські та ізраїльські науковці починають двосторонні дослідження"/>
    <meta property="og:description" content="Після понад 20-річної перерви українські та ізраїльські вчені знову починають спільні дослідження у двосторонніх наукових проектах. 2020-го стартує 4 таких проекти. Про це повідомили у прес-службі Міністерства освіта і наука України."/>
  </head>
  <body>
    <article>
      <h1>Українські та ізраїльські науковці починають двосторонні дослідження</h1>
      <h2>Після понад 20-річної перерви українські та ізраїльські вчені знову починають спільні дослідження у двосторонніх наукових проектах. 2020-го стартує 4 таких проекти. Про це повідомили у прес-службі Міністерства освіта і наука України.</h2>
      <address>
        <time datetime="2019-11-25T22:40:00+00:00">25 Nov 2019, 22:40</time>
      </address>
      <slideshow>
        <figure>
          <img src="https://galinfo.com.ua/media/gallery/full/n/a/naukovtsispivptatsia.jpg"/>
          <figcaption>Українські та ізраїльські науковці починають двосторонні дослідження</figcaption>
        </figure>
        <figure>
          <img src="https://galinfo.com.ua/media/gallery/full/n/a/naukovtsispivptatsia1.jpg"/>
          <figcaption>Українські та ізраїльські науковці починають двосторонні дослідження</figcaption>
        </figure>
        <figure>
          <img src="https://galinfo.com.ua/media/gallery/full/n/a/naukovtsispivptatsia3.jpg"/>
          <figcaption>Українські та ізраїльські науковці починають двосторонні дослідження</figcaption>
        </figure>
      </slideshow>
      <p>Їх перелік був затверджений сьогодні, 25 листопада 2019 року, в Києві під час першого засідання Спільного українсько-ізраїльського Комітету з питань науково-технологічного співробітництва.</p>
      <p>Спільні проекти розраховані на 2 роки. Вчені робитимуть дослідження в сфері теоретичної фізики і проблем спільної культурної та історичної спадщини. З української сторони у них братимуть участь науковці з 3 вишів – Харкова, Львова та Дніпра, а також 1 наукової установи НАН (Інститут теоретичної фізики ім. М.М.Боголюбова, м. Київ).</p>
      <p>ʺДля нас сьогодні є дуже важливим відновлення двосторонньої наукової співпраці з Ізраїлем, яка, на жаль, перервалася 2008-го. До того, за понад 10 років активної взаємодії, наші науковці разом впровадили 29 проектів. Зараз ми починаємо співпрацю з нової сторінки. Наразі на ній уже будуть ʺнаписаніʺ 4 спільних проектиʺ, – зазначив перший заступник Міністра освіти і науки України Юрій Полюхович.</p>
      <p>Конкурс цих проектів був оголошений МОН України та Міністерством науки і технологій Держави Ізраїль 1 листопада 2018 року. Прийом заявок тривав до 31 січня 2019-го. Пріоритетами були прикладна математика та теоретична фізика і єврейська спадщина. Загалом на конкурс було подано 15 проектів.</p>
      <p>Під час засідання сторони також домовилися про проведення наступного Спільного комітету в Єрусалимі у другій половині 2021 року. На зустрічі планується визначити переможців наступного конкурсу, який мають оголосити на початку 2021-го.</p>
      <p>Нагадуємо, що 2020-го в Україні стартує новий конкурс у межах ʺГоризонт 2020ʺ – вчені зможуть отримати кошти на дослідження та інфраструктуру.</p>
    </article>
  </body>
</html>