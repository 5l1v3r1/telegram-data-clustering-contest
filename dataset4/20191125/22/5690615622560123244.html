<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837782-u-kremli-rozpovili-pro-scho-domovilis-putin-ta-zelenskiy"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T22:10:00+00:00"/>
    <meta property="og:title" content="У Кремлі розповіли, про що домовились Путін та Зеленський"/>
    <meta property="og:description" content="КИЇВ. 25 листопада. УНН. Президенти України та Росії під час телефонної розмови домовились про &quot;продовження контактів на різних рівнях&quot;, передає УНН із …"/>
  </head>
  <body>
    <article>
      <h1>У Кремлі розповіли, про що домовились Путін та Зеленський</h1>
      <address><time datetime="2019-11-25T22:10:00+00:00">25 Nov 2019, 22:10</time> by <a rel="author">Тоня Туманова</a></address>
      <p><b>КИЇВ. 25 листопада. УНН. </b>Президенти України та Росії під час телефонної розмови домовились про "продовження контактів на різних рівнях", передає <b>УНН</b> із посиланням на повідомлення пресслужби Кремля.</p>
      <p>“З урахуванням запланованого на 9 грудня 2019 року в Парижі саміту в „нормандському форматі“ за ініціативою української сторони відбулася телефонна розмова Володимира Путіна з Президентом України Володимиром Зеленським”, — йдеться у повідомленні.</p>
      <p>Як повідомили у Кремлі, лідери обговорили ситуацію з передачею трьох військових кораблів, а також транзит газу.</p>
      <p>"Детально обговорено газова проблематика, включаючи питання продовження транзиту і відновлення прямих поставок російського газу в Україну", - йдеться у повідомленні.</p>
      <p>Крім того, за даними Кремля, під час розмови було "домовлено про продовження контактів на різних рівнях".</p>
      <p>Нагадаємо, Президент України Володимир Зеленський <a href="https://www.unn.com.ua/uk/news/1837781-zelenskiy-proviv-telefonnu-rozmovu-z-putinim-podrobitsi">обговорив</a> з Президентом Російської Федерації Володимиром Путіним повернення захоплених біля Керченської протоки кораблів та транзит російського газу через територію України.</p>
    </article>
  </body>
</html>