<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/parinitii-tinerilor-morti-in-clubul-colectiv-le-au-stabilit-pretul-cer-despagubiri-si-de-40-de-mili_1406549.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T22:36:25+00:00"/>
    <meta property="og:title" content="Păriniții tinerilor morți în clubul Colectiv le-au stabilit prețul: Cer despăgubiri și de 40 de milioane de euro de persoană"/>
    <meta property="og:description" content="Victimele și părinții tinerilor morți în incendiul din Colectiv cer daune morale uriașe de la fostul primar Cristian Popescu Piedone și de..."/>
  </head>
  <body>
    <article>
      <h1>Păriniții tinerilor morți în clubul Colectiv le-au stabilit prețul: Cer despăgubiri și de 40 de milioane de euro de persoană</h1>
      <address><time datetime="2019-11-25T22:36:25+00:00">25 Nov 2019, 22:36</time> by <a rel="author">Cristi Șelaru</a></address>
      <p>Victimele și părinții tinerilor morți în incendiul din Colectiv cer daune morale uriașe de la fostul primar <a href="https://www.stiripesurse.ro/personalitati/cristian-popescu-piedone_1838.html">Cristian Popescu Piedone</a> și de la foștii angajați ai Primăriei, unii solicitând chiar și câte 40 milioane de euro. Andrei Găluț, solistul Goodbye to Gravity, a cerut 8 milioane de euro.</p>
      <p>Părinții tinerilor care au murit în incendiul de la Colectiv și supraviețuitorii cer daune morale uriașe de la fostul primar Cristian Popescu Piedone și de la foștii angajați ai Primăriei Sector 4. Sumele cerute de fiecare parte civilă variază între 300.000 și 40 de milioane de euro, informează mediafax.ro.</p>
      <p>De exemplu, Eugen Iancu, președintele Asociației Colectiv și tatăl lui Alex Iancu, decedat în urma incendiului din Colectiv la 22 de ani, a cerut 40 de milioane de euro daune morale, la fel ca și Mihai Popescu, un tânăr rănit în incendiu.</p>
      <p>Andrei Găluț, solistul trupei Goodbye to Gravity, cere daune de 8 milioane de euro. Acesta este singurul supraviețuitor din trupă, în prezent fiind în SUA.</p>
      <p>Apărătorii acestora au făcut solicitările la dezbaterile din dosarul Colectiv, de la Tribunalul București.</p>
      <p>Tot la Tribunal, procurorii au cerut pentru Piedone și pentru alți angajați, pedepse maxime pentru abuz în serviciu și complicitate în serviciu. Pedepsele ar putea ajunge la 15 ani de închisoare.</p>
    </article>
  </body>
</html>