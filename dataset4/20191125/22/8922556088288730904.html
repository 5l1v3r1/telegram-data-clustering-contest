<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unt.se/nyheter/omvarld/ribbenvik-minister-kontrollerades-av-sapo-5459753.aspx"/>
    <meta property="og:site_name" content="www.unt.se"/>
    <meta property="article:published_time" content="2019-11-25T22:23:10+00:00"/>
    <meta property="og:title" content="Ribbenvik: Minister kontrollerades av Säpo"/>
    <meta property="og:description" content="Brott Den irakiske försvarsministern Najah al-Shammaris ansökan om svenskt medborgarskap 2015 prövades av Säkerhetspolisen – som inte kom med några synpunkter som hindrade utfärdandet, konstaterar Migrationsverkets generaldirektör Mikael Ribbenvik."/>
  </head>
  <body>
    <article>
      <h1>Ribbenvik: Minister kontrollerades av Säpo</h1>
      <address><time datetime="2019-11-25T22:23:10+00:00">25 Nov 2019, 22:23</time> by <a rel="author">TT</a></address>
      <figure>
        <img src="https://img7.ntm.eu/unt/public/img/5459754/1125232513/mikael-ribbenvik-generaldirek?w=980&amp;h=551&amp;anchor=topcenter&amp;bgcolor=222&amp;scale=both"/>
        <figcaption>Bild: Maja Suslin/TT | Mikael Ribbenvik, generaldirektör för Migrationsverket. Arkivbild.</figcaption>
      </figure>
      <p>Brott Den irakiske försvarsministern Najah al-Shammaris ansökan om svenskt medborgarskap 2015 prövades av Säkerhetspolisen – som inte kom med några synpunkter som hindrade utfärdandet, konstaterar Migrationsverkets generaldirektör Mikael Ribbenvik.</p>
      <blockquote>När det gäller medborgarskap sker det i hundra procent av fallen en kontroll av Säkerhetspolisen. Om det finns en erinran på den personen, då får man inte medborgarskap, säger han <a href="https://www.svt.se/nyheter/inrikes/migrationsverkschefen-sapo-gjorde-bedomning-av-irakiske-ministern">till SVT:s Aktuellt</a>.</blockquote>
      <p>Högprofilerade personer som ansöker om uppehållstillstånd ska också anmälas för kontroll hos Säpo av Migrationsverket, vilket gjordes även 2015 enligt Ribbenvik.</p>
      <p>Säkerhetspolisen ska pröva om en person utgör en fara för rikets säkerhet. Najah al-Shammari var verksam inom militären under Saddam Husseins regim. Nu misstänks han för brott mot mänskligheten, och dessutom finns pågående förundersökningar mot honom gällande bidragsbrott och brott mot folkbokföringslagen.</p>
    </article>
  </body>
</html>