<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/25/alermerende-tall-politiet-ma-droppe-titusenvis-av-oppdrag/"/>
    <meta property="og:site_name" content="Document"/>
    <meta property="article:published_time" content="2019-11-25T22:46:41+00:00"/>
    <meta property="og:title" content="Alarmerende tall: Politiet må droppe titusenvis av oppdrag"/>
    <meta property="og:description" content="Stadig flere av sakene politiet får inn forblir uløste. Politiet har rett og slett ikke kapasitet til å løse dem – til tross for færre oppdrag enn før."/>
  </head>
  <body>
    <article>
      <h1>Alarmerende tall: Politiet må droppe titusenvis av oppdrag</h1>
      <address><time datetime="2019-11-25T22:46:41+00:00">25 Nov 2019, 22:46</time> by <a rel="author">Øyvind Thuestad</a></address>
      <figure>
        <img src="https://www.document.no/wp-content/uploads/2019/07/h-swfvk4ike-1024x692.jpg"/>
      </figure>
      <p>Stadig flere av sakene politiet får inn forblir uløste. Politiet har rett og slett ikke kapasitet til å løse dem – til tross for færre oppdrag enn før.</p>
      <p>Politiet løser langt færre oppdrag i dag enn i 2015, men likevel har antallet de ikke har kapasitet til å løse økt, skriver <a href="https://www.dagbladet.no/nyheter/dropper-titusenvis-av-oppdrag---mangler-kapasitet/71831442">Dagbladet</a>.</p>
      <p>I Gamvik advarer innbyggerne nå om borgervern.</p>
      <p>Antall oppdrag politiet ikke hadde kapasitet til å løse  har økt med 5.000 på tre år, fra 2015 til i fjor – til tross for at det var 44 000 færre registrerte oppdrag totalt, viser nye tall fra Politidirektoratet.</p>
      <p>Totalt 35.580 oppdrag som politiet egentlig mener man burde ha løst, ble lag til side av kapasitetshensyn i fjor, mot 30.373 i 2015.</p>
      <p>Lene Vågslid (Ap), leder justiskomiteen på Stortinget, mener politiet er underfinansiert, og at politidistriktene må få langt mer penger.</p>
      <p>
        <b>Elise (76): – Risikerer borgervern</b>
      </p>
      <p>I Gamvik i Finnmark er mange av de rundt tusen innbyggerne forbannet. 76 år gamle Elise Riise er en av dem som er møkk lei av politi som ikke kommer når innbyggerne ringer.</p>
      <p>Hun sier at hun måtte ringe politiet tre ganger før de rykket ut da en ukjent mann tok seg inn i huset hennes i Gamvik i totida en natt i august i år.</p>
      <blockquote>– Hvis du ringer og det er fyllekjøring er det liksom ikke alvorlig nok til at de rykker ut lenger. Så leste jeg nettopp i avisa at de hadde rykket ut til fyllekjøring i Karasjok. Det er skremmende. Det er den nye politireformen som har skylda. Nå må vi få mer politi i Mehamn, ellers risikerer de en situasjon hvor vi får borgervern her, sier hun.</blockquote>
      <p>
        <b>POD: Skal ikke rykke ut på alt</b>
      </p>
      <p>Seksjonssjef Elisabeth Rise i Politidirektoratet understreker at det alltid vil være oppdrag som politiet ikke har mulighet til å respondere på.</p>
      <p>Hun sier at statistikken ikke må misforstås dithen at politiet prioriterer vekk hendelser hvor personer trenger øyeblikkelig hjelp. Det er ikke noe mål at politiet skal rykke ut på alle oppdrag som kommer inn til operasjonssentralene, påpeker hun.</p>
      <p>
        <b>Politiets Fellesforbund: – Ikke overrrasket</b>
      </p>
      <p>Politiets Fellesforbund påpeker at tallene underbygges av andre fakta, inkludert spørreundersøkelser blant operasjonssentral-ansatte.</p>
      <p>Leder Sigve Bolstad synes det er bra at tallene kommer fram.</p>
      <blockquote>– Det at stadig flere oppdrag blir merket av som «ikke kapasitet», overrasker ikke meg i det hele tatt. Det er helt i tråd med alle tilbakemeldingene jeg får, og det har også vært gjennomført undersøkelser i Øst politidistrikt som viser det samme, sier Bolstad.</blockquote>
      <p>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">Forhåndsbestill Halvor Foslis nye bok til spesialpris her!</a>
      </p>
      <figure>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">
          <img src="https://www.document.no/wp-content/uploads/2019/11/halvor-fosli-annonse.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2019/10/03/politiet-rykket-ut-pa-64-000-faerre-oppdrag-i-2018/"/>
        <a href="https://www.document.no/2017/06/12/kraftig-okning-i-seksuallovbrudd/"/>
        <a href="https://www.document.no/2012/04/17/stor-okning-i-antall-voldtekter-i-oslo/"/>
        <a href="https://www.document.no/2009/08/10/straffesaksrapporten_-_en_kata/"/>
        <a href="https://www.document.no/2019/02/15/politiet-har-sluttet-a-fore-statistikk-over-knivstikkinger/"/>
        <a href="https://www.document.no/2017/07/07/laveste-antall-asylsokere-siden-90-tallet/"/>
        <a href="https://www.document.no/2018/11/18/mediene-misfornoyd-med-politiets-kommunikasjon-pa-twitter/"/>
        <a href="https://www.document.no/2018/04/30/vestli-uro-uklart-hvor-30-politifolk-skal-tas-fra/"/>
        <a href="https://www.document.no/2010/02/04/kraftig_okning_i_vapenbeslag_i/"/>
        <a href="https://www.document.no/2019/10/11/kallmyr-inn-pa-teppet-om-politireformen/"/>
      </related>
    </article>
  </body>
</html>