<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/fudbal/3364277/borba-protiv-nasilja-nad-zenama-ne-zmurite-prijavite-nasilnika-spasite-zivot-zeni"/>
    <meta property="og:site_name" content="kurir.rs"/>
    <meta property="article:published_time" content="2019-11-25T22:11:00+00:00"/>
    <meta property="og:title" content="BAVARCI POSLALI PISMO NAVIJAČIMA KOJI PUTUJU ZA BEOGRAD: Nikako ne ulazite u proteste i budite pažljivi sa HULIGANIMA!"/>
    <meta property="og:description" content="Bilo, ponovilo se Bavarci klupskim avionom juče po podne sleteli u Beograd, što je u velikoj meri podsetilo na antologijski meč iz 1991. godine, kad je Zvezda slavila autogolom Augentalera"/>
  </head>
  <body>
    <article>
      <h6 class="kicker">BAJERN STIGAO!</h6>
      <h1>BAVARCI POSLALI PISMO NAVIJAČIMA KOJI PUTUJU ZA BEOGRAD: Nikako ne ulazite u proteste i budite pažljivi sa HULIGANIMA!</h1>
      <address>
        <time datetime="2019-11-25T22:11:00+00:00">25 Nov 2019, 22:11</time>
      </address>
      <p>
        <b>Bilo, ponovilo se Bavarci klupskim avionom juče po podne sleteli u Beograd, što je u velikoj meri podsetilo na antologijski meč iz 1991. godine, kad je Zvezda slavila autogolom Augentalera</b>
      </p>
      <p>Na avionu slike fudbalera Bajerna, a unutra lično oni. Destinacija - Beograd! U 14.30 čelična ptica iz Minhena dotakla je tlo Beograda. Malo zatim fudbaleri Bajerna izašli su iz aerodromske zgrade uz osmehe i pozdrave fanovima koji su došli da bi videli idole.</p>
      <figure>
        <img src="https://www.kurir.rs/data/images/2019/11/25/17/2064905_collage_ff.jpg?ver=1574700866"/>
        <figcaption>
          <cite>foto: Kurir</cite>
        </figcaption>
      </figure>
      <p>Gospodski klub, sve pod konac, pa tako i protokol prilikom izlaska iz aviona do ulaska u autobus. Izjava, naravno, nema, ali nisu Nemci bili namrgođeni i nepristupačni fanovima. Naprotiv, podarili su im osmeh, pozdrav, a najuporniji su dobili i fotku sa idolima.</p>
      <p>O eleganciji ne treba trošiti previše reči. Dovoljno je da pogledate fotografije i sve će vam biti jasno. Veliki Bajern je opet tu. Nadamo se da nisu zaboravili da povedu i novog Klausa Augentalera, legendarnog asa koji je dao autogol za Bajern na polufinalu KEŠ protiv Zvezde 1991. godine u Beogradu. Bilo, ponovilo se.</p>
      <p>
        <b>BAJERN NAVIJAČIMA: Ne idite na demonstracije</b>
      </p>
      <p>Fudbalski klub Bajern poslao je pre čak mesec dana pismo na adresu 2.089 navijača koji su kupili karte za meč u Beogradu! Kurir je došao u posed pisma i donosi vam detalje šta je nemački velikan, između ostalog, poručio svojim pristalicama:</p>
      <p>Odlazite na gostovanje u grad koji ne spada u grupu opasnih, ali svakako budite pažljivi!</p>
      <p>Budite spremni da boravite na stadionu koji je vanevropskog standarda.</p>
      <p>Ulazak na stadion i odlazak u gostujući blok nije na uobičajenom nivou.</p>
      <p>Posle meča bićete zadržani još najmanje sat vremena na stadionu.</p>
      <p>Pratite šta pišu lokalni mediji, a vezano je za situaciju u gradu i samu utakmicu.</p>
      <p>Sukobi navijačkih grupa u Beogradu uglavnom su vezani za međusobne mečeve Zvezde i Partizana.</p>
      <p>Izbegavajte masovna okupljanja, naročito ako budu neke demonstracije u gradu i slušajte savete tamošnje policije</p>
      <p>
        <b>(Kurir.rs / Miloš Bjelinić / Foto:Kurir)</b>
      </p>
    </article>
  </body>
</html>