<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474991"/>
    <meta property="og:site_name" content="طرفداری"/>
    <meta property="article:published_time" content="2019-11-25T22:14:15+00:00"/>
    <meta property="og:title" content="اینتر برای فروش گابیگل، مبلغی در حدود 25 میلیون یورو می خواهد"/>
    <meta property="og:description" content="طرفداری - فلامینگو موفق شد ریورپلاته را در فینال کوپا لیبرتادورس شکست دهد و گابیگل با دو گلی که در این دیدار به ثمر رساند نقش بسزایی در این قهرمانی ایفا کرد، تا تیمش دومین قهرمانی اش در کوپا لیبرتادورس را جشن بگیرد. فلامینگو به فاصله 24 ساعت موفق شد قهرمانی در لیگ برزیل را نیز جشن بگیرد."/>
  </head>
  <body>
    <article>
      <h1>اینتر برای فروش گابیگل، مبلغی در حدود 25 میلیون یورو می خواهد</h1>
      <address><time datetime="2019-11-25T22:14:15+00:00">25 Nov 2019, 22:14</time> by <a rel="author" href="https://www.tarafdari.com/%D8%B4%D9%87%D8%B1%D9%88%D8%B2-%D8%AD%D8%AF%D8%A7%D8%AF%DB%8C%D8%A7%D9%86/6984" target="_blank">شهروز حدادیان</a></address>
      <pre>عملکرد فوق العاده گابیگل در ترکیب فلامینگو، موجب افزایش قیمت این بازیکن برزیلی شده است.</pre>
      <p><a href="https://www.tarafdari.com/">طرفداری </a>- <a href="https://www.tarafdari.com/node/1473717">فلامینگو موفق شد ریورپلاته را در فینال کوپا لیبرتادورس شکست دهد</a> و گابیگل با دو گلی که در این دیدار به ثمر رساند نقش بسزایی در این قهرمانی ایفا کرد، تا تیمش <a href="https://www.tarafdari.com/node/1473746">دومین قهرمانی اش در کوپا لیبرتادورس</a> را جشن بگیرد. فلامینگو به فاصله 24 ساعت موفق شد <a href="https://www.tarafdari.com/node/1474377">قهرمانی در لیگ برزیل</a> را نیز جشن بگیرد.</p>
      <p>به گزارش <b>جانلوکا دی مارتزیو</b>، درخشش گابیگل در ترکیب فلامینگو موجب شده قیمت این ستاره برزیلی افزایش یابد. این بازیکن 23 ساله با گل هایش به یکی از مهم ترین مهاجمان برزیلی بدل شده و با توجه به در پیش رو بودن فصل نقل و انتقالات زمستانی، می تواند دارایی مهمی برای اینتر باشد.</p>
      <p>گابیگل امیدوار است پس از سپری کردن یک دوره موفق قرضی در فلامینگو، به ایتالیا بازگردد، هرچند نراتزوری ترجیح می دهد که از این سناریو جلوگیری کند. در واقع در تابستان گذشته بود که اینتر با فلامینگو بر سر انتقال 16 میلیون یورویی گابیگل به علاوه 20 درصد از حق فروش این بازیکن به توافق دست یافته بود، اما این توافق از بین رفت، زیرا فلامینگو نتوانسته بود از نظر مالی راه حلی پیدا کند.</p>
      <p>با توجه به درخشش گابیگل، اینتر می خواهد وی را با قیمتی بیشتر از آنچه که در تابستان گذشته در نظر گرفته بود به فروش رساند و مبلغی در حدود 20-25 میلیون یورو برای فروش وی در نظر گرفته است و اکنون فلامینگو برای حفظ وی مجبور به پرداخت آن است.</p>
    </article>
  </body>
</html>