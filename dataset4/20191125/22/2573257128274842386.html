<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/25/youtube-ora-mostrera-enormi-annunci-automatici-sullapp-per-tv-630594"/>
    <meta property="og:site_name" content="tecnoandroid"/>
    <meta property="article:published_time" content="2019-11-25T22:30:30+00:00"/>
    <meta property="og:title" content="YouTube ora mostrerà enormi annunci automatici sull’app per TV"/>
    <meta property="og:description" content="Purtroppo, presto sarai costretto a guardare gli annunci di YouTube sulla sua app per smart TV dopo l'ultimo aggiornamento della piattaforma"/>
  </head>
  <body>
    <article>
      <h1>YouTube ora mostrerà enormi annunci automatici sull’app per TV</h1>
      <h2>Purtroppo, presto sarai costretto a guardare gli annunci di YouTube sulla sua app per smart TV dopo l'ultimo aggiornamento della piattaforma</h2>
      <address><time datetime="2019-11-25T22:30:30+00:00">25 Nov 2019, 22:30</time> by <a rel="author">Michele Ragone</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/imageedit_112_3436591231.jpg"/>
      </figure>
      <p>Lo so, a nessuno piace perdere tempo guardando le <b>pubblicità</b>. Questo è uno dei motivi per cui un’utente potrebbe preferire aprire un video su <b>YouTube</b> piuttosto che accendere la TV. E se arrivassero annunci pubblicitari anche per l’app YouTube su TV ? Purtroppo, presto sarai costretto a guardare gli annunci della compagnia sulla app della tua televisione. Questo è destinato ad essere un <b>enorme entrata di denaro</b> per gli amici di <b>Google</b>.</p>
      <p>Google afferma che YouTube è la prima piattaforma di streaming TV supportata dalla pubblicità sia in termini di copertura che di tempo di visione. Raggiungendo le TV, la piattaforma è in <b>rapida crescita con 250 milioni di ore</b> guardate al giorno. Ovviamente, la piattaforma genera una grande fetta delle sue entrate attraverso le pubblicità, quindi è stata solo una questione di tempo prima che la società utilizzasse tali statistiche a proprio vantaggio.</p>
      <h3>YouTube, i test per la nuova “funzione” sembrano andati a gonfie vele</h3>
      <p>Sulla TV, la pubblicità di YouTube<a href="https://www.tecnoandroid.it/2019/11/25/youtube-utenti-in-pericolo-a-causa-del-nuovo-virus-628732"> inizierà ad essere riprodotta automaticamente</a> dopo alcuni secondi sul <b>feed Home</b> e passerà a<b> schermo intero</b> pochi secondi dopo. Per fortuna, non c’è alcun suono. A partire da oggi, YouTube ha incluso questo tipo di annunci “<i>Masthead</i>” tramite una <b>beta globale</b>.</p>
      <p>Inoltre, YouTube ha confermato che il test precedente ha avuto successo e che questo annuncio Masthead è ora disponibile a livello globale su tutti gli smart TV.. Se hai un abbonamento Premium, sarai risparmiato, ma in caso contrario, preparati a essere bombardato da un annuncio pubblicitario di grandi dimensioni e a riproduzione automatica ogni volta che apri l’app sulla TV.</p>
    </article>
  </body>
</html>