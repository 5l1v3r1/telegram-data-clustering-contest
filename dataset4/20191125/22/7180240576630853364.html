<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.matichon.co.th/region/news_1768567"/>
    <meta property="og:site_name" content="มติชนออนไลน์"/>
    <meta property="article:published_time" content="2019-11-25T22:17:04+00:00"/>
    <meta property="og:title" content="สุดสลด! กวางป่ากินขยะพลาสติกตาย ใกล้อุทยานฯขุนสถาน ผ่าชันสูตร เจอขยะเต็มท้อง 7กิโล"/>
    <meta property="og:description" content="เมื่อวันที่ 25 พฤศจิกายน 2562 เฟซบุ๊ก กรมอุทยานแห่งชาติ สัตว์ป่า และพันธุ์พืช ได้โพสต์ข้อความ และภาพ ระบุว่า เพจส่วนอนุรักษ์สัตว์ป่าสำนักบริหารพื้นที่อนุรักษ์ที่13 แพร่ เผยแพร่ข้อความ ระบุว่า วันนี้ 25 พ.ย. 2562 หัวหน้าอุทยานแห่งชาติขุนสถาน แจ้งว่าพบซากกวางป่าเสียชีวิตใกล้บริเวณอุทยานฯ เสียชีวิตมาประมาณ 2 วัน ตรวจสอบพบเป็นกวางป่าเพศผู้ น้ำหนักประมาณ200 kg อายุ&gt;10 ปี ความสูงวัดจากหัวไหล่ 135 cm. ขนาดลำตัวยาววัดจากกลางหน้าผากถึงหาง 230 cm."/>
  </head>
  <body>
    <article>
      <h1>สุดสลด! กวางป่ากินขยะพลาสติกตาย ใกล้อุทยานฯขุนสถาน ผ่าชันสูตร เจอขยะเต็มท้อง 7กิโล</h1>
      <address><time datetime="2019-11-25T22:17:04+00:00">25 Nov 2019, 22:17</time> by <a rel="author">matichon</a></address>
      <p>เมื่อวันที่ 25 พฤศจิกายน 2562 เฟซบุ๊ก กรมอุทยานแห่งชาติ สัตว์ป่า และพันธุ์พืช ได้โพสต์ข้อความ และภาพ ระบุว่า เพจส่วนอนุรักษ์สัตว์ป่าสำนักบริหารพื้นที่อนุรักษ์ที่13 แพร่ เผยแพร่ข้อความ ระบุว่า วันนี้ 25 พ.ย. 2562 หัวหน้าอุทยานแห่งชาติขุนสถาน แจ้งว่าพบซากกวางป่าเสียชีวิตใกล้บริเวณอุทยานฯ เสียชีวิตมาประมาณ 2 วัน ตรวจสอบพบเป็นกวางป่าเพศผู้ น้ำหนักประมาณ200 kg อายุ&gt;10 ปี ความสูงวัดจากหัวไหล่ 135 cm. ขนาดลำตัวยาววัดจากกลางหน้าผากถึงหาง 230 cm.</p>
      <figure>
        <img src="https://www.matichon.co.th/wp-content/uploads/2019/11/%E0%B8%81%E0%B8%A7%E0%B8%B2%E0%B8%87%E0%B8%9B%E0%B9%88%E0%B8%B2%E0%B8%81%E0%B8%B4%E0%B8%99%E0%B8%82%E0%B8%A2%E0%B8%B02.jpg"/>
      </figure>
      <p>ตรวจสอบไม่พบบาดแผลภายนอก ลักษณะซากผอม ขนหลุดร่วงเป็นหย่อมๆ กีบหน้าซ้ายหลุดลักษณะเป็นแผลเป็น เปิดผ่าอวัยวะภายในพบความผิดปกติที่ไต หัวใจ ปอด ในกระเพาะอาหารส่วนรูเมน พบขยะพลาสติก 7 กิโลกรัม ประกอบด้วยซองกาแฟ ซองเครื่องปรุงบะหมี่กึ่งสำเร็จรูป ถุงพลาสติกจำนวนมาก ถุงดำ ถุงมือยาง ผ้าเช็ดมือ กางเกงในผู้ชาย เชือกฟาง เป็นต้น</p>
      <figure>
        <img src="https://www.matichon.co.th/wp-content/uploads/2019/11/%E0%B8%81%E0%B8%A7%E0%B8%B2%E0%B8%87%E0%B8%9B%E0%B9%88%E0%B8%B2%E0%B8%81%E0%B8%B4%E0%B8%99%E0%B8%82%E0%B8%A2%E0%B8%B03.jpg"/>
      </figure>
      <p>เบื้องต้น สันนิษฐานสัตว์เสียชีวิตจากภาวะทางเดินอาหารอุดตัน และชรา ได้ทำการเก็บตัวอย่างเพื่อตรวจหาสารพิษในอาหาร และภาวะติดเชื้ออื่นๆ เพิ่มเติมโดยส่ง ศูนย์วิจัยและพัฒนาการสัตวแพทย์ภาคเหนือตอนบน อ.ห้างฉัตร จ.ลำปาง ผลเป็นประการใจจะแจ้งให้ทราบต่อไป<br/>#ขยะพลาสติก #กวางป่า #กรมอุทยานแห่งชาติ<br/>เครดิตภาพและข้อมูล<br/>จากเฟซบุ๊ก กรมอุทยานแห่งชาติ สัตว์ป่า และพันธุ์พืช</p>
      <figure>
        <img src="https://www.matichon.co.th/wp-content/uploads/2019/11/%E0%B8%81%E0%B8%A7%E0%B8%B2%E0%B8%87%E0%B8%9B%E0%B9%88%E0%B8%B2%E0%B8%81%E0%B8%B4%E0%B8%99%E0%B8%82%E0%B8%A2%E0%B8%B04.jpg"/>
      </figure>
      <figure>
        <img src="https://www.matichon.co.th/wp-content/uploads/2019/11/%E0%B8%81%E0%B8%A7%E0%B8%B2%E0%B8%87%E0%B8%9B%E0%B9%88%E0%B8%B2%E0%B8%81%E0%B8%B4%E0%B8%99%E0%B8%82%E0%B8%A2%E0%B8%B05.jpg"/>
      </figure>
      <figure>
        <img src="https://www.matichon.co.th/wp-content/uploads/2019/11/%E0%B8%81%E0%B8%A7%E0%B8%B2%E0%B8%87%E0%B8%9B%E0%B9%88%E0%B8%B2%E0%B8%81%E0%B8%B4%E0%B8%99%E0%B8%82%E0%B8%A2%E0%B8%B09.jpg"/>
      </figure>
    </article>
  </body>
</html>