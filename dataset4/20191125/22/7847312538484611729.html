<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474654-premier-morawiecki-w-wyjatkowym-wywiadzie-dla-sieci"/>
    <meta property="og:site_name" content="wPolityce.pl"/>
    <meta property="article:published_time" content="2019-11-25T22:33:24+00:00"/>
    <meta property="og:title" content="Premier Morawiecki w wyjątkowym wywiadzie dla &quot;Sieci&quot;: Skrajności próbują zakłócić nasz rozwój, szansę dogonienia Zachodu"/>
    <meta property="og:description" content="&quot;Odwołujemy się do solidaryzmu społecznego, do chrześcijańskiej myśli społecznej. To tam są źródła troski o godność człowieka&quot;."/>
  </head>
  <body>
    <article>
      <h1>Premier Morawiecki w wyjątkowym wywiadzie dla "Sieci": Skrajności próbują zakłócić nasz rozwój, szansę dogonienia Zachodu</h1>
      <address><time datetime="2019-11-25T22:33:24+00:00">25 Nov 2019, 22:33</time> by <a rel="author" href="https://wpolityce.pl/autorzy/493-wsieci-tygodnik-mlodej-polski-2" target="_blank">"Sieci" - Największy konserwatywny tygodnik w Polsce</a></address>
      <p>
        <b>Zjednoczona Prawica jest rzeczywiście zjednoczonym obozem. Oczywiście nie wszyscy mamy identyczne zdanie w każdej sprawie, bo to jednak koalicja, która szanuje wolność słowa i poglądów. Dla Porozumienia najważniejsze są kwestie związane z przedsiębiorcami, dla Solidarnej Polski usprawnienie wymiaru sprawiedliwości. Dla Prawa i Sprawiedliwości ważne jest… wszystko. Razem uda nam się naprawić jeszcze wiele, wiele polskich spraw − Jacek i Michał Karnowscy rozmawiają na łamach nowego wydania tygodnika „Sieci” z premierem Mateuszem Morawieckim.</b>
      </p>
      <p>
        <a href="https://wpolityce.pl/polityka/474419-premier-morawiecki-w-sieci-mamy-plan-jak-dalej-wygrywac">CZYTAJ RÓWNIEŻ: TYLKO U NAS. Wywiad z premierem Mateuszem Morawieckim w tygodniku „Sieci”: Mamy plan, jak dalej wygrywać</a>
      </p>
      <blockquote>Bardzo się cieszę i doceniam, że mamy bezwzględną większość parlamentarną. Dziękuję za to wyborcom z całego serca</blockquote>
      <p>— mówi premier komentując wynik uzyskany przez Zjednoczoną Prawicę w wyborach. Wskazuje również na różnice między opozycją i PiS:</p>
      <blockquote>Nie tylko teraz, ale i przez poprzednie cztery lata mieliśmy szczerą intencję normalności, współpracy w ramach parlamentu z opozycją na takich zasadach, jak to funkcjonuje w cywilizowanych krajach. Ale po drugiej stronie zamiast na program, postawiono na totalną opozycję. Polityka budowania muru między obozem rządzącym a opozycją zawsze prowadzi do społecznego podziału. To wielka szkoda. My zawsze takie podejście odrzucaliśmy i zaproszenie do współpracy ponawiamy.</blockquote>
      <p>Morawiecki opowiada również o swojej wizji polskiej polityki:</p>
      <blockquote>Życzyłbym polskiej polityce totalnej merytoryki, a nie totalnych podziałów. Bardzo bym chciał, żebyśmy spierali się na pomysły, koncepcje rozwojowe, jaka ma być Polska za pięć – dziesięć lat. Naprawdę często zapominamy zanurzeni w naszych wewnętrznych – mniej czy bardziej poważnych – sporach, że przyszłość Polski w dużej mierze zależy od tego, co się dzieje na zewnątrz naszego kraju, np. w światowych trendach gospodarczych. Od tego, jak się w tym odnajdziemy, zależy przyszłość naszego społeczeństwa i polskiego rozwoju.</blockquote>
      <p>Premier wskazuje też, jaką drogę działań obrano:</p>
      <blockquote>Na pewno fundamentem naszej polityki pozostaje dbałość o podstawowe wartości założycielskie, takie jak miłość do rodziny, szacunek do naszego dziedzictwa historycznego, pragnienie silnego państwa.</blockquote>
      <p>
        <a href="https://wpolityce.pl/media/474484-prezent-z-tygodnikiem-sieci-w-sprzedazy-od-25-listopada">CZYTAJ RÓWNIEŻ: Prezent z tygodnikiem „Sieci”! Piękny i funkcjonalny kalendarz ścienny na przyszły rok. W sprzedaży już od 25 listopada!</a>
      </p>
      <p>Szef rządu stwierdza także, że…</p>
      <blockquote>Musimy wszyscy zdawać sobie sprawę, że nasz normalny rozwój, tę wielką, historyczną wręcz szansę dogonienia Zachodu, próbują dziś zakłócić skrajności. Z jednej strony są to apologeci jakiejś rewolucji ideologicznej, którzy chcą uderzyć w rodzinę – czyli fundament polskiego życia społecznego – która najlepiej przechowuje i przekazuje najważniejsze wartości i zasady. Z drugiej strony mamy skrajności szowinistyczno-nacjonalistyczne, zaskakująco w wielu wymiarach bliskie celom polityki rosyjskiej. My obie te skrajności odrzucamy. Odwołujemy się do solidaryzmu społecznego, do chrześcijańskiej myśli społecznej. To tam są źródła troski o godność człowieka, o to, by nikt nie był wykorzystywany, lekceważony, zdany jedynie na siebie.</blockquote>
      <p>
        <b>Premier wypowiada się również na temat zbliżających się wyborów prezydenckich:</b>
      </p>
      <blockquote>Prezydent jest bardzo doświadczonym politykiem i wie, że nie można lekceważyć żadnego kontrkandydata. Nikt już w Polsce nie odważy się powiedzieć, że nie ma z kim przegrać. Trzeba walczyć. To polityk niezwykle skuteczny […]. To jest prezydent, który nigdy nie zapomniał o wyborcach, miał czas dla każdej grupy społecznej – objechał, jak obiecał, cały kraj. Także na prace rządu patrzy uważnie i jeśli uzna za słuszne, interweniuje. Trzymam więc mocno kciuki za pana prezydenta.</blockquote>
      <figure>
        <img src="https://wpolityce.pl/p/635819"/>
      </figure>
      <p>
        <b>Zapraszamy też do subskrypcji tygodnika w Sieci Przyjaciół – www.siecprzyjaciol.pl  i oglądania ciekawych audycji telewizji wPolsce.pl.</b>
      </p>
    </article>
  </body>
</html>