<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ziare.com/cristian-popescu-piedone/primar/piedone-in-dosarul-colectiv-daca-in-club-erau-si-copiii-mei-as-fi-spus-la-fel-ca-nu-am-gresit-1587152"/>
    <meta property="og:site_name" content="Ziare.com"/>
    <meta property="article:published_time" content="2019-11-25T22:02:00+00:00"/>
    <meta property="og:title" content="Piedone, in dosarul Colectiv: Daca in club erau si copiii mei as fi spus la fel, ca nu am gresit"/>
    <meta property="og:description" content="Fostul primar al Sectorului 4, Cristian Popescu Piedone, a declarat, luni seara, in fata instantei, in dosarul Colectiv, ca daca in seara incendiului in club ar fi fost copiii sai ar fi spus la fel ca si acum, si anume ca nu a gresit."/>
  </head>
  <body>
    <article>
      <h1>Piedone, in dosarul Colectiv: Daca in club erau si copiii mei as fi spus la fel, ca nu am gresit</h1>
      <address>
        <time datetime="2019-11-25T22:02:00+00:00">25 Nov 2019, 22:02</time>
      </address>
      <p>
        <b>Fostul primar al Sectorului 4, Cristian Popescu Piedone, a declarat, luni seara, in fata instantei, in dosarul Colectiv, ca daca in seara incendiului in club ar fi fost copiii sai ar fi spus la fel ca si acum, si anume ca nu a gresit.</b>
      </p>
      <p>Fostul primar al sectorului 4, Cristian Popescu Piedone, pentru care reprezentantul Ministerului Public <a href="http://www.ziare.com/cristian-popescu-piedone/primar/dosarul-colectiv-procurorii-cer-pedeapsa-de-15-ani-pentru-cristian-piedone-si-alti-fosti-angajati-ai-primariei-1587097">a cerut pedeapsa orientata spre maximum, in dosarul Colectiv,</a> in care este acuzat de abuz in serviciu, a declarat, luni seara, in fata instantei, ca se considera nevinovat.</p>
      <p>"In educatia pe care am primit-o am invatat sa spun adevarul, sa nu mint si sa recunosc unde am gresit. Am spus adevarul si nu am ce sa recunosc pentru ca in situatia de fata nu am gresit cu nimic. Daca in seara aceea in club erau si copiii mei, la fel v-as fi spus, ca nu am gresit. Daca cineva ma considera vinovat, sa ii considere si pe cei peste 300 de primari care au semnat la fel ca mine", a spus fostul primar al Sectorului 4.</p>
      <p>Procurorii au cerut, la dezbaterile de luni din dosarul Colectiv de la Tribunalul Bucuresti, pedeapsa orientata spre maximum pentru Cristian Popescu Piedone si pentru alte foste angajate ale Primariei Sectorul 4, pentru abuz in serviciu si complicitate la abuz in serviciu. Pedeapsa maxima e de 15 ani.</p>
      <p>Potrivit procurorului, Piedone si cei trei fosti angajati ai Primariei au savarsit cu intentie indirecta faptele si au omis sa verifice autorizatiile clubului Colectiv, iar urmarile nu sunt doar pierderile de vieti omenesti, ci si profitul necuvenit: 62 milioane de lei.</p>
      <p>Parchetul a mai cerut instantei sa aiba in vedere ca inculpatii nu si-au recunoscut vinovatia.</p>
      <p>Dezbaterile in dosarul Colectiv continua, miercuri, la Tribunalul Bucuresti.</p>
      <p>Dosarul a parcurs pasi putini si ingreunati: initial s-a inceput judecata lui la Judecatoria Sectorului 4, unde vreme de cateva termene bune s-a discutat strict pe competenta instantei. In final, s-a decis declinarea competentei catre Tribunalul Bucuresti.</p>
      <p>In dosarul Colectiv, au mai fost trimisi in judecata si pompierii Antonina Radu si George Petrica Matei, acuzati ca stiau ca acel club functioneaza fara autorizatii de securitate la incendii si au ignorat acest lucru. La primul termen de la Tribunalul Militar, instanta care a primit dosarul pompierilor, judecatorii au decis la finele lunii decembrie 2017 sa inainteze aceasta cauza Tribunalului Bucuresti, pentru a se discuta reunirea cu cealalta, aflata deja pe rolul instantei civile.</p>
      <p>La randul lui, Cristian Popescu Piedone, fost primar al Sectorului 4, a fost trimis in judecata in mai 2016 pentru doua infractiuni de abuz in serviciu cauzand vatamarea intereselor legitime ale unor persoane fizice si ale Sectorului 4, alaturi de Aurelia Ioficiu, sef al Serviciului autorizari comerciale din Sectorul 4 Bucuresti la data faptelor, acuzata de complicitate la abuz in serviciu, Luminita Ganea, consilier in cadrul aceleasi structuri si de Sandra Motoc, referent superior in cadrul serviciului, asupra careia planeaza suspiciuni de complicitate la abuz in serviciu.</p>
      <p>Toate cauzele se afla intr-un singur dosar, cel de la Tribunalul Bucuresti, care a ajuns in faza dezbaterilor finale la cinci ani de la incendiul din clubul bucurestean.</p>
      <p>
        <b>
          <i>Citeste si:</i>
        </b>
      </p>
      <ul>
        <li>
          <a href="http://www.ziare.com/stiri/incendiu-club-colectiv/marturii-cutremuratoare-in-dosarul-colectiv-de-ce-iubitul-unei-fete-decedate-in-incendiu-s-a-sinucis-dupa-cateva-luni-1585688">Marturii cutremuratoare in dosarul Colectiv: De ce iubitul unei fete decedate in incendiu s-a sinucis dupa cateva luni</a>
        </li>
        <li>
          <a href="http://www.ziare.com/cristian-popescu-piedone/primar/piedone-se-plange-instantei-de-vidul-legislativ-care-a-dus-la-incendiul-din-colectiv-80-la-suta-din-cluburi-nu-au-autorizatie-isu-1585684">Piedone se plange instantei de "vidul" legislativ care a dus la incendiul din Colectiv: 80% din cluburi nu au autorizatie ISU</a>
        </li>
        <li>
          <a href="http://www.ziare.com/stiri/incendiu-club-colectiv/parchetul-militar-anunta-inceperea-urmaririi-penale-in-rem-in-cazul-filmarii-secrete-de-la-colectiv-1583479">Parchetul Militar incepe urmarirea penala in rem in cazul filmarii "secrete" de la Colectiv</a>
        </li>
      </ul>
    </article>
  </body>
</html>