<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/komunikacja-spoleczna/bydgoszcz-stawia-na-nowoczesnosc-w-swieta-w-miescie-nie-zabraknie-miejsc-do-selfie,135569.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-25T22:21:00+00:00"/>
    <meta property="og:title" content="Bydgoszcz stawia na nowoczesność. W święta w mieście nie zabraknie miejsc do... selfie"/>
    <meta property="og:description" content="Świetlne girlandy i bramy, przystrojona choinka na Starym Rynku, a także oryginalne iluminacje świetlne w centrum i bajkowy jarmark z zimowym miasteczkiem na Placu Teatralnym – święta w Bydgoszczy będą w tym roku naprawdę magiczne. Właśnie ruszyły prace związane z przystrajaniem miasta."/>
  </head>
  <body>
    <article>
      <h1>Bydgoszcz stawia na nowoczesność. W święta w mieście nie zabraknie miejsc do... selfie</h1>
      <address><time datetime="2019-11-25T22:21:00+00:00">25 Nov 2019, 22:21</time> by <a rel="author">JS  </a></address>
      <h4>Świetlne girlandy i bramy, przystrojona choinka na Starym Rynku, a także oryginalne iluminacje świetlne w centrum i bajkowy jarmark z zimowym miasteczkiem na Placu Teatralnym – święta w Bydgoszczy będą w tym roku naprawdę magiczne. Właśnie ruszyły prace związane z przystrajaniem miasta.</h4>
      <hr/>
      <p>W tym roku na zrewitalizowanej płycie Starego Rynku pojawią się nowe ozdoby świąteczne. Jedną z nich będzie stylizowany na lata 20-ste samochód w formie iluminacji. W nowej lokalizacji na płycie Rynku stanie żywa choinka – zostanie ustawiona w osi ulicy Mostowej. Drzewko zostanie przystrojone w świąteczne elementy i oświetlone ciepłym światłem. Pod choinką znajdą się także iluminowane prezenty. <br/> <br/>Nowością będą także świecące po zmroku anielskie skrzydła. Będą one doskonałym tłem do zrobienia sobie zdjęć w świątecznej scenografii Bydgoszczy. Jedna para stanąć ma w przestrzeni Jarmarku Świątecznego, druga – na Starym Rynku. Pojawi się również duży stylizowany fotel do selfie, na którym będzie można siadać. <br/> <br/>Tradycyjnie, pojawi się także iluminacja ruchomych obrazów na ratuszu. Wyjątkowe ozdoby będą także na wszystkich latarniach na Starym Rynku. <br/>Z kolei w zachodniej części Starego Rynku stanie tradycyjna szopka bożonarodzeniowa. Drewniane figury wykonane zostały przez uczniów bydgoskiego Plastyka.  <br/> <br/>Tradycyjnie udekorowany zostaną również słupy oświetleniowe m.in. na ul. Gdańskiej, Dworcowej, Focha, Jagiellońskiej, Mostowej i Wyspie Młyńskiej. Podobnie jak w zeszłym roku, ulica Długa zostanie przystrojona w iluminacje w formie przewieszek nad ulicą w kształcie bydgoskich spichrzy. <br/> <br/>Iluminacjami świetlnymi udekorowany będzie także Jarmark Świąteczny, który rozpocznie się 6 grudnia. Właśnie ruszyły prace związane z montażem drewnianych domków. </p>
    </article>
  </body>
</html>