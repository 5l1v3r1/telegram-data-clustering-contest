<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/216064/Roffelende-dreun-gehoord-in-omgeving-Hoogezand"/>
    <meta property="og:site_name" content="RTV Noord"/>
    <meta property="article:published_time" content="2019-11-25T22:02:00+00:00"/>
    <meta property="og:title" content="'Roffelende dreun' gehoord in omgeving Hoogezand"/>
    <meta property="og:description" content="Meerdere mensen in de buurt van Hoogezand hebben maandagavond een dreun gevoeld en gehoord. Ze melden het via de bevingsmelder van RTV Noord."/>
  </head>
  <body>
    <article>
      <h1>'Roffelende dreun' gehoord in omgeving Hoogezand</h1>
      <address>
        <time datetime="2019-11-25T22:02:00+00:00">25 Nov 2019, 22:02</time>
      </address>
      <p>Hoewel het KNMI geen beving heeft geregistreerd, spreken de melders even na 22.00 uur van 'een roffelende dreun' en 'een knal en trilling door het huis'. Een klein half uur later is het weer raak: 'Alsof er iets verplaatst werd in huis, met rammelende deuren.'</p>
      <p>Mogelijk zijn de dreunen het gevolg van oefeningen met F-16's vanaf Vliegbasis Leeuwarden. Deze week wordt er in de avonduren (tot 23.00 uur) gevlogen boven het noorden en oosten van het land. In het donker vliegen is onderdeel van de training.</p>
      <p>In het verleden is het vaker voorgekomen dat een F-16 door de geluidsbarri√®re vloog en dat daar melding van kwam op de bevingsmelder.</p>
    </article>
  </body>
</html>