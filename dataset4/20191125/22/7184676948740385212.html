<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/25/homchak-otsinyv-zagrozu-shyrokoyi-agresiyi-rosiyi-proty-ukrayiny/"/>
    <meta property="og:site_name" content="Народна Правда"/>
    <meta property="article:published_time" content="2019-11-25T22:49:55+00:00"/>
    <meta property="og:title" content="Хомчак оцінив загрозу широкої агресії Росії проти України"/>
    <meta property="og:description" content="Начальник Генерального штабу – головнокомандувач Збройних сил України генерал-лейтенант Руслан Хомчак розповів про основні загрози, які зараз постали перед країною."/>
  </head>
  <body>
    <article>
      <h1>Хомчак оцінив загрозу широкої агресії Росії проти України</h1>
      <h2>Перед Україною багато загроз, - Хомчак</h2>
      <address>
        <time datetime="2019-11-25T22:49:55+00:00">25 Nov 2019, 22:49</time>
      </address>
      <p>Начальник Генерального штабу – головнокомандувач Збройних сил України генерал-лейтенант <a href="https://narodna-pravda.ua/2019/11/25/yak-ukrayina-mozhe-povernuti-sobi-krim-nazvano-yedinij-sposib/">Руслан Хомчак</a> розповів про основні загрози, які зараз постали перед країною та оцінив небезпеку широкої агресії Росії проти України.</p>
      <p>Про це повідомляє НАРОДНА ПРАВДА із посиланням на <a href="https://www.ukrinform.ua/rubric-ato/2824697-ruslan-homcak-nacalnik-genstabu-golovnokomanduvac-zsu.html?fbclid=IwAR2WNCJ2snyDbTf3OpqBUzInsayYjHJFhWK35MK9Kl1Bc44uJD5mW5jQ_Pg">Укрінформ.</a></p>
      <p>Loading...</p>
      <p>“Я буду відповідати на це питання як військова людина. Тому що перед Україною багато загроз, і не всі вони полягають у військовій сфері. Загрози залишаються всі ті, що були й раніше”, – зазначив Хомчак.</p>
      <p>Він пояснив, чому вважає, що ризик широкої агресії Росії проти України на даний час є не надто високим.</p>
      <p>“У дискусіях, котрі ведуться на різних телевізійних шоу, наше суспільство чомусь хапається за найгірший варіант, що Росія може здійснити широку агресію, і починають думати, що все – завтра вже розпочнеться ця агресія. На моє переконання, і виходячи з того, що аналізує Генеральний штаб, ми прийшли до висновку, що відкрита військова агресія з боку Росії – не серед перших загроз, але є у переліку “крайніх” варіантів, хоча й найбільш віддалених”, – резюмував головнокомандувач ЗСУ.</p>
      <p>Нагадаємо, командувач Військово-морськими силами ЗС України Ігор Воронченко в ході III Міжнародної конференції з питань морської безпеки, яка проходить 14 листопада в Одесі, повідомив, що <a href="https://narodna-pravda.ua/2019/11/14/rosiya-gotuvalasya-bombarduvati-odesu-shokuyuchi-podrobitsi/">російська авіація під час військових навчань відпрацьовувала бомбардування Одеси.</a></p>
      <p>А тим часом прес-секретар російського президента Володимира Путіна Дмитро Пєсков вкотре повторив мантру про “іхтамнетів” і заявив, що <a href="https://narodna-pravda.ua/2019/11/21/putin-ziznavsya-pro-rosijskih-vijskovih-na-donbasi/">російських військ на Донбасі нібито “не було і немає”.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>