<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.matichon.co.th/region/news_1768597"/>
    <meta property="og:site_name" content="มติชนออนไลน์"/>
    <meta property="article:published_time" content="2019-11-25T22:44:57+00:00"/>
    <meta property="og:title" content="หนุ่มดัตช์ ปลื้มน้ำใจคนสุราษฎร์ ลืมกระเป๋าเงินได้คืน"/>
    <meta property="og:description" content="เมื่อวันที่ 25 พฤศจิกายน นายอวิรุทธ์ ชูมี นายท่าเดินรถตู้บริษัทพันทิพย์(1970) จำกัด อ.เมือง จ.สุราษฎร์ธานี ได้ประสานจากนายธีรวัฒน์ แก้วนพคุณ อายุ 31 ปี พนักงานขับรถตู้โดยสารเส้นทางสุราษฎร์ธานี-เขาสก ว่า มีผู้โดยสารนักท่องเที่ยวชาวต่างประเทศลืมกระเป๋าเงินไว้ในรถตู้ได้เปิดพบชื่อนายบาส เวสเซส(Mr.Bas Wesseis) อายุ 27 ปี สัญชาติชาวเนเธอร์แลนด์ ที่ไปส่งที่สนามบินสุราษฎร์ธานี จึงประสานตำรวจท่องเที่ยวประจำสนามบินติดตามหาตัวจนพบแจ้งให้รอโดยนายอวิรุทธ์กับนายธีรวัฒน์ได้นำกระเป๋ามาส่งมอบคืน ซึ่งนายบาสดีใจเป็นอย่างมาก"/>
  </head>
  <body>
    <article>
      <h1>หนุ่มดัตช์ ปลื้มน้ำใจคนสุราษฎร์ ลืมกระเป๋าเงินได้คืน</h1>
      <address><time datetime="2019-11-25T22:44:57+00:00">25 Nov 2019, 22:44</time> by <a rel="author">matichon</a></address>
      <p>เมื่อวันที่ 25 พฤศจิกายน นายอวิรุทธ์ ชูมี นายท่าเดินรถตู้บริษัทพันทิพย์(1970) จำกัด อ.เมือง จ.สุราษฎร์ธานี ได้ประสานจากนายธีรวัฒน์ แก้วนพคุณ อายุ 31 ปี พนักงานขับรถตู้โดยสารเส้นทางสุราษฎร์ธานี-เขาสก ว่า มีผู้โดยสารนักท่องเที่ยวชาวต่างประเทศลืมกระเป๋าเงินไว้ในรถตู้ได้เปิดพบชื่อนายบาส เวสเซส(Mr.Bas Wesseis) อายุ 27 ปี สัญชาติชาวเนเธอร์แลนด์ ที่ไปส่งที่สนามบินสุราษฎร์ธานี จึงประสานตำรวจท่องเที่ยวประจำสนามบินติดตามหาตัวจนพบแจ้งให้รอโดยนายอวิรุทธ์กับนายธีรวัฒน์ได้นำกระเป๋ามาส่งมอบคืน ซึ่งนายบาสดีใจเป็นอย่างมาก</p>
      <p>นายธีรวัฒน์ กล่าวว่า นายบาส กับเพื่อนสาวขึ้นโดยสารเที่ยวแรกออกเดินทางจากอุทยานแห่งชาติเขาสก ตั้งแต่ช่วงเช้า โดยตนได้ไปส่งที่สนามบินสุราษฎร์ธานี หลังจากทยอยส่งผู้โดยสารจนหมดจึงได้นำรถกลับไปมายังท่าเดินรถทำความสะอาดจนพบกระเป๋าใบดังกล่าว โดยคิดว่านักท่องเที่ยวต้องรออยู่จึงรีบประสานให้ติดตามหาตัวและรีบนำไปส่งคืนให้</p>
      <p>ด้านนายบาส กล่าวว่า รู้สึกดีใจและประทับใจน้ำใจคนไทยเป็นอย่างมากที่ได้นำกระเป๋ามาคืน เนื่องจากมีเอกสารสำคัญและเงินไทย 4,000 กว่าบาท ส่วนเพื่อนสาวได้ขึ้นเครื่องเดินทางไปก่อนแล้ว อย่างไรก็ตามรู้สึกประทับใจกับสถานที่ท่องเที่ยวของจังหวัดสุราษฎร์ธานีโดยเฉพาะการท่องเที่ยวทางธรรมชาติ จะเดินทางมาเยือนอีก</p>
      <figure>
        <img src="https://www.matichon.co.th/wp-content/uploads/2019/11/S__15712323.jpg"/>
      </figure>
    </article>
  </body>
</html>