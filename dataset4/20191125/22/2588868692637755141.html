<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ta3.com/clanok/1170066/muz-sa-vlamal-do-bytu-82-rocnej-kulturistky-zlomila-o-neho-stol.html"/>
    <meta property="og:site_name" content="TA3.com"/>
    <meta property="article:published_time" content="2019-11-25T22:58:00+00:00"/>
    <meta property="og:title" content="Muž sa vlámal do bytu 82-ročnej kulturistky, zlomila o neho stôl"/>
    <meta property="og:description" content="Willie Murphyová uviedla, že sa vo štvrtok chystala práve do postele, keď jej na dvere zabúchal muž a povedal, že potrebuje sanitku. Zavolala políciu, ale..."/>
  </head>
  <body>
    <article>
      <h1>Muž sa vlámal do bytu 82-ročnej kulturistky, zlomila o neho stôl</h1>
      <h2>Willie Murphyová uviedla, že sa vo štvrtok chystala práve do postele, keď jej na dvere zabúchal muž a povedal, že potrebuje sanitku. Zavolala políciu, ale dvere neotvorila. Vtedy sa muž vlámal do domu.</h2>
      <address>
        <time datetime="2019-11-25T22:58:00+00:00">25 Nov 2019, 22:58</time>
      </address>
      <p>Vlamač v americkom meste Rochester nerátal s tým, že 82-ročná žena, ktorá žije sama, je kulturistka s nervami z ocele.</p>
      <p>
        <a href="https://twitter.com/sethpalmer3/status/1197994160768180224">https://twitter.com/sethpalmer3/status/1197994160768180224</a>
      </p>
      <p>Povedala, že ho ovalila stolom, ktorý o neho zlomila. Do očí mu nastriekala šampón a mlátila ho metlou, kým dorazila polícia. <b>"Vybral si zlý dom na vlámanie,"</b> konštatovala. Dvadsaťosemročného muža museli ošetriť v nemocnici. Policajti zverejnili na Twitteri selfie s Murphyovou a označili ju za <b>"tvrdú ako kremeň"</b>.</p>
      <p>
        <a href="https://twitter.com/RochesterNYPD/status/1198987973125169153">https://twitter.com/RochesterNYPD/status/1198987973125169153</a>
      </p>
      <p>Dôchodkyňa navštevuje takmer každý deň posilňovňu a podľa vlastných slov zdvihne v mŕtvom ťahu 100 kilogramov.</p>
    </article>
  </body>
</html>