<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/216063/Schiermonnikoog-houdt-ruim-1-miljoen-euro-over-aan-verkoop-Eneco"/>
    <meta property="og:site_name" content="RTV Noord"/>
    <meta property="article:published_time" content="2019-11-25T22:18:00+00:00"/>
    <meta property="og:title" content="Schiermonnikoog houdt ruim 1 miljoen euro over aan verkoop Eneco"/>
    <meta property="og:description" content="Schiermonnikoog houdt zo'n 1,3 miljoen euro over aan de verkoop van energiebedrijf Eneco aan de Japanse bedrijven Mitsubishi en Chubu."/>
  </head>
  <body>
    <article>
      <h1>Schiermonnikoog houdt ruim 1 miljoen euro over aan verkoop Eneco</h1>
      <address>
        <time datetime="2019-11-25T22:18:00+00:00">25 Nov 2019, 22:18</time>
      </address>
      <p>Maandag werd bekend dat Eneco voor 4,1 miljard euro wordt verkocht. Schiermonnikoog heeft volgens de <a href="https://nos.nl/artikel/2312031-verkoop-eneco-levert-dordrecht-3100-euro-per-inwoner-op-haarlemmermeer-21-euro.html">NOS</a> 1633 aandelen. De opbrengst per inwoner wordt geschat op 1408 euro.</p>
      <p>Schiermonnikoog is niet de enige gemeente die geld overhoudt aan de verkoop van Eneco. In totaal krijgen 44 gemeenten geld. Rotterdam wordt het rijkste van de verkoop. Die gemeente krijgt naar schatting 1,3 miljard euro.</p>
      <p>De gemeente Dordrecht krijgt het meeste geld per inwoner van de gemeente: zo'n 3100 euro. Haarlemmermeer krijgt 21 euro per hoofd van de bevolking.</p>
      <h3>Driekwart moet voor zijn</h3>
      <p>Overigens is het nog niet helemaal zeker dat de verkoop aan de Japanse bedrijven doorgaat. De gemeenten moeten als aandeelhouder nog hun toestemming geven over de verkoop van Eneco.</p>
      <p>Alle raadsleden in de gemeenten krijgen voor het einde van dit jaar een pakket documenten waarop ze hun beslissing baseren. Ze hebben daarna veertig dagen de tijd om de overname goed te keuren. Als een groep gemeenten met samen driekwart van de aandelen voor de verkoop is, dan gaat het door.</p>
    </article>
  </body>
</html>