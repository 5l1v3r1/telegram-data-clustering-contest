<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/narodnogo-deputata-iz-sudymistyu-za-zgvaltuvannya-vyklyuchyly-z-partiyi-sluga-narodu.html"/>
    <meta property="og:site_name" content="1NEWS"/>
    <meta property="article:published_time" content="2019-11-25T22:39:29+00:00"/>
    <meta property="og:title" content="Народного депутата із судимістю за згвалтування виключили з партії “Слуга народу”"/>
    <meta property="og:description" content="Народного депутата із судимістю за згвалтування виключили з партії &quot;Слуга народу&quot;"/>
  </head>
  <body>
    <article>
      <h1>Народного депутата із судимістю за згвалтування виключили з партії “Слуга народу”</h1>
      <h2>Про це сказав Президент України Володимир Зеленський</h2>
      <address>
        <time datetime="2019-11-25T22:39:29+00:00">25 Nov 2019, 22:39</time>
      </address>
      <figure>
        <img src="https://1news.com.ua/wp-content/uploads/2019/11/3-18.jpg"/>
      </figure>
      <p>Вже третього народного депутата — Романа Іванісова — було виключено зі “Слуги народу”, у партії продовжується очищення.</p>
      <p>Про це сказав Президент України Володимир Зеленський у відеозверненні, – інформує 1NEWS.</p>
      <p>“Третього депутата по кількості було виключено з партії „Слуга Народу“, і ми цим пишаємось, тому що у нас продовжується очищення, тому що ми дійсно партія народна, ми служимо народу України. Ми набрали звичайних людей з народу і завжди казали — якщо ми будемо знаходити щось кримінальне, якісь будуть новини про договорняки чи якісь кримінальні справи… коли будемо знаходити таких людей, ми будемо виключати, тому що у нас монобільшість”, — сказав Президент.</p>
      <p>З його слів, найголовніше це “не кількість депутатів, а щоб це були порядні, чесні, професійні люди”.</p>
      <p>Нагадаємо, нардеп Роман Іванісов в 1996 році був засуджений за згвалтування неповнолітньої і відбув покарання у вигляді 2 років 6 місяців в колонії загального режиму.</p>
      <p>Джерело: <a href="https://www.unn.com.ua/uk/news/1837756-ivanisova-viklyuchili-zi-slugi-narodu-zelenskiy">УНН</a></p>
    </article>
  </body>
</html>