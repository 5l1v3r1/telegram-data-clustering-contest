<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/171239/predsednik-vucic-doktoratu-sinise-malog-velikog-danila-kisa-optuzili-plagijat"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T22:15:00+00:00"/>
    <meta property="og:title" content="Predsednik Vučić o doktoratu Siniše Malog: I velikog Danila Kiša optužili su za plagijat"/>
    <meta property="og:description" content="Predsednik Srbije Aleksandar Vučić prokomentarisao je i odluku Etičkog odbora Beogradskog univerziteta u vezi sa doktoratom Siniše Malog."/>
  </head>
  <body>
    <article>
      <h1>Predsednik Vučić o doktoratu Siniše Malog: I velikog Danila Kiša optužili su za plagijat</h1>
      <h2>Predsednik Srbije Aleksandar Vučić prokomentarisao je i odluku Etičkog odbora Beogradskog univerziteta u vezi sa doktoratom Siniše Malog.</h2>
      <address><time datetime="2019-11-25T22:15:00+00:00">25 Nov 2019, 22:15</time> by <a rel="author">Republika</a></address>
      <p>- Oni bi sada da se bave Sinišinom diplomom, pa će onda preći na Nebojšinu diplomu... Siniša je vrlo sposoban mladi čovek. Setite se, čak i velikom Danilu Kišu nekada su dovodili diplomu u pitanje. On je napravio političku grešku, a za to znamo Marić i ja. Ali svi znaju za dela velikog Kiša, i za Rane jade i sva ostala dela. Tako će i Malog pamtiti po finansijskim rezultatima i delima. Daleko od toga da poredim njih dvojicu, samo navodim primer - objasnio je predsednik i dodao:</p>
      <p>- U vreme diktature i autokratije doneta je jedna ovakva odluka i zato sam srećan što su oni očekivali da će odluka Rektorata biti drugačija. Isto tako prozivaju i Nebojšu što je studirao na Megatrendu. Potrebni su nam i privatni univerziteti. Cela kampanja protiv Siniše i Nebojše je samo zato što su smeli da kažu koliko je Đilas para ukrao - podvukao je predsednik</p>
      <p>On je naveo i da će predložiti da država plati digitalizaciju svih doktorata.</p>
      <p>- Da svaki građanin može da uđe i pročita recimo Pajtićev doktorat pa da se onda ljudi opredeljuju prema činjenicama. Pitanje akademske čestitosti veoma je bitno. Ja znam koliko sam se mučio da bih dobio desetku kod Vesne Rakić, mog političkog protivnika. Ali jako mi je bitno da sam uspeo. A da li se neko zapitao kako je uradio diplomski Boško Obradović koji je položio pred članom svoje političke stranke?! - objasnio je Vučić.</p>
      <related>
        <h4>Pročitajte još:</h4>
        <a href="http://republika.rs/vesti/srbija/171238/Odlicne-vesti-bracne-parove-Vucic-otrkio-koliko-biti-drzava-pomoci-mladima"/>
        <a href="http://republika.rs/vesti/srbija/171219/VUCIC-CIRILICI-SVOM-ZDRAVLJU-Imam-hronicne-probleme-ali-sam-navikao"/>
        <a href="http://republika.rs/vesti/srbija/171163/SIPTARI-NACISTO-GUBE-KONTROLU-Samoopredeljenje-Vucic-nepozeljan-Albaniji"/>
        <a href="http://republika.rs/vesti/srbija/170855/STA-Zagrebu-hvale-Vucica-Posvadjao-Tiranu-Pristinu-lider-Balkanu"/>
        <a href="http://republika.rs/vesti/srbija/170798/PREDSEDNIK-POTVRDIO-Srbija-Sretenje-usvaja-kljucan-dokument-buducnost"/>
      </related>
      <p>Vučić se osvrnuo i na napade na ministra unutrašnjih poslova Nebojšu Stefanovića zbog studija na Megatrendu.<br/><br/>- Mnogi iz ranije vlasti su se hvalili i išli kod vlasnika Megatrenda, od Tadića do Ivice. Ja nikada. Ne bih se stideo i da sam išao, ali nisam nikada bio. Dok su uzimali pare od tog čoveka, bio im je dobar - rekao je on.<br/><br/>Vučić je kazao da nije zeleo gašenje tog privatnog univerziteta, kao ni bilo kojeg drugog.<br/><br/>Istakao je da želi da privatni univerzitetu rastu, iako ne mogu danas da se mere sa drzavnim, ali su potrebni, snazniji.<br/><br/>- Nemojte da ih rušimo i ubijamo. Šta ćemo da radimo sa diplomama Vuka Vučurevića, on je isto završio Megatrend, šta sa Markom Ðurišićem, da im kazemo ''ne valja vam diploma'', da se samo iživljavamo kao oni nad Nebojšom i Sinišom, jer su se drznuli da kažu koliko je Ðilas krao para. Samo zbog toga se vodi kampanja protiv njih - rekao je on.<br/><br/>Vučić je podvukao značaj akademske čestitosti, ukazujući da zna koliko se on kao student mučio da dobije 10 kod tadašnje svoje profesorke, a sada političkog protivnika, Vesne Rakić-Vodinelić.<br/><br/>- Danima i noćima sam morao da čitam knjigu da bih mogao da prođem. Kod nje i kod Labusa, i mnogih drugih koji su mislili drugačije od mene. Politička čestitost ne sme da bude politički instrument - podvukao je on.<br/><br/>Jer, kaže, nije od onih što mogu jednom da pročitaju i sve zapamte.<br/><br/>- Što rekao jednom Zoran Živković za mene: ''Vučić je glup, ali mnogo vredan, a ti su najopasniji" - rekao je Vučić, uz osmeh.</p>
    </article>
  </body>
</html>