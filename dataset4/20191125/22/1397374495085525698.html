<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/vanja-marinkovic-veoma-motivisan-izlazi-pred-delije-ali-sta-mu-se-ne-dopada-u-njegovom-partizanu-393754.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-25T22:45:00+00:00"/>
    <meta property="og:title" content="Vanja Marinković veoma motivisan izlazi pred ''delije'', ali šta mu se ne dopada u njegovom Partizanu?"/>
    <meta property="og:description" content="Bar nakratko, Vanja se vraća u Beograd i halu ''Pionir''."/>
  </head>
  <body>
    <article>
      <h1>Vanja Marinković veoma motivisan izlazi pred ''delije'', ali šta mu se ne dopada u njegovom Partizanu?</h1>
      <h2>Bar nakratko, Vanja se vraća u Beograd i halu ''Pionir''.</h2>
      <address><time datetime="2019-11-25T22:45:00+00:00">25 Nov 2019, 22:45</time> by <a rel="author">Darko Mitrović</a></address>
      <p><b>U četvrtak od 19 časova, Crvena zvezda će odmeriti snage sa Valensijom u 11. kolu Evrolige.<br/></b><br/>Jedan od aduta španskog tima biće doskorašnji bek Partizana <b>Vanja Marinković</b>, koji posle nekoliko meseci u Španiji priznaje da mu nedostaje srpska košarkaška atmosfera. <br/><i><br/></i><i>''Spreman sam za vreo doček navijača Zvezde. Moram da priznam da mi malo nedostaje vređanje i zviždanje sa tribina, na koje sam navikao u Srbiji.<br/></i><i><br/></i><i>U Španiji ljudi dođu na utakmicu da bi uživali u košarci i eventualno aplaudirali kada je dobar potez.<br/></i><i><br/></i><i>To je neka druga dimenzija, u odnosu na ambijent kod nas, gde je na tribinama uvek pitanje života ili smrti. Srbi drugačije doživljavaju košarku'',</i> objašnjava Marinković u razgovoru za ''<anchor name=""/><a href="http://www.novosti.rs/vesti/sport.295.html:832334-Marinkovic-za-Novosti-Nedostaje-mi-navijanje-u-Srbiji-spreman-sam-za-vreo-docek-pristalica-Zvezde">Novosti'</a>'. <br/><br/>Nada se pobedi, a koliko je motivisan pred duel sa Zvezdom, dovoljno govori ova njegova rečenica: <br/><br/><i>''Za mene bi taj trijumf bio draži nego bilo koji drugi''</i>. <br/><br/>Naravno, Marinković pomno prati i igre svojih doskorašnjih klupskih drugova u Partizanu, ali priznaje i da letos sastavljen tim baš i nije po njegovom ukusu. <br/><i><br/></i><i>''Ne sviđa mi se to što je mnogo stranaca u timu. Ne volim da vidim to na terenu, jer sam siguran da u mom bivšem klubu ima mesta za mlade srpske igrače.<br/></i><i><br/></i><i>Čujem se sa saigračima koji su ostali. Želim im da igraju sve bolje, da obezbede plej-of ABA lige, da uđu među osam u Evrokupu'',</i> poručio je Marinković.</p>
      <p>Izvor: Sportske.net, novosti.rs</p>
      <related>
        <h4>Povezane vesti</h4>
        <a href="https://www.sportske.net/vest/kosarka/snazna-poruka-u-programu-uzivo-zasto-bi-srpski-klubovi-i-dalje-igrali-aba-ligu-393752.html"/>
        <a href="https://www.sportske.net/vest/kosarka/sakota-odmah-odgovorio-ljutitom-pavicevicu-393747.html"/>
        <a href="https://www.sportske.net/vest/kosarka/neocekivana-reakcija-trenera-mornara-posle-poraza-od-zvezde-delije-ce-ispastati-393743.html"/>
        <a href="https://www.sportske.net/vest/kosarka/partizanov-novitet-ostoja-i-15-grobara-i-tako-na-svakih-15-dana-393741.html"/>
      </related>
    </article>
  </body>
</html>