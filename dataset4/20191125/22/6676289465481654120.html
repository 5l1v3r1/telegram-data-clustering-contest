<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/dorin-marcu-disparut-calarasi-327635.html"/>
    <meta property="og:site_name" content="Observator"/>
    <meta property="article:published_time" content="2019-11-25T22:19:00+00:00"/>
    <meta property="og:title" content="Apel urgent pentru găsirea lui Dorin Marcu, un băiat dispărut de 5 zile în condiţii bizare (Video)"/>
    <meta property="og:description" content="Dorin Marcu, un tânăr în vârstă de 22 de ani, din Lehliu Gară, judeţul Călăraşi, a dispărut în condiţii bizare, în timp ce se afla la volanul maşinii sale, un Citroen C3 cu numerele AR-77-RAL. Familia face un apel la populaţie pentru..."/>
  </head>
  <body>
    <article>
      <h1>Apel urgent pentru găsirea lui Dorin Marcu, un băiat dispărut de 5 zile în condiţii bizare (Video)</h1>
      <address><time datetime="2019-11-25T22:19:00+00:00">25 Nov 2019, 22:19</time> by <a rel="author">Cristian Ionescu</a></address>
      <p>
        <b>
          <b>Dorin Marcu, un tânăr în vârstă de 22 de ani, din Lehliu Gară, judeţul Călăraşi, a dispărut în condiţii bizare, în timp ce se afla la volanul maşinii sale, un Citroen C3 cu numerele AR-77-RAL. Familia face un apel la populaţie pentru a-l găsi pe băiat, temându-se să nu i se fi întâmplat ceva.</b>
        </b>
      </p>
      <p>Băiatul a plecat de la locuinţa unui prieten în noaptea de 21 noiembrie, după ce s-ar fi certat la telefon cu iubita sa. Tânăra ar fi folosit un limbaj care l-a deranjat pe Dorin, acesta atrăgându-i atenţia că nu e ok să vorbească aşa, apoi ar fi început să se certe, după care tânărul a plecat cu maşina.</p>
      <h3>Dorin Marcu, un tânăr de 22 de ani, a dispărut în condiţii bizare</h3>
      <p>Dorin Marcu, un tânăr de 22 de ani din Lehliu Gară, a dispărut fără urmă în noaptea de 20/21 noiembrie 2019, la scurt timp după ce a părăsit locuința unui prieten din Dor Mărunt, unde și-a petrecut timpul  înaintea dispariției, informează <a href="https://calarasipress.ro/lehliu-gara-dorin-un-tanar-de-22-de-ani-a-disparut-fara-urma">calarasipress.ro</a>.</p>
      <p>Potrivit presei locale, tânărul a plecat din casa amicului după ce a avut o discuție aprinsă la telefon cu iubita lui, care se afla în internatul unui liceu din municipiul Călărași. Potrivit lui Marian Marcu, fratele băiatului dispărut, între cei doi a apărut un conflict din cauza unor cuvinte vulgare folosite de iubita lui. Băiatul nu ar fi fost de acord cu un astfel de limbaj și de aici ar fi pornit cearta.</p>
      <figure>
        <iframe src="https://www.youtube.com/embed/dV6LjWanCIk" width="640" height="360" data-service="Youtube" scrolling="no"/>
      </figure>
      <p>Ulterior, tânărul a dispărut subit, dispariţia fiind anunţată de tatăl său, în ziua următoare. Mai multe echipe de oameni din localitate, rude, prieteni și cunoscuți au pornit în căutarea tânărului, fiind verificate zonele din apropierea localității Dor Mărunt, dar și drumul de legătură dintre Dragoș Vodă și Cuza Vodă, fără rezultat.</p>
      <p>Ultima locație a tânărului dispărut a fost dată în localitatea Dragalina, județul Călărași.</p>
      <h3>Poliţiştii îl caută şi ei pe tânăr, fără rezultat</h3>
      <p>Polițiștii desfășoară activități pentru găsirea unui tânăr în vârstă de 22 de ani, din comuna Dor Mărunt, județul Călărași, care a plecat de la domiciliu.În noaptea de 20/21.11.2019, Marcu Dorin a plecat din localitatea Dor Mărunt, înjurul orei 03:00, la volanul autoturismului marca Citroen C3 cu numărul deînmatriculare AR 77 RAL, într-o direcție necunoscută, iar de la acea data nu a mai luat legătura cu membrii familiei și nu a mai putut fi contactat.</p>
      <figure>
        <iframe src="https://www.youtube.com/embed/Dbs5T4-Uk3A" width="640" height="360" data-service="Youtube" scrolling="no"/>
      </figure>
      <p>Semnalmente Înălțime: 175 cm, greutate: 65 kg, culoare piele: alba, corpolență: atletic, conturfață: oval, înălțime frunte: mijlocie, înclinare frunte: verticală, culoare ochi: căprui,forma urechi: triunghiulară, mărime urechi: mijlocii, profil nas: drept, mărime nas:mijlociu, mărime gura: mică, grosime buze: subțiri.La data dispariției, acesta era îmbrăcat cu o geaca de fâș de culoare galben, iar în picioare purta pantofi sport tip adidas.</p>
      <p>Oricine poate oferi detalii cu privire la persoana dispărută este rugat sa apeleze Serviciul de Urgență 112, să contacteze cea mai apropiată unitate de poliție, sau să lase un mesaj pe <a href="https://www.facebook.com/ObservatorAntena1">pagina de Facebook Observator</a>.</p>
    </article>
  </body>
</html>