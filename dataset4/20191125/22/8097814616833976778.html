<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/het-gaat-helemaal-niet-goed-met-anderlecht-aanwinst-michel-vlap"/>
    <meta property="og:site_name" content="Voetbal24"/>
    <meta property="article:published_time" content="2019-11-25T22:00:00+00:00"/>
    <meta property="og:title" content="Het gaat helemaal niet goed met Anderlecht-aanwinst Michel Vlap"/>
    <meta property="og:description" content="Het gaat van kwaad naar erger voor Michel Vlap. RSC Anderlecht telde afgelopen de nodige miljoenen neer om Vlap weg te halen bij Heerenveen en aanvankelijk deed de Nederlander het nog goed. Ondertussen is de middenvelder volledig weggezakt."/>
  </head>
  <body>
    <article>
      <h1>Het gaat helemaal niet goed met Anderlecht-aanwinst Michel Vlap</h1>
      <address><time datetime="2019-11-25T22:00:00+00:00">25 Nov 2019, 22:00</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>Het gaat van kwaad naar erger voor Michel Vlap. RSC Anderlecht telde afgelopen de nodige miljoenen neer om Vlap weg te halen bij Heerenveen en aanvankelijk deed de Nederlander het nog goed. Ondertussen is de middenvelder volledig weggezakt.</b>
      </p>
      <p>Onder Vincent Kompany was Vlap eerst basisspeler, maar na enkele tegenvallende prestaties belandde hij steeds vaker op de bank. Onder Frank Vercauteren komt Vlap er helemaal niet meer aan te pas.</p>
      <p>Vercauteren uitte vlak na zijn komst kritiek op de werkethiek van Vlap en gebruikte de Nederlander nog maar nauwelijks. Zondag, tegen KV Kortrijk, bleef Vlap andermaal negentig minuten op de bank.</p>
      <h3>Beloften</h3>
      <p>Alsof dat nog niet erg genoeg was, moest Vlap maandagavond ook aantreden met de beloften van paars-wit. Veel pijnlijker kan het niet worden voor de man die afgelopen zomer nog één van de topaanwinsten van <a href="https://www.voetbal24.be/tag/Anderlecht">Anderlecht</a> was.</p>
      <figure>
        <iframe data-src="https://twitter.com/rscanderlecht/status/1199029297324924929?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>