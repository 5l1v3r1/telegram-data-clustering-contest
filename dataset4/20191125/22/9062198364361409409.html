<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3388897/ankarada-melih-gokcek-donemi-imar-tartismasi"/>
    <meta property="og:site_name" content="Milli Gazete"/>
    <meta property="article:published_time" content="2019-11-25T22:39:00+00:00"/>
    <meta property="og:title" content="Ankara’da Melih Gökçek dönemi imar tartışması!"/>
    <meta property="og:description" content="Ankara Büyükşehir Belediye Meclisi Kasım ayı toplantısı 16. oturumunda eski dönemde yapılan imar izinleri tartışmalara sebep oldu."/>
  </head>
  <body>
    <article>
      <h1>Ankara’da Melih Gökçek dönemi imar tartışması!</h1>
      <h2>Ankara Büyükşehir Belediye Meclisi Kasım ayı toplantısı 16. oturumunda eski dönemde yapılan imar izinleri tartışmalara sebep oldu.</h2>
      <address>
        <time datetime="2019-11-25T22:39:00+00:00">25 Nov 2019, 22:39</time>
      </address>
      <p> AKP’li Mamak Belediye Başkanı Murat Köse, oturumda “Ben bir dönem burada Meclis üyeliği yaptım. Eskiden burada imar konularında yapılanları anlatayım mı? Eski yaptıklarımızı anlatacağız” dedi. Açıklama Ankara’da 23 yıl belediye başkalığı yapan Melih Gökçek’i akıllara getirdi.<br/>Ankara Büyükşehir Belediye Başkanı Mansur Yavaş başkanlığında toplanan Büyükşehir Belediye Meclisi Kasım ayı toplantısı 16. oturumuna imar izinleri tartışması damga vurdu. Mamak Belediye Başkanı Murat Köse, Meclis kürsüsünde yaptığı konuşmada, AKP döneminde yapılan imar faaliyetleri ile ilgili açıklamalarda bulundu.</p>
      <p>Köse konuşmasında, “İYİ Parti Grup Başkan Vekili konuşmasında eski yaptıklarımızı anlatmamızı söyledi. Bu çok doğru. Eski Meclis’te yaptıklarımızı burada sırayla anlatacağız size. Eski yaptıklarımız derken, ben burada bir dönem Meclis Üyeliği yaptım. Eskiden imar konularında yapılan şeyleri de anlatayım mı? Siz bunları da istiyor musunuz? Siz hodri meydan dediğiniz için biz de hodri meydan diyoruz. Eski yaptıklarımızı, bir takım insanların imar konusunda neler yaptığını anlatacağız inşallah” dedi.</p>
      <h3>AKP’Lİ BAŞKANIN SÖZLERİ AKILLARA GÖKÇEK DÖNEMİNİ GETİRDİ</h3>
      <p>Murat Köse’nin Belediye Meclisi kürsüsünden kendi dönemlerini eleştirdiği konuşma akıllara AKP yönetimi tarafından görevinden alınan Melih Gökçek’i getirdi. Gökçek’in döneminde imar konusunda yaptıklarını dönemin AKP Sözcüsü Bülent Arınç, “Gökçek Ankara’yı parsel parsel sattı” ifadeleriyle eleştirmişti.</p>
    </article>
  </body>
</html>