<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/171244/predsednika-prisluskuju-evo-kako-vucic-odgovorio-maricevo-pitanje-aferi-spijuniranje"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T22:32:00+00:00"/>
    <meta property="og:title" content="DA LI PREDSEDNIKA PRISLUŠKUJU?! Evo kako je Vučić odgovorio na Marićevo pitanje o aferi &quot;Špijuniranje&quot;"/>
    <meta property="og:description" content="Predsednik Srbije Aleksandar Vučić otkrio je da u Srbiji postoji razgranata mreža stranih obaveštajaca, od kojih su najaktivnije one iz regiona."/>
  </head>
  <body>
    <article>
      <h1>DA LI PREDSEDNIKA PRISLUŠKUJU?! Evo kako je Vučić odgovorio na Marićevo pitanje o aferi "Špijuniranje"</h1>
      <h2>Predsednik Srbije Aleksandar Vučić otkrio je da u Srbiji postoji razgranata mreža stranih obaveštajaca, od kojih su najaktivnije one iz regiona.</h2>
      <address><time datetime="2019-11-25T22:32:00+00:00">25 Nov 2019, 22:32</time> by <a rel="author">Republika</a></address>
      <p>Uz to, predsednik je odgovorio i na konkretno pitanje Marića da li ga (Vučića) prisluškuju.</p>
      <p>- Srbija je nezavisna i suverena zemlja. Ovo ima mnogo obaveštajaca koji pripadaju svim svetskim silama. Ono što je veoma važno je da je takođe strahovito razgranata mreža iz regionalnih zemalja. Ozbiljne i strateške stvari ne govorim telefonom. A tehničke stvari sigurno slušaju - rekao je predsednik i u istom dahu nastavio:</p>
      <p>- Neko bi morao da bude mnogo pametan da bi napravio psihološki profil. Ono što mene pogađa jeste da neko laže da je neko uzeo neke pare. A onda shvatim da je sve to zato što im je krivo. Vidite da čak i Kurti kaže: Agresivna srpska ekonomija. Već u januaru ćete moći da kažete da smo broj jedan. Ljudi treba da znaju, ovaj snimak špijunski nije naš. Mi imamo naše snimke. To je važno napomenuti -dodao je šef države.</p>
      <p>Kako je istakao, ono što ga brine je ogromna regionalna mreža protiv interesa Srbije.</p>
      <p>Imate one koji misle da nije greh ako pošaljete Amerikancima dnevni red Vlade, a imate i one poput mog oca koji misli da je manji greh ili nije uopšte greh ako to isto pošaljete Rusima. Jer on čovek voli Ruse. Nakon ove afere bilo je snažne ruske reakcije i ja sam im zahvalan na tome - objasnio je srpski predsednik.</p>
      <related>
        <h4>Pročitajte još:</h4>
        <a href="http://republika.rs/vesti/srbija/171239/Predsednik-Vucic-doktoratu-Sinise-Malog-velikog-Danila-Kisa-optuzili-plagijat"/>
        <a href="http://republika.rs/vesti/srbija/171242/Vucic-Samo-dva-mafijaska-ubistva-pocetka-godine"/>
        <a href="http://republika.rs/vesti/srbija/171238/Odlicne-vesti-bracne-parove-Vucic-otrkio-koliko-biti-drzava-pomoci-mladima"/>
      </related>
    </article>
  </body>
</html>