<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/25/kuleba-porushyv-pravyla-z-yavylysya-pershi-dani-slidstva/"/>
    <meta property="og:site_name" content="Народна Правда"/>
    <meta property="article:published_time" content="2019-11-25T22:27:01+00:00"/>
    <meta property="og:title" content="Кулеба порушив правила: з’явилися перші дані слідства"/>
    <meta property="og:description" content="Микола Кулеба, який напередодні потрапив разом із двома синами у ДТП у Чабанах, сам спричинив аварію, порушуючи правила дорожнього руху."/>
  </head>
  <body>
    <article>
      <h1>Кулеба порушив правила: з’явилися перші дані слідства</h1>
      <h2>Порушив правила якраз Микола Кулеба, – Мартиненко</h2>
      <address>
        <time datetime="2019-11-25T22:27:01+00:00">25 Nov 2019, 22:27</time>
      </address>
      <p>Перші дані слідства свідчать про те, що дитячий омбудсмен Микола Кулеба, який напередодні потрапив разом із двома синами <a href="https://narodna-pravda.ua/2019/11/24/top-chynovnyk-ukrayiny-razom-z-ditmy-potrapyv-u-strashnu-dtp/">у ДТП у Чабанах</a>, сам спричинив аварію, порушуючи правила дорожнього руху.</p>
      <p>Як повідомляє НАРОДНА ПРАВДА із посиланням на <a href="https://nv.ua/ukraine/events/dtp-s-kuleboy-sovetnik-avakova-soobshchil-pervye-dannye-sledstviya-novosti-ukrainy-50055610.html">НВ</a>, таку заяву зробив радник міністра внутрішніх справ Володимир Мартиненко.</p>
      <p>Loading...</p>
      <p>Він зазначив, що перші дані слідства вказують саме на провину омбудсмена.</p>
      <p>“За тими даними, які є на сьогоднішній день у слідства, порушив правила якраз Микола Кулеба”, – сказав Мартиненко.</p>
      <p>До слова, раніше відомий автогонщик Олексій <a href="https://narodna-pravda.ua/2019/11/25/tse-ne-vypadkovist-vidomyj-gonshhyk-prokomentuvav-dtp-z-kuleboyu/">Мочанов також заявив, що Кулеба злісно порушив правила</a>. Мочанов детально пояснив свою думку та додав, що дитячий омбудсмен має відновити автомобілі тим, хто постраждав внаслідок цієї аварії. Крім того, на думку автогонщика, Кулеба повинен перездати ПДР.</p>
      <p>Раніше повідомлялося, що Кулеба знаходиться в лікарні Феофанія. Він у свідомості, загрози його життю немає. У омбудсмена закрита черепно-мозкова травма, травма грудної клітки, травма живота, переломи ребер з обох боків, забій легенів і пневмоторакс (скупчення повітря, яке призводить до часткового або повного колапсу легенів). Натомість <a href="https://narodna-pravda.ua/2019/11/25/udar-pryjnyav-na-sebe-syn-vin-u-komi-ozvucheno-vsi-podrobytsi-dtp-z-kuleboyu/">його старший син Тимофій після ДТП перебуває в комі.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>