<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/521308-pozitivni-akciovy-uvod-tydne-v-usa/"/>
    <meta property="og:site_name" content="KurzyCZ"/>
    <meta property="article:published_time" content="2019-11-25T22:03:40+00:00"/>
    <meta property="og:title" content="Pozitivní akciový úvod týdne v USA"/>
    <meta property="og:description" content="Americké akcie dnes stoupaly od úvodu dne až do samého závěru obchodování. Rally, která trvá již od října tak stále nekončí a hlavní akciové indexy prolamují nová historická maxima."/>
  </head>
  <body>
    <article>
      <h1>Pozitivní akciový úvod týdne v USA</h1>
      <address><time datetime="2019-11-25T22:03:40+00:00">25 Nov 2019, 22:03</time> by <a rel="author">Patria</a></address>
      <p>Americké <a href="https://akcie-cz.kurzy.cz/">akcie</a> dnes stoupaly od úvodu dne až do samého závěru obchodování. Rally, která trvá již od října tak stále nekončí a hlavní akciové indexy prolamují nová historická maxima. Důvodem pokračujícího optimismu je dle mého názoru hlavně setrvačnost a víra, že obchodní válka se alespoň trochu uklidní. Je však situace opravdu blíže k pozitivnímu řešení? Odpověď na tuto otázku má na trzích aktuálně cenu <a href="https://zlato.kurzy.cz/">zlata</a>, hodně <a href="https://zlato.kurzy.cz/">zlata</a>. Blíží se konec roku a je možné, že vánoční tržby a očekávání dobrých prodejů, způsobí pokračování aktuálních růstů. Pokud však dohoda s Čínou nepřijde, může se trh jistě rychle vrátit o nějaké to patro níže.</p>
      <p>Nejlépe se dnes dařilo technologiím (<a href="https://akcie-cz.kurzy.cz/akcie/apple-inc-5564/">Apple</a> +1,8 %, <a href="https://www.kurzy.cz/akcie-usa/alphabet-inc-c-7671/">Alphabet</a> +0,9 %, Nvidia +4,9 %, <a href="https://akcie-cz.kurzy.cz/akcie/intel-corp-3654/">Intel</a> +2,1 %). Nadprůměrně si vedl i zdravotní sektor (<a href="https://www.kurzy.cz/akcie-usa/abbvie-inc-8000/">Abbvie</a> +2 %, <a href="https://www.kurzy.cz/akcie-usa/mylan-inc-7731/">Mylan</a> +4,2 %, Teva +4,8 %, <a href="https://www.kurzy.cz/akcie-usa/pfizer-inc-7441/">Pfizer</a> +0,9 %). Naopak nejslabším článkem dne byly telekomunikace (<a href="https://www.kurzy.cz/akcie-usa/at-and-t-inc-7006/">AT&amp;T</a> -1,4 %, Verizon -0,6 %).</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/482171-pozitivni-uvod-tydne-v-usa-5-2-2019/"/>
        <a href="https://www.kurzy.cz/zpravy/482153-pozitivni-uvod-tydne-v-usa/"/>
        <a href="https://www.kurzy.cz/tema/5391252.html"/>
        <a href="https://www.kurzy.cz/tema/5460138.html"/>
        <a href="https://www.kurzy.cz/zpravy/501047-trump-zaridil-pozitivni-uvod-tydne-na-wall-street/"/>
        <a href="https://www.kurzy.cz/tema/4867007.html"/>
        <a href="https://www.kurzy.cz/zpravy/514665-rozpacity-uvod-tydne-v-usa-8-10-2019/"/>
        <a href="https://www.kurzy.cz/tema/5640070.html"/>
        <a href="https://www.kurzy.cz/zpravy/482995-akciove-trhy-v-usa-preslapovaly-na-miste-i-v-uvodu-noveho-tydne/"/>
        <a href="https://www.kurzy.cz/zpravy/365717-akciove-trhy-v-uvodu-tydne-klesaji-5-5-2014/"/>
        <a href="https://zpravy.kurzy.cz/354817-evropa-v-uvodu-tydne-pozitivni-asie-pod-tihou-cinskych-narizeni/"/>
        <a href="https://www.kurzy.cz/tema/5157754.html"/>
      </related>
    </article>
  </body>
</html>