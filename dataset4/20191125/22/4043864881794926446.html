<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/26/7233018/"/>
    <meta property="og:site_name" content="Українська правда"/>
    <meta property="article:published_time" content="2019-11-25T22:19:44+00:00"/>
    <meta property="og:title" content="Світовий банк відреагував на підписання закону про незаконне збагачення"/>
    <meta property="og:description" content="Світовий банк привітав підписання президентом України Володимиром Зеленським закону про незаконне збагачення."/>
  </head>
  <body>
    <article>
      <h1>Світовий банк відреагував на підписання закону про незаконне збагачення</h1>
      <address>
        <time datetime="2019-11-25T22:19:44+00:00">25 Nov 2019, 22:19</time>
      </address>
      <p>Світовий банк привітав підписання президентом України Володимиром Зеленським закону про незаконне збагачення.</p>
      <p><b>Джерело:</b> facebook сторінка <a href="https://www.facebook.com/WorldBankUkraine/posts/2159117817728217?__tn__=-R">Світового банку </a></p>
      <p><b>Дослівно:</b> "Сьогодні Президент України підписав закон, який повертає кримінальну відповідальність за незаконне збагачення та запроваджує механізм цивільної конфіскації активів чиновників, які не можуть бути підтверджені їх законними доходами. </p>
      <p>Світовий банк вітає закон, який заповнює критичні прогалини в основних принципах протидії корупції в Україні, надавши НАБУ і САП потужний правовий інструмент у боротьбі з корупцією серед чиновників".</p>
      <p><b>Деталі:</b> У Світовому банку відзначили, що громадянська конфіскація допоможе стримувати корупцію шляхом обмеження матеріальних вигод, які "чиновники намагаються отримати, крадучи у громадян України".</p>
      <p>
        <b>Нагадаємо:</b>
      </p>
      <ul>
        <li>Сьогодні Володимир Зеленський підписав законопроєкт № 1031, який передбачає кримінальну відповідальність за незаконне збагачення.</li>
      </ul>
      <p>
        <b>Передісторія:</b>
      </p>
      <ul>
        <li>31 жовтня Верховна Рада проголосувала за повернення в Кримінальний кодекс статті, яка передбачає покарання за <a href="https://www.pravda.com.ua/news/2019/10/31/7230631/">незаконне збагачення</a>.</li>
        <li>У червні <a href="https://www.pravda.com.ua/news/2019/06/3/7217009/">Зеленський подавав </a>проект закону, яким пропонувалося карати держслужбовців за сумнівні активи.</li>
        <li>26 лютого Конституційний суд <a href="https://www.pravda.com.ua/news/2019/02/26/7207773/">визнав неконституційною </a>статтю 368-2 Кримінального кодексу, яка передбачає покарання для чиновників за незаконне збагачення.</li>
      </ul>
      <related>
        <a href="https://www.pravda.com.ua/news/2019/11/25/7233012/"/>
        <a href="https://www.pravda.com.ua/news/2019/11/25/7233010/"/>
        <a href="https://www.pravda.com.ua/news/2019/11/25/7233003/"/>
      </related>
    </article>
  </body>
</html>