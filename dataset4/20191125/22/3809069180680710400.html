<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/plus/diethni/article/1418580/mia-18hroni-mathitria-aytopyrpolithike-kai-pidixe-apo-parathyro-toy-sholeioy-tis"/>
    <meta property="og:site_name" content="+PLUS.gr"/>
    <meta property="article:published_time" content="2019-11-25T22:58:00+00:00"/>
    <meta property="og:title" content="Μια 18χρονη μαθήτρια αυτοπυρπολήθηκε και πήδηξε από παράθυρο του σχολείου της"/>
    <meta property="og:description" content="Μια 18χρονη μαθήτρια επιχείρησε να βάλει τέλος στη ζωή της, καθώς αρχικά αυτοπυρπολήθηκε και κατόπιν πήδηξε από το παράθυρο της τάξης της, σε ένα λύκειο στο Βιλμόμπλ, στα προάστια του Παρισιού."/>
  </head>
  <body>
    <article>
      <h1>Μια 18χρονη μαθήτρια αυτοπυρπολήθηκε και πήδηξε από παράθυρο του σχολείου της</h1>
      <h2>Μια 18χρονη μαθήτρια επιχείρησε να βάλει τέλος στη ζωή της, καθώς αρχικά αυτοπυρπολήθηκε και κατόπιν πήδηξε από το παράθυρο της τάξης της, σε ένα λύκειο στο Βιλμόμπλ, στα προάστια του Παρισιού.</h2>
      <address><time datetime="2019-11-25T22:58:00+00:00">25 Nov 2019, 22:58</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Η έφηβη, η οποία αντιμετώπιζε ψυχολογικά προβλήματα, έπεσε από το παράθυρο μιας αίθουσας του πρώτου ορόφου στο λύκειο Κλεμανσό το απόγευμα της Δευτέρας. Μεταφέρθηκε σε νοσοκομείο και η κατάστασή της κρίνεται πολύ σοβαρή.</p>
      <ul>
        <li>
          <b>
            <a href="https://www.facebook.com/GazzettaPlus/">Κάνε like στην σελίδα του Gazzetta.gr/plus στο Facebook για να είσαι ενημερωμένος για ΟΛΑ!​</a>
          </b>
        </li>
      </ul>
      <p>Η απόπειρα της 18χρονης δεν έγινε μπροστά στους συμμαθητές της, αφού εκείνη την ώρα δεν είχαν μάθημα. Πολλά άλλα πρόσωπα, όμως, ήταν παρόντα, σύμφωνα με τις πηγές, που επικαλείται το Γαλλικό Πρακτορείο. Δύο από αυτούς τους μάρτυρες κατάφεραν να σβήσουν τη φωτιά πριν φτάσουν οι διασώστες, όπως ανέφερε η πυροσβεστική υπηρεσία του Παρισιού.</p>
      <p>Αυτή είναι η δεύτερη αυτοπυρπόληση νεαρού Γάλλου από τις αρχές Νοεμβρίου. Η πρώτη, ωστόσο, φαίνεται ότι είχε πολιτικά και οικονομικά κίνητρα. Στις 8 του μηνός ο Ανάς Κ., ένας φοιτητής 22 ετών, προσπάθησε να βάλει τέλος στη ζωή του στη Λιόν. Αντιμετώπιζε οικονομικά προβλήματα και είχε αναρτήσει ένα μήνυμα στο Facebook, καταγγέλλοντας την πολιτική της Γαλλίας και της Ευρωπαϊκής Ένωσης σε ό,τι αφορά τις πανεπιστημιακές σπουδές.</p>
      <p>Ο νεαρός εξακολουθεί να νοσηλεύεται σε κρίσιμη κατάσταση.</p>
    </article>
  </body>
</html>