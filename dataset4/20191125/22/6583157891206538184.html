<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/samochod-osobowy-uderzyl-w-bariery-utrudnienia-w-ruchu-na-drodze-ekspresowej-lublin-kurow/"/>
    <meta property="og:site_name" content="lublin112.pl"/>
    <meta property="article:published_time" content="2019-11-25T22:52:00+00:00"/>
    <meta property="og:title" content="Samochód osobowy uderzył w bariery. Utrudnienia w ruchu na drodze ekspresowej Lublin – Kurów"/>
    <meta property="og:description" content="Utrudnienia w ruchu napotkają kierowcy na drodze ekspresowej Lublin – Kurów. Pomiędzy węzłami Sławinek a Jastków samochód osobowy uderzył w bariery energochłonne."/>
  </head>
  <body>
    <article>
      <h1>Samochód osobowy uderzył w bariery. Utrudnienia w ruchu na drodze ekspresowej Lublin – Kurów</h1>
      <address>
        <time datetime="2019-11-25T22:52:00+00:00">25 Nov 2019, 22:52</time>
      </address>
      <p>
        <b>Utrudnienia w ruchu napotkają kierowcy na drodze ekspresowej Lublin – Kurów. Pomiędzy węzłami Sławinek a Jastków samochód osobowy uderzył w bariery energochłonne.</b>
      </p>
      <p>Do zdarzenia doszło w poniedziałek około godziny 22:30 w miejscowości Sieprawice. Na drodze ekspresowej S12/17 Lublin – Kurów samochód osobowy uderzył w bariery energochłonne.</p>
      <p>Na miejscu interweniowały służby ratunkowe. Jak nas poinformowano, kierujący pojazdem jechał w kierunku Warszawy. W pewnym momencie stracił panowanie nad pojazdem. Auto wpadło w poślizg i uderzyło w bariery energochłonne.</p>
      <p>Na miejscu pracują policjanci i strażacy. Występują utrudnienia w ruchu. Zablokowany jest prawy pas jezdni w kierunku Warszawy.</p>
      <p>Informację o zdarzeniu otrzymaliśmy od Sebastiana i Rafała- DZIĘKUJEMY!</p>
      <p>(fot. lublin112 – zdjęcie ilustracyjne)</p>
    </article>
  </body>
</html>