<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://izaktv.pl/illuminar-ponownie-zagra-na-dreamhacku/"/>
    <meta property="og:site_name" content="IzakTV"/>
    <meta property="article:published_time" content="2019-11-25T22:26:10+00:00"/>
    <meta property="og:title" content="Illuminar ponownie zagra na DreamHacku?"/>
    <meta property="og:description" content="Kolejne doniesienia przynosi nam polish leaks. Tym razem na jaw wyszła informacja o rzekomym zaproszeniu Illuminar na DreamHack Open Sevilla"/>
  </head>
  <body>
    <article>
      <h1>Illuminar ponownie zagra na DreamHacku?</h1>
      <address><time datetime="2019-11-25T22:26:10+00:00">25 Nov 2019, 22:26</time> by <a rel="author" href="https://izaktv.pl/author/panroslinka/" target="_blank">Michał Maćkowski</a></address>
      <h4>
        <b>Kolejne doniesienia przynosi nam polish leaks. Tym razem na jaw wyszła informacja o rzekomym zaproszeniu <a href="https://izaktv.pl/?s=Illuminar">Illuminar</a> na DreamHack Open Sevilla, gdzie pula nagród wynosi 100 000$.</b>
      </h4>
      <p>Wszystko na to wskazuje, że ponownie na <b>DreamHacku</b> zobaczymy polską drużynę. Według informacji, jakie podało <b>polish leaks</b>, zaproszenie na zawody w Sevilli otrzymali reprezentanci <a href="https://izaktv.pl/?s=Illuminar"><b>Illuminar</b></a>. Jeżeli ta informacja się potwierdzi to Polacy dołącza do BIG oraz gospodarzy – <b>Movistar Riders</b>.</p>
      <p>Nie tak dawno ekipa Pawła “I<b>nnocenta</b>” Mocka miała okazję polecieć do Atlanty, gdzie również wystąpiła na jednym z turniejów organizowanych przez<b> DreamHack</b>. Niestety tam reprezentanci <b>IHG</b> nie spisali się zbyt dobrze, ponieważ zespół nie awansował do fazy pucharowej, przegrywając w decydującym meczu na <b>Sprout</b>.</p>
      <p>Wiele osób pewnie się teraz dziwi, dlaczego zaproszenie nie otrzymali reprezentanci <b>Virtus.pro</b>, którzy na ostatnim przystanku organizowanym przez <b>DreamHack</b> pokazali się z lepszej strony. Odpowiedź jest prosta. W tym samym czasie ekipa Janusza “<b>Snaxa</b>” Pogorzelskiego będzie na cs_summit 5, gdzie pula nagród wynosi 150 000$.</p>
      <p>Jeżeli powyższe plotki na temat występu <b>IHG</b> na DH Open Sevilla się potwierdzą, to już pomiędzy 13 a 15 grudnia zobaczymy naszych rodaków w kolejnym dużym turnieju międzynarodowym, gdzie powalczą o zwycięstwo i 50 000$.</p>
      <figure>
        <iframe data-src="https://twitter.com/PolishLeaks/status/1199035323499589635?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>