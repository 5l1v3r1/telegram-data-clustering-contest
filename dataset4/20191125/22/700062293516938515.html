<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/715225-proslhpseis-400-synoriakon-fylakon-provlepei-proedriko-diatagma-poy-katatethhke-sto-ste.html"/>
    <meta property="og:site_name" content="madata.gr"/>
    <meta property="article:published_time" content="2019-11-25T22:24:00+00:00"/>
    <meta property="og:title" content="Προσλήψεις 400 συνοριακών φυλάκων προβλέπει Προεδρικό Διάταγμα που κατατέθηκε στο ΣτΕ"/>
    <meta property="og:description" content=" Στο Συμβούλιο της Επικρατείας κατατέθηκε για νομοπαρασκευαστική επεξεργασία σχέδιο Προεδρικού Διατάγματος που προβλέπει την αύξηση των θέσεων των συνοριακών φυλάκων κατά 400.Ειδικότερα, το σχέδιο Προεδρικού"/>
  </head>
  <body>
    <article>
      <h1>Προσλήψεις 400 συνοριακών φυλάκων προβλέπει Προεδρικό Διάταγμα που κατατέθηκε στο ΣτΕ</h1>
      <address>
        <time datetime="2019-11-25T22:24:00+00:00">25 Nov 2019, 22:24</time>
      </address>
      <p> Στο Συμβούλιο της Επικρατείας κατατέθηκε για νομοπαρασκευαστική επεξεργασία σχέδιο Προεδρικού Διατάγματος που προβλέπει την αύξηση των θέσεων των συνοριακών φυλάκων κατά 400.<br/><br/>Ειδικότερα, το σχέδιο Προεδρικού Διατάγματος υπογράφεται από τον υπουργό Προστασίας του Πολίτη, Μιχάλη Χρυσοχοίδη και τον υφυπουργό Οικονομικών, Θεόδωρο Σκυλακάκη και αυξάνει τις αρχικά προβλεπόμενες από το νόμο 2622/2019, 1.000 οργανικές θέσεις των συνοριακών φυλάκων, κατά 400.<br/><br/>Σύμφωνα με το σχέδιο Προεδρικού Διατάγματος, η αύξηση των θέσεων των συνοριακών φυλάκων θα επιβαρύνει τον κρατικό προϋπολογισμό για το επόμενο έτος (2020) κατά 6.729.000 ευρώ, για το έτος 2021 κατά 7.426.000 ευρώ, για τα έτη 2022 και 2023 από 7.536.000 ευρώ το κάθε έτος και για τα επόμενα έτη από 7.780.000 ευρώ.</p>
    </article>
  </body>
</html>