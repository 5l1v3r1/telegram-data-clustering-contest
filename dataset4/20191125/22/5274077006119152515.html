<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419251"/>
    <meta property="og:site_name" content="ערוץ 7"/>
    <meta property="article:published_time" content="2019-11-25T22:14:00+00:00"/>
    <meta property="og:title" content="שר הביטחון בנט: הימין החדש תרוץ באופן עצמאי בבחירות הקרובות, אנחנו פתוחים לחיבורים"/>
    <meta property="og:description" content="ראשי הימין החדש, שר הביטחון נפתלי בנט וח&quot;כ איילת שקד השתתפו בכנס פעילים וסיפרו על המאמצים למניעת מערכת בחירות שלישית."/>
  </head>
  <body>
    <article>
      <h1>שר הביטחון בנט: הימין החדש תרוץ באופן עצמאי בבחירות הקרובות, אנחנו פתוחים לחיבורים</h1>
      <address><time datetime="2019-11-25T22:14:00+00:00">25 Nov 2019, 22:14</time> by <a rel="author">ערוץ 7</a></address>
      <p>מפלגת הימין החדש ערכה הערב (שני) כנס בהשתתפות מאות פעילים, ראשי מטות ואזורים, כהכנה לאפשרות של מערכת בחירות שלישית בעתיד הקרוב.</p>
      <p>שר הביטחון ויו"ר הימין החדש, נפתלי בנט, אמר באירוע "אם מנהיגי המפלגות השונות לא יתעשתו על עצמם, אנחנו עוד 15 יום עלולים למצוא את עצמנו במערכת בחירות שלישית תוך שנה.</p>
      <p>''אם אנחנו נקלעים למערכת בחירות בניגוד לרצוננו - מפלגת הימין החדש תתמודד כמפלגה עצמאית לכנסת. אני כבר עדכנתי את ראש הממשלה, הוא מודע, אנחנו רצים כמפלגה ונהיה פתוחים לחיבורים. נעשה מה שנכון למדינת ישראל. הימין החדש חוזרת למרכז המפה בגדול", דברי בנט.</p>
      <p>יו"ר הימין החדש, ח"כ איילת שקד, אמרה כי לדעתה בחירות נוספות הן בלתי נמנעות. "עדיין לא נואשנו להחזיר את ליברמן לגוש הימין אבל זה נראה לא סביר במיוחד. התסריט הריאלי ביותר הוא מערכת בחירות שלישית".</p>
    </article>
  </body>
</html>