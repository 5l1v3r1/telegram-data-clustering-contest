<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/ABA-League/a315673-Dzenkins-Razgovor-sa-Nenadicem-mi-je-pomogao.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T22:47:00+00:00"/>
    <meta property="og:title" content="Dženkins: Razgovor sa Nenadićem mi je pomogao"/>
    <meta property="og:description" content="Bek Crvene zvezde Čarls Dženkins istakao je posle pobede nad Mornarom u 105:82 u osmom kolu ABA lige da je boravak u krugu porodice Nemanje Nenadića imao velikog uticaja na njegovu igru."/>
  </head>
  <body>
    <article>
      <h1>Dženkins: Razgovor sa Nenadićem mi je pomogao</h1>
      <h2>Bek Crvene zvezde Čarls Dženkins istakao je posle pobede nad Mornarom u 105:82 u osmom kolu ABA lige da je boravak u krugu porodice Nemanje Nenadića imao velikog uticaja na njegovu igru.</h2>
      <address><time datetime="2019-11-25T22:47:00+00:00">25 Nov 2019, 22:47</time> by <a rel="author">Saša Ozmo</a></address>
      <figure>
        <img src="https://sportklub.rs/Picture/169397/jpeg/Carls-Dzenkins.jpg"/>
        <figcaption>
          <cite>Euroleague Basketball via Getty Images</cite>
        </figcaption>
      </figure>
      <p>„<i>Trener je ovde tek dva dana. Nije još pravio ikakve promene, već nas je uglavnom gledao kako igramo. Mislim da ćete vremenom videti promenu u klubu. Dobro je što smo pobedili i što smo se trijumfom nadovezali na veliku pobedu koju smo u gostima ostvarili protiv Žalgirisa. Sada treba da se spremimo za meč sa Valensijom</i>“, istakao je <b>Dženkins</b> i dodao:</p>
      <related>
        <a href="http://sportklub.rs/Kosarka/ABA-League/a315655-Stotka-Zvezde-na-Sakotinom-debiju.html"/>
        <a href="http://sportklub.rs/Kosarka/ABA-League/a315660-Pavicevic-Ljut-sam-zbog-poslednjeg-kosa-vraticemo.html"/>
        <a href="http://sportklub.rs/Kosarka/ABA-League/a315662-Sakota-Zadovoljni-smo-Pavicevic-ima-pravo-da-se-ljuti.html"/>
        <a href="http://sportklub.rs/Kosarka/ABA-League/a315665-Gist-Dobro-je-kada-trener-zeli-da-komunicira-sa-vama.html"/>
      </related>
      <p>„<i>Svi mečevi su bili tesni. Pobeda bi nam izmakla u nekoliko poslednjih napada. U vrlo nezgodnoj situaciji smo otišli u Litvaniju, da igramo protiv odličnog tima u velikoj hali. Predstavljalo je olakšanje to što smo konačno zabeležili pobedu</i>“.</p>
      <p>O svom stiglu igre Amerikanac kazao je:</p>
      <p>„<i>Igram jako, nemam specijalnost u kojoj sam posebno dobar. Imao sam priliku da odigram čvrsto, da ukradem lopte i da u igru unesem energiju. Svi znaju da igram na taj način. Konačno se ponovo dobro osećam na terenu. Pogodio sam neke šuteve, vraćaju se ponovo, neću više promašivati kao u poslednje vreme. Najbolje od svega je što imam fantastične saigrače. Pre dve večeri sam imao vrlo zanimljiv razgovor sa Nenadićem i to mi je pomoglo da izađem na teren sa željom da igram zaista dobro. Dobro je što imamo takve mlade igrače kojima je stalo i žele da porazgovaraju sa vama i motivišu vas. Naš razgovor je imao velikog uticaja na to kako sam igrao</i>“.</p>
      <p>Upitan da kaže nešto više o tome, rekao je: „<i>Ne mogu, to je nešto između nas, intiman razgovor, pozvao me je da budem sa njegovom porodicom. Prijalo mi je to okruženje i pomoglo mi je da se bolje osećam</i>“.</p>
      <p>Zvezdu u 11. kolu Evrolige u „Pioniru“ očekuje meč sa Valensijom.</p>
      <p>„<i>To je jako dobar tim. Gledao sam kako su igrali protiv Himkija pre neko veče. Iako su u početku imali zaostatak, borili su se, vratili se u meč i na kraju trijumfovali. Svi evroligaški timovi su krajnje motivisani kada igraju jedni protiv drugih, posebno oni koji su pri dnu. Svi daju sve od sebe da dođu do pobeda. Mi smo takođe veoma motivisani, verujem da će to biti dobar meč</i>“, zaključio je 30-godišnjak.</p>
      <figure>
        <iframe src="https://www.youtube.com/embed/6Hls8XC5utQ" width="620" height="381" data-service="Youtube" scrolling="no"/>
        <figcaption>
          <cite>youtube</cite>
        </figcaption>
      </figure>
    </article>
  </body>
</html>