<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/NF/id/2111978"/>
    <meta property="og:site_name" content="www.bta.bg"/>
    <meta property="article:published_time" content="2019-11-25T22:48:00+00:00"/>
    <meta property="og:title" content="Стратегическото партньорство между България и САЩ никога не е било по-задълбочено, написа премиерът Борисов в Книгата за гости в Белия дом"/>
    <meta property="og:description" content="NF 22:50:01 25-11-2019 DI2246NF.002 САЩ - Бойко Борисов - Доналд Тръмп - послание Стратегическото партньорство между България и САЩ никога не е било по-задълбочено, написа премиерът Борисов в Книгата за гости в Белия дом Вашингтон, 25 ноември /Христо Воденов, спец. кор на БТА/ &quot;За мен е голямо удоволствие и чест да бъда ваш гост днес. Стратегическото партньорство между България и САЩ никога не е било по-задълбочено. Нашето сътрудничество, базирано на общи ценности, е всеобхватно и цялостно в областта на сигурността и отбраната, правоприлагането, енергийната диверсификация, търговията, инвестициите и контактите между хората&quot;. Това написа министър-председателят Бойко Борисов в Книгата за гости на Белия дом, след като бе посрещнат от президента на САЩ Доналд Тръмп, съобщиха от пресцентъра на българския премиер. &quot;Като близки съюзници ние заедно работим за укрепване на стабилността и мира в света, както и за напредъка на евроатлантическата интеграция на Западните Балкани. Уверен съм, че българо-американското партньорство…"/>
  </head>
  <body>
    <article>
      <h1>Стратегическото партньорство между България и САЩ никога не е било по-задълбочено, написа премиерът Борисов в Книгата за гости в Белия дом</h1>
      <address>
        <time datetime="2019-11-25T22:48:00+00:00">25 Nov 2019, 22:48</time>
      </address>
      <p>NF 22:50:01 25-11-2019 <br/>DI2246NF.002<br/>САЩ - Бойко Борисов - Доналд Тръмп - послание<br/><br/>Стратегическото партньорство между България и САЩ <br/>никога не е било по-задълбочено, написа премиерът Борисов <br/>в Книгата за гости в Белия дом<br/><br/><br/>Вашингтон, 25 ноември /Христо Воденов, спец. кор на БТА/<br/>"За мен е голямо удоволствие и чест да бъда ваш гост днес. Стратегическото партньорство между България и САЩ никога не е било по-задълбочено. Нашето сътрудничество, базирано на общи ценности, е всеобхватно и цялостно в областта на сигурността и отбраната, правоприлагането, енергийната диверсификация, търговията, инвестициите и контактите между хората". Това написа министър-председателят Бойко Борисов в Книгата за гости на Белия дом, след като бе посрещнат от президента на САЩ Доналд Тръмп, съобщиха от пресцентъра на българския премиер. <br/>"Като близки съюзници ние заедно работим за укрепване на стабилността и мира в света, както и за напредъка на евроатлантическата интеграция на Западните Балкани. Уверен съм, че българо-американското партньорство и приятелство ще продължат да се развиват", пише още в посланието на българския премиер в Книгата за гости. <br/>Веднага след това започна срещата на четири очи между министър-председателя Борисов и президента Тръмп в Овалния кабинет.<br/><br/>/ДИ/</p>
    </article>
  </body>
</html>