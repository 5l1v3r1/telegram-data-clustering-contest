<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/zelenskyy-i-putin-telefonom-obhovoryly-povernennia-korabliv-i-hazovi-/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T22:42:00+00:00"/>
    <meta property="og:title" content="Зеленський і Путін телефоном обговорили повернення кораблів і газові переговори"/>
    <meta property="og:description" content="Президент України Володимир Зеленський провів телефонну розмову з главою РФ Володимиром Путіним"/>
  </head>
  <body>
    <article>
      <h1>Зеленський і Путін телефоном обговорили повернення кораблів і газові переговори</h1>
      <address>
        <time datetime="2019-11-25T22:42:00+00:00">25 Nov 2019, 22:42</time>
      </address>
      <p>Президент України <b>Володимир Зеленський</b> провів телефонну розмову з главою РФ<b> Володимиром Путіним</b>.<br/><br/>Про це повідомив Офіс глави держави ввечері в понеділок, 25 листопада.<br/><br/>«Глава Української держави наголосив на важливості недавнього повернення Росією українських кораблів. У той же час Володимир Зеленський наголосив на необхідності повернення всього озброєння, обладнання та документації, що знаходяться на цих судах», – сказано в повідомленні.<br/><br/>Також Зеленський і Путін торкнулися питання газових переговорів у тристоронньому форматі Україна – Росія – ЄС.<br/><br/>Чи була розмова щодо Донбасу та майбутньої зустрічі в «нормандському форматі», українська сторона не повідомляє. Водночас у Кремлі це підтвердили. Також там повідомили, що розмова відбулася за ініціативою Зеленського.<br/><br/>У повідомленні сказано, що тема російського газу була обговорена детально, включаючи «питання продовження транзиту і відновлення прямих поставок в Україну».<br/><br/>Це вже четверта телефонна розмова Зеленського і Путіна. Минулого разу вони спілкувалися у вересні.<br/><br/>Як повідомлялося раніше, 75% українців <b><a href="https://www.volynnews.com/ua/news/all/zelenskyy-i-putin-telefonom-obhovoryly-povernennia-korabliv-i-hazovi-/../../../news/all/perehovory-z-putinym-75-ukrayintsiv-pidtrymaly-initsiatyvu-zelenskoho/">позитивно ставляться</a></b> до ініціативи президента України Володимира Зеленського провести переговори з російським лідером Володимиром Путіним. Реклама</p>
    </article>
  </body>
</html>