<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/artikel/4934141/rob-verlinden-kreeg-hartverwarmende-respons-na-hiv-bekentenis"/>
    <meta property="og:site_name" content="RTL Boulevard"/>
    <meta property="article:published_time" content="2019-11-25T22:32:47+00:00"/>
    <meta property="og:title" content="Rob Verlinden kreeg hartverwarmende respons na hiv-bekentenis"/>
    <meta property="og:description" content="Rob Verlinden heeft na de bekentenis dat hij al 28 jaar hiv-positief is alleen maar lieve reacties gekregen. Dat vertelde de 67-jarige tv-hovenier maandagavond bij Beau. Verlinden meldde dit weekend in de show van Ivo Niehe dat hij begin jaren negentig erachter kwam dat hij besmet was."/>
  </head>
  <body>
    <article>
      <h1>Rob Verlinden kreeg hartverwarmende respons na hiv-bekentenis</h1>
      <address>
        <time datetime="2019-11-25T22:32:47+00:00">25 Nov 2019, 22:32</time>
      </address>
      <p>Rob Verlinden heeft na de bekentenis dat hij al 28 jaar hiv-positief is alleen maar lieve reacties gekregen. Dat vertelde de 67-jarige tv-hovenier maandagavond bij Beau. Verlinden meldde dit weekend in de show van Ivo Niehe dat hij begin jaren negentig erachter kwam dat hij besmet was.</p>
      <p>"Ik dacht echt: nu krijg je heel wat over je heen", stelde Verlinden. "Maar Nederland is zo’n lief en tolerant land. Ik sluit Nederland in mijn armen, echt. We vergroten graag ellende uit, maar ik vergroot liever de goede dingen uit."</p>
      <p>De tuinman, die in de jaren negentig wereldberoemd werd in Nederland met zijn show Eigen huis &amp; tuin, durfde in die tijd niet zijn ziekte met de buitenwereld te delen. "Heb je in die tijd geleefd? Niemand geeft je een hand. Bij aids-inzamelingen geeft iedereen geld, maar als men er eentje tegenkwam, liep iedereen met een boog er omheen. Er zijn zoveel hiv-patiënten eenzaam gestorven omdat niemand ze wilde verzorgen. Ik had echt groot respect voor Oscar Hammerstein, die het ook in die periode kreeg en wel zo open durfde te zijn."</p>
      <p>Verlinden was naar eigen zeggen "totaal verbijsterd" toen hij van zijn huisarts hoorde dat hij hiv had. "Ja, ik had een ruig dubbelleven", bekende hij bij Beau. "Ik was een soort puber toen ik uit de kast was gekomen. Ik was zo groen als gras; mensen namen mij mee naar de IT en er ging een wereld voor mij open. Ik heb geen darkroom geschuwd, al bleef ik maar denken dat mij niets zou overkomen."</p>
      <p>De hovenier heeft een boek geschreven over zijn ruige periode, Verwoesting door passie.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/artikel/4934236/dennis-quaid-vindt-39-jaar-leeftijdsverschil-geen-probleem"/>
        <a href="https://www.rtlboulevard.nl/entertainment/artikel/4934241/aaron-carter-neemt-pauze-van-sociale-media"/>
        <a href="https://www.rtlboulevard.nl/entertainment/artikel/4934246/geen-emmy-voor-duitse-dramaserie-barry-atsma"/>
        <a href="https://www.rtlboulevard.nl/entertainment/artikel/4934226/philippe-geubels-grijpt-naast-international-emmy-award"/>
        <a href="https://www.rtlboulevard.nl/entertainment/artikel/4934221/emmy-award-voor-docu-bellingcat-truth-post-truth-world"/>
        <a href="https://www.rtlboulevard.nl/entertainment/artikel/4934211/documentaire-dance-or-die-wint-international-emmy-award"/>
      </related>
    </article>
  </body>
</html>