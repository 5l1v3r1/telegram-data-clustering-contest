<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18591431-noi-mutatii-genetice-asociate-cu-bolile-cardiace"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-25T22:00:00+00:00"/>
    <meta property="og:title" content="Noi mutaţii genetice asociate cu bolile cardiace"/>
    <meta property="og:description" content="O echipă de cercetători a identificat o nouă serie de mutaţii genetice asociate cu bolile cardiace. Aceste mutaţii genetice cauzează cardiomiopatia dilatativă, o maladie care duce la slăbirea muşchilor cardiaci."/>
  </head>
  <body>
    <article>
      <h1>Noi mutaţii genetice asociate cu bolile cardiace</h1>
      <address><time datetime="2019-11-25T22:00:00+00:00">25 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5387/18591431/1/inima-probleme-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>O echipă de cercetători a identificat o nouă serie de mutaţii genetice asociate cu bolile cardiace. Aceste mutaţii genetice cauzează cardiomiopatia dilatativă, o maladie care duce la slăbirea muşchilor cardiaci.</p>
      <p>Cercetătorii de la Institutul de Sănătate a Inimii din Salt Lake City, Statele Unite ale Americii, au identificat o nouă serie de mutaţii genetice asociate cardiomiopatiei dilatative, o maladie care duce la slăborea muşchilor cardiaci şi care împiedică o circulaţie adecvată a sângelui prin organism, notează <a href="http://medicalxpress.com/news/2019-11-mutations-gene-disease-heart-weaken.html">Medicalxpress</a>.</p>
      <p>Observaţiile cardiologilor, realizate de-a lungul timpului, au relevat faptul că cardiomiopatia dilatativă nu prezintă simptome sau factori de risc comuni cu alte maladii cardiovasculare. De asemenea, medicii au stabilit că dilatarea ventriculului stâng duce la scăderea cantităţii de sânge care este pompată în restul organismului.</p>
      <p>Oamenii de ştiinţă au stabilit faptul că 22 de mutaţii ale genei TITIN—15 , care nu fuseseră identificate anterior, joacă un rol important în problemele cardiace.</p>
      <p>„Mutaţiile de trunchiere în TITIN sunt frecvente în cazul <a href="https://www.descopera.ro/stiinta/14786562-inima-franta-nu-este-un-mit-ci-un-sindrom-real-pericolul-mortal-din-spatele-lui">cardiomiopatiei </a>dilatative, aşa că am dorit să ştim: dacă găsim una, ar trebui să fim mai mult sau mai puţin îngrijoraţi de prognosticul pacientului? Raspunsul este da”, explică dr. Jeffrey L. Anderson, autor principal al studiului.</p>
      <p>În acest studiu au folosit informaţii genetice provenind de la 229 pacienţi. De asemenea, prin analizarea dosarelor medicale ale acestora, cercetătorii au identificat o serie de factori de mediu şi de condiţii medicale care favorizează apariţia bolilor cardiace.</p>
      <p>Pacienţii care au prezentat mutaţiile TTN-tv aveau un risc crescut de cardiomiopatie atunci când se prezentau la medic şi o şansă mai mică de recuperare, de 11%, în comparaţie cu o rată de recuperare de 30% a <a href="https://www.descopera.ro/stiinta/17763140-somnul-indelungat-risc-boli-cardiace-mortalitate">pacienţilor </a>care nu prezentau aceste mutaţii.</p>
      <p>„Noi credem că, în multe cazuri, oamenii pot trăi cu una dintre aceste mutaţii, dar apoi alţi factori legaţi de mediu şi de stilul de viaţă sau de alte boli intervin şi se poate ajunge la cardiomiopatie non-ischemică dilatată", a spus dr. Anderson”. „Credem că cardiomiopatia non-ischemică dilatată este rezultatul, în multe cazuri, al unei combinaţii de <a href="https://www.descopera.ro/stiinta/17076842-cele-6-simptome-mai-putin-cunoscute-ce-prezic-aparitia-unei-afectiuni-cardiace">factori predispozanţi genetici</a> şi factori de mediu sau alte boli”.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/dnews/16817277-se-poate-face-stop-cardiac-dupa-o-partida-de-sex-raspunsul-dat-de-specialisti">Se poate face stop cardiac după o partidă de sex? Răspunsul dat de specialişti</a>
        </b>
      </p>
      <p>
        <b>
          <a href="https://www.descopera.ro/dnews/17904002-oamenii-tineri-sufera-boli-cardiace">De ce oamenii tineri suferă din ce în ce mai mult de boli cardiace</a>
        </b>
      </p>
      <p>
        <b>
          <a href="https://www.descopera.ro/stiinta/17076842-cele-6-simptome-mai-putin-cunoscute-ce-prezic-aparitia-unei-afectiuni-cardiace">Cele 6 simptome mai puţin cunoscute ce prezic apariţia unei afecţiuni cardiace</a>
        </b>
      </p>
      <p>
        <b>
          <a href="https://www.descopera.ro/dnews/16751008-tot-ce-trebuie-sa-stii-despre-tumorile-cardiace-tipuri-cum-se-formeaza-care-sunt-simptomele-si-ce-complicatii-pot-exista">Tot ce trebuie să ştii despre tumorile cardiace: tipuri, cum se formează, care sunt simptomele şi ce complicaţii pot exista</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/stiinta/18353170-prea-putin-sau-prea-mult-somn-creste-riscul-de-probleme-cardiace-studiu"/>
        <a href="https://www.descopera.ro/stiinta/18246227-pierdere-unei-gene-in-urma-cu-milioane-de-ani-motivul-pentru-care-oamenii-sunt-predispusi-la-afectiuni-cardiace"/>
        <a href="https://www.descopera.ro/stiinta/18124249-terapii-genetice-folosite-regenerarea-celulelor-cardiace-dupa-infarct-miocardic"/>
        <a href="https://www.descopera.ro/stiinta/18120667-aresenic-apa-contaminata-cauzeaza-probleme-cardiace"/>
      </related>
    </article>
  </body>
</html>