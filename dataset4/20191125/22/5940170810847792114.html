<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/olympiakos/pampos-exo-fygei-me-pikria-apo-tin-ael"/>
    <meta property="og:site_name" content="24sports.com.cy"/>
    <meta property="article:published_time" content="2019-11-25T22:18:00+00:00"/>
    <meta property="og:title" content="Πάμπος: «Έχω φύγει με πικρία από την ΑΕΛ...»"/>
    <meta property="og:description" content="Στην Cytavision και στην εκπομπή «Ώρα για μπάλα» φιλοξενείται ο προπονητής του Ολυμπιακού Πάμπος Χριστοδούλου."/>
  </head>
  <body>
    <article>
      <h1>Πάμπος: «Έχω φύγει με πικρία από την ΑΕΛ...»</h1>
      <h2>Δείτε τις δηλώσεις του προπονητή του Ολυμπιακού, Πάμπου Χριστοδούλου</h2>
      <address>
        <time datetime="2019-11-25T22:18:00+00:00">25 Nov 2019, 22:18</time>
      </address>
      <p>
        <b>Στην Cytavision και στην εκπομπή «Ώρα για μπάλα» φιλοξενείται ο προπονητής του Ολυμπιακού Πάμπος Χριστοδούλου.</b>
      </p>
      <p>
        <b>Δείτε αναλυτικά τι δήλωσε:</b>
        <br/>
        <br/>
        <br/>
        <b>Για την φετινή πορεία της Ανόρθωσης</b>
      </p>
      <p>«Μια ομάδα με σταθερότητα. Επικρατεί μια σοβαρότητα σε όλες τις γραμμές της. Μια ομάδα που θέλει να πετύχει στο πρωτάθλημα πρέπει να είναι σοβαρή στα λεγόμενα μικρομεσαία παιχνίδια. Στα ντέρμπι είναι ισάξιες οι ομάδες. Ο Ράγιος μέχρι στιγμής είναι παίκτης κλειδί, είναι ένας παίκτης που έχει και τρεξίματα.»</p>
      <p>
        <b>Ο παίκτης στον Ολυμπιακό που μπορεί να κάνει την διαφορά;</b>
      </p>
      <p>«Θέλουμε να έχουμε δυνατή ομάδα. Ο Αζουλάο έχει έρθει και για μένα είναι από τους καλύτερους επιθετικούς στο πρωτάθλημα αλλά οι τραυματισμοί δεν τον άφησαν. Μου κάνει την διαφορά ο Ζαχαρίου. Ο Ενόχ έχει έρθει για αυτό. Αλλά είμαστε μια ομάδα συνόλου. Δεν θέλω να αδικήσω κάποιον.»</p>
      <p>
        <b>Για το φετινό ΑΠΟΕΛ</b>
      </p>
      <p>«Το ΑΠΟΕΛ είναι πάντα ΑΠΟΕΛ. Μπορεί να το δεις να μην έχει την εμφάνιση που θέλει ο κόσμος αλλά πάντα καταφέρνει να κερδίζει. Είναι πάρα πολύ σημαντικό για μια μεγάλη ομάδα. Στο τέλος της ημέρας χωρίς να παρουσιάσει καλό ποδόσφαιρο παίρνει τους βαθμούς. Παιχνίδι με παιχνίδι θα βελτιώνεται. Θα είναι καλύτερο στη συνέχεια».</p>
      <p>
        <b>Είναι ποιοτικά ανώτερη ομάδα;</b>
      </p>
      <p>«Η ποιότητα σαν μονάδες είναι μεγάλη. Πρέπει όμως τις μονάδες να τις κάνεις ομάδα. Έχει dna αυτή η ομάδα. Την βλέπεις και στην Ευρώπη.»</p>
      <p>
        <b>Θα σε ενδιέφερε να αναλάβεις το ΑΠΟΕΛ; Είχες πρόταση;</b>
      </p>
      <p>«Αυτό εννοείται για έναν φιλόδοξο προπονητή. Δεν το κρύβω πως έπαιξε το όνομα μου περασμένα χρόνια. Δεν ήταν κάτι προχωρημένο. Δεν ήμουν ποτέ κοντά.»</p>
      <p>
        <b>Πως προετοιμάζεσαι για τον αγώνα με τον ΑΠΟΕΛ;</b>
      </p>
      <p>«Όπως σε όλα τα παιχνίδια. Θα δώσουμε τα πάντα. Όπως αγωνιζόμαστε με όλες τις ομάδες. Αν πάω να καταστρέψω το ΑΠΟΕΛ, δεν θα έχω τύχη. Μου αρέσει ένα στυλ παιχνιδιού, θέλω να καταλάβουν οι παίκτες πως και αυτοί μπορούν να παίξουν σε μεγάλη ομάδα».</p>
      <p>
        <b>Για τον Ολυμπιακό;</b>
      </p>
      <p>«Σε όλα μας τα παιχνίδια είμαστε ανταγωνιστικοί. Δεν είναι εύκολο να το πετύχεις αυτό. Κόντρα στην Ομόνοια, κόντρα στην ΑΕΚ, την ΑΕΛ τους είδαμε στα μάτια. Εκτός από τον αγώνα με την Ανόρθωση.»</p>
      <p>
        <b>Πως ήταν η επιστροφή στο Τσίρειο;</b>
      </p>
      <p>«Για μένα, δεν θα ξανά συμβεί πότε στη Κύπρο. Εκείνο το πρωτάθλημα, να βλέπεις τον κόσμο για 44 μέρες να πανηγυρίζει. Έχω φύγει με πικρία από την ΑΕΛ επειδή ήμουν στην πρώτη θέση. Ένιωσα μια πικρία. Σέβομαι όλους στην ΑΕΛ. Απλά μπήκαμε στο Europa League, είχαμε αποκλειστεί από την Άντερλεχτ τα τελευταία 5 λεπτά. Αυτή τη στιγμή δεν με πειράζει τίποτα.»</p>
      <p>
        <b>Ο κύριος Τορναρίτης μας είπε πως είναι μεγάλος προπονητής ο Πάμπος...</b>
      </p>
      <p>«Όλοι οι προπονητές κουβαλούν μια τρέλα. Για μένα ο Χριστόφορος είναι το Α και Ω στον Ολυμπιακό. Ένας πολύ καλός άνθρωπος, είναι νικητής, δεν θέλει να χάνει.Έρχεται με το μηχανάκι στη προπόνηση, κάνουν χαβαλέ με τους παίκτες. Στις αρχές δεν συμφωνούσαμε σε όλα. Η πορεία μέχρι να τον καταλάβω τι εννοούσε ήθελα χρόνο. Τώρα στο "Moon" πίνουμε τους ναργιλέδες μας και συμφωνούμε σε όλα. Τώρα τον κατάλαβα».</p>
      <p>
        <b>Ποιους ποδοσφαιριστές Κύπριους θέλεις στον Ολυμπιακό;</b>
      </p>
      <p>«Μίλησα με τον Νέστορα Μυτίδη. Είχε κάποια θέματα με την ΑΕΛ. Τον ήθελα. Αν είχε δουλευτεί κατάλληλα θα είχε η Εθνική έναν δεύτερο επιθετικό.»</p>
      <p>
        <b>Για το πέρασμα σου στην Ανόρθωση;</b>
      </p>
      <p>«Μου τηλεφώνησαν, η Ανόρθωση εκείνο το διάστημα πάλευε να βγει στην Ευρώπη. Είπα αμέσως "ναι" στον Πρόεδρο Κάκο. Είχα στόχο να βγάλω την ομάδα στην Ευρώπη και τα κατάφερα.»</p>
      <p>
        <b>Για την Εθνική Κύπρου</b>
      </p>
      <p>"Δεν μπορώ να ξέρω τι στόχους έχουν βάλει. Έχουν έρθει νεαρά ταλέντα. Εμείς τον τότε καιρό δεν είχαμε. Θα έλεγα ότι η Εθνική, θα μπορούσε να είχε έναν κορμό. Όπως κάθε ομάδα θέλει κορμό. Αν ήμουν εγώ θα είχα έναν κορμό τον οποίο θα στηριζόμουν. Μετά θα τους ένωνα με νεαρούς. Πρέπει να φέρει και κάποια αποτελέσματα. Να είσαι εκεί, να διεκδικάς. Να υπάρχει στόχος. Για να σε πιστέψει ο κόσμος. Αν κόσμος δεν σε πιστεύει δεν θα έρχεται στο γήπεδο. Πιστεύω όμως στην Εθνική. Μπορεί να πετύχει. Βλέπουμε ότι η Κύπρος βλέπει στα μάτια μεγάλες χώρες."</p>
      <p>
        <b>Γιατί έφυγες από την Εθνική;</b>
      </p>
      <p>"Δεν είναι ώρα αυτή. Υπήρχε μια πρόταση από αλλού. Θέλεις να δουλέψεις σε μια ομάδα με καθημερινότητα. Μου είχε λείψει. Είχα πρόταση από Ελλάδα. Είναι όνειρο να πετύχω στο εξωτερικό. Αν πετύχει κάποιος Κύπριος προπονητής, μετά θα αρχίσουν να πιστεύουν σε μας. Αν δεν ήταν το επίθετο μου Χριστοδούλου και ήταν Χριστοδούλοβιτς δεν θα ήμουν στη Κύπρο."</p>
      <p>
        <b>Για την Ομόνοια</b>
      </p>
      <p>"Πίστευα πως θα κάναμε μια καλή ομάδα. Προς τιμή τους μου ζητούσαν μέχρι τη τελευταία μέρα να μείνω. Χάσαμε κάποιους παίκτες που ήθελα να κλείσω και θα έκαναν τη διαφορά. Είχα κλειστό τον Ρόμο αλλά τον έχασα. Χάσαμε βαθμούς από τον τερματοφύλακα στον πρώτο γύρο."</p>
      <p>
        <b>Για την φετινή Ομόνοια;</b>
      </p>
      <p>"Βλέπω μια σταθερότητα στην άμυνα. Έχει παίκτες ποιότητας και μπορεί να σου κερδίσουν ένα παιχνίδι. Δεν θέλω να πω ποιους παίκτες έχω ξεχωρίσει."</p>
      <related>
        <a href="https://www.24sports.com.cy/gr/sports/podosfairo/kypros/a-katigoria/olympiakos/pampos-apoel-den-to-krybo-pos-epaixe-to-onoma-moy-perasmena-xronia"/>
        <a href="https://www.24sports.com.cy/gr/stiles/hot-spot/mazi-gia-nargiledes"/>
      </related>
    </article>
  </body>
</html>