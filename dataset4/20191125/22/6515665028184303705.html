<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3364477/trener-zvezde-odgovorio-pavicevicu-evo-kako-je-sakota-reagovao-na-prozivku-pavicevica"/>
    <meta property="og:site_name" content="kurir.rs"/>
    <meta property="article:published_time" content="2019-11-25T22:29:00+00:00"/>
    <meta property="og:title" content="TRENER ZVEZDE ODGOVORIO PAVIĆEVIĆU: Evo kako je Šakota reagovao na PROZIVKU šefa struke Mornara!"/>
    <meta property="og:description" content="Novi trener Crvene zvezde Dragan Šakota zadovoljan je pobedom tima nad Mornarom i istakao da je trener Mornara Mihailo Pavićević sa razlogom bio ljut na domaćinstvo."/>
  </head>
  <body>
    <article>
      <h6 class="kicker">ABA LIGA</h6>
      <h1>TRENER ZVEZDE ODGOVORIO PAVIĆEVIĆU: Evo kako je Šakota reagovao na PROZIVKU šefa struke Mornara!</h1>
      <address>
        <time datetime="2019-11-25T22:29:00+00:00">25 Nov 2019, 22:29</time>
      </address>
      <p>
        <b>Novi trener Crvene zvezde Dragan Šakota zadovoljan je pobedom tima nad Mornarom i istakao da je trener Mornara Mihailo Pavićević sa razlogom bio ljut na domaćinstvo. </b>
      </p>
      <p>Svi igrači Zvezde su se upisali u strelce i strateg crveno-belih je zbog toga bio zadovoljan.</p>
      <p>"Treba da budemo zadovoljni sa utakmicom. Mislim da smo bili ozbiljni veći deo. Bilo je perioda pred kraj poluvremena koje smo kritikovali, ali smo većim delom utakmice zadovoljni. Pre svega procentima i angažovanjem. Bilo je dosta asistencija i saradnji koje mi se sviđaju. Svestan sam da ovakvih procenata neće biti uvek, ali ćemo tražiti drugi način da napadamo sa istim ciljem da se pobeđuje", rekao je Dragan Šakota.</p>
      <p>Šakota smatra da je za promene u ekipi potrebno vreme i da se igr ane razlikuje puno u odnosu na period pre njegovog dolaska. </p>
      <p>"Ne mislim da je bilo puno novih stvari, već mislim da smo imali dovoljnu koncentraciji. Protivnik je u jednom trenutku popustio i to nam je pomoglo. Ušli smo sa puno respekta jer kada gledaš jednu napadačku ekipu, to je tim koji može da vrati rezultat i 20 poena minusa. Imali smo mali broj radnih sati da bi se sve ispravljalo, ali treba insistirati na kontinuitetu. Moramo da imamo ozbiljnost da i kada nam ne ide prebrodimo krizne periode. Imaćemo razna iskušenja, moramo se spremiti za sve izazove"</p>
      <p>"Onog momenta kada vidiš ceo napad na satu i viška vremena za protivnika, u tom trenutku mi nije bila na pameti nijedna lična stvar. Ovo mi je bila prva utakmica, možda je i trebalo da vodim računa o tome detalju, ali se ovim putem izvinjavam. Trener Pavićević ima pravo da se ljuti"</p>
      <p>Naravno, usledilo je pitanje vezano prvi mandat. </p>
      <p>"Zvezda nije bila tako stabilna, pokušavala je da pravi tim. Sve smo pravili ispočetka, a u nastavku je bilo mnogo problema koji nam nisu pomogli, a Partizan je bio jak i igrao Evroligu. Apsolutno nije bila ista priča"</p>
      <p>Kurir sport </p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3364471/trener-mornara-besan-kao-ris-posle-meca-u-pioniru-nijedan-navijac-zvezde-vise-nece-u-bar-nemojte-da-kukaju"/>
        <a href="https://www.kurir.rs/sport/kosarka/3364349/prozivka-bivsih-igraca-partizana-bogdana-i-bertansa-brate-prestani-da-me-fauliras-hit-na-internetu"/>
        <a href="https://www.kurir.rs/sport/kosarka/3364341/kurir-saznaje-sprema-se-haos-na-jadranu-partizan-podnosi-zahtev-za-ponistenje-meca-iz-morace"/>
        <a href="https://www.kurir.rs/sport/kosarka/3364271/uzivo-video-zvezda-mornar-18-00-nova-era-crveno-belih-sa-draganom-sakotom-na-klupi"/>
      </related>
    </article>
  </body>
</html>