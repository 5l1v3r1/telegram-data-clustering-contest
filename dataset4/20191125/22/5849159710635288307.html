<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/telangana-news/crop-insurance-for-rabi-in-telangana-1-1-10610612.html"/>
    <meta property="og:site_name" content="ntnews.com"/>
    <meta property="article:published_time" content="2019-11-25T22:30:00+00:00"/>
    <meta property="og:title" content="యాసంగి పంటల బీమా ఖరారు"/>
    <meta property="og:description" content="రంగారెడ్డి : యాసంగి (రబీ) సీజన్‌కు సంబంధించి ప్రభుత్వం పంటల బీమాను ఖరారు చేసింది. జిల్లాకు వర్తించే పంటల జాబితాకు సంబంధించి రాష్ట్ర వ్యవసాయ శాఖ కమిషనర్ కార్యాల"/>
  </head>
  <body>
    <article>
      <h1>యాసంగి పంటల బీమా ఖరారు</h1>
      <address>
        <time datetime="2019-11-25T22:30:00+00:00">25 Nov 2019, 22:30</time>
      </address>
      <p>రంగారెడ్డి : యాసంగి (రబీ) సీజన్‌కు సంబంధించి ప్రభుత్వం పంటల బీమాను ఖరారు చేసింది. జిల్లాకు వర్తించే పంటల జాబితాకు సంబంధించి రాష్ట్ర వ్యవసాయ శాఖ కమిషనర్ కార్యాలయం నుంచి ఉత్తర్వులు వెల్లువడ్డాయి. వరి,మొక్కజొన్న,శనగ,వేరుశనగ,టమాట,మామడి పంటలకు ప్రధానమంత్రి ఫసల్ బీమా యోజన(పీఎంఎఫ్‌బీవై) పథకాన్ని,మామిడికి వాతావరణ ఆధారిత పంటల బీమా పథకాన్ని అమలు చేయనున్నారు. ఏ పంటలకు ఎంత ప్రీమియం చెల్లించాలి..? తద్వారా వర్తించే బీమా వివరాలను వ్యవసాయ శాఖ వెల్లడించింది. మొక్క జోన్నకు వచ్చెనెల 15వ తేదీ, మామిడి,వరి,శనగ,వేరుశనగ,టమాటకి సంబంధించి ప్రీమియం సొమ్మును ఇక మిగతా పంటలకు వచ్చే (డిసెంబర్ 31తేదీలో)గా రైతులు కట్టాల్సి ఉంటుంది. <br/><br/>రైతులు అగ్రికల్చర్ ఇన్సూరెన్స్ కంపెనీకి నిర్దేశించిన సొమ్మును చెల్లించాల్సి ఉంటుంది. ఇక పరిహారం విషయానికొస్తే ..మామిడి చెట్టును ఒక యూనిట్‌గా పరిగణనలోకి తీసుకోనున్నారు. వరి పంటను గ్రామాన్ని యూనిట్‌గా,మిగతా పంటలను మండలాన్ని ఒక యూనిట్‌గా లెక్కవేస్తారు. వేలాది రూపాలయాల పెట్టుబడి పెట్టి పంటలను సాగు చేసే రైతులకు ..ఈ బీమా పథకాల ద్వారా మేలు జరగనుంది. రైతులు అవకాశాన్ని సద్వినియోగం చేసుకునేలా సంబంధిత అధికారులు కూడా అవగాహన కార్యక్రమాలు నిర్వహించే అవకాశాలు ఉన్నాయి.ప్రకృతి వైపరిత్యాలప్పుడు,తెగుళ్ల కారణంగా జరిగిన నష్టానికి పరిహారం పొందేలా ..బీమా పథకాల్లో చేరేలా చైతన్యం చేయనున్నారు. <br/><br/>గ్రామం,మండలం యూనిట్‌గా యూనిట్‌గా పంటలివే.. <br/>ప్రధానమంత్రి ఫసల్‌బీమా యోజన పథకం వాతావరణ ఆధారిత పంటల బీమా పథకం 2019-20కి గాను జిల్లాలో అమలు చేయనున్నారు. అగ్రికల్చర్ ఇన్సూరెన్స్ కంపెనీ నిర్దేశించిన సొమ్మును చెల్లించాల్సి ఉంటుంది. ఈ పథకంలో గ్రామం యూనిట్‌గా ఎంపికైన పంట వరికాగా, మండలం యూనిట్‌గా మొక్కజొన్న, శనగ,వేరుశనగను అలాగే వాతావరణ ఆధారిత పంటల బీమా పథకం కింద ఎంపికైన పంట మామిడి,టమాట పంటలు ఉన్నాయి. పంట రుణాలు తీసుకునే రైతులకు బ్యాంకులు నిర్భంద ప్రాతిపదికన బీమా చేస్తాయి. రుణాలు పొందని రైతులు కామన్ సర్వీస్ సెంటర్ (సీఎస్‌సీ),మీ సేవా ద్వారా బీమా చేసే రైతులు బీమా ప్రీమియం నగదు రూపంలో చెల్లించాల్సి ఉంటుంది.ఎంపికైన సూక్ష్మబీమా సంస్థలచే లేదా ఆన్‌లైన్ (htt pps ః pmfby.gov.in)ద్వారా బీమా చేయు రైతులు ప్రీమియం (NEFT) ద్వారా చెల్లించవచ్చు. <br/><br/>నష్టపరిహారం అంచనా <br/>ప్రభుత్వ ఆదేశాల ప్రకారం (జీఓ) టరహ షీటులో నిర్ణయించిన ప్రకారం అమలు చేసింది. వాతావరణ అంశానికి ,ఈ సీజన్‌లో నమోదు అయిన వాతావరణ అంశానికి గనక వ్యత్యాసం ఉన్నట్లయితే నష్టపరిహారం చెల్లిస్తారు. మామిడి, టమాట ఇన్సూరెన్స్ జిల్లాలో అమలు ఇలా ఉంటుంది. రైతు ఎకరాకు ప్రీమియం రూ.1500లు ఉండగా, టమాటకు 5% మాత్రమే ఉంది.<br/><br/>రైతులు సద్వినియోగం చేసుకోవాలి <br/>ప్రభుత్వం రూపొదించిన పంటల బీమా పథకాన్ని రైతులు సద్వినియోగం చేసుకోవాలి. వడగళ్ల వాన,ఈదురు గాలులు,ఇతర ప్రకృతి వైపరీత్యాలు సంభవించినప్పుడు బీమా వర్తిస్తుంది.రైతులు బీమా ప్రీమియాన్ని సకాలంలో చెల్లించి పథకాన్ని వినియోగించుకోవాలి. గ్రామ,మండల స్థాయి వ్యవసాయాధికారులను సంప్రదించి వివరాలను తెలుసుకోవాలి.</p>
    </article>
  </body>
</html>