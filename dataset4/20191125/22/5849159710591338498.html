<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/telangana-news/metro-trial-run-from-jbs-to-mgbs-1-1-10610613.html"/>
    <meta property="og:site_name" content="ntnews.com"/>
    <meta property="article:published_time" content="2019-11-25T22:41:00+00:00"/>
    <meta property="og:title" content="జేబీఎస్ నుంచి ఎమ్‌జీబీఎస్ వరకు మెట్రో ట్రయల్ రన్"/>
    <meta property="og:description" content="హైదరాబాద్ : జేబీఎస్ నుంచి ఫలక్‌నుమా మెట్రో కారిడార్-2లో ట్రయల్ రన్ ప్రారంభమైంది. ఈ ట్రయల్ రన్‌లో భాగంగా సాంకేతిక నిపుణులు, ఇంజినీర్లు మెట్రో రైలు ప్రయాణీంచారు."/>
  </head>
  <body>
    <article>
      <h1>జేబీఎస్ నుంచి ఎమ్‌జీబీఎస్ వరకు మెట్రో ట్రయల్ రన్</h1>
      <address>
        <time datetime="2019-11-25T22:41:00+00:00">25 Nov 2019, 22:41</time>
      </address>
      <p>హైదరాబాద్ : జేబీఎస్ నుంచి ఫలక్‌నుమా మెట్రో కారిడార్-2లో ట్రయల్ రన్ ప్రారంభమైంది. ఈ ట్రయల్ రన్‌లో భాగంగా సాంకేతిక నిపుణులు, ఇంజినీర్లు మెట్రో రైలు ప్రయాణీంచారు. హెచ్‌ఎమ్‌ఆర్‌ఎల్ ఎం.డి ఎన్‌వీఎస్ రెడ్డి, ఎల్‌అండ్‌టీ ఎమ్‌ఆర్‌హెచ్‌ఎల్ కేవీబీ రెడ్డి ట్రయల్ రన్‌ను పరిశీలించి సాంకేతిక, భద్రత అంశాలను పర్యవేక్షించారు.ఈ ట్రయల్ రన్ 11 కిలో మీటర్‌ల దూరం వరకు జరిగింది. ఈ కారిడార్ మెట్రలో రైలు 9 స్టేషన్‌లు జేబీఎస్-పరేడ్ గ్రౌండ్స్, సికింద్రాబాద్ -పశ్చిమ గాంధీ దవాఖాన, ముషీరాబాద్-ఆర్‌టీసీ క్రాసు రోడ్డు, చిక్కడిపల్లి-నారాయణగూడ, సుల్తాన్ బజార్, ఎమ్‌జీబీఎస్ స్టేషన్ వరకు మెట్రో రైలు నడుస్తుంది. ఈ 11 కిలో మీటర్ల ప్రయాణానికి 16 నిమిషాల పడుతున్నట్లు ట్రయల్ రన్ అధికారులు నిర్ధారించారు.<br/><br/>ఈ ట్రయల్ రన్‌లో *సిగ్నలింగ్, సేఫ్ ట్రెయిన్ సెపరేషన్ పరీక్షలు,*బ్రేక్ పరీక్షలు*రైలు కంట్రోల్ సిస్టమ్*ప్రయాణీకుల సమాచార ప్రకటనలు, డమ్మీ ప్యాసింజర్ ఈవాక్యూయేషన్ టెస్ట్, డిగ్రేడడ్ మోడ్ అపరేషన్ టెస్టులను పరిశీలించారు.ట్రయల్ రన్‌లో పరిశీలించిన అంశాల సమాచారాన్ని కెనడాలోని థేల్స్ సంస్థకు పంపించి మెరుగైన సిగ్నలింగ్, ట్రైన్ కంట్రోల్ సాఫ్ట్‌వేర్‌ను రూపొందిస్తున్నట్లు అధికారులు వివరించారు. ఈ సంస్థ కమ్యూనికేషన్ బేస్డ్ ట్రైన్ కంట్రోల్ టెక్నాలజీని అందిస్తుంది. సీఎమ్‌ఆర్‌ఎస్(కమిషనర్ ఆఫ్ మెట్రో రైలు సేఫ్టీ) సర్టిఫికేషన్ వచ్చిన తర్వాతనే ఈ కారిడార్‌లో మెట్రో రైలు ప్రయాణం ప్రారంభమవుతుందని అధికారులు స్పష్టం చేశారు.ఈ సందర్భంగా మెట్రో రైలు ఎం.డి, ఎల్ అండ్ టీ హెచ్‌ఎమ్‌ఆర్‌ఎల్ ఎం.డిలు ఈ కారిడార్ మెట్రో రైలు ప్రయాణానికి కష్టపడిన అధికారులు, సిబ్బందిని అభినందించారు.</p>
    </article>
  </body>
</html>