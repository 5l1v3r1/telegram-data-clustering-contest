<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1278911-kungiyar-kamfen-din-buhari-ta-yi-martani-a-a-kan-sake-tsayawarsa-takara-a-karo-na-uku.html"/>
    <meta property="og:site_name" content="Legit"/>
    <meta property="article:published_time" content="2019-11-25T22:21:36+00:00"/>
    <meta property="og:title" content="Kungiyar kamfen din Buhari ta yi martani a a kan sake tsayawarsa takara a karo na uku"/>
    <meta property="og:description" content="Wata kungiyar kamfen din shugaban kasa Buhari, ta ce duk masu tilasta shugaba Buharin don zarcewa mulki a karo na uku su fidda shi daga hukuncinsu. Don bashi da hannu a lamarin kuma bashi da ra'ayi."/>
  </head>
  <body>
    <article>
      <h1>Kungiyar kamfen din Buhari ta yi martani a a kan sake tsayawarsa takara a karo na uku</h1>
      <address>
        <time datetime="2019-11-25T22:21:36+00:00">25 Nov 2019, 22:21</time>
      </address>
      <p>
        <b>Wata kungiyar kamfen din shugaban kasa Buhari, ta ce duk masu tilasta shugaba Buharin don zarcewa mulki a karo na uku, su fidda shi daga hukuncinsu. Don bashi da hannu a lamarin kuma bashi da ra'ayi.</b>
      </p>
      <p>A wata takarda da shugaban kungiyar, Niyi Akinsiju, yasa hannu a ranar Litinin, kungiyar tace duk masu tirsasa shugaban kasar su mutunta shi, kuma su daina wannan kamfen din.</p>
      <p>Akinsiju yace, kungiyar ta yarda cewa maganar da shugaban kasar ya fito ya yi, zata sa masu tilastasa su hakura a kashe maganar.</p>
      <p>Takardar ta ce, <i>"Muna so mu jaddada cewa, shugaban kasa Muhammadu Buhari gogaggen dan damokaradiyya ne kuma nagartaccen mutum.</i></p>
      <p>
        <i>"Akwai bukatar mutane su shaida cewa, babban abinda Buhari yasa gaba shine, gyaran bangarorin da suka tabarbare tare da lalacewa a kasar <a href="https://www.legit.ng/tag/nan.html">nan</a>, yaki da rashawa tare da tsaftace hanyar da zata billewa 'yan kasa.</i>
      </p>
      <p>
        <i>"A matsayinsa na mutum mai nagarta, ba zai karya alkawarinsa ba, kuma ba zai gurbata kundin tsarin mulkin kasar nan ba don wata manufarsa, komai kuwa matsin da za a yi.</i>
      </p>
      <p>
        <i>"Tabbas, zarcewa karo na uku bata daga cikin tsarin shugaban kasar, saboda ya ci karo da rantsuwar da yayi yayin hayewa karagar mulkin kasar nan."</i>
      </p>
      <p><b>DUBA WANNAN:</b> <a href="https://hausa.legit.ng/1278671-yarjejeniyar-mayar-wa-fg-8m-kotu-ta-dakatar-da-efcc-daga-gurfanar-da-dikko-inde.html">Yarjejeniyar mayar wa FG $8m: Kotu ta dakatar da EFCC daga gurfanar da Dikko Inde</a></p>
      <p>Idan zamu tuna, Legit.ng ta ruwaito yadda wani mamban jam’iyyar APC a jihar Ebonyi, Charles Oko Enya, ya garzaya babbar kotun tarayya da ke Abakaliki jihar Ebonyi, da bukatar majalisar dattawa da ministan shari’ar Najeriya, Jastis Malami, su cire duk wani shinge a kundin tsarin mulkin Najeriya da ya haramtawa shugaban kasa da gwamnoni neman zarcewa a karo na uku.</p>
      <p>A karar mai lamba FHC/AI/CS/90/19, wacce aka shigar a ranar Laraba da ta gabata kuma aka bayyana ga manema labarai, lauyan mai karar, Barista Iheanocho Agboti, ya bukaci sauyi a sashi na 137, sakin layi na 1 da kuma sashi na 182, sakin layi na daya na kundin tsarin mulkin Najeriya na 1999.</p>
      <p>
        <b>
          <i>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewarku tare da mu.</i>
        </b>
      </p>
      <p>Domin sauke manhajar labaran Legit.ng a wayar ku ta hannu, latsa wannan rubutu na kasa:</p>
      <p>
        <a href="https://play.google.com/store/apps/details?id=com.naij.hausa">https://play.google.com/store/apps/details?id=com.naij.hausa</a>
      </p>
      <p>Ku biyo mu a shafukanmu na dandalin sada zumunta:</p>
      <p><b>Facebook:</b> <a href="https://facebook.com/legitnghausa">https://facebook.com/legitnghausa</a></p>
      <p><b>Twitter:</b> <a href="https://twitter.com/legitnghausa">https://twitter.com/legitnghausa</a></p>
      <p>Idan kuna da wata shawara ko bukatar bamu labari,</p>
      <p>Tuntube mu a: <b>labaranhausa@corp.legit.ng</b></p>
      <figure>
        <iframe src="https://www.youtube.com/embed/MxyOeIuOpz0" width="640" height="360" data-service="Youtube" scrolling="no"/>
      </figure>
    </article>
  </body>
</html>