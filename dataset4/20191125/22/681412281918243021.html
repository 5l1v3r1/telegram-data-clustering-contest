<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/sony-ps5-bi-mogao-koristiti-samsung-nvme-ssd-za-brze-ucitavanje-igara/"/>
    <meta property="og:site_name" content="PC Press"/>
    <meta property="article:published_time" content="2019-11-25T22:26:48+00:00"/>
    <meta property="og:title" content="Sony PS5 bi mogao koristiti Samsung NVMe SSD za brže učitavanje igara"/>
    <meta property="og:description" content="Samsung će izgleda biti ta kompanija koja će novoj Sonijevoj konzoli dati potrebnu prednost u odnosu na konkurenciju. U ovom slučaju izgleda da će biti u brzini čitanja podataka sa memorije jer ako…"/>
  </head>
  <body>
    <article>
      <h1>Sony PS5 bi mogao koristiti Samsung NVMe SSD za brže učitavanje igara</h1>
      <address><time datetime="2019-11-25T22:26:48+00:00">25 Nov 2019, 22:26</time> by <a rel="author" href="https://pcpress.rs/author/stefandev/" target="_blank">Stefan Dević</a></address>
      <p>Samsung će izgleda biti ta kompanija koja će novoj Sonijevoj konzoli dati potrebnu prednost u odnosu na konkurenciju. U ovom slučaju izgleda da će biti u brzini čitanja podataka sa memorije jer ako je verovati internetu<b> južnokorejski gigant će proizvoditi SSD diskove za PlayStation 5.</b></p>
      <figure>
        <img src="https://i1.wp.com/pcpress.rs/wp-content/uploads/2019/11/PS5-console.jpg"/>
      </figure>
      <p>Jedan od direktora Han Jinman, rekao je da će se novi SSD-ovi pojaviti i za PC tržište, ali i <b>za igračke konzole u 2020. godini.</b> Sve se to dešava dok iza njega na slajdu stoji Dual Shock 4 kontroler, kao i poređenje hard diska, standardnog SSD-a, ali i NVMe SSD-a. Prema njihovim testovima, potrebno je 49 sekundi da se podigne sistem na čvrstom disku, na SSD-u 29 sekundi, dok će za optimizovani <b>NVMe SSD biti potrebno značajno manje vremena</b> iako nije rečeno tačno koliko je to.</p>
      <figure>
        <img src="https://i2.wp.com/pcpress.rs/wp-content/uploads/2019/11/PS5-SSD-speed.jpg"/>
      </figure>
      <p>Već je potvrđeno da će PS5 koristiti SSD za učitavanje igara. Iako Samsung nije eksplicitno saopštio u kojim konzolama će biti njihova tehnologija, činjenica da je kao ilustracija za njihovu prezentaciju poslužio DualShock 4 govori sama za sebe. Sony je takođe prikazao brzinu učitavanja PS5 konzole sa PS4 igrom, gde je Marvelov Spader-Man učitan za<b> 0.8 sekundi.</b></p>
      <related>
        <a href="https://pcpress.rs/samsung-otkrio-dizajn-savitljivog-uredaja-u-kvadrat/"/>
      </related>
      <p>Izvor: <a href="https://pcpress.rs/PCout/?url=https://www.gamesradar.com/ps5-samsung-ssd/">gamesradar</a></p>
      <p>Tagovi: <a href="https://pcpress.rs/tag/konzola/">konzola</a>, <a href="https://pcpress.rs/tag/playstation/">Playstation</a>, <a href="https://pcpress.rs/tag/playstation-5/">PlayStation 5</a>, <a href="https://pcpress.rs/tag/ps5/">PS5</a>, <a href="https://pcpress.rs/tag/samsung/">Samsung</a>, <a href="https://pcpress.rs/tag/samsung-ssd-nvme/">Samsung SSD NVMe</a>, <a href="https://pcpress.rs/tag/samsung-ssd-ps5/">Samsung SSD PS5</a>, <a href="https://pcpress.rs/tag/sony/">Sony</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/samsung-840-pro/"/>
        <a href="https://pcpress.rs/review-nvme-za-korisnike-sa-skromnijim-budzetom/"/>
        <a href="https://pcpress.rs/ibm-storage-resenja-i-nvme-tehnologija-primena-u-poslovnom-svetu/"/>
      </related>
    </article>
  </body>
</html>