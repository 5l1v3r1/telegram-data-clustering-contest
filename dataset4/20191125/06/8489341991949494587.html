<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807256/%D9%85%D9%82%D8%A7%D9%84%D9%87-%D9%85%D8%AD%D9%82%D9%82%D8%A7%D9%86-%D8%AF%D8%A7%D9%86%D8%B4%DA%AF%D8%A7%D9%87-%D8%B2%D9%86%D8%AC%D8%A7%D9%86-%D8%AF%D8%B1-%D9%85%D8%AC%D9%84%D9%87-chemical-society-reviews%C2%A0%DA%86%D8%A7%D9%BE-%D8%B4%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T06:27:00+00:00"/>
    <meta property="og:title" content="با موضوع تاثیر ترکیبات شیمیایی معدنی؛ مقاله محققان دانشگاه زنجان در مجله Chemical Society Reviews چاپ شد"/>
    <meta property="og:description" content="مقاله پژوهشگران دانشگاه زنجان با موضوع تاثیر ترکیبات شیمیایی معدنی در OLED‌ها در مجله معتبر بین‌المللی Chemical Society Reviews منتشر شد."/>
  </head>
  <body>
    <article>
      <h1>با موضوع تاثیر ترکیبات شیمیایی معدنی؛ مقاله محققان دانشگاه زنجان در مجله Chemical Society Reviews چاپ شد</h1>
      <h2>مقاله پژوهشگران دانشگاه زنجان با موضوع تاثیر ترکیبات شیمیایی معدنی در OLED‌ها در مجله معتبر بین‌المللی Chemical Society Reviews منتشر شد.</h2>
      <address>
        <time datetime="2019-11-25T06:27:00+00:00">25 Nov 2019, 06:27</time>
      </address>
      <p>به گزارش گروه دانشگاه خبرگزاری دانشجو به نقل از دانشگاه زنجان، دیود‌های نور گسیل آلی (Organic Light-Emitting Diode) که تحت عنوان منابع نوری و نمایشگر‌های OLED معرفی می‌شود، نسل جدیدی از ادوات نوری محسوب می‌شوند که علاوه بر اینکه زندگی بشر را تحت تاثیر خود قرار داده است، سهم بزرگی از بازار تجارت جهانی را نیز به خود اختصاص داده است.<br/><br/>میزان فروش نمایشگر‌های OLED در سال ۲۰۱۶، حدود ۱۵ بیلیون دلار برآورد شده است که این رقم به حدود ۴۲ بیلیون دلار در سال ۲۰۲۰ خواهد رسید. هم اکنون بیش از دو سوم صفحه نمایش‌های تلویزیون‌های بیش از ۴۰ اینچ، برپایه تکنولوژی OLED ساخته و مونتاژ می‌شوند و سهم باقیمانده عمدتاً در اختیار تکنولوژی نقاط کوانتومی است.. این در حالی است که بیش از ۹۰ درصد صفحات نمایش موبایل ها، OLED هستند.<br/><br/>همچنین ماده فعال نشر کننده نور در OLED، اغلب ترکیب‌های شیمیایی آلی و معدنی است که گران قیمت‌ترین و هزینه برترین جز یک نمایشگر به حساب می‌آید به نحوی که قسمت عمده‌ای از تحقیقات دانشمندان رشته‌های مختلف برروی جستجوی ترکیبات شیمیایی مقرون به صرفه و پربازده متمرکز شده است.<br/><br/>در همین راستا، مقاله با موضوع تاثیر ترکیبات شیمیایی معدنی در OLED ها، با همکاری دکتربابک پاشایی به عنوان محقق پسادکتری، سهیلا کریمی دانشجوی دکتری شیمی معدنی و دکترهاشم شهروس‌وند عضو هیئت علمی گروه شیمی دانشگاه زنجان و مشارکت محققانی از کشور‌های کانادا، ایتالیا و اسپانیا در مجله معتبر Chemical Society Review Chem.Soc.Rev. , ۲۰۱۹,۴۸, ۵۰۳۳ — ۵۱۳۹) مورد پذیرش و چاپ قرار گرفت. این مجله با ضریب تاثیر ۴۰.۰۲۶، در رده‌بندی JCR سال ۲۰۱۸ بیشترین ضرایب تاثیر مجلات علمی جهان، در رتبه ۱۵ بعد از مجله Science قراردارد.<br/><br/>گفتنی است علاقه‌مندان جهت دسترسی به مقاله می‌توانند بر روی لینک زیر کلیک نمایند. https://pubs.rsc.org/en/content/articlelanding/ ۲۰۱۹ /cs/c ۸ cs ۰۰۰۷۵ a#! divAbstract</p>
    </article>
  </body>
</html>