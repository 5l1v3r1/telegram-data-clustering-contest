<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/zuzel/pge-ekstraliga/zuzel-prezes-forbet-wlokniarza-czestochowa-przedstawil-ciekawa-propozycje-dotyczaca/m6yp9db"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-25T06:35:54+00:00"/>
    <meta property="og:title" content="Po co komu spadek? Prezes proponuje by w PGE Ekstralidze pojechało 9 drużyn!"/>
    <meta property="og:description" content="Władze PGE Ekstraligi sprzeciwiają się jakimkolwiek zmianom dotyczącym ilości drużyn startujących w najlepszej żużlowej lidze świata, argumentując, iż wiąże ich umowa telewizyjna (obowiązuje do końca sezonu 2021 - przyp. red.). Coraz częściej padają jednak głosy, że w najwyższej klasie rozgrywkowej powinno startować więcej drużyn."/>
  </head>
  <body>
    <article>
      <h1>Po co komu spadek? Prezes proponuje by w PGE Ekstralidze pojechało 9 drużyn!</h1>
      <address><time datetime="2019-11-25T06:35:54+00:00">25 Nov 2019, 06:35</time> by <a rel="author" href="https://www.przegladsportowy.pl/autorzy/arkadiusz-adamczyk" target="_blank">Arkadiusz Adamczyk</a></address>
      <p>
        <b>Władze PGE Ekstraligi sprzeciwiają się jakimkolwiek zmianom dotyczącym ilości drużyn startujących w najlepszej żużlowej lidze świata, argumentując, iż wiąże ich umowa telewizyjna (obowiązuje do końca sezonu 2021 - przyp. red.). Coraz częściej padają jednak głosy, że w najwyższej klasie rozgrywkowej powinno startować więcej drużyn.</b>
      </p>
      <p>Wydłuży to sezon żużlowy, da kibicom możliwość obejrzenia dodatkowych spotkań, a przede wszystkim może się okazać lepszym od KSM-u (czyli budowania składów na podstawie średnich meczowych) sposobem na rozruszanie „zabetonowanego” rynku transferowego.</p>
      <p>- Trzeba się poważnie zastanowić czy spadek z PGE Ekstraligi którejkolwiek drużyny w sezonie 2020 jest naprawdę tak bardzo konieczny. Przecież to się wiąże z nieprawdopodobnymi stratami dla klubu. Odejściem zawodników, sponsorów, kibiców. Niech dołączy mistrz Nice 1.LŻ i jedźmy w 2021 roku w dziewięć zespołów - powiedział prezes forBet Włókniarza Częstochowa, Michał Świącik.</p>
      <related>
        <a href="http://www.tvp.pl/45477318?copy_id=45477542"/>
      </related>
      <p>- Mamy najlepszą ligę żużlową świata i powinniśmy robić wszystko, żeby ten produkt ulepszać, uatrakcyjniać, a nie pakować kluby w kłopoty. Na przykładzie PGG ROW-u Rybnik widać wyraźnie jakie kluby mają problemy, żeby wrócić do elity (rybniczanom zajęło to dwa sezony - przyp. red.). To jest „droga cierniowa”. Dlatego warto coś zmienić - dodał sternik Włókniarza.</p>
      <p>Działacza trudno posądzić o interesowność, bo częstochowskiej drużynie, która jest jednym z faworytów przyszłorocznych rozgrywek, raczej spadek nie grozi.</p>
    </article>
  </body>
</html>