<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/rigas_dinamo/news/kalninam-un-jokerit-zaudejumu-bullisos.d?id=51664645"/>
    <meta property="og:site_name" content="DELFI"/>
    <meta property="article:published_time" content="2019-11-25T06:23:19+00:00"/>
    <meta property="og:title" content="Kalniņam un 'Jokerit' zaudējumu 'bullīšos&quot; "/>
    <meta property="og:description" content="Latviešu vārtsargs Jānis Kalniņš svētdien neglāba Somijas klubu Helsinku &quot;Jokerit&quot; no zaudējuma Kontinentālās hokeja līgas (KHL) regulārā čempionāta spēlē."/>
  </head>
  <body>
    <article>
      <h1>Kalniņam un 'Jokerit' zaudējumu 'bullīšos" </h1>
      <address><time datetime="2019-11-25T06:23:19+00:00">25 Nov 2019, 06:23</time> by <a rel="author">LETA</a></address>
      <p>
        <b>Latviešu vārtsargs <a href="https://www.delfi.lv/temas/janis-kalnins">Jānis Kalniņš</a> svētdien neglāba Somijas klubu Helsinku "<a href="https://www.delfi.lv/temas/jokerit">Jokerit</a>" no zaudējuma <a href="https://www.delfi.lv/temas/kontinentala-hokeja-liga-khl">Kontinentālās hokeja līgas</a> (<a href="https://www.delfi.lv/temas/khl">KHL</a>) regulārā čempionāta spēlē.</b>
      </p>
      <p>"Jokerit" savā laukumā ar rezultātu 2:3 (1:1, 0:1, 1:0, 0:0, 0:1) pēcspēles metienu sērijā atzina Jaroslavļas "Lokomotiv" pārākumu.</p>
      <p>Spēles laikā Kalniņu divreiz pārspēja Nikolajs Kovaļenko, kurš latvieti apspēlēja arī pēcspēles metienu sērijā, bet uzvaras "bullīti" iemeta Stefans Kronvals.</p>
      <p>Kalniņš šajā duelī atvairīja 29 no 31 pretinieku mestās ripas, bet pēcspēles metienos viņš neitralizēja divus no pieciem metieniem.</p>
      <p>"Jokerit" ar 35 punktiem 29 spēlēs ieņem astoto vietu Rietumu konferencē, bet uz septīto vietu ar tikpat punktiem 31 cīņā pakāpusies "Lokomotiv" komanda, kurai ir vairāk uzvaru pamatlaikā.</p>
      <p>Šosezon KHL čempionātā piedalās 24 komandas - pa 12 Rietumu un Austrumu zonā.</p>
      <p>Regulārajā čempionātā katra komanda tāpat kā iepriekšējā sezonā aizvadīs pa 62 spēlēm, pēc kurām pa astoņiem labākajiem klubiem iekļūs Gagarina kausa izcīņā.</p>
      <related>
        <h4>Lasi vēl</h4>
        <a href="https://www.delfi.lv/sports/news/rigas_dinamo/news/rigas-dinamo-izbraukuma-pieveic-sev-neerto-soci-vienibu.d?id=51663837"/>
        <a href="https://www.delfi.lv/sports/news/rigas_dinamo/news/ankipans-galvenais-ka-izcinijam-divus-punktus.d?id=51664081"/>
        <a href="https://www.delfi.lv/sports/news/rigas_dinamo/news/kalnins-atvaira-29-metienus-un-sekme-jokerit-uzvaru-par-indrasi-un-maskavas-dinamo.d?id=51662777"/>
      </related>
    </article>
  </body>
</html>