<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/25/rimborso-canone-rai-massima-allerta-per-la-truffa-sui-conti-correnti-629834"/>
    <meta property="og:site_name" content="tecnoandroid"/>
    <meta property="article:published_time" content="2019-11-25T06:05:34+00:00"/>
    <meta property="og:title" content="Rimborso canone RAI: massima allerta per la truffa sui conti correnti"/>
    <meta property="og:description" content="Massima allerta per la truffa sui conti che ora passa attraverso il rimborso fasullo del canone"/>
  </head>
  <body>
    <article>
      <h1>Rimborso canone RAI: massima allerta per la truffa sui conti correnti</h1>
      <h2>Massima allerta per la truffa sui conti che ora passa attraverso il rimborso fasullo del canone</h2>
      <address><time datetime="2019-11-25T06:05:34+00:00">25 Nov 2019, 06:05</time> by <a rel="author">Monica Palmisano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/rai.jpg"/>
      </figure>
      <p>Da 10 anni a questa parte sono aumentate a dismisura le <b>truffe tentate tramite mail o SMS</b>. Un tempo era molto più semplice indurre la vittima a <b>cadere nella trappola</b> presentandosi come rappresentante (falso) per conto di qualche azienda, richiedendo porta a porta – soprattutto agli anziani – <b>pagamenti di vario genere</b>. Così come anche attraverso comunicazioni che raggiungevano il destinatario nel <b>portalettere del proprio condominio.</b></p>
      <p>Ora invece il modo di ricreare determinati raggiri si è evoluto <b>con l’evoluzione della tecnologia stessa.</b> Adesso sarebbe impensabile che qualcuno possa credere ad una persona qualsiasi, in giacca e cravatta, che si spacci per rappresentante. Subito sorgerebbero dubbi e perplessità, nel tentativo di <b>verificare l’identità della persona in questione.</b></p>
      <p>Il modo di mettere a segno delle truffe, pertanto, è cambiato anche <b>seguendo i bisogni e i desideri dei cittadini.</b></p>
      <p>Proprio in questi mesi si discuteva infatti della possibilità di <a href="https://www.tecnoandroid.it/2019/11/04/canone-rai-e-bollo-auto-svelato-il-motivo-617464">abolire il canone RAI</a>. Ciò ha portato i malfattori ad inventare – proprio per risultare credibili – un raggiro in cui <b>fingono di dover accreditare il rimborso del canone RAI al contribuente.</b></p>
      <p>In questa maniera i criminali riescono ad ottenere <b>dati sensibili</b>, nomi utenti, anche password e riescono a <b>penetrare nei conti correnti, svuotandoli.</b></p>
      <h3>Rimborso canone RAI: occhio alla truffa che si cela dietro l’apparenza</h3>
      <p><b>Riconoscere</b> la truffa in questione non è complesso. Per avviare un processo di rimborso del canone, infatti, sono necessari due passaggi. Il primo corrisponde a <b>risultare esenti dal pagamento di questa tassa</b> (quindi rispettare uno dei requisiti per ottenere l’esenzione, <a href="https://www.tecnoandroid.it/2019/06/10/canone-rai-ecco-la-lista-di-chi-e-esente-dal-pagamento-537902">di cui abbiamo parlato qui</a>).</p>
      <p>Il secondo, sembrerà banale, ma riguarda la <b>necessità di inoltrare personale richiesta</b>, all’Agenzia delle Entrate, per poter <b>ottenere un rimborso</b>. È altamente improbabile, infatti, che <i>sua sponte</i> l’ente contatti il contribuente per restituirgli tale somma, se il cittadino <b>non ne ha prima fatto richiesta.</b></p>
    </article>
  </body>
</html>