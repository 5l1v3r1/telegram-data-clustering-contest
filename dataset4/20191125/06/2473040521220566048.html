<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247168/judetele-in-care-viorica-dancila-a-castigat-alegerile.html"/>
    <meta property="og:site_name" content="Wall-Street"/>
    <meta property="article:published_time" content="2019-11-25T06:03:46+00:00"/>
    <meta property="og:title" content="Judetele in care Viorica Dancila a castigat alegerile"/>
    <meta property="og:description" content="Candidatul PSD la alegerile prezidentiale, Viorica Dancila, a reusit sa se impuna in cinci judete din tara la alegerile desfasurate weekend-ul acesta. Astfel, locuitorii din Teleorman, Giurgiu, Olt, Gorj si Mehedinti au votat in proportie de peste 50% in favoarea candidatului social democrat."/>
  </head>
  <body>
    <article>
      <h1>Judetele in care Viorica Dancila a castigat alegerile</h1>
      <address>
        <time datetime="2019-11-25T06:03:46+00:00">25 Nov 2019, 06:03</time>
      </address>
      <p>
        <b>Candidatul PSD la alegerile prezidentiale, Viorica Dancila, a reusit sa se impuna in cinci judete din tara la alegerile desfasurate weekend-ul acesta. Astfel, locuitorii din Teleorman, Giurgiu, Olt, Gorj si Mehedinti au votat in proportie de peste 50% in favoarea candidatului social democrat.</b>
      </p>
      <p>Cel mai bun scor obtinut de catre Viorica Dancila a fost in Teleorman, acolo unde a obtinut 59,2% din voturi.</p>
      <p>Presedintele organizatiei judetene a Partidului Social Democrat, Adrian Gadea, a precizat pentru Agerpres ca, in Teleorman, dupa finalizarea numaratorii paralele, Viorica Dancila a obtinut 59,17% din voturi si este urmata de Klaus Iohannis, creditat de 40,83% dintre alegatorii din judet.</p>
      <p>La turul al doilea al alegerilor prezidentiale, in Teleorman s-au prezentat la urne 163.774 de alegatori, inregistrandu-se o prezenta la vot de 53,06%.</p>
      <p>In patru sectii de votare din judet, in satele Gresia, Zlata, Bratcovu si Dulceni, prezenta la vot a fost de peste 100%, iar in alte trei sectii, tot din mediul rural, alegatorii s-au prezentat la vot in proportie de peste 90%. La polul opus se situeaza trei sectii, din Alexandria, Turnu Magurele si Rosiorii de Vede, unde prezenta la vot a fost sub 30%.</p>
      <p>La nivelul judetului, in listele electorale permanente au fost inscrisi 308.626 de alegatori si au fost deschise 334 de sectii de votare.</p>
      <p>La primul tur al alegerilor prezidentiale, Viorica Dancila a fost votata de 47% dintre teleormaneni, iar Klaus Iohannis de 30%, inregistrandu-se o prezenta la vot de 50,29%.</p>
      <p>
        <a href="https://www.wall-street.ro/articol/Politic/247167/dancila-psd-a-recuperat-voturile-pe-care-le-a-pierdut-la-europarlamentare.html">Citeste si:<br/>Dancila: PSD a recuperat voturile pierdute la europarlamentare</a>
      </p>
      <figure>
        <img src="https://img.wall-street.ro/image_thumbs/thumbs/239/2393d92afea0cc453eb36807f9a2e460-400x250-00-65.jpg?v=1574625062"/>
      </figure>
      <footer>Sursa foto: Shutterstock</footer>
    </article>
  </body>
</html>