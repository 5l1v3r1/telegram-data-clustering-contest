<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.061.ua/news/2583281/bk-zaporizza-probivsa-do-cvert-finalu-kubka-ukraini"/>
    <meta property="og:site_name" content="061.ua - Сайт города Запорожья"/>
    <meta property="article:published_time" content="2019-11-25T06:56:00+00:00"/>
    <meta property="og:title" content="БК &quot;Запоріжжя&quot; пробився до чверть фіналу Кубка України"/>
    <meta property="og:description" content="БК “Запоріжжя” у чвертьфіналі Кубка України зіграє з “Дніпром”"/>
  </head>
  <body>
    <article>
      <h1>БК "Запоріжжя" пробився до чверть фіналу Кубка України</h1>
      <address><time datetime="2019-11-25T06:56:00+00:00">25 Nov 2019, 06:56</time> by <a rel="author">Звонарева Ольга</a></address>
      <p>
        <i>На стадії 1/8 фіналу запоріжці двічі проекзаменували молодіжку “Київ-Баскета”. </i>
      </p>
      <p>Очікувано матчі з дублем “Київ-Баскета” пройшли без сюрпризів. Щоправда, участь в іграх не зумів узяти Андрій Кожемякін, який напередодні отримав травму. Втім, є низка і приємних фактів. Уболівальники “Запоріжжя” нарешті дочекалися відновлення капітана улюбленої команди. Вихід Андрія Мироненка на паркет після довготривалої травми не минув безрезультатно. У першому матчі Миронеко набрав 8 очок. Стосовно інших – як українці, так і легіонери виглядали свіжими, повними сил, і головне – такими, хто справді скучив за баскетболом. Усі максимально вкладалися до процесу і вже за підсумком першого матчу БК “Запоріжжя” визначив формальне питання стосовно чвертьфіналіста – 97:40</p>
      <figure>
        <img src="https://s.061.ua/s/3/section/newsInText/upload/images/news/intext/000/051/480/7714820727726160094448265664257441819262976o_5ddb7eab827d7.jpg"/>
      </figure>
      <p>20.11.2019. БК “КСЛІ-Київ-Баскет” – БК “Запоріжжя” 40:97 (10:29, 6:23, 13:26, 11:19)</p>
      <p>“Київ-Баскет-2”: Пошабля (6), Швець (11 + 3 підбирання - 3 втрати), Ковальчук (8 + 7 підбирань + 3 передачі), Іванов (6 + 6 підбирань + 3 передачі - 4 втрати), Попов (9 + 4 підбирання) – старт; Плясов (3 підбирання – 3 втрати), Безима, Гарлінський, Костенко, Тітко, Пирак, Власенко</p>
      <p>Головний тренер: Андрій Харчинський</p>
      <figure>
        <img src="https://s.061.ua/s/3/section/newsInText/upload/images/news/intext/000/051/480/028_5ddb7f2c0ff6a.jpg"/>
      </figure>
      <p>“Запоріжжя”: Столлворт (8 + 7 підбирань), Рендольф, Мироненко (8 + 3 передачі), Шевченко (13 + 3 підбирання), Сіммонс (11 + 4 підбирання) – старт; Нємцу (21 + 4 підбирання), Тітов (15 + 6 підбирань + 4 передачі + 2 перехоплення), Міхєєв (3 + 10 підбирань + 3 передачі + 3 перехоплення), Буц (13 + 4 підбирання + 3 передачі), Соколенко (5), Морозов</p>
      <p>Головний тренер: Валерій Плеханов</p>
      <figure>
        <img src="https://s.061.ua/s/3/section/newsInText/upload/images/news/intext/000/051/480/7672611927726171861113758619736468123811840o_5ddb7eae17a50.jpg"/>
      </figure>
      <p>У другому раунді кубкової дуелі з резервістами “Київ-Баскета” Валерій Плеханов у рівній мірі розподілив ігровий час серед усіх гравців “Запоріжжя”, які були в заявці. Єдиний, кого вирішили поберегти – це Брендон Рендольф. Американець відновлюється після травми, тому ризикувати його здоров’ям напередодні насиченого ігрового періоду сенсу не було. Запоріжці з користю використали цей поєдинок задля відпрацювання власних атакувальних схем і захисних варіацій. Уже за підсумком шести з половиною хвилин господарі мали переконливі “+17”. Коли було потрібно, підопічні Валерія Плеханова вмикали пресинг, коли надходила тренерська установка – зонний захист. Командні старання призвели до того, що в середині другої чверті рахунок був 50:19 на користь “Запоріжжя”. Після цього тренерський штаб більше ігрового часу надав для наймолодших представників свого ростеру. Ті каші не зіпсували і довели справу до переконливої перемоги – 101:49.</p>
      <figure>
        <img src="https://s.061.ua/s/3/section/newsInText/upload/images/news/intext/000/051/480/dcm0156_5ddb7eaa70d22.jpg"/>
      </figure>
      <p>21.11.2019. БК “Запоріжжя” – БК “КСЛІ-Київ-Баскет” 101:49 (37:10, 24:15, 17:15, 23:9)</p>
      <p>“Запоріжжя”: Столлворт (12 + 5 підбирань + 8 передач), Міхєєв (14 + 7 підбирань + 4 передачі - 4 втрати), Мироненко (3 підбирання), Шевченко (12 + 7 підбирань), Сіммонс (14 + 8 підбирань) – старт; Липовцев (8 + 7 підбирань + 4 передачі), Нємцу (8), Тітов (13 + 3 підбирання + 5 передач + 4 перехоплення - 4 втрати), Буц (6), Соколенко (2 + 5 підбирань + 4 передачі), Морозов (12 + 6 підбирань + 3 передачі)</p>
      <figure>
        <img src="https://s.061.ua/s/3/section/newsInText/upload/images/news/intext/000/051/480/7471869627726171027780505412194564360372224o_5ddb7eaf391de.jpg"/>
      </figure>
      <p>“Київ-Баскет-2”: Пошабля (6), Швець (11 + 3 підбирання - 3 втрати), Ковальчук (8 + 7 підбирань + 3 передачі), Іванов (6 + 6 підбирань + 3 передачі - 4 втрати), Попов (9 + 4 підбирання) – старт; Плясов (3 підбирання – 3 втрати), Безима, Гарлінський, Костенко, Тітко, Пирак, Власенко</p>
      <p>
        <b>Суперником “Запоріжжя” в 1/4 фіналу Кубка України стане “Дніпро”. Перший матч команда Валерія Плеханова зіграє в гостях 29 грудня.</b>
      </p>
    </article>
  </body>
</html>