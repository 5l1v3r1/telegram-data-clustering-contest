<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/gazdasag/20191125_Finnorszagban_eldurvult_a_postassztrajk_beszalltak_tengereszek_es_a_Finnair_is"/>
    <meta property="og:site_name" content="HVG.hu"/>
    <meta property="article:published_time" content="2019-11-25T06:47:00+00:00"/>
    <meta property="og:title" content="Finnországban eldurvult a postássztrájk: beszálltak tengerészek és a Finnair is"/>
    <meta property="og:description" content="&quot;Légi és tengeri támogatást&quot; kap a postások sztrájkja Finnországban: a Finnair légitársaság hétfőn mintegy 280 járatát törli szolidaritásból, a tengerészek szakszervezete pedig meghatározatlan időre hirdet munkabeszüntetést."/>
  </head>
  <body>
    <article>
      <h1>Finnországban eldurvult a postássztrájk: beszálltak tengerészek és a Finnair is</h1>
      <address><time datetime="2019-11-25T06:47:00+00:00">25 Nov 2019, 06:47</time> by <a rel="author">MTI</a></address>
      <p>
        <b>"Légi és tengeri támogatást" kap a postások sztrájkja Finnországban: a Finnair légitársaság hétfőn mintegy 280 járatát törli szolidaritásból, a tengerészek szakszervezete pedig meghatározatlan időre hirdet munkabeszüntetést.</b>
      </p>
      <p>Finnországban már két hete tart a postások huzakodása a munkaadóval, és munkabeszüntetésükhöz csatlakozott több szállítási és közlekedési cég, egyebek közt a Finnair. A légitársaságnak főként a földi személyzete sztrájkol, ám emiatt a légi részleg sem tud dolgozni.</p>
      <p>A légi szolidaritási munkabeszüntetés csak egynapos lesz, ám a tengerészek szakszervezete meghatározatlan idejűt határozott el. Finn zászló alatti hajó amint finn kikötőbe ér, veszteglésre kényszerül.</p>
      <p>
        <i>(Képünk illusztráció)</i>
      </p>
      <related>
        <a href="https://hvg.hu/gazdasag/20191120_16_ezer_euros_minimalberert_sztrajkolnak_a_noi_futballistak_Spanyolorszagban"/>
        <a href="https://hvg.hu/tudomany/20191108_finnorszag_tengerpart_termeszeti_jelenseg_jeg"/>
      </related>
    </article>
  </body>
</html>