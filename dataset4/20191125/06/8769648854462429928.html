<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/concentracio-co2-assoleix-nou-maxim-historic-i-agreuja-crisi-climatica"/>
    <meta property="og:site_name" content="Diari La Veu"/>
    <meta property="article:published_time" content="2019-11-25T06:30:00+00:00"/>
    <meta property="og:title" content="La concentració de CO2 assoleix un nou màxim històric i &quot;agreuja&quot; la crisi climàtica"/>
    <meta property="og:description" content="Petteri Taalas, secretari general de l'OMM: &quot;No hi ha indicis d'una disminució de la concentració dels gasos d'efecte d'hivernacle a l'atmosfera malgrat tots els compromisos assumits en l'Acord de París&quot;"/>
  </head>
  <body>
    <article>
      <h1>La concentració de CO2 assoleix un nou màxim històric i "agreuja" la crisi climàtica</h1>
      <h2>Petteri Taalas, secretari general de l'OMM: "No hi ha indicis d'una disminució de la concentració dels gasos d'efecte d'hivernacle a l'atmosfera malgrat tots els compromisos assumits en l'Acord de París"</h2>
      <address><time datetime="2019-11-25T06:30:00+00:00">25 Nov 2019, 06:30</time> by <a rel="author">DLV</a></address>
      <p>BRUSSEL·LES (ACN). La concentració mitjana mundial de diòxid de carboni (CO<sub>2</sub>) va assolir el 2018 el seu màxim històric, amb 407,8 parts per milió (ppm), cosa que suposa 2,3 més que l'any anterior. Segons un informe publicat per l'Organització Meteorològica Mundial (OMM), un organisme dependent de l'ONU, la concentració de metà i òxid nitrós s'ha "disparat", i ha augmentat en nivells més alts que en els darrers deu anys. <br/><br/>L'organisme alerta que "la tendència contínua" a l'alça de la concentració de CO<sub>2 </sub>"agreuja" la crisi climàtica, i subratlla que només s'havia arribat a aquest nivell fa entre tres i cinc milions d'anys, moment en què la temperatura era entre dos i tres graus més alta i el nivell del mar entre 10 i 20 metres superior a l'actual.<br/><br/>Segons l'organisme, el forçament radiatiu, que té un efecte d'escalfament sobre el clima, ha augmentat un 43% des del 1990 a causa dels gasos d'efecte hivernacle. Segons dades de l'Administració Nacional de l'Oceà i l'Atmosfera dels EUA citades per l'OMM, el CO<sub>2</sub> va contribuir en gairebé un 80% a aquest increment.<br/><br/>"No hi ha indicis que hi haja d'haver una desacceleració, i molt menys una disminució, de la concentració dels gasos d'efecte d'hivernacle a l'atmosfera malgrat tots els compromisos assumits en l'Acord de París", diu el secretari general de l'OMM, Petteri Taalas, qui insta a "plasmar els compromisos en acció".</p>
      <related>
        <h4>Les més llegides</h4>
        <a href="https://www.diarilaveu.com/matematiques-valencia-i-castella-seran-les-especialitats-amb-mes-places-en-les-oposicions-del-17-de-juny-de-2020"/>
        <a href="https://www.diarilaveu.com/esquerra-republicana-denuncia-retencions-policia-protesta-rei"/>
        <a href="https://www.diarilaveu.com/puig-defensa-visio-federal-psoe-federar-unir-diversitat-aixo-espanya"/>
        <a href="https://www.diarilaveu.com/pp-duia-prorrogant-jubilacions-irregulars-treballadors-emt"/>
        <a href="https://www.diarilaveu.com/nova-marea-violeta-valencia-25n-2019"/>
      </related>
    </article>
  </body>
</html>