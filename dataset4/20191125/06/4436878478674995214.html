<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191619/ningu/callar"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-25T06:00:00+00:00"/>
    <meta property="og:title" content="Ningú ha de callar"/>
    <meta property="og:description" content="No podem mirar cap a una altra banda mentre perviuen tics d'una societat conservadora i heteropatriarcal. Avui també són notícia la consulta a les bases d'ERC, el debat a JxCat sobre Sánchez, la patronal i la investidura, Colau i Torra, els assalts a les revistes catalanistes i Augusto Pinochet"/>
  </head>
  <body>
    <article>
      <h1>Ningú ha de callar</h1>
      <h2>No podem mirar cap a una altra banda mentre perviuen tics d'una societat conservadora i heteropatriarcal. Avui també són notícia la consulta a les bases d'ERC, el debat a JxCat sobre Sánchez, la patronal i la investidura, Colau i Torra, els assalts a les revistes catalanistes i Augusto Pinochet</h2>
      <address><time datetime="2019-11-25T06:00:00+00:00">25 Nov 2019, 06:00</time> by <a rel="author">Ferran Casas</a></address>
      <p><a href="https://www.naciodigital.cat/despertador">Rep El Despertador cada matí al teu correu</a><br/><br/>25-N, dia de consultes a les bases d'ERC per la investidura, de <a href="https://www.naciodigital.cat/noticia/191559/investidura/sanchez/reobre/debats/interns/jxcat">debat intern a JxCat</a>, de prendre posició a Madrid i de diàleg Ajuntament de Barcelona-Generalitat. Però també és el dia contra la violència masclista. És una diada malauradament vigent, malauradament necessària. Segueixen<a href="https://interior.gencat.cat/web/.content/home/030_arees_dactuacio/seguretat/violencia_masclista_i_domestica/estadistica_sobre_violencia_masclista_i_domestica/dades_violencia_masclista_dones/any_2019/Dades-VM_2019.pdf"> les agressions</a>, dins i fora de la parella. Algunes que es veuen perquè són físiques, perquè són a vista de tothom. Altres que no, que són més sordes, que compten amb complicitats incomprensibles dels entorns. Una societat com la nostra, ja posada de ple al segle XXI i que lluita per tots els drets, no pot seguir mirant cap a una altra banda mentre perviuen els tics d'una societat conservadora i heteropatriarcal, on la dona era el "sexe dèbil" que podia ser agredit o vexat sense que res passés.<br/><br/>Cal fer feina, és clar. Com sempre en aquests casos. A les escoles, a <a href="https://www.naciodigital.cat/noticia/183625/nomes/cada/28/victimes/violencia/masclista/rep/ordres/proteccio">la justícia i a les administracions</a> per evitar un <a href="https://www.naciodigital.cat/noticia/191466/generalitat/sensibilitza/presos/contra/actituds/masclistes">índex de reincidència que és massa alt</a>, però també als mitjans de comunicació i en els rols que transmeten, a més dels nostres entorns més propers. És preocupant el comportament que s'observa en molts joves amb una involució vers el paper de les dones. S'han de protegir i ajudar les dones, sí, però també hem d'alçar la veu els homes cada cop que veiem, al nostre cercle d'amistats o professionals, actituds d'assetjament o agressió. Avui toca sortir al carrer, toca reivindicar i toca seguir avançant vers una societat més tolerant amb la diversitat.<br/> </p>
      <hr/>
      <p><b>Avui no et perdis</b><br/><br/><b>»</b> <a href="https://www.naciodigital.cat/noticia/191591/violencia/no/apareix/estadistiques">Reportatge 25-N: la violència que no apareix a les estadístiques</a>; per Antònia Crespí i Ariadna España.<br/><br/><b>»</b> <a href="https://www.naciodigital.cat/opinio/20522/saps/qui/es/monica/borras">Opinió</a><a href="https://www.naciodigital.cat/opinio/20522/saps/qui/es/monica/borras">: «Saps qui és la Mónica Borràs?»</a>; per Aura Ruano<a href="https://www.naciodigital.cat/opinio/20530/tu/quoque/psc">.</a><br/><br/><b>»</b> <a href="https://www.naciodigital.cat/noticia/191410/raul/romeva/acord/psoe-podem/podria/ser/finestra/oportunitat">Entrevista a Raül Romeva: «L'acord PSOE‑Podem podria ser una finestra d'oportunitat»</a>; per Oriol March i Sara González.<br/><br/><b>»</b> <a href="https://www.naciodigital.cat/noticia/191526/ignacio/sanchez-cuenca/poques/possibilitats/reconduir/conflicte/amb/catalunya">Entrevista a Ignacio Sánchez-Cuenca: «Hi ha poques possibilitats de reconduir el conflicte amb Catalunya»</a>; per Pep Martí.<br/><br/><b>»</b> <a href="https://www.naciodigital.cat/opinio/20523/temps/pedalar">La Veu de Nació</a><a href="https://www.naciodigital.cat/opinio/20523/temps/pedalar">: </a><a href="https://www.naciodigital.cat/opinio/20523/temps/pedalar"/><a href="https://www.naciodigital.cat/opinio/20523/temps/pedalar">«</a><a href="https://www.naciodigital.cat/opinio/20523/temps/pedalar">Temps de pedalar»</a>; per Ferran Casas<a href="https://www.naciodigital.cat/opinio/20530/tu/quoque/psc">.</a><br/><br/><b>»</b> <a href="https://www.naciodigital.cat/noticia/191515/psc/parla/ara/escola/plurilingue/no/immersio">Per què el PSC parla ara d'escola «plurilingüe» i no d'«immersió»?</a>; per Sara González.<br/><br/><b>»</b> <a href="https://www.naciodigital.cat/opinio/20530/tu/quoque/psc">La Veu de Nació: «Tu quoque, PSC?»</a>; per Germà Capdevila.<br/><br/><b>» </b><a href="https://www.naciodigital.cat/noticia/191552/defenses/esgrimiran/sentencia/1-o/judici/contra/trapero">Les defenses esgrimiran la sentència de l'1-O en el judici contra Trapero</a>; per Oriol March i Bernat Surroca.<br/><br/><b>» </b><a href="https://www.naciodigital.cat/opinio/20527/deu/anys/sense/sole/tura">​Opinió: «Deu anys sense Solé Tura»</a>; per Montserrat Tura<a href="https://www.naciodigital.cat/opinio/20530/tu/quoque/psc">.</a><br/><br/><b>»</b> <a href="https://www.naciodigital.cat/noticia/191408/gestio/100/publica/dels/serveis/reivindicacio/majoritaria/transversal">Dades: La gestió 100% pública dels serveis, una reivindicació majoritària i transversal</a>; per Roger Tugas.<br/><br/><b>»</b> <a href="https://www.naciodigital.cat/noticia/191399/video/prop/mina/lluny/venus">Reportatge: a prop com la Mina, lluny com Venus</a>; per Andreu Merino.<br/><br/><b>»</b> <a href="https://www.naciodigital.cat/noticia/191564/guell/burgesia/girada/cap/madrid">#els50noms: els Güell, la burgesia girada cap a Madrid</a>; per Pep Martí i Miquel Macià.<br/><br/><b>»</b> <a href="https://www.naciodigital.cat/noticia/191546/greta/fernandez/costat/molt/oferissin/paper/protagonista/important">Entrevista a Greta Fernández: «M'ha costat molt que m'oferissin un paper protagonista important»</a>; per Víctor Rodrigo.<br/> </p>
      <hr/>
      <p><b> El passadís</b><br/><br/>Només dos dies després que el president de la patronal Foment, Josep Sánchez Llibre, donés un suport explícit al preacord entre el PSOE i Podem per formar un govern de coalició, el president de la CEOE, Antonio Garamendi, posava aigua al vi al declarar, després de la reunió de la direcció de l'empresariat espanyol, que calia explorar fórmules que garantissin l'estabilitat i la moderació i no fossin "ideològiques". La diferència de to era evident i s'ha plasmat en una patronal catalana que mostra un optimisme prudent (l'important és que hi hagi govern, ja es criticarà el programa quan es conegui) i una CEOE que posa un "però" evident.<br/><br/>Aquesta diferència es produeix també respecte a la petita i mitjana empresa. Mentre que la Cepyme espanyola s'alinea amb la CEOE, la Pimec catalana ha sortit a donar suport al preacord. Curiosament, <b>els pactes Sànchez-Iglesias han posat d'acord Foment i Pimec</b>, tradicionalment enfrontades i avui en bona relació. <br/><br/><b>Vist i llegit</b><br/><br/>La Sareb, l'anomenat banc dolent, es va crear el 2012 per gestionar els anomenats actius tòxics del sector immobiliari. Ara està a punt de fer fallida i el mercat immobiliari torna a estar en tensió. Sobre això escriu un dels principals experts a l'estat sobre l'estafa del totxo, <b>Manuel Gabarre de Sus</b>. Ho fa en <a href="https://ctxt.es/es/20191113/Politica/29577/Manuel-Gabarre-de-Sus-Sareb-Consejo-Europeo-FROB.http">aquest complet article a Ctxt.es</a>.<br/><br/><b> L'efemèride</b><br/><br/>Tal dia com avui de l'any 1905 un grup de militars espanyols <b>assaltaven i saquejaven a Barcelona les redaccions i la seu del setmanari satíric <i>¡Cu-Cut!</i> i de<i> La Veu de Catalunya</i></b>. El primer havia publicat un acudit que va indignar la milícia. El govern espanyol va suspendre garanties constitucionals i va impulsar la llei de Jurisdiccions, que limitava les llibertats. La resposta va ser la Solidaritat Catalana, una coalició catalanista que incloïa de carlins a republicans (entre ells Francesc Macià i Francesc Cambó) i que va arrasar a les eleccions a les Corts de 1907. <a href="https://www.youtube.com/watch?v=JxA_TF2YEnE">Aquest reportatge de TV3</a> ens atansa a la història del <i>!Cu-Cut!</i><br/><br/><b> L'aniversari</b><br/><br/>El 25 de novembre de 1915 va néixer el dictador xilè <b>Augusto Pinochet. </b>Va morir el 2006 després d'haver presidit el país entre 1973 i 1990. A Pinochet no el van deposar, va cedir el poder i va seguir uns anys com a cap de les forces armades i senador vitalici. Com a Espanya, on el dictador Franco va morir al llit, la memòria històrica encara és motiu de controvèrsia a Xile, un país que viu ara fortes tensions. Pinochet va arribar al poder després de dirigir, amb suport de l'administració Nixon, el cop militar contra el socialista Salvador Allende. Prefereixo no enllaçar-vos cap contingut del dictador, culpable de milers de morts i desapareguts. Optaré pel <a href="https://www.youtube.com/watch?v=xZeEfXjTNu4">darrer discurs radiofònic d'Allende</a> aquell 11 de setembre de 1973 quan els pinochetistes eren a la porta del Palacio de la Moneda. "La Història és nostra i la fan els pobles", va deixar dit.<br/><br/>  <b>Ferran Casas i Manresa</b><br/>subdirector de NacióDigital</p>
      <figure>
        <img src="https://ci5.googleusercontent.com/proxy/utNTLGdSrwOkmS-eMPlogv9ST_w2Q2qUhW7AYruJJpR2oU1zNRPV6wYmD40r8p_GRHQOfoRlisUN-941LWJQzWrY8WCJIW5bWtbDRiXNmWd9SkDFzpqvjeDA7OnJtnVrRw0wFwSGxivC=s0-d-e1-ft#https://dades.grupnaciodigital.cat/redaccio/publicitat/280916052400_Ferran-Casas.png"/>
      </figure>
      <p><a href="https://www.naciodigital.cat/noticia/117667/13/octubre/veiem/tribunals/nou"><b>​</b></a> Vols que t'arribi El Despertador de <b>NacióDigital </b>cada matí al teu correu electrònic?  <a href="https://www.naciodigital.cat/despertador">Fes clic aquí per rebre'l</a></p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>