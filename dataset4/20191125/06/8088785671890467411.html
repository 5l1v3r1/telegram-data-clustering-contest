<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/saglik-personeli/hemsire-ve-ebe-maaslari-15-ocak-2020de-ne-kadar-olacak-h543983.html"/>
    <meta property="og:site_name" content="KamuAjans"/>
    <meta property="article:published_time" content="2019-11-25T06:55:42+00:00"/>
    <meta property="og:title" content="Hemşire Ve Ebe Maaşları 15 Ocak 2020’de Ne Kadar Olacak?"/>
    <meta property="og:description" content="Hemşire ve Ebe unvanlı kadrolarda görev yapan Devlet memurlarının aylık maaşları da 1 Ocak 2020 tarihinden geçerli olarak artacak."/>
  </head>
  <body>
    <article>
      <h1>Hemşire Ve Ebe Maaşları 15 Ocak 2020’de Ne Kadar Olacak?</h1>
      <address><time datetime="2019-11-25T06:55:42+00:00">25 Nov 2019, 06:55</time> by <a rel="author">KamuAjans</a></address>
      <p>
        <b>Hemşire ve Ebe unvanlı kadrolarda görev yapan Devlet memurlarının aylık maaşları da 1 Ocak 2020 tarihinden geçerli olarak artacak.</b>
      </p>
      <p>Devlet memuru <a href="http://www.kamuajans.com/haberleri/maa%C5%9F">maaş</a>larına 1 Ocak 2020 tarihinden geçerli olarak “%4 + 2019 yılının ikinci yarısına ilişkin enflasyon artış oranının %5’ten fazla olan kısmı” kadar artış yapılacak. 2019 yılı Ekim ayı enflasyon rakamlarına göre, Tüketici Fiyat Endeksi (TÜFE) 2019 yılının Temmuz, Ağustos, Eylül ve Ekim aylarında toplam %5,31 oranında artış göstermiş olduğundan, Kasım ve Aralık aylarında enflasyonda herhangi bir değişiklik (artış veya azalış) olmaması durumunda <a href="http://www.kamuajans.com/haberleri/hem%C5%9Fire">Hemşire</a> ve <a href="http://www.kamuajans.com/haberleri/ebe">Ebe</a> maaşlarına da 1 Ocak 2020 tarihinden geçerli olarak toplam %4,31 oranında artış yapılacak.</p>
      <p>Öte yandan, bu yılın Aralık ayı içerisinde kesinleşecek olan brüt asgari ücret rakamına göre belirlenecek Asgari Geçim İndirimi Tutarları da kamu çalışanlarının aylık net ücretine artış olarak yansıyacak. Ancak, 1 Ocak 2020 tarihinden geçerli maaş artışının hangi oranda olacağı, 3 Ocak 2020 Cuma günü netlik kazanacak.</p>
      <p>Bu kapsamda, enflasyon artış oranının 2019 yılı Ekim ayına ilişkin açıklanmış olan seviyede kalacağından hareketle, mesleki lisans mezunu Hemşire ve Ebe kadro unvanlı memurların 15 Ocak 2020 net maaş miktarlarının ne kadar olacağı konusunda bilgi olması bakımından, memurunyeri.com olarak hazırladığımız tabloya aşağıda yer verilmiştir.</p>
      <p>Hesaplamalara; aile yardımı ödeneği ile 2020 yılı asgari geçim indiriminden yansıyacak fark dahil edilmemiş, enflasyon farkı ise Ekim ayı rakamlarına göre 0,31 oranında dahil edilmiştir. Bu nedenle, 15 Ocak tarihinde ele geçecek net maaş miktarları, aşağıdaki Tabloda belirtilen tutarlarla az da olsa farklılık gösterebilecektir.</p>
      <p>
        <b>Uzman Hemşire ve Uzman Ebe maaşı</b>
      </p>
      <p>Meslekleriyle ilgili alanda yüksek lisans yaparak diplomalarını Sağlık Bakanlığına tescil ettirmek suretiyle Uzman Ebe veya Uzman Hemşire unvanını alanların aylık net maaşları, uzman olmayanlara göre bir miktar daha fazladır. Ayrıca, yüksek lisans nedeniyle yararlanılan ilave 1 kademe ilerlemesi de net maaşı etkileyebilmektedir.</p>
      <p>Uzman Ebe ve Uzman Hemşirelerin 2020 yılı Ocak ayı net maaşı, aşağıdaki tabloda belirtilen rakamlardan;</p>
      <p>-15/9/2008 tarihinden önce işe girenler için <i>"68 TL"</i>  daha fazla olacak.</p>
      <p>-14/9/2008 tarihinden sonra işe girenler için <i>"60 TL"</i> daha fazla olacak.</p>
      <p>
        <b>Hemşire ve Ebe kadrolarında olanların zamlı Ocak 2020 maaşı</b>
      </p>
      <p>
        <i>(asgari geçim indirimi artışı ile aile yardımı hariç ve enflasyon farkı 0,31 olduğunda)</i>
      </p>
      <table bordered="">
        <tr>
          <td align="center">
            <b>D/K</b>
          </td>
          <td align="center">
            <b>Hizmet Yılı</b>
          </td>
          <td align="center">
            <b>15 Ocak 2020 Net Maaş</b>
          </td>
        </tr>
        <tr>
          <td align="center">1/4</td>
          <td align="center">25 ve +</td>
          <td align="center">5.087 TL</td>
        </tr>
        <tr>
          <td align="center">1/4</td>
          <td align="center">24</td>
          <td align="center">5.085 TL</td>
        </tr>
        <tr>
          <td align="center">1/4</td>
          <td align="center">23</td>
          <td align="center">5.083 TL</td>
        </tr>
        <tr>
          <td align="center">1/4</td>
          <td align="center">22</td>
          <td align="center">5.081 TL</td>
        </tr>
        <tr>
          <td align="center">1/4</td>
          <td align="center">21</td>
          <td align="center">5.079 TL</td>
        </tr>
        <tr>
          <td align="center">1/3</td>
          <td align="center">20</td>
          <td align="center">5.071 TL</td>
        </tr>
        <tr>
          <td align="center">1/2</td>
          <td align="center">19</td>
          <td align="center">5.062 TL</td>
        </tr>
        <tr>
          <td align="center">1/1</td>
          <td align="center">18</td>
          <td align="center">5.054 TL</td>
        </tr>
        <tr>
          <td align="center">2/3</td>
          <td align="center">17</td>
          <td align="center">4.965 TL</td>
        </tr>
        <tr>
          <td align="center">2/2</td>
          <td align="center">16</td>
          <td align="center">4.957 TL</td>
        </tr>
        <tr>
          <td align="center">2/1</td>
          <td align="center">15</td>
          <td align="center">4.950 TL</td>
        </tr>
        <tr>
          <td align="center">3/3</td>
          <td align="center">14</td>
          <td align="center">4.802 TL</td>
        </tr>
        <tr>
          <td align="center">3/2</td>
          <td align="center">13</td>
          <td align="center">4.795 TL</td>
        </tr>
        <tr>
          <td align="center">3/1</td>
          <td align="center">12</td>
          <td align="center">4.788 TL</td>
        </tr>
        <tr>
          <td align="center">4/3</td>
          <td align="center">11</td>
          <td align="center">4.762 TL</td>
        </tr>
        <tr>
          <td align="center">4/2</td>
          <td align="center">10</td>
          <td align="center">4.756 TL</td>
        </tr>
        <tr>
          <td align="center">4/1</td>
          <td align="center">9</td>
          <td align="center">4.750 TL</td>
        </tr>
        <tr>
          <td align="center">5/3</td>
          <td align="center">8</td>
          <td align="center">4.543 TL</td>
        </tr>
        <tr>
          <td align="center">5/2</td>
          <td align="center">7</td>
          <td align="center">4.537 TL</td>
        </tr>
        <tr>
          <td align="center">5/1</td>
          <td align="center">6</td>
          <td align="center">4.532 TL</td>
        </tr>
        <tr>
          <td align="center">6/3</td>
          <td align="center">5</td>
          <td align="center">4.517 TL</td>
        </tr>
        <tr>
          <td align="center">6/2</td>
          <td align="center">4</td>
          <td align="center">4.512 TL</td>
        </tr>
        <tr>
          <td align="center">6/1</td>
          <td align="center">3</td>
          <td align="center">4.508 TL</td>
        </tr>
        <tr>
          <td align="center">7/1</td>
          <td align="center">3</td>
          <td align="center">4.481 TL</td>
        </tr>
        <tr>
          <td align="center">8/3</td>
          <td align="center">2</td>
          <td align="center">4.467 TL</td>
        </tr>
        <tr>
          <td align="center">8/2</td>
          <td align="center">1</td>
          <td align="center">4.463 TL</td>
        </tr>
        <tr>
          <td align="center">8/1</td>
          <td align="center">0</td>
          <td align="center">4.458 TL</td>
        </tr>
      </table>
      <p>
        <i>NOT:</i>
      </p>
      <p>
        <i>*Asgari Geçim İndirimi tutarı olarak, 2019 yılında geçerli olan tutarlar kullanılmıştır.</i>
      </p>
      <p>
        <i>*2019 yılı ikinci yarısında enflasyon oranının %5’ten fazla çıkması halinde maaşlara yapılacak enflasyon farkı artışı dikkate alınmamıştır.</i>
      </p>
      <p>
        <i>*Aile yardımı ve asgari geçim indirimi bakımından, bekar (ya da eşi çalışan) ve çocuksuz personele göre değerlendirme yapılmıştır.</i>
      </p>
      <p>
        <i>*Döner sermayeden yararlananlar için, sabit döner sermaye ödemesi (net ek ödeme miktarı kadar) hesaplamaya dahil edilmiştir.</i>
      </p>
      <p>
        <i>*Çalışılan kurum, yer ve bölgeden kaynaklı ödeme farklılıkları dikkate alınmamıştır.</i>
      </p>
      <p>
        <i>*Sendika aidatı ve toplu sözleşme ikramiyesi ödemesi dikkate alınmamıştır.</i>
      </p>
      <p>
        <i>*Tabloda hizmet süreleri 12 yıldan az olanların, 14.10.2008 tarihinden sonra işe girmiş oldukları varsayılarak, sosyal güvenlik kesintileri ilgili mevzuat çerçevesinde hesaplanmıştır.</i>
      </p>
      <p>
        <i>*Tabloda hizmet süreleri itibariyle personelin ulaşabileceği derece ve kademeler tahmini olarak alındığından, hizmet yıllarına karşılık gösterilen derece ve kademelerde farklılıklar görülebilir.</i>
      </p>
      <p>
        <i>*Yabancı dil tazminatı ödemesi hesaplamaya dahil edilmemiştir.</i>
      </p>
      <p>
        <i>*Zorunlu Bireysel Emeklilik Sigortası primi ve sendika aidatı kesintileri dikkate alınmamıştır.</i>
      </p>
      <p>memurunyeri</p>
    </article>
  </body>
</html>