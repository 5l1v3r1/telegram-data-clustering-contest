<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/externe/o-decizie-a-justitiei-referitoare-la-un-fost-consilier-de-la-casa-alba-ar-putea-convinge-martorii-sa-vorbeasca-in-investigatia-pentru-destituirea-lui-trump-1922405925402019110619179460"/>
    <meta property="og:site_name" content="News.ro"/>
    <meta property="article:published_time" content="2019-11-25T06:59:40+00:00"/>
    <meta property="og:title" content="O decizie a justiţiei referitoare la un fost consilier de la Casa Albă ar putea convinge martorii să vorbească în investigaţia pentru destituirea lui Trump"/>
    <meta property="og:description" content="O decizie a justiţiei americane aşteptată luni, referitoare la audierea unui fost consilier de la Casa Albă, Don McGahn, în investigaţia pentru demiterea preşedintelui Donald Trump, i-ar putea determina pe alţi oficiali ai administraţiei, între care fostul consilier pentru securitate naţională John Bolton, să coopereze în cadrul anchetei, transmite Reuters."/>
  </head>
  <body>
    <article>
      <h1>O decizie a justiţiei referitoare la un fost consilier de la Casa Albă ar putea convinge martorii să vorbească în investigaţia pentru destituirea lui Trump</h1>
      <address><time datetime="2019-11-25T06:59:40+00:00">25 Nov 2019, 06:59</time> by <a rel="author">Anca Dumitrescu</a></address>
      <p>
        <b>O decizie a justiţiei americane aşteptată luni, referitoare la audierea unui fost consilier de la Casa Albă, Don McGahn, în investigaţia pentru demiterea preşedintelui Donald Trump, i-ar putea determina pe alţi oficiali ai administraţiei, între care fostul consilier pentru securitate naţională John Bolton, să coopereze în cadrul anchetei, transmite Reuters.</b>
      </p>
      <p>Judecătorul districtual Ketanji Brown din Washington a spus că va decide luni în procesul intentat de o comisie a Camerei Reprezentanţilor pentru a-l obliga pe Don McGahn să depună mărturie.</p>
      <p>Brown Jackson, numit de fostul preşedinte Barack Obama, a sugerat în octombrie să ar decide în favoarea Camerei. Administraţia Trump a susţinut că Constituţia nu conferă Congresului dreptul de a obliga audierea unor membri seniori ai Executivului.</p>
      <p>Un judecător a respins un argument similar exprimat în 2008, în conflictul legat de o citaţie emisă către un consilier al fostului preşedinte George W. Bush.</p>
      <p>Decizia că McGahn trebuie să depună mărturie nu va obliga şi alţi oficiali să facă acest lucru şi va fi cel mai probabil contestată prin apel. Dar unii parlamentari au spus că Bolton şi alţii ar putea folosi decizia pentru a justifica faptul că discută cu Congresul, dar că o vor face în interesul propriu.</p>
      <p>În această lună, avocatul lui Bolton a afirmat într-o scrisoare că acesta ”este pregătit” să depună mărturie, dacă un judecător va decide că Congresul are autoritatea de a-l obliga să se prezinte. Cu toate acestea, Bolton nu s-a prezentat la o audiere cu uşile închise programată pe 7 noiembrie.</p>
      <p>Avocatul lui Bolton, Charles Cooper, nu a răspuns solicitărilor de comentaeii referitoare la viitoarea decizie a judecătorului Brown Jackson. Un avocat al lui McGahn, William Burck, a refuzat să comenteze.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>