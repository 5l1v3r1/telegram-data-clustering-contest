<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/zinas/359851-ugunsgreka-gajis-boja-cilveks"/>
    <meta property="og:site_name" content="Jauns.lv"/>
    <meta property="article:published_time" content="2019-11-25T06:00:00+00:00"/>
    <meta property="og:title" content="Ugunsgrēkā gājis bojā cilvēks"/>
    <meta property="og:description" content="Aizvadītajā diennaktī Latvijā dzēsti 19 ugunsgrēki, un vienā no tiem gājis bojā cilvēks, liecina Valsts ugunsdzēsības un glābšanas dienesta (VUGD) apkopotā operatīvā informācija."/>
  </head>
  <body>
    <article>
      <h1>Ugunsgrēkā gājis bojā cilvēks</h1>
      <address><time datetime="2019-11-25T06:00:00+00:00">25 Nov 2019, 06:00</time> by <a rel="author">Jauns.lv / LETA</a></address>
      <p>
        <b>Aizvadītajā diennaktī Latvijā dzēsti 19 ugunsgrēki, un vienā no tiem gājis bojā cilvēks, liecina Valsts ugunsdzēsības un glābšanas dienesta (VUGD) apkopotā operatīvā informācija.</b>
      </p>
      <p>Traģiskais ugunsgrēks izcēlies svētdienas pievakarē Rīgā. Kādas ēkas pagalmā degušas drēbes viena kvadrātmetra platībā. Izsaukums uz notikuma vietu tika saņemts plkst.16.54, bet jau plkst.17.01 ugunsdzēsēji pabeiguši. Ugunsgrēkā gājis bojā viens cilvēks.</p>
      <p>Aizvadītajā diennektī kopumā astoņi ugunsgrēki dzēsti novados, seši Rīgā, bet pieci citās pilsētās.</p>
      <p>Svētdien VUGD darbinieki arī veikuši 15 glābšanas darbus - sešus novados, trīs Rīgā un vēl sešus citās pilsētās. Tostarp Alojas novadā ugunsdzēsēji glābēji palīdzējuši sunim, kurš bija sapinies metāla ķēdē tā, ka žņaudzās nost.</p>
      <p>Kopš gada sākuma Latvijā reģistrēti 8465 ugunsgrēki, kuros cietuši 243, bet gājuši bojā 68 cilvēki, liecina VUGD apkopotā statistika.</p>
    </article>
  </body>
</html>