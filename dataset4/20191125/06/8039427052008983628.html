<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=964033"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T06:17:20+00:00"/>
    <meta property="og:title" content="పొగ మంచుతో రైళ్లు ఆలస్యం"/>
    <meta property="og:description" content="ADVT"/>
  </head>
  <body>
    <article>
      <h1>పొగ మంచుతో రైళ్లు ఆలస్యం</h1>
      <address>
        <time datetime="2019-11-25T06:17:20+00:00">25 Nov 2019, 06:17</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్(ఆంధ్రజ్యోతి): </b>రాష్ట్రంలో చలి తీవ్రత పెరుగుతోంది. పగటి ఉష్ణోగ్రతలు క్రమంగా పడిపోతున్నాయి. పొగమంచు దట్టంగా కురుస్తోంది. పొగమంచు ప్రభావం సాధారణ వాహనదారులతో పాటు రైల్వే ప్రయాణికులపైనా పడుతోంది. తెల్లవారు జామున రైళ్లు ఆలస్యంగా నడుస్తున్నాయి. దీంతో ప్రయాణికులు తీవ్ర ఇబ్బందులు ఎదుర్కొంటున్నారు. నిర్ణీత స్టేషన్ల నుంచి రైళ్లు సకాలంలోనే బయల్దేరినప్పటికీ పొగమంచు కారణంగా డ్రైవర్లు మెల్లగా నడుపుతున్నారు. తెల్లవారుజామున దట్టమైన పొగమంచుతో సిగ్నళ్లు, పట్టాలు కూడా సరిగా కనిపించడం లేదని రైలు డ్రైవర్లు, లోకోపైలట్లు వాపోతున్నారు. మొత్తంగా రాష్ట్రవ్యాప్తంగా కురుస్తున్న పొగమంచుతో రైలు, రోడ్డు ప్రయాణికుల రాకపోకలకు తీవ్ర అంతరాయం కలుగుతోంది. పలు మార్గాల్లో సూపర్‌ ఫాస్ట్‌ ఎక్స్‌ప్రె్‌సలు ఆలస్యంగా నడుస్తుండటంతో వాటి వెనకాల వచ్చే ప్యాసింజర్‌ రైళ్లు అరగంట నుంచి గంటపాటు ఆలస్యంగా నడుస్తున్నాయి.</p>
    </article>
  </body>
</html>