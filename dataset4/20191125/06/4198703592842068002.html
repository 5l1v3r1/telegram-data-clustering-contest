<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mako.co.il/news-world/2019_q4/Article-f979e1d2911ae61027.htm"/>
    <meta property="og:site_name" content="mako"/>
    <meta property="article:published_time" content="2019-11-25T06:01:00+00:00"/>
    <meta property="og:title" content="תמונות מסין חושפות: מאות אסירים מוסלמים כבולים כשעיניהם מכוסות"/>
    <meta property="og:description" content="מדובר ביותר ממיליון אסירים מהמיעוט האויגורי, שנכלאו במחנות חינוך מחדש בסין. ההוראות הנוקשות במתקן הכליאה הסיני לא מאפשרות לאף אחד לברוח, כאשר כל אסיר מקבל ציון על כל פעולה שהוא עושה"/>
  </head>
  <body>
    <article>
      <h1>תמונות מסין חושפות: מאות אסירים מוסלמים כבולים כשעיניהם מכוסות</h1>
      <h2>מדובר ביותר ממיליון אסירים מוסלמים מהמיעוט האויגורי, שנכלאו במחנות חינוך מחדש בסין. ההוראות הנוקשות במתקן הכליאה הסיני לא מאפשרות לאף אחד לברוח, כאשר כל אסיר מקבל ציון על כל פעולה שהוא עושה. התמונות פורסמו בשבוע שעבר וזעזעו רבים: "מטריד מאוד"</h2>
      <address>
        <time datetime="2019-11-25T06:01:00+00:00">25 Nov 2019, 06:01</time>
      </address>
      <p>סרטון שפורסם בשבוע שעבר וצולם ככל הנראה מרחפן חושף את האכזריות שמתרחשת במתקן כליאה בסין שבו נמצאים יותר ממיליון אויגורים ומיעוטים מוסלמים נוספים. מחנות הכליאה נועדו "לחינוך מחדש" ומאסרם מהווה חלק מ"מבצע נגד הטרור" שעורכת סין ומעורר ביקורת רבה ברחבי העולם.</p>
      <p>
        <a href="http://bit.ly/2PwRNBn">לעדכונים נוספים ושליחת הסיפורים שלכם - היכנסו לעמוד הפייסבוק של החדשות</a>
      </p>
      <p>בסרטון הווידאו שפורסם ביוטיוב, נראים אסירים מוסלמים, אויגורים, לבושים במדי אסיר כחולים וצהובים, כשראשיהם מגולחים. האסירים יושבים בשורה על הרצפה ולאחר מכן מובלים על ידי המשטרה כשפניהם מכוסות. </p>
      <figure>
        <iframe src="https://www.youtube.com/embed/inmP0LvZEhY" width="435" height="329" data-service="Youtube" scrolling="no"/>
      </figure>
      <p>מומחים סוברים כי התמונות צולמו בתחנת רכבת במערב קורלה בדרום-מזרח המחוז האוטונומי שינג'יאנג באוגוסט בשנה שעברה. רוב הביקורת העולמית מופנית למבצע "המוגזם" של סין נגד הטרור, שבא לידי ביטוי בכליאה של אותם אסירים, שמוכנסים למתקן ללא משפט ומספרם מסתכם ביותר ממיליון מוסלמים אויגורים ומיעוטים מוסלמים נוספים במחנות של חינוך מחדש.</p>
      <p>לפי ניתוח של ה"ניו יורק טיימס", מספר המעצרים הרשמיים ומשפטי הכליאה עלה בשנים 2017-2018 בבתי המשפט המקומיים ל-230,000 בני אדם שנכלאו או נענשו בצורה אחרת. "זו התנגדות לתעמולה התוקפנית שסין מנסה להראות".</p>
    </article>
  </body>
</html>