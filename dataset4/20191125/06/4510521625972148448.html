<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/craiova/claudiu-manda-nu-reusit-sa-si-respecte-angajamentul-facut-fata-psd-incearca-dreaga-busuiocul-1_5ddb5f865163ec4271632aee/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T06:04:17+00:00"/>
    <meta property="og:title" content="Claudiu Manda nu a reuşit să-şi respecte „angajamentul“ făcut în faţa PSD. Cum încearcă acum să „dreagă busuiocul“"/>
    <meta property="og:description" content="Claudiu Manda, preşedintele PSD Dolj, a făcut o analiză pe contul său de socializare, imediat după ce au apărut primele rezultate parţiale.  &quot;Vestea buna este ca PSD Dolj este pe locul 8 la nivel national&quot;."/>
  </head>
  <body>
    <article>
      <h1>Claudiu Manda nu a reuşit să-şi respecte „angajamentul“ făcut în faţa PSD. Cum încearcă acum să „dreagă busuiocul“</h1>
      <address><time datetime="2019-11-25T06:04:17+00:00">25 Nov 2019, 06:04</time> by <a rel="author">Ana Popescu</a></address>
      <h4>Claudiu Manda, preşedintele PSD Dolj, a făcut o analiză pe contul său de socializare, imediat după ce au apărut primele rezultate parţiale.  "Vestea buna este ca PSD Dolj este pe locul 8 la nivel national".</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/dancila-explica-gabriel-oprea-fost-sediul-psd-vicepresedinte-cex-1_5ddb66fe5163ec4271635197/index.html"/>
        <a href="https://adevarul.ro/locale/craiova/olguta-vasilescu-invinsa-acasa-psd-doliu-doljul-nu-mai-rosu-1_5ddb4d115163ec427162ce57/index.html"/>
        <a href="https://adevarul.ro/news/politica/viorica-dancila-despre-motivele-esecului-prezidentiale-presedintele-partidului-nu-castiga-pierde-teritoriu-nu-lupta-nume-propriu-1_5ddb3de45163ec427162838b/index.html"/>
      </related>
      <p>După ce s-au închis urnele de vot, Claudiu Manda, preşedintele PSD Dolj, nu a vorbit despre înfrângerea Vioricăi Dăncilă, ci a declarat că "angajamentul" filialei pe care o conduce a fost să obţină în turul II al alegerilor prezidenţiale 50 la sută plus unul dintre voturile exprimate. </p>
      <p>PSD a pierdut, însă, alegerile la nivelul judeţului Dolj. Candidatul PNL, Klaus Iohannis, a câştigat turul al doilea al alegerilor prezidenţiale în Craiova cu aproape 61%, iar în judeţul Dolj a obţinut 51,78%.</p>
      <p>"Desi nu am castigat 50% + 1 din voturile electoratului pentru candidatul nostru, vestea buna este ca PSD Dolj este pe locul 8 la nivel national intre organizatiile judetene social democrate si pe primul loc la numar de voturi aduse candidatului Viorica Dancila, 138.855 (48,21%).</p>
      <p>Am castigat alegerile in 78 de localitati din judetul Dolj, in 10 dintre ele cu peste 70%, in 30 de localitati cu peste 60% si in 38 cu peste 50%, asta insemnand ca PSD Dolj ramane principala forta politica si suntem pregatiti sa castigam alegerile locale. Le multumim doljenilor care ne-au acordat votul de incredere si echipei PSD Dolj pentru implicare!", a scris Claudiu Manda pe contul său de Facebook.</p>
      <hr/>
    </article>
  </body>
</html>