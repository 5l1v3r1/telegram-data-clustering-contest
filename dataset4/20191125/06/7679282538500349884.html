<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-soil-fragrance-perfume-made-in-uttar-pradesh-kannauj-district-is-being-sold-at-25-thousand-rupees-per-liter-in-delhi-international-trade-fair-2867088.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-25T06:40:09+00:00"/>
    <meta property="og:title" content="दिल्ली: अंतरराष्ट्रीय व्यापार मेले में 25 हजार रुपए लीटर बिक रही है मिट्टी की खुश्बू"/>
    <meta property="og:description" content="प्रगति मैदान में आयोजित हो रहे व्यापार मेले में कन्नौज की मिट्टी की महक लोगों को खूब पसंद आ रही है। मिट्टी की महक वाली यह इत्र 25 हजार रुपए लीटर तक बिक रही है। इसे उत्तर प्रदेश पवेलियन में गोविंद..."/>
  </head>
  <body>
    <article>
      <h1>दिल्ली: अंतरराष्ट्रीय व्यापार मेले में 25 हजार रुपए लीटर बिक रही है मिट्टी की खुश्बू</h1>
      <address><time datetime="2019-11-25T06:40:09+00:00">25 Nov 2019, 06:40</time> by <a rel="author">मनोज भट्ट।,नई दिल्ली।</a></address>
      <p>प्रगति मैदान में आयोजित हो रहे व्यापार मेले में कन्नौज की मिट्टी की महक लोगों को खूब पसंद आ रही है। मिट्टी की महक वाली यह इत्र 25 हजार रुपए लीटर तक बिक रही है। इसे उत्तर प्रदेश पवेलियन में गोविंद चौरसिया बेच रहे हैं। लोग गुलाब से अधिक इस मिट्टी की महक के लिए बेताब हैं। व्यापार मेले में मिट्टी के इत्र की मांग को लेकर कन्नौज से इत्र बेचने आए गोविंद चौरसिया कहते हैं कि अमूमन लोग खुशबू के लिए गुलाब समेत अन्य इत्रों की मांग करते हैं। लेकिन, जैसे ही लोगों को पता चलता है कि हमारे पास मिट्टी का इत्र भी है तो लोग इसकी मांग कर रहे हैं।</p>
      <p>
        <b>Read Also: <a href="https://www.livehindustan.com/uttar-pradesh/story-prime-minister-narendra-modi-office-seeks-report-on-death-of-30-cows-in-kanha-upvan-bareilly-uttar-pradesh-2867062.html">बरेली के कान्हा उपवन में 15 दिनों के अंदर 30 गायों की मौत पर पीएम मोदी ने मांगी​ रिपोर्ट</a></b>
      </p>
      <p>गोविंद ने कहा, 'हम लोगों हाथों में यह इत्र लगाकर उन्हें मिट्टी की सौंधी खूशबू से रू-ब-रू करवा रहे हैं, लोग बड़ी संख्या में इसे खरीद भी रहे हैं।' मिट्टी की सौंधी खुश्बू वाले इस इत्र की कीमत 200 रुपए प्रति 8 मिली लीटर है। मिट्टी के इत्र को तैयार करने की विधि के बारें में जानकारी देते हुए गोविंद चौरसिया ने बताया कि सामान्य मिट्टी के प्रयोग से यह इत्र तैयार किया जाता है। मिट्टी को पहले खूब पकाया जाता है, जिसकी भांप को एक जगह इकट्ठा किया जाता है, इसी से इत्र तैयार किया जाता है। एक बार मिट्टी को 10 से 15 दिन पकाने के बाद इत्र तैयार होता है।'</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।   </b>
      </p>
    </article>
  </body>
</html>