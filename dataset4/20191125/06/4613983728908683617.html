<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/economics/kade-v-evropa-horata-shte-rabotyat-nay-dalgo-predi-da-se-pensionirat-i-kade-nay-malko.html"/>
    <meta property="og:site_name" content="Money.bg"/>
    <meta property="article:published_time" content="2019-11-25T06:27:29+00:00"/>
    <meta property="og:title" content="Къде в Европа хората ще работят най-дълго преди да се пенсионират и къде най-малко?"/>
    <meta property="og:description" content="България е в долната граница по този показател"/>
  </head>
  <body>
    <article>
      <h1>Къде в Европа хората ще работят най-дълго преди да се пенсионират и къде най-малко?</h1>
      <address>
        <time datetime="2019-11-25T06:27:29+00:00">25 Nov 2019, 06:27</time>
      </address>
      <p>Младите хора в скандинавските държави, в Холандия и в Германия ще прекарат най-дълъг период от живота си като активно работещи. От тях в най-голяма степен това се отнася за шведите. В страната очакваната активност на гражданите на пазара на труда е 41,9 години.</p>
      <p>Това сочат нови данни на Евростат, разглеждащи очакванията за периода на активност на пазара на труда на европейските граждани, които в към 2018 година са били на 15 години.</p>
      <p>Малко по-кратък ще бъде този период за гражданите на съседните ѝ държави - в Дания средната продължителност на работа е 39,9 години, а в Норвегия - 39,6 години, а във Финландия - 38,6 години.</p>
      <p>Извън скандинавския регион с най-дълъг период на очаквана активност на пазара на труда се отличава Холандия с 40,5 години, следвана от икономика номер 1 на Стария континент - Германия, с 38,7 години.</p>
      <p>Сред държавите членки на противоположния полюс е Италия. Там младежите ще трябва да се трудят 31,8 години от живота си, преди да се пенсионират. 32,4 и 32,9 години е периодът за съответно в Хърватия и в Гърция.</p>
      <p>България е в долната граница, като у нас младежите се очаква да работят по средно 33,1 години, преди да се пенсионират. За Румъния очакваният период е от 33,5 години, както и за Полша. Извън Европейския съюз (ЕС) за Турция този период е най-кратък - 29,4 години.</p>
      <p>През 2018 година средната продължителност на активния трудов живот за целия съюз е 36,2 години или с 3,3 години по-дълъг от този през 2000 година. Мъжете ще се трудят с 4,9 години по-дълго от жените - средно 38,6 години за тях при 33,7 години за дамите, показват още изчисленията на Евростат.</p>
      <figure>
        <img src="https://webnews.bg/uploads/images/94/4294/454294/640x.jpg?_=1574662391"/>
      </figure>
    </article>
  </body>
</html>