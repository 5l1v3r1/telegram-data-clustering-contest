<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jaihindtv.in/action-demanded-against-counsellor-and-left-activists-for-threatening-students-fighting-for-justice-to-shehla/"/>
    <meta property="og:site_name" content="Jaihind TV"/>
    <meta property="article:published_time" content="2019-11-25T06:15:24+00:00"/>
    <meta property="og:title" content="വിദ്യാർത്ഥിനി പാമ്പ് കടിയേറ്റ് മരിച്ച സംഭവത്തിൽ പ്രതിഷേധം ശക്തം; പൊലീസ് പ്രതികളെ സംരക്ഷിക്കുന്നുവെന്ന് ആക്ഷേപം; പ്രതികരിക്കുന്ന വിദ്യാർത്ഥികള്‍ക്കെതിരെ കൗൺസിലർ ഉൾപ്പടെയുള്ള ഇടത് അനുകൂലികളുടെ ഭീഷണി"/>
    <meta property="og:description" content="ബത്തേരിയിൽ വിദ്യാർത്ഥിനി പാമ്പ് കടിയേറ്റ് മരിച്ച സംഭവത്തിൽ പ്രതിഷേധം ശക്തം. പൊലീസ് പ്രതികളെ സംരക്ഷിക്കുന്നു എന്നും ആക്ഷേപം. സംഭവത്തിൽ പ്രതികരിക്കുന്ന വിദ്യാർത്ഥികളെ ഭീഷണിപ്പെടുത്തുകയും അപമാനിക്കുകയും ചെയ്യുന്നവർക്കെതിരെ പോക്സോ ചുമത്തണം എന്നും ആവശ്യം. ഷഹല ഷെറിന്‍റെ മരണത്തിൽ 3 അധ്യാപകരും ഒരു ഡോക്ടറും ഉൾപ്പടെ 4 പേരാണ് പൊലീസ് പ്രതിപ്പട്ടികയിൽ ഉള്ളത്. ജുവനൈൽ ജസ്റ്റിസ് ആക്ട് പ്രകാരമാണ് പൊലീസ് കേസ് റജിസ്റ്റർ ചെയ്തിരിക്കുന്നത്. എന്നാൽ ഇവർ 4 പേരും ഇപ്പോൾ ഒളിവിലാണ്. പ്രതികളെ അറസ്റ്റ് ചെയ്യാതെ പ്രതികൾക്ക് മുൻകൂർ [...]"/>
  </head>
  <body>
    <article>
      <h1>വിദ്യാർത്ഥിനി പാമ്പ് കടിയേറ്റ് മരിച്ച സംഭവത്തിൽ പ്രതിഷേധം ശക്തം; പൊലീസ് പ്രതികളെ സംരക്ഷിക്കുന്നുവെന്ന് ആക്ഷേപം; പ്രതികരിക്കുന്ന വിദ്യാർത്ഥികള്‍ക്കെതിരെ കൗൺസിലർ ഉൾപ്പടെയുള്ള ഇടത് അനുകൂലികളുടെ ഭീഷണി</h1>
      <address><time datetime="2019-11-25T06:15:24+00:00">25 Nov 2019, 06:15</time> by <a rel="author">Jaihind News Bureau</a></address>
      <figure>
        <img src="https://jaihindtv.in/wp-content/uploads/2019/11/Shahla-Sherin-class-room.jpg"/>
      </figure>
      <p>ബത്തേരിയിൽ വിദ്യാർത്ഥിനി പാമ്പ് കടിയേറ്റ് മരിച്ച സംഭവത്തിൽ പ്രതിഷേധം ശക്തം. പൊലീസ് പ്രതികളെ സംരക്ഷിക്കുന്നു എന്നും ആക്ഷേപം. സംഭവത്തിൽ പ്രതികരിക്കുന്ന വിദ്യാർത്ഥികളെ ഭീഷണിപ്പെടുത്തുകയും അപമാനിക്കുകയും ചെയ്യുന്നവർക്കെതിരെ പോക്സോ ചുമത്തണം എന്നും ആവശ്യം.</p>
      <p>ഷഹല ഷെറിന്‍റെ മരണത്തിൽ 3 അധ്യാപകരും ഒരു ഡോക്ടറും ഉൾപ്പടെ 4 പേരാണ് പൊലീസ് പ്രതിപ്പട്ടികയിൽ ഉള്ളത്. ജുവനൈൽ ജസ്റ്റിസ് ആക്ട് പ്രകാരമാണ് പൊലീസ് കേസ് റജിസ്റ്റർ ചെയ്തിരിക്കുന്നത്. എന്നാൽ ഇവർ 4 പേരും ഇപ്പോൾ ഒളിവിലാണ്. പ്രതികളെ അറസ്റ്റ് ചെയ്യാതെ പ്രതികൾക്ക് മുൻകൂർ ജാമ്യം ലഭിക്കാൻ പൊലീസ് അവസരമുണ്ടാക്കുകയാണെന്ന ആരോപണം ശക്തമാണ്.</p>
      <p>സ്കൂളിലെ അസൗകര്യങ്ങളെ കുറിച്ച്പറയുകയും വീഴ്ച വരുത്തിയവർക്കെതിരെ പ്രതികരിക്കുകയും ചെയ്യുന്ന വിദ്യാർത്ഥികളെ അപമാനിക്കുകയും ഭീഷണിപ്പെടുത്തുകയുമാണ് കൗൺസിലർ ഉൾപ്പടെയുള്ള ഇടത് അനുകൂലികൾ ചെയ്യുന്നത്. ഇവർക്കെതിരെ പോക്സോ ചുമത്തണമെന്ന് നാട്ടുകാർ പറയുന്നു.</p>
      <p>പ്രതിപ്പട്ടികയിലുള്ള മൂന്ന് അധ്യാപകരും മുൻകൂര്‍ ജാമ്യത്തിന് ശ്രമിക്കുന്നുവെന്നാണ് സൂചന. അതേസമയം, ബത്തേരി താലൂക്ക് ആശുപത്രിയിലെ ഡോക്ടർ ഇന്ന് ഹൈക്കോടതിയിൽ മുൻകൂർ ജാമ്യാപേക്ഷ ഫയൽ ചെയ്യും.</p>
    </article>
  </body>
</html>