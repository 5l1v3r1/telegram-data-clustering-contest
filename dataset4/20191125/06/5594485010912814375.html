<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/golyamo-korabokrushenie-s-mnogo-trupove-blizo-do-blgariya_news711239.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-25T06:33:00+00:00"/>
    <meta property="og:title" content="Голямо корабокрушение с много трупове близо до България"/>
    <meta property="og:description" content="ораб с 14 000 овце потъна в Черно море край Констанца"/>
  </head>
  <body>
    <article>
      <h1>Голямо корабокрушение с много трупове близо до България</h1>
      <h2>ораб с 14 000 овце потъна в Черно море край Констанца</h2>
      <address>
        <time datetime="2019-11-25T06:33:00+00:00">25 Nov 2019, 06:33</time>
      </address>
      <p>https://blitz.bg/svyat/golyamo-korabokrushenie-s-mnogo-trupove-blizo-do-blgariya_news711239.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1574656413-640x764-0xac120003-18421659491573044947.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574656413-640x844-0xac120003-11985484451573044947.jpg"/>
        </figure>
      </slideshow>
      <p><b>Кораб с 14 хиляди овце на борда се преобърна в Черно море край румънския бряг, предаде Би Би Си, цитиран от news.bg. В операцията по спасяване на животните се включиха полицейски части, пожарникари и военноморският флот на страната.</b><br/><br/>Съобщава се, че големият товарен кораб "Queen Hind", плаващ под флага на тихоокеанската държава Палау, е претърпял инцидент днес около обяд, след като е напуснал румънското пристанище Мидия, близо до Констанца.</p>
      <p>На борда е имало 22-ма души екипаж - сръбски граждани. Всички са спасени. Един от членовете на екипажа е приет в болница поради преохлаждане на тялото.</p>
      <p>"Той падна в морето, но много бързо беше спасен", съобщи пресаташето на спешната помощ в Констанца Стойка Анамария.По думите й, останалите спасени са в добро състояние.<br/><br/> </p>
      <figure>
        <img src="https://static.blitz.bg/documents/thumbnails/520/201911/1574656413-640x764-0xac120003-18421659491573044947.jpg"/>
      </figure>
      <p>Част от овцете обаче са потънали. "Спасихме малък брой от тях. Те плуваха в морето." - коментира Стойка Анамария</p>
      <p>Засега не е известно защо се е преобърнал корабът. Властите съобщиха, че разследването по случая ще започне, след като приключи операцията по спасяване на овцете.</p>
      <p>Уточнява се, че плавателният съд е напуснал пристанището на Мидия около 12:00 ч. местно време и се е насочил към пристанищния град Джида в Саудитска Арабия.</p>
      <p>Според данни от сайта Marine Traffic, корабът е построен през 1980 г. Дължината му е близо 85 метра, а вместимостта - 3785 тона.</p>
      <p>Румънските медии съобщават, че "Queen Hind" е пристигнал в Мидия на 23 ноември от либийската столица Триполи.</p>
      <p>Порт Мидия се използва предимно за доставки на суров петрол.<br/><br/> </p>
      <figure>
        <img src="https://static.blitz.bg/documents/thumbnails/520/201911/1574656413-640x844-0xac120003-11985484451573044947.jpg"/>
      </figure>
    </article>
  </body>
</html>