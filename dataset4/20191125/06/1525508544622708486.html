<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780210/%D9%81%D8%B1%D9%88%D8%AF%DA%AF%D8%A7%D9%87-%D9%87%D8%A7-%D8%A8%D9%87-%D8%AA%D8%AC%D9%87%DB%8C%D8%B2%D8%A7%D8%AA-%D8%A7%DB%8C%D8%B1%D8%A7%D9%86-%D8%B3%D8%A7%D8%AE%D8%AA-%D9%85%D8%AC%D9%87%D8%B2-%D8%B4%D8%AF%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T06:37:37+00:00"/>
    <meta property="og:title" content="فرودگاه‌ها به تجهیزات ایران‌ساخت مجهز شدند"/>
    <meta property="og:description" content="شرکت‌های دانش‌بنیان کشورمان با تکیه بر توان داخلی توانسته‌اند در ساخت و تولید برخی از تجهیزات فرودگاهی به دستاوردهای قابل توجهی دست یابند."/>
  </head>
  <body>
    <article>
      <h1>فرودگاه‌ها به تجهیزات ایران‌ساخت مجهز شدند</h1>
      <address><time datetime="2019-11-25T06:37:37+00:00">25 Nov 2019, 06:37</time> by <a rel="author" href="https://www.mehrnews.com/archive?jr=137" target="_blank">میترا سعیدی کیا</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از معاونت علمی و فناوری ریاست جمهوری، آیدا پوری مدیرعامل یک شرکت دانش‌بنیان فعال در زمینه تولید تجهیزات ارتباطی فرودگاهی شامل سیستم سوئیچینگ برج مراقبت، سیستم‌های ارتباطی شرایط بحران فرودگاهی (ماهواره‌ای) و سیمولاتور برج مراقبت  گفت: نمونه مشابه محصولات تولیدی این شرکت در داخل تولید نمی‌شود و درگذشته نیز این تجهیزات که عموما تولید کشورهای اروپایی بود وارد کشور می‌شد که طی ۵ سال گذشته این شرکت تنها تامین کننده این تجهیزات در فرودگاه‌های کشور بوده است.</p>
      <p>به گفته مدیرعامل این شرکت دانش بنیان، با تولید این تجهیزات به ازای هر سیستم مبلغ ۴۰۰ هزار دلار صرفه جویی ارزی برای کشور صورت گرفته است.</p>
      <p>پوری در رابطه با کیفیت و استاندارد این قبیل تجهیزات گفت: به دلیل قواعد و پروتکل‌هایی که در مورد تجهیزات فرودگاهی وجود دارد برتری تکنولوژی در این تجهیزات وجود ندارد چرا که برای هر دو نوع تولید داخلی و خارجی این پروتکل‌ها ثابت است.</p>
      <p>مدیرعامل شرکت درباره قیمت تمام شده تجهیزات ساخت داخل افزود: قیمت تمام شده تجهیزات داخلی بسیار پایین‌تر از نمونه مشابه خارجی است و در مواقعی قیمت تمام شده محصول داخلی یک دهم قیمت نمونه خارجی است.</p>
      <p>وی درباره میزان فروش محصولات شرکتش گفت: در سال جاری حدود ۴ میلیارد تومان قرارداد برای تجهیز ۶ فرودگاه با شرکت فرودگاه‌های کشور انعقاد شده است.</p>
    </article>
  </body>
</html>