<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/25/society/antirrio-nekros-anasyrthike-kai-o-deyteros-epivatis-tou-istioforou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-25T06:32:46+00:00"/>
    <meta property="og:title" content="Αντίρριο: Νεκρός ανασύρθηκε και ο δεύτερος επιβάτης του ιστιοφόρου"/>
    <meta property="og:description" content="Νεκρός ανασύρθηκε και ο δεύτερος επιβάτης του ιστιοφόρου που αναποδογύρισε στη θαλάσσια περιοχή του Αντιρρίου το βράδυ της Κυριακής"/>
  </head>
  <body>
    <article>
      <h1>Αντίρριο: Νεκρός ανασύρθηκε και ο δεύτερος επιβάτης του ιστιοφόρου</h1>
      <h2>Νεκρός ανασύρθηκε και ο δεύτερος επιβάτης του ιστιοφόρου που αναποδογύρισε στη θαλάσσια περιοχή του Αντιρρίου το βράδυ της Κυριακής</h2>
      <address><time datetime="2019-11-25T06:32:46+00:00">25 Nov 2019, 06:32</time> by <a rel="author">ΤοΒΗΜΑ Team</a></address>
      <p>Νεκρός ανασύρθηκε και ο δεύτερος επιβάτης του ιστιοφόρου <a href="https://www.tovima.gr/2019/11/24/society/vouliakse-skafos-sto-antirrio-enas-nekros-enas-agnooumenos/">που αναποδογύρισε στη θαλάσσια περιοχή</a> του Αντιρρίου το βράδυ της Κυριακής.</p>
      <p>Σύμφωνα με ενημέρωση του Λιμενικού «ο δεύτερος εκ των επιβαινόντων του ιστιοφόρου εντοπίστηκε και ανασύρθηκε χωρίς τις αισθήσεις του από στελέχη του Λιμενικού Σώματος και της Πυροσβεστικής Υπηρεσίας στη θαλάσσια περιοχή πλησίον της ανατολικής προβλήτας Αντιρρίου».</p>
      <p>
        <a href="https://www.in.gr/2019/11/24/greece/eirini-agapidaki-poia-einai-nea-syntonistria-gia-ta-asynodeyta-prosfygopoula/">Ειρήνη Αγαπηδάκη: Ποια είναι η νέα Συντονίστρια για τα ασυνόδευτα προσφυγόπουλα</a>
      </p>
      <p>Υπενθυμίζεται ότι πρόκειται για σκάφος στο οποίο επέβαιναν δύο γάλλοι υπήκοοι και το οποίο, σύμφωνα με τις πρώτες πληροφορίες, ανατράπηκε λόγω των άσχημων καιρικών συνθηκών.</p>
      <figure>
        <iframe src="https://www.youtube.com/embed/gEUR6Dv6KBs" width="640" height="360" data-service="Youtube" scrolling="no"/>
      </figure>
      <p>
        <b>Το χρονικό της τραγωδίας</b>
      </p>
      <p>Το τραγικό συμβάν έλαβε χώρα περίπου στις 21:30 της Κυριακής, κατά το οποίο ανασύρθηκε νεκρός ένας άνδρας στη θαλάσσια περιοχή Αντιρρίου, κοντά στο λιμάνι. Ο άνδρας επέβαινε με έναν φίλο του σε ιστιοφόρο, το οποίο αναποδογύρισε από τους ισχυρούς ανέμους 7 – 8 Μποφόρ που έπνεαν στη περιοχή.</p>
      <p>Από το Λιμενικό και την πυροσβεστική που συμμετείχαν στην επιχείρηση ξεκίνησαν αμέσως οι έρευνες με τραγική δυστυχώς κατάληξη.</p>
      <figure>
        <iframe src="https://www.youtube.com/embed/4lc6m58Mtxs" width="640" height="360" data-service="Youtube" scrolling="no"/>
      </figure>
      <p>
        <a href="https://www.tovima.gr/2019/11/24/politics/kouiz-ergatopateron/">Κουίζ… εργατοπατέρων</a>
      </p>
    </article>
  </body>
</html>