<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/panathinaikos-iraklis-niki-gia-tin-allagi-selidas-ti-ora-paizei-o-panathinaikos/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-25T06:15:29+00:00"/>
    <meta property="og:title" content="Παναθηναϊκός – Ηρακλής: Νίκη για την αλλαγή σελίδας – Τι ώρα παίζει ο Παναθηναϊκός"/>
    <meta property="og:description" content="Παναθηναϊκός – Ηρακλής ώρα: Ο Παναθηναϊκός ΟΠΑΠ υποδέχεται τον Ηρακλή στο κλειστό γήπεδο μπάσκετ του ΟΑΚΑ για την όγδοη αγωνιστική της Basketleague (Cosmotesport 4, Newspao.gr, 19:00)."/>
  </head>
  <body>
    <article>
      <h1>Παναθηναϊκός – Ηρακλής: Νίκη για την αλλαγή σελίδας – Τι ώρα παίζει ο Παναθηναϊκός</h1>
      <address>
        <time datetime="2019-11-25T06:15:29+00:00">25 Nov 2019, 06:15</time>
      </address>
      <h3>Παναθηναϊκός – Ηρακλής ώρα: Ο <a href="http://paobc.gr/">Παναθηναϊκός</a> ΟΠΑΠ υποδέχεται τον Ηρακλή στο κλειστό γήπεδο μπάσκετ του ΟΑΚΑ για την όγδοη αγωνιστική της Basketleague (Cosmotesport 4, Newspao.gr, 19:00).</h3>
      <p><a href="https://newspao.gr/panathinaikos-iraklis-niki-gia-tin-allagi-selidas-ti-ora-paizei-o-panathinaikos/">Παναθηναϊκός – Ηρακλής</a> ώρα: Ο Γιώργος Βόβορας γύρισε θριαμβευτής στην Ελλάδα, έπειτα από τις νίκες του «τριφυλλιού» με Ζάλγκιρις και Μπάγερν Μονάχου και πλέον εστιάζει την προσοχή του στην εντός έδρας αναμέτρηση με τον Ηρακλή.</p>
      <p>Ο Έλληνας προπονητής έχει στρώσει εξαιρετικά το έδαφος για τον ερχομό του Ρικ Πιτίνο με τους πράσινους να αλλάζουν σελίδα και να απομένουν μονάχα οι ανακοινώσεις για την έναρξη της συνεργασίας. </p>
      <p>Στο παιχνίδι με τον Ηρακλή το «τριφύλλι» αναμένεται να αγωνιστεί δίχως προβλήματα, αν και ο Νικ Καλάθης δεν προπονήθηκε χθες. </p>
      <h3>Διαβάζονται περισσότερο τώρα…</h3>
      <p>
        <b>
          <a href="https://newspao.gr/panathinaikos-iraklis-to-kanali-kai-i-ora-metadosis/">Παναθηναϊκός – Ηρακλής: Το κανάλι και η ώρα μετάδοσης</a>
        </b>
      </p>
      <p>
        <b>
          <a href="https://newspao.gr/kleidose-i-mera-afixis-toy-rik-pitino/">«Κλείδωσε» η μέρα άφιξης του Ρικ Πιτίνο!</a>
        </b>
      </p>
      <p>
        <b>
          <a href="https://newspao.gr/panaitolikos-panathinaikos-diloseis-doni-sti-synenteyxi-typoy-2/">Η πικρή αλήθεια του Δώνη στη συνέντευξη Τύπου!</a>
        </b>
      </p>
      <p>Στόχος των πρασίνων είναι το 8/8 στο πρωτάθλημα και εν συνεχεία να κοιτάξει το παιχνίδι με τη Μπασκόνια για την Ευρωλίγκα, προκειμένου να βελτιώσει το ρεκόρ του στο 7-4. </p>
      <p>Οι δύο ομάδες θα τεθούν αντιμέτωπες στο πλαίσιο του Πρωταθλήματος για πρώτη φορά μετά τις 9 Μαρτίου 2011. Τότε είχαν αναμετρηθεί και πάλι στην Αθήνα με τον Παναθηναϊκό ΟΠΑΠ να επικρατεί με 101-68 έχοντας ως πρώτο σκόρερ έναν νυν παίκτη του Ηρακλή, τον Μιλένκο Τέπιτς που είχε 15 πόντους. </p>
      <p>Στο σύνολο των 37 αγώνων των δύο ομάδων στα χρόνια του επαγγελματικού Πρωταθλήματος, οι “πράσινοι” μετρούν με 29 νίκες έναντι οχτώ των “κυανόλευκων”. </p>
      <h4>Η τελευταία φορά που ο Ηρακλή έφυγε με το “διπλό” από την έδρα του Παναθηναϊκού ΟΠΑΠ ήταν πριν από 50 χρόνια. Ήταν για την περίοδο 1969-70 όταν επικράτησε με 83-71.</h4>
      <p>Έκτοτε οι “πράσινοι” σημείωσαν 42 συνεχόμενες εντός έδρας νίκες. Έκαναν το 14/14 στο πλαίσιο της Α’ Εθνικής από το 1970 ως το 1986, το 9/9 για την Α1 από το 1986 ως το 1992 και το 19/19 για το επαγγελματικό Πρωτάθλημα από το 1992 μέχρι το 2011 και την τελευταία συνάντηση με τον Ηρακλή. </p>
      <p>*Δύο ριμπάουντ θα είναι αρκετά για να οδηγήσουν τον Νικ Καλάθη στα 800 στην ΕΚΟ Basket League, αριθμό που έφτασαν άλλοι οχτώ παίκτες αλλά μόνο ένας γκαρντ. Ο Δημήτρης Διαμαντίδης (1.360). </p>
      <p>*Ο Ντεσόν Τόμας είχε διψήφιο αριθμό πόντων στα τέσσερα από τα επτά παιχνίδια του Παναθηναϊκού ΟΠΑΠ ως τώρα και ο συνολικός απολογισμός του στην ΕΚΟ Basket League είναι 28/35 αφού πέρσι έμεινε σε μονοψήφιο αριθμό μόνο σε τέσσερα από τα 28 παιχνίδια στα οποία αγωνίστηκε. </p>
      <p>*Ο Παναθηναϊκός ΟΠΑΠ έχει τριψήφιο μέσο όρο πόντων (104,1) έχοντας μάλιστα μεγαλύτερη παραγωγικότητα ως φιλοξενούμενος (108,7) σε σχέση με τα εντός έδρας παιχνίδια του (100,8). </p>
    </article>
  </body>
</html>