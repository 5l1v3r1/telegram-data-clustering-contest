<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/story/1032196/eikones-vivlikis-katastrofis-stin-kineta-apo-tin-kakokairia-thaftikan-sti-laspi-amaxia-kai-spitia"/>
    <meta property="og:site_name" content="Newsbomb"/>
    <meta property="article:published_time" content="2019-11-25T06:40:22+00:00"/>
    <meta property="og:title" content="Εικόνες Βιβλικής καταστροφής στην Κινέτα από την κακοκαιρία: Θάφτηκαν στη λάσπη αμάξια και σπίτια"/>
    <meta property="og:description" content="Μεγάλα προβλήματα και αμέτρητες ζημιές έχει προκαλέσει το σαρωτικό πέρασμα της κακοκαιρίας Γηρυόνης στην περιοχή της Κινέτας."/>
  </head>
  <body>
    <article>
      <h1>Εικόνες Βιβλικής καταστροφής στην Κινέτα από την κακοκαιρία: Θάφτηκαν στη λάσπη αμάξια και σπίτια</h1>
      <h2>Μεγάλα προβλήματα και αμέτρητες ζημιές έχει προκαλέσει το σαρωτικό πέρασμα της κακοκαιρίας Γηρυόνης στην περιοχή της Κινέτας.</h2>
      <address><time datetime="2019-11-25T06:40:22+00:00">25 Nov 2019, 06:40</time> by <a rel="author">Newsroom</a></address>
      <p>Το ρέμα Πίκκας υπερχείλισε, με αποτέλεσμα το νερό να φτάσει έως την Εθνική οδό και να αποφασιστεί η διακοπή της κυκλοφορίας. Χιλιάδες άνθρωποι εγκλωβίστηκαν στα σπίτια τους κινδύνευσαν ζωές, είπε στον ΣΚΑΪ ο γενικός γραμματέας Πολιτικής Προστασίας Νίκος Χαρδαλιάς.</p>
      <p>Οι εικόνες από την περιοχή λίγες ώρες μετά το πέρασμα του «Γηρυόνη» αποτυπώνουν τη σφοδρότητα του φαινομένου.</p>
      <p>
        <i>
          <b>Δείτε φωτογραφίες στην gallery:</b>
        </i>
      </p>
      <slideshow>
        <figure>
          <img src="https://nb.bbend.net/media/news/2019/11/25/1032196/photos/full/76689085_444917606217837_7326228370247647232_n.jpg"/>
        </figure>
        <figure>
          <img src="https://nb.bbend.net/media/news/2019/11/25/1032196/photos/full/78480532_2535219606574261_4907036587067441152_n.jpg"/>
        </figure>
        <figure>
          <img src="https://nb.bbend.net/media/news/2019/11/25/1032196/photos/full/71037549_961056200960593_5468998436017668096_n.jpg"/>
        </figure>
        <figure>
          <img src="https://nb.bbend.net/media/news/2019/11/25/1032196/photos/full/76767411_566536067482050_7961640885878259712_n.jpg"/>
        </figure>
        <figcaption>
          <b>GALLERY</b>
        </figcaption>
      </slideshow>
      <p>Σύμφωνα με τον κ. Χαρδαλιά, έγιναν πάνω από 27 απεγκλωβισμοί από σπίτια και αυτοκίνητα στο ύψος της Κινέτας κάτω από την παλαιά εθνική οδό, λόγω υπερχείλισης ρέματος.</p>
      <figure>
        <iframe data-src="https://twitter.com/pyrosvestiki/status/1198840918864023552?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Παράλληλα, μηχανήματα έργου της Περιφέρειας και των ΟΤΑ πραγματοποιούν ενέργειες για την αποκατάσταση της κυκλοφορίας που έχει διακοπεί στη νέα εθνική οδό Αθηνών - Κορίνθου (Ολυμπία οδό), στο ύψος της Κινέττας και ειδικότερα από τον σταθμό των διοδίων Ελευσίνας έως τον Ισθμό και στα δύο ρεύματα κυκλοφορίας, καθώς και στην παλαιά εθνική οδό, λόγω συσσώρευσης υδάτων και φερτών υλικών.</p>
      <h3>ΓΓΠΠ: Έκκληση στους κατοίκους να αποφύγουν τις μετακινήσεις</h3>
      <p>Η Γενική Γραμματεία Πολιτικής Προστασίας (ΓΓΠΠ), εξέδωσε τις πρώτες πρωινές ώρες της Δευτέρας (25/11) επείγουσα έκκληση - σύσταση προς τους πολίτες - κατοίκους της Αττικής, να αποφύγουν τις μετακινήσεις έως τις 10:00 το πρωί.</p>
      <p>Σύμφωνα με την ανακοίνωση – έκκληση, οι μετακινήσεις πρέπει να αποφεύγονται τόσο για λόγους προληπτικούς και για την αποφυγή κυκλοφοριακής συμφόρησης, με πιθανές δυσάρεστες συνέπειες λόγω συσσώρευσης υδάτων.</p>
    </article>
  </body>
</html>