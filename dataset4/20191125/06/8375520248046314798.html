<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/strayk-poshtariv-u-finlyandiji-pidtrimali-aeroporti-skasovano-276-reysiv-642154.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-25T06:22:08+00:00"/>
    <meta property="og:title" content="Страйк поштарів у Фінляндії підтримали аеропорти: скасовано 276 рейсів"/>
    <meta property="og:description" content="Скасування рейсів може торкнутися близько 20 тисяч пасажирів"/>
  </head>
  <body>
    <article>
      <h1>Страйк поштарів у Фінляндії підтримали аеропорти: скасовано 276 рейсів</h1>
      <address>
        <time datetime="2019-11-25T06:22:08+00:00">25 Nov 2019, 06:22</time>
      </address>
      <h4>Скасування рейсів може торкнутися близько 20 тисяч пасажирів</h4>
      <p>У понеділок, 25 листопада, Національна фінська авіакомпанія Finnair скасувала 276 рейсів, запланованих на неділю і понеділок, у зв'язку з солідарною участю в страйку на підтримку працівників державної поштової служби Posti.</p>
      <p>Про це повідомляє <a href="https://www.reuters.com/">Reuters</a>.</p>
      <p>«За нашими оцінками, ми можемо виконати близько 120 з 377 рейсів, запланованих на завтра (понеділок - ред.)», - заявила представник Finnair Пайвен Таллквіст.</p>
      <p>За даними Finnair, скасування рейсів може торкнутися близько 20 тисяч пасажирів.</p>
      <p>Про скасування рейсів було оголошено після того, як профспілка працівників аеропортів Фінляндії вирішила провести 25 листопада одноденний страйк на знак солідарності з працівниками поштових служб, які страйкують уже два тижні.</p>
      <p>У русі громадського транспорту в регіоні Гельсінкі в понеділок також очікуються проблеми. Страйк водіїв транспортної компанії HSL почнеться о третій годині ранку і триватиме 24 години.</p>
      <p>Приміські поїзди, метро і трамваї будуть ходити в нормальному режимі. Рух автобусів зупиниться частково.</p>
      <p>Розширення страйку солідарності вплине і на рух пасажирських поромів, що ходять під прапором Фінляндії. Профспілка моряків заявила, що поширить протестні заходи в тому числі на пасажирські пороми, що курсують під фінським прапором, якщо в трудовому спорі між поштовиками і роботодавцями не буде досягнуто домовленості.</p>
      <p>Близько 9000 співробітників поштової служби оголосили двотижневий страйк через зменшення зарплат, що призвело до того, що доставка пошта відбувається з затримкою напередодні напруженого різдвяного сезону.</p>
      <related>
        <a href="https://glavcom.ua/country/incidents/masovi-skorochennya-v-rayadministraciyah-golova-profspilki-pro-te-yak-ryatuvatis-derzhsluzhbovcyam--639940.html"/>
        <a href="https://glavcom.ua/news/lufthansa-skasovuje-1300-reysiv-cherez-strayk-spivrobitnikiv-638261.html"/>
        <a href="https://glavcom.ua/news/u-niderlandah-cherez-strayk-uchiteliv-zakrili-ponad-chotiri-tisyachi-shkil-638079.html"/>
      </related>
    </article>
  </body>
</html>