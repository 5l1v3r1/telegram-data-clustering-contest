<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/netanyahu-mozhe-da-zagubi-liderskiya-post-v-likud.html"/>
    <meta property="og:site_name" content="News.bg"/>
    <meta property="article:published_time" content="2019-11-25T06:14:13+00:00"/>
    <meta property="og:title" content="Нетаняху може да загуби лидерския пост в „Ликуд“"/>
    <meta property="og:description" content="Депутат предложи вътрешнопартийни избори..."/>
  </head>
  <body>
    <article>
      <h1>Нетаняху може да загуби лидерския пост в „Ликуд“</h1>
      <address>
        <time datetime="2019-11-25T06:14:13+00:00">25 Nov 2019, 06:14</time>
      </address>
      <p>Депутатът от политическата сила "Ликуд" Гидеон Саар предложи <b>да се проведат вътрешнопартийни избори</b>, в резултат на които премиерът Бенямин Нетаняху може да загуби лидерския пост в партията и да бъде избран нов председател, предаде Дойче веле.</p>
      <p>Саар предлага изборите да се проведат <b>до 11 декември.</b></p>
      <p>Това е <b>първият официален опит да бъде отстранен</b> Нетаняху, след като през изминалата седмица главният прокурор на Израел му повдигна обвинение в <b><a href="https://news.bg/int-politics/ofitsialno-obviniha-netanyahu-v-koruptsiya.html">корупция.</a></b></p>
      <p><b>Срещу премиера на страната са заведени три дела,</b> в рамките на които са му повдигнати обвинения за измама, злоупотреба с доверие, корупция.</p>
      <p>Същевременно <b>лоялни към Нетаняху членове на "Ликуд"</b>, сред които е министърът на културата и спорта Мири Регев, <b>отхвърлиха възможността</b> за провеждане на вътрешнопартийни избори.</p>
      <p>Засега не е известно колко от 32-мата депутати от парламентарната група на "Ликуд" и от трите хиляди членове на ръководния орган на партията биха подкрепили призива за избори.</p>
    </article>
  </body>
</html>