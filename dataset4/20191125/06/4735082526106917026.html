<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Rosja/191129673-Awaryjne-ladowanie-helikoptera-Mi-8-na-Jamale.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-25T06:10:35+00:00"/>
    <meta property="og:title" content="Awaryjne lądowanie helikoptera Mi-8 na Jamale"/>
    <meta property="og:description" content="Śmigłowiec Mi-8 awaryjnie lądował na polu naftowym na Półwyspie Jamalskim - podały lokalne służby ratownicze."/>
  </head>
  <body>
    <article>
      <h1>Awaryjne lądowanie helikoptera Mi-8 na Jamale</h1>
      <address><time datetime="2019-11-25T06:10:35+00:00">25 Nov 2019, 06:10</time> by <a rel="author">qm</a></address>
      <p>
        <b>Śmigłowiec Mi-8 awaryjnie lądował na polu naftowym na Półwyspie Jamalskim - podały lokalne służby ratownicze.</b>
      </p>
      <p>„Śmigłowiec Mi-8 wylądował awaryjnie na polu naftowym Nowoportowski, nie ma ofiar” - poinformowało źródło, na które powołuje się agencja TASS.</p>
      <p>Helikopter, obsługiwany przez linie lotnicze Yamal Airlines, leciał z pola naftowego do miasta Nowy Urengoj w Jamalsko-Nienieckim Okręgu Autonomicznym. Na pokładzie maszyny znajdowało się trzech członków załogi i 22 pracowników firmy budowlanej.</p>
      <p>W wyniku lądowania uszkodzone zostało podwozie i ogon helikoptera - donosi TASS.</p>
      <p>Śmigłowiec obsługiwał jedno z największych i najbardziej wysunięte pole naftowe na Półwyspie Jamalskim.</p>
      <p>Nie poinformowano o przyczynach awaryjnego lądowania.</p>
    </article>
  </body>
</html>