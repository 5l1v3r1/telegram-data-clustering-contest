<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Korea-Polnocna/191129672-Cwiczenia-artylerii-Polnocy-Kim-zachwycony.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-25T06:26:36+00:00"/>
    <meta property="og:title" content="Ćwiczenia północnokreańskiej artylerii. Kim „zachwycony”"/>
    <meta property="og:description" content="Północnokoreańska armia na rozkaz Kim Dzong Una przeprowadziła w poniedziałek ćwiczenia artyleryjskie w pobliżu spornej granicy morskiej z Koreą Południową - podały w poniedziałek media państwowe."/>
  </head>
  <body>
    <article>
      <h1>Ćwiczenia północnokreańskiej artylerii. Kim „zachwycony”</h1>
      <address><time datetime="2019-11-25T06:26:36+00:00">25 Nov 2019, 06:26</time> by <a rel="author">qm</a></address>
      <p>
        <b>Północnokoreańska armia na rozkaz Kim Dzong Una przeprowadziła w poniedziałek ćwiczenia artyleryjskie w pobliżu spornej granicy morskiej z Koreą Południową - podały w poniedziałek media państwowe.</b>
      </p>
      <p>Państwowa północnokoreańska agencja informacyjna KCNA podała, że ostrzał artyleryjski miał miejsce, gdy Kim przeprowadzał inspekcję jednostki wojskowej na wysepce Changrin przy zachodnim wybrzeżu.</p>
      <p>To pierwsza znana podróż przywódcy komunistycznego reżimu do jednostki wojskowej na linii granicznej, od czas rozpoczęcia rozmów na temat denuklearyzacji ze Stanami Zjednoczonymi. Negocjacje te utknęły w martwym punkcie, a Północ zwiększa presję na Waszyngton w celu zniesienia międzynarodowych sankcji.</p>
      <p>Jak podała KCNA, Kim osobiście wskazał cel ćwiczebnego ostrzału, a żołnierze kompanii „w pełni pokazali swoje umiejętności strzeleckie” i „zachwycili najwyższego przywódcę”.</p>
      <p>Ministerstwo obrony Korei Południowej wyraziło ubolewanie z powodu przeprowadzenia ćwiczeń, mówiąc. Zdaniem Południa naruszyły one zeszłoroczne porozumienia, mające doprowadzić do zmniejszenia liczby incydentów na obszarze przygranicznym.</p>
    </article>
  </body>
</html>