<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/743461"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T06:00:00+00:00"/>
    <meta property="og:title" content="สลด'ผู้ป่วยสาว'ปลิวทะลุกระจกดับ 'รถกู้ภัย'อัดต้นไม้ยับ"/>
    <meta property="og:description" content="สลดใจเหลือเกิน รถตู้กู้ภัยนำผู้ป่วยสาวพร้อมญาติๆจากศรีราชาไปส่งที่หนองคาย เจอ จยย.ตัดหน้าหักหลบอัดต้นไม้พังยับ ผู้ป่วยสาวกระเด็นทะลุรถเสียชีวิต เจ็บอีก 4"/>
  </head>
  <body>
    <article>
      <h1>สลด'ผู้ป่วยสาว'ปลิวทะลุกระจกดับ 'รถกู้ภัย'อัดต้นไม้ยับ</h1>
      <address>
        <time datetime="2019-11-25T06:00:00+00:00">25 Nov 2019, 06:00</time>
      </address>
      <p>
        <b>สลดใจเหลือเกิน รถตู้กู้ภัยนำผู้ป่วยสาวพร้อมญาติๆจากศรีราชาไปส่งที่หนองคาย เจอ จยย.ตัดหน้าหักหลบอัดต้นไม้พังยับ ผู้ป่วยสาวกระเด็นทะลุรถเสียชีวิต เจ็บอีก 4</b>
      </p>
      <p>เมื่อวันที่ 25 พ.ย. ร.ต.อ.อุทิศ เอกศรี รอง สว.(สอบสวน) สภ.โนนแดง จ.นครราชสีมา ได้รับแจ้งเกิดอุบัติเหตุชนต้นไม้ข้างทางส่งผลทำให้มีผู้เสียชีวิตและได้รับบาดเจ็บหลายราย จึงรุดไปตรวจสอบที่เกิดเหตุอยู่บนถนนมิตรภาพทางหลวงหมายเลข 2 ขาออก จ.นครราชสีมา บ้านโนนไพรวัล ต.โนนตาเถร อ.โนนแดง พบรถตู้ของหน่วยกู้ภัยสว่างประทีปศรีราชา ทะเบียน นข-1644 สมุทรสาคร สภาพพังยับเยิน มีผู้เสียชีวิต 1 ราย กระเด็นออกมานอกรถ และยังมีผู้ได้รับบาดเจ็บสาหัส 4 ราย กู้ภัยฮุก 31 จึงรีบนำส่ง รพ.โนนแดง</p>
      <figure>
        <img src="https://www.dailynews.co.th/admin/upload/20191125/news_gqHcftyFkI125810_533.jpg?v=201911251410?v=4442"/>
      </figure>
      <p>สอบสวนทราบว่า ก่อนเกิดเหตุ ญาติได้ว่าจ้างหน่วยกู้ภัยฯให้ช่วยนำตัว นางสมพร นะวงค์สา อายุ 41 ปี ชาว จ.หนองคาย ซึ่งเป็นผู้ป่วย จากชลบุรีกลับไปส่งที่บ้านใน จ.หนองคาย โดยมี นายกิตติภูมิ อิ่มสุข อายุ 42 ปี เจ้าหน้าที่หน่วยกู้ภัยสว่างประทีปศรีราชาเป็นคนขับ ทำให้ภายในรถมีด้วยกันทั้งหมด 5 คน<br/>เป็นชาย 3 คน หญิง 2 คน<br/><br/>พอรถวิ่งมาถึงในจุดเกิดเหตุมีรถ จยย.ตัดหน้าแบบกระชั้นชิด ทำให้คนขับรถกู้ภัยต้องหักหลัจนเสียหลักพุ่งชนต้นไม้ข้างทาง เป็นเหตุให้ผู้ป่วยคือ นาง สมพร ที่นอนอยู่หลังรถกระเด็นเสียชีวิต ส่วนผู้โดยสารทั้งเจ้าหน้าที่กู้ภัยและญาติๆผู้ป่วยได้รับบาดเจ็บหลายราย บางคนสาหัสด้วย ต้องรอสอบสวนหาสาเหตุต่อไป.</p>
      <figure>
        <img src="https://www.dailynews.co.th/admin/upload/20191125/news_FkLooyMLqV125810_533.jpg?v=201911251410?v=1743"/>
      </figure>
    </article>
  </body>
</html>