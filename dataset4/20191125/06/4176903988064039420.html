<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/general-sad-u-izraelu-sastanci-sa-vojnim-zvanicnicima-2/"/>
    <meta property="og:site_name" content="Krstarica"/>
    <meta property="article:published_time" content="2019-11-25T06:40:00+00:00"/>
    <meta property="og:title" content="General SAD u Izraelu, sastanci sa vojnim zvaničnicima"/>
    <meta property="og:description" content="TEL AVIV - Načelnik štaba američke vojske, general Mark Mili, doputovao je u Tel Aviv, gde se sastao sa vojnim zvaničnicima Izraela u vreme povećanih"/>
  </head>
  <body>
    <article>
      <h1>General SAD u Izraelu, sastanci sa vojnim zvaničnicima</h1>
      <address><time datetime="2019-11-25T06:40:00+00:00">25 Nov 2019, 06:40</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>TEL AVIV – Načelnik štaba američke vojske, general Mark Mili, doputovao je u Tel Aviv, gde se sastao sa vojnim zvaničnicima Izraela u vreme povećanih tenzija sa Iranom na Bliskom istoku.</p>
      <p>Mili se juče sastao sa izraelskim kolegom Avivom Kohavijem.</p>
      <p>Izraelska vojska je saopštila da poseta Milija predstavlja znak „dubokog partnerstva između snaga i njene važnosti u promociji regionalne stabilnosti“.</p>
      <p>Milijeva poseta realizovana je u vreme rastućih tenzija između Izraela i Irana, primećuje AP, podsetivši da se prošle nedelje na meti izraelskih vazdušnih udara našlo desetak iranskih meta u susednoj Siriji, što je bio odgovor na raketni napad na Golansku visoravan, koja je pod kontrolom Izraela.</p>
      <p>(Tanjug)</p>
    </article>
  </body>
</html>