<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/incepe-razboiul-intern-psd-viorica-dancila-acuza-colegii-teritoriu-dupa-partidului-cea-mai-categorica-infrangere-istorie-307227.html"/>
    <meta property="og:site_name" content="B1 TV"/>
    <meta property="article:published_time" content="2019-11-25T06:23:35+00:00"/>
    <meta property="og:title" content="Începe „războiul” intern în PSD? Viorica Dăncilă își acuză colegii din teritoriu, după ce i-a adus partidului cea mai categorică înfrângere din istorie"/>
    <meta property="og:description" content="Viorica Dăncilă, care a pierdut categoric confruntarea prezidențială cu Klaus Iohannis, și-a acuzat colegii din teritoriu că „nu au tras” pentru ea. „Eu cred că colegii din teritoriu nu au tras pentru..."/>
  </head>
  <body>
    <article>
      <h1>Începe „războiul” intern în PSD? Viorica Dăncilă își acuză colegii din teritoriu, după ce i-a adus partidului cea mai categorică înfrângere din istorie</h1>
      <address><time datetime="2019-11-25T06:23:35+00:00">25 Nov 2019, 06:23</time> by <a rel="author">Vladimir Ionescu</a></address>
      <p>Viorica Dăncilă, care a pierdut categoric confruntarea prezidențială cu Klaus Iohannis, și-a acuzat colegii din teritoriu că „nu au tras” pentru ea.<br/><br/>„Eu cred că colegii din teritoriu nu au tras pentru mine. Fiecare trebuia să tragă pentru partid. Eu cred că nu e o luptă în nume propriu, pentru că atunci ar fi foarte bine. Ar spune că Dăncilă are 3,3 milioane de voturi și aș fi un om foarte apreciat de electorat”, a declarat Viorica Dăncilă, la Digi 24, potrivit g4media.ro.<br/><br/>Întrebată ce va face în situația în care i se va cere demisia în CEx-ul de marți, Dăncilă a spus că va organiza un Congres, pentru că ea a fost numită președinte al partidului la Congres.<br/><br/>Declarațiile sale vin în contextul în care, deși nu s-a confirmat încă oficial, Viorica Dăncilă a obținut cea mai usturătoare înfrângere a unui candidat PSD de la alegerile prezidențiale din România postdecembristă.<br/><br/>Klaus Iohannis, candidatul PNL la prezidențiale, a depășit 65%, după centralizarea a 99% din secțiile de votare, ceea ce o lasă pe Viorica Dăncilă cu doar 35%.</p>
    </article>
  </body>
</html>