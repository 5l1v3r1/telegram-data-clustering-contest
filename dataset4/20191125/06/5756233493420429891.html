<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623251/%D9%87%D9%88%D8%B4-%D9%85%D8%B5%D9%86%D9%88%D8%B9%DB%8C-%D8%A8%D8%A7-%D8%AE%D9%88%D8%AF%D8%B4-%D9%85%D9%86%D8%A7%D8%B8%D8%B1%D9%87-%DA%A9%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-25T06:21:00+00:00"/>
    <meta property="og:title" content="هوش مصنوعی با خودش مناظره کرد!"/>
    <meta property="og:description" content="برای نخستین بار در دانشگاه کمبریج رایانه مجهز به هوش مصنوعی شرکت «آی بی ام» با خودش مناظره کرد."/>
  </head>
  <body>
    <article>
      <h1>هوش مصنوعی با خودش مناظره کرد!</h1>
      <h2>در دانشگاه کمبریج؛</h2>
      <address>
        <time datetime="2019-11-25T06:21:00+00:00">25 Nov 2019, 06:21</time>
      </address>
      <p>
        <i>برای نخستین بار در دانشگاه کمبریج رایانه مجهز به هوش مصنوعی شرکت «آی بی ام» با خودش مناظره کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>ربات Project Debater (متعلق به شرکت آی بی ام) که تاکنون با انسان ها مناظره کرده، برای نخستین بار در مقابل خود قرار گرفت در حقیقت شرکت آی بی ام این سیستم را به چالش کشید تا بحث هایی متضاد را در نمایشگر خود نشان دهد.</p>
      <p>به گزارش آسوشیتدپرس، این سیستم رایانشی با صدایی مبهم و زنانه گفت: هوش مصنوعی نمی تواند تصمیمی بگیرد که از لحاظ اخلاقی صحیح باشد. زیرا اخلاق یک ویژگی مخصوص انسان ها است. هوش مصنوعی نمی تواند به آسانی درباره موضوعات اخلاقی تصمیم بگیرد و این امر به بروز فجایع منجر می شود. هوش مصنوعی ممکن است به خسارت زیادی منجر شود. چنین سیستمی فقط می تواند برای موضوعاتی که برنامه ریزی شده، تصمیم بگیرد و نمی توان آن را برای تمام سناریوها برنامه ریزی کرد. فقط انسان ها می توانند درباره هر موضوعی تصمیم بگیرند.</p>
      <figure>
        <img src="https://aftabnews.ir/files/fa/news/1398/9/4/363296_472.jpg"/>
      </figure>
      <p>در مرحله بعد ماشین مذکور نظریه مخالف آن را بیان کرد. در این هنگام صدایی که با امواج آبی روی نمایشگر مشخص می شد، گفت: هوش مصنوعی مزیت های زیادی دارد زیرا با انجام وظایف تکراری به انسان ها فرصت بیشتری می دهد.</p>
      <p>برخلاف مناظرات دیگر که براساس مخزنی از مقالات روزنامه و مجلات انجام می شد، این بار محققان از نظرات ۱۱۰۰ دانشجوی کمبریج برای پاسخ استفاده کردند و آنها را به عنوان پاسخ به رایانه منتقل کردند.</p>
      <p>محققان می خواستند بدانند آیا با استفاده از فناوری می توان پاسخی قابل قبول ایجاد کرد که به گرفتن تصمیمی بهتر منجر شود یا خیر؟</p>
      <p>با کمک چنین فناوری می توان به شرکت ها و دولت ها کمک کرد تا تحقیقاتی انجام دهند یا بازخوردی برای مشتریان خود فراهم کنند.</p>
    </article>
  </body>
</html>