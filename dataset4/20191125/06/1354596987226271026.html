<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/kpn-ventures-stapt-dutch-security-techfund-tiin-capital"/>
    <meta property="og:site_name" content="Emerce"/>
    <meta property="article:published_time" content="2019-11-25T06:45:00+00:00"/>
    <meta property="og:title" content="KPN Ventures stapt in Dutch Security TechFund van TIIN Capital"/>
    <meta property="og:description" content="KPN Ventures is toegetreden tot het Dutch Security TechFund van TIIN Capital. Het Dutch Security TechFund is dit jaar gestart, aanvankelijk gefinancierd door een groep ‘informal investors’, en is sinds kort ook met een vestiging op The Hague Security Delta in Den Haag aanwezig. Hier worden innovatieve cybersecurity startups en scale ups geholpen bij hun go-to-market strategie en de internationalisering van hun onderneming."/>
  </head>
  <body>
    <article>
      <h1>KPN Ventures stapt in Dutch Security TechFund van TIIN Capital</h1>
      <address><time datetime="2019-11-25T06:45:00+00:00">25 Nov 2019, 06:45</time> by <a rel="author">Redactie Emerce</a></address>
      <p>
        <b>KPN Ventures is toegetreden tot het Dutch Security TechFund van TIIN Capital. Het Dutch Security TechFund is dit jaar gestart, aanvankelijk gefinancierd door een groep ‘informal investors’, en is sinds kort ook met een vestiging op The Hague Security Delta in Den Haag aanwezig. Hier worden innovatieve cybersecurity startups en scale ups geholpen bij hun go-to-market strategie en de internationalisering van hun onderneming.</b>
      </p>
      <p>Eerder dit jaar traden de regionale investeringsmaatschappij InnovationQuarter en de Gemeente Den Haag al als investeerder toe tot het 6e venture capital fonds van TIIN Capital. Ook het Ministerie van Economische Zaken en Klimaat investeert mee via de Seed faciliteit van RVO, naast een groep ‘informal investors’ en family offices.</p>
      <p>Het fonds zal de komende jaren 30 miljoen euro investeren in (cyber) security ondernemingen. De focus van het fonds ligt op deze sector, omdat onder meer trends, wetgeving en innovaties aanjagers zijn voor groei en er in Nederland nog niet een fonds was dat zich specifiek hier op richt.</p>
      <p>KPN Ventures is de externe investeringstak van KPN. Het fonds richt zich op directe en indirecte (fund-in-fund) investeringen in innovatieve en snelgroeiende Europese technologiebedrijven in de segmenten: Netwerktechnologie (5G, glasvezel, SDN), Internet of Things (IOT), Smart Home, Digital Healthcare, Cyber Security, Video &amp; Entertainment (OTT), cloud computing en datdiensten.</p>
      <related>
        <h4>Gerelateerde items</h4>
        <a href="https://www.emerce.nl/best-practice/herman-kienhuis-kpn-ventures-wij-willen-gewoon-goede-exit"/>
        <a href="https://www.emerce.nl/nieuws/kpn-ventures-investeert-slim-alarm-minut"/>
        <a href="https://www.emerce.nl/nieuws/kpn-ventures-investeert-finse-iotspecialist"/>
      </related>
    </article>
  </body>
</html>