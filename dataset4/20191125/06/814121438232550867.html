<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/kraj/10274361/miss-polonia-2019-wybrana-tak-wyglada-najpiekniejsza-polka.html"/>
    <meta property="og:site_name" content="Wprost"/>
    <meta property="article:published_time" content="2019-11-25T06:31:00+00:00"/>
    <meta property="og:title" content="Miss Polonia 2019 wybrana! Tak wygląda najpiękniejsza Polka"/>
    <meta property="og:description" content="Podczas zorganizowanej w niedzielę uroczystej gali wybrano najpiękniejszą Polkę. Tytuł Miss Polonia 2019 zdobyła Karolina Bielawska."/>
  </head>
  <body>
    <article>
      <h1>Miss Polonia 2019 wybrana! Tak wygląda najpiękniejsza Polka</h1>
      <address>
        <time datetime="2019-11-25T06:31:00+00:00">25 Nov 2019, 06:31</time>
      </address>
      <p>
        <b>Podczas zorganizowanej w niedzielę uroczystej gali wybrano najpiękniejszą Polkę. Tytuł Miss Polonia 2019 zdobyła Karolina Bielawska.</b>
      </p>
      <p>„Miss Polonia to jeden z najstarszych konkursów piękności na świecie, którego obecny kształt i misja zostały oparte na 90-letniej tradycji organizacji wyborów najpiękniejszej Polki” – informują organizatorzy wydarzenia. „Kiedy literat Tadeusz Boy-Żeleński wymyślał nazwę „Miss Polonia”, nie mógł przypuszczać, że będzie częścią wydarzenia, które osiągnie międzynarodowy sukces, a także skupi na sobie uwagę milionów obserwatorów z całego świata” – czytamy dalej.</p>
      <h3>Miss Polonia 2019 – kto wygrał?</h3>
      <p>Dla wielu modelek wygrana w konkursie oznaczała początek wielkiej kariery. Wśród laureatek są m.in. <a href="https://www.wprost.pl/kraj/10273943/30-lat-temu-aneta-kreglicka-zostala-miss-swiata-zobaczcie-jak-wygladala.html">Aneta Kręglicka</a>, Ewa Wachowicz, Rozalia Mancewicz, Marcelina Zawadzka i Paulina Krupińska.</p>
      <p>W niedzielę 24 listopada odbyła się finałowa gala konkursu Miss Polonia 2019. O tytuł walczyło 20 kandydatek. Najpiękniejszą Polką została okrzyknięta 20-letnia Karolina Bielawska. Modelka studiuje zarządzanie w języku angielskim na Politechnice Łódzkiej. I wicemiss Polonia 2019 została Aleksandra Kielan, a tytuł II wicemiss Polonia 2019 trafił do Kariny Nowak.</p>
      <related>
        <h4>Czytaj także:</h4>
        <a href="https://www.wprost.pl/kraj/10273943/30-lat-temu-aneta-kreglicka-zostala-miss-swiata-zobaczcie-jak-wygladala.html"/>
      </related>
      <related>
        <h4>Galeria:</h4>
        <a href="https://www.wprost.pl/galeria/15897/karolina-bielawska-miss-polonia-2019.html"/>
      </related>
      <footer>Źródło: Miss Polonia, Gala.pl</footer>
    </article>
  </body>
</html>