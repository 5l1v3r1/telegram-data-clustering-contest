<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807262/%D8%AD%D8%A7%D8%AC%DB%8C-%D9%85%DB%8C%D8%B1%D8%B2%D8%A7%DB%8C%DB%8C-%D8%B1%D8%AA%D8%A8%D9%87%E2%80%8C%D8%A8%D9%86%D8%AF%DB%8C-%D9%85%D8%B9%D9%84%D9%85%D8%A7%D9%86-%D8%A7%D8%B2-%D9%87%D9%81%D8%AA%D9%87-%D8%A2%DB%8C%D9%86%D8%AF%D9%87-%D8%A2%D8%BA%D8%A7%D8%B2-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T06:42:00+00:00"/>
    <meta property="og:title" content="حاجی میرزایی: رتبه‌بندی معلمان از هفته آینده آغاز می‌شود"/>
    <meta property="og:description" content="وزیر آموزش وپرورش گفت: عملیات اجرای رتبه‌بندی از هفته آینده آغاز می‌شود و امتیاز‌های جدید از ابتدای مهرماه برای همه معلمان محاسبه و پرداخت خواهد شد."/>
  </head>
  <body>
    <article>
      <h1>حاجی میرزایی: رتبه‌بندی معلمان از هفته آینده آغاز می‌شود</h1>
      <h2>وزیر آموزش وپرورش گفت: عملیات اجرای رتبه‌بندی از هفته آینده آغاز می‌شود و امتیاز‌های جدید از ابتدای مهرماه برای همه معلمان محاسبه و پرداخت خواهد شد.</h2>
      <address>
        <time datetime="2019-11-25T06:42:00+00:00">25 Nov 2019, 06:42</time>
      </address>
      <p>به گزارش گروه اجتماعی خبرگزاری دانشجو، محسن حاجی میرزایی وزیر آموزش و پرورش در صفحه خود در توئیتر نوشت: " در اجرای وعده رییس جمهوری و قولی که داده بودم، طرح رتبه‌بندی معلمان امروز (یکشنبه) به تصویب هیئت دولت رسید.<br/><br/>انشالله عملیات اجرایی آن از هفته آینده آغاز می‌شود و امتیاز‌های جدید از ابتدای مهرماه برای همه معلمان محاسبه، اعمال و پرداخت خواهد شد. "<br/><br/>به گزارش تسنیم، هیئت وزیران در جلسه روز یکشنبه خود به ریاست حجت الاسلام والمسلمین روحانی رییس جمهوری نظام رتبه‌بندی معلمان را با هدف استقرار نظام پرداخت حقوق فرهنگیان بر اساس صلاحیت، شایستگی و تجربه تصویب کرد.<br/><br/>بر اساس این مصوبه، معلمان در پنج رتبه، طبقه‌بندی می‌شوند و عوامل امتیاز آور برای ارتقای رتبه بر مبنای تحصیلات - مهارت و توانایی ­ها، دوره‌های آموزشی، سنوات خدمت و تجربه مربوط محاسبه می‌شود.<br/><br/>هیات دولت در نشست امروز خود مبلغ ۲۰ هزار میلیارد برای اجرای این طرح تخصیص داده است.</p>
    </article>
  </body>
</html>