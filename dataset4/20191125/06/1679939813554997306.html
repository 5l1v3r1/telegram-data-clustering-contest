<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/dezvaluiri-socante-china-comanda-asasinate-in-alte-tari-si-isi-infiltreaza-spionii-in-diverse-zone-ale-lumii_3059971.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-25T06:17:44+00:00"/>
    <meta property="og:title" content="DEZVĂLUIRI ŞOCANTE: China comandă asasinate în alte ţări şi îşi infiltrează spionii în diverse zone ale lumii"/>
    <meta property="og:description" content="Autorităţile din China comandă asasinate în alte ţări şi îşi infiltrează spionii în diverse zone ale lumii. Dezvăluirile au fost făcute chiar de un spion al Beijingului, care a fugit la Sydney împreună cu familia și a acordat un interviu în presa din Aust"/>
  </head>
  <body>
    <article>
      <h1>DEZVĂLUIRI ŞOCANTE: China comandă asasinate în alte ţări şi îşi infiltrează spionii în diverse zone ale lumii</h1>
      <address><time datetime="2019-11-25T06:17:44+00:00">25 Nov 2019, 06:17</time> by <a rel="author">PUBLIKA.MD</a></address>
      <p>
        <b>Autorităţile din China comandă asasinate în alte ţări şi îşi infiltrează spionii în diverse zone ale lumii. Dezvăluirile au fost făcute chiar de un spion al Beijingului, care a fugit la Sydney împreună cu familia și a acordat un <a href="https://www.theage.com.au/national/defecting-chinese-spy-offers-information-trove-to-australian-government-20191122-p53d1l.html">interviu</a> în presa din Australia, informează Digi24.ro. </b>
      </p>
      <p>Bărbatul, pe nume <b>Wang „William” Liqiang</b>, a fost implicat el însuşi în răpirea unor persoane și a dat detalii despre metodele folosite de chinezi. De exemplu, spionii Beijingului s-ar fi infiltrat printre protestatarii din Hong Kong şi ar fi încercat să influenţeze alegerile din Taiwan.</p>
      <p>În timpul interogatoriilor, individul le-a oferit australienilor inclusiv numele şi gradul unora dintre spionii respectivi.</p>
      <p>El a cerut azil politic în Australia, fiindcă e sigur că va fi ucis, dacă s-ar întoarce în ţara natală. E posibil ca acest lucru să nu-l salveze, crede un fost diplomat chinez, care spune că spionul ar trebui trimis în Statele Unite, unde ar fi mai în siguranţă.</p>
    </article>
  </body>
</html>