<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598935/kairos-anamenontai-vroxes-kai-kataigides-apo-avrio"/>
    <meta property="og:site_name" content="SIGMALIVE"/>
    <meta property="article:published_time" content="2019-11-25T06:55:00+00:00"/>
    <meta property="og:title" content="Καιρός: Αναμένονται βροχές και καταιγίδες από αύριο"/>
    <meta property="og:description" content="Ασθενής ψηλή πίεση επηρεάζει την περιοχή, ενώ χαµηλή πίεση αναµένεται την Τρίτη και την Τετάρτη. Σήµερα ο καιρός θα είναι κυρίως συννεφιασµένος. Οι..."/>
  </head>
  <body>
    <article>
      <h1>Καιρός: Αναμένονται βροχές και καταιγίδες από αύριο</h1>
      <address><time datetime="2019-11-25T06:55:00+00:00">25 Nov 2019, 06:55</time> by <a rel="author">sigmalive</a></address>
      <p>Ασθενής ψηλή πίεση επηρεάζει την περιοχή, ενώ χαµηλή πίεση αναµένεται την Τρίτη και την Τετάρτη.</p>
      <p>Σήµερα ο καιρός θα είναι κυρίως συννεφιασµένος. Οι άνεµοι θα καταστούν βορειοανατολικοί ως νοτιοανατολικοί, ασθενείς µέχρι µέτριοι, 3 µε 4 µποφόρ, αλλά, στα δυτικά και τοπικά στα βόρεια, σταδιακά µέχρι ισχυροί, 4 µε 5 µποφόρ. Η θάλασσα θα είναι λίγο ταραγµένη µέχρι ταραγµένη.</p>
      <p>Η θερµοκρασία θα ανέλθει γύρω στους 21 βαθµούς στο εσωτερικό και τα παράλια, εκτός από τα δυτικά παράλια, όπου αναµένεται γύρω στους 23 βαθµούς και γύρω στους 11 βαθµούς στα ψηλότερα ορεινά.</p>
      <p>Απόψε ο καιρός θα είναι αρχικά κυρίως συννεφιασµένος, αλλά αργότερα θα καταστεί κυρίως αίθριος, µε παροδικά αυξηµένες νεφώσεις. Οι άνεµοι θα πνέουν κυρίως βορειοανατολικοί ως νοτιοανατολικοί, ασθενείς µέχρι µέτριοι, 3 µε 4 µποφόρ, και τοπικά µέχρι ισχυροί, 4 µε 5 µποφόρ.</p>
      <p>Η θάλασσα θα είναι λίγο ταραγµένη µέχρι ταραγµένη και τοπικά στα προσήνεµα ταραγµένη. Η θερµοκρασία θα πέσει γύρω στους 13 βαθµούς στο εσωτερικό, γύρω στους 18 βαθµούς στα δυτικά παράλια, γύρω στους 16 βαθµούς στα υπόλοιπα παράλια και γύρω στους 9 βαθµούς στα ψηλότερα ορεινά.</p>
      <p>Την Τρίτη και την Τετάρτη, περίοδοι µε κυρίως αίθριο καιρό θα εναλλάσσονται µε συννεφιά, που αναµένεται να δώσει τοπικές βροχές και µεµονωµένες καταιγίδες, από το απόγευµα της Τρίτης και µετά. Την Τρίτη αναµένεται αραιή σκόνη, που την Τετάρτη θα υποχωρήσει σταδιακά. Την Πέµπτη, περίοδοι µε κυρίως αίθριο καιρό θα εναλλάσσονται µε συννεφιά, που αναµένεται να δώσει µεµονωµένες βροχές.</p>
      <p>Η θερµοκρασία θα σηµειώσει άνοδο την Τρίτη για να κυµανθεί πάνω από τις µέσες κλιµατολογικές τιµές, ενώ την Τετάρτη θα σηµειώσει πτώση, για να κυµανθεί κοντά στις µέσες κλιµατολογικές τιµές.</p>
      <p>Την Πέµπτη αναµένεται µικρή άνοδος της θερµοκρασίας.</p>
    </article>
  </body>
</html>