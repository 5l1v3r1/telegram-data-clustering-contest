<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/25/society/giryonis-poioi-dromoi-einai-kleistoi-se-athina-kai-peiraia/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-25T06:45:26+00:00"/>
    <meta property="og:title" content="«Γηρυόνης»: Ποιοι δρόμοι είναι κλειστοί σε Αθήνα και Πειραιά"/>
    <meta property="og:description" content="Αναλυτικά οι κλειστοί δρόμοι"/>
  </head>
  <body>
    <article>
      <h1>«Γηρυόνης»: Ποιοι δρόμοι είναι κλειστοί σε Αθήνα και Πειραιά</h1>
      <h2>Αναλυτικά οι κλειστοί δρόμοι</h2>
      <address><time datetime="2019-11-25T06:45:26+00:00">25 Nov 2019, 06:45</time> by <a rel="author">ΤοΒΗΜΑ Team</a></address>
      <p>Πολλά προβλήματα έχει δημιουργήσει από τα ξημερώματα η κακοκαιρία Γηρυόνης, ενώ σύμφωνα με την Τροχαία, η γενική εικόνα στους δρόμους της Αθήνας προς ώρας είναι καλή, καθώς δε σημειώνονται ιδιαίτερα προβλήματα.</p>
      <p>Κλειστή για την κυκλοφορία των οχημάτων, λόγω μεγάλης συσσώρευσης υδάτων, είναι σύμφωνα με την Ελληνική Αστυνομία η Οδός Πειραιώς από το ύψος της οδού Χαμοστέρνας έως την Ηρακλειδών, ενώ έχει σημειωθεί και καθίζηση στο οδόστρωμα στο σημείο που εκτελούνται έργα.</p>
      <p>
        <a href="https://www.in.gr/2019/11/24/greece/eirini-agapidaki-poia-einai-nea-syntonistria-gia-ta-asynodeyta-prosfygopoula/">Ειρήνη Αγαπηδάκη: Ποια είναι η νέα Συντονίστρια για τα ασυνόδευτα προσφυγόπουλα</a>
      </p>
      <p>Η Πολιτική Προστασία συνιστά να μην μετακινούνται οι πολίτες μέχρι τις 10:00.</p>
      <p>Κλειστή εξακολουθεί να παραμένει για την κυκλοφορία των οχημάτων η Ν.Ε.Ο Αθηνών-Κορίνθου και στα δύο ρεύματα κυκλοφορίας από τα διόδια Ελευσίνας έως τα διόδια Καλαμακίου.</p>
      <p>Με χαμηλές ταχύτητες καλό θα ήταν να κινούνται οι οδηγοί και στην λεωφόρο Ποσειδώνος, καθώς στο ύψος της Καλαμακίου σημειώνονται προβλήματα λόγω υπερχείλισης υδάτων.</p>
      <p>Κλειστοί δρόμοι στον Πειραιά</p>
      <p>Παράλληλα στην Ακτή Βασιλειάδη στο λιμάνι του Πειραιά από την πύλη Ε-3 στο ρεύμα προς Κερατσίνι ο δρόμος είναι επίσης κλειστός, όπως και στη Λεωφόρο Σαλαμίνος από την Ζωοδόχο Πηγή έως την Λεωφόρο Φανερωμένης.</p>
      <p>
        <b>Προβλήματα και στις ακτοπλοϊκές συγκοινωνίες λόγω «Γηρυονή»</b>
      </p>
      <p>Λόγω κακοκαιρίας Γηρυονής δεν εκτελούνται τα δρομολόγια των υδροπτέρυγων για τον Αργοσαρωνικό λόγω των ισχυρών ανέμων που επικρατούν σε πολλές θαλάσσιες περιοχές. Τα δρομολόγια εκτελούνται μόνο με πλοία συμβατικού τύπου.</p>
      <p>
        <a href="https://www.tovima.gr/2019/11/24/politics/kouiz-ergatopateron/">Κουίζ… εργατοπατέρων</a>
      </p>
    </article>
  </body>
</html>