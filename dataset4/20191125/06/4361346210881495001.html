<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/a-nemzeti-szinhaz-tarsulata-otthon-koszontotte-torocsik-marit/187273"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-25T06:00:00+00:00"/>
    <meta property="og:title" content="A Nemzeti Színház társulata otthon köszöntötte Törőcsik Marit"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>A Nemzeti Színház társulata otthon köszöntötte Törőcsik Marit</mark>
      </h1>
      <address><time datetime="2019-11-25T06:00:00+00:00">25 Nov 2019, 06:00</time> by <a rel="author">Bors</a></address>
      <p>Mint minden évben, amióta Törőcsik Mari a saját és a nézők nagy bánatára egészségi állapota miatt kénytelen hanyagolni a színpadot, idén is meglátogatta a Nemzeti Színház társulata a színésznőt. A Nemzet Színészét otthonában köszöntötte 84. születésnapja alkalmából Trill Zsolt színész és az egykori kollégák. Marit gyönyörű orchideával és személyes ajándékokkal lepték meg: mint például régi fényképek és a színház aranyszínű logójával díszített köntös.</p>
      <figure>
        <img src="http://media.borsonline.hu/cikk/20/192890/big-lead/650x360/2033426_kepernyofoto-2019-11-24-140602.jpg"/>
        <figcaption>Trill Zsolt több színházi kollégájával érkezett, aki nem tudott elmenni, videón üzent Marikának © Nemzeti Színház</figcaption>
      </figure>
      <p>A rövid, de meghitt ünnepségre az interneten jelentkezett be Udvaros Dorottya, Bánsági Ildikó, Nagy Mari és Blaskó Péter, a társulat fiatalabb tagjai pedig egy Máté Péter-dalt énekeltek neki, amit Marika maga is szívesen dúdolt. Mint megírtuk, a többiek, rajongók, tisztelők Velem központi kocsmájában tehetik le ajándékaikat a színésznőnek, aki már alig fogad látogatókat.</p>
    </article>
  </body>
</html>