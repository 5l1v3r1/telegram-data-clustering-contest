<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/kakokeria-girionis-pos-tha-kinithi-to-fenomeno-tis-epomenes-ores/"/>
    <meta property="og:site_name" content="irafina"/>
    <meta property="article:published_time" content="2019-11-25T06:32:49+00:00"/>
    <meta property="og:title" content="Κακοκαιρία Γηρυόνης: Πώς θα κινηθεί το φαινόμενο τις επόμενες ώρες"/>
    <meta property="og:description" content="Προς τα ανατολικά κινείται η κακοκαιρία Γηρυόνης η οποία σαρώσε το βράδυ την Πελοπόννησο αλλά και την περιοχή της Κατερίνης προκαλώντας σημαντικά προβλήματα. Τα ισχυρά φαινόμενα αναμένεται να παρουσιάσουν εμμονή στα παράκτια και ορεινά τμήματα των νομών Λάρισας, Ημαθίας και Πιερίας ενώ στην Αττική και στην πόλη της Αθήνας οι βροχές θα δίνουν έως και […]"/>
  </head>
  <body>
    <article>
      <h1>Κακοκαιρία Γηρυόνης: Πώς θα κινηθεί το φαινόμενο τις επόμενες ώρες</h1>
      <address>
        <time datetime="2019-11-25T06:32:49+00:00">25 Nov 2019, 06:32</time>
      </address>
      <figure>
        <img src="https://www.irafina.gr/wp-content/uploads/2019/04/coffe_wine_gallery_banner728-90new.jpg"/>
      </figure>
      <p>Προς τα ανατολικά κινείται η κακοκαιρία Γηρυόνης η οποία σαρώσε το βράδυ την Πελοπόννησο αλλά και την περιοχή της Κατερίνης προκαλώντας σημαντικά προβλήματα.</p>
      <p>Τα ισχυρά φαινόμενα αναμένεται να παρουσιάσουν εμμονή στα παράκτια και ορεινά τμήματα των νομών Λάρισας, Ημαθίας και Πιερίας ενώ στην Αττική και στην πόλη της Αθήνας οι βροχές θα δίνουν έως και τις πρωινές ώρες ισχυρές καταιγίδες με σημαντικά ύψη βροχής αλλά από το μεσημέρι ο καιρός θα βελτιωθεί.</p>
      <p>Στους χάρτες που ακολουθούν δείτε την πορεία των φαινομένων μέχρι τις 10 το βράδυ.</p>
      <figure>
        <img src="https://i1.prth.gr/images/w880/files/2019-11-25/xartis-10.jpg"/>
      </figure>
      <figure>
        <img src="https://i1.prth.gr/images/w880/files/2019-11-25/xartis-1.jpg"/>
      </figure>
      <figure>
        <img src="https://i1.prth.gr/images/w880/files/2019-11-25/xartis-4.jpg"/>
      </figure>
      <figure>
        <img src="https://i1.prth.gr/images/w880/files/2019-11-25/xartis-7.jpg"/>
      </figure>
      <figure>
        <img src="https://i1.prth.gr/images/w880/files/2019-11-25/xartis-10bradi.jpg"/>
      </figure>
      <p>Στον προγνωστικό χάρτη που ακολουθεί παρουσιάζονται οι αθροιστικές ποσότητες υετού (βροχές/καταιγίδες) του «Γηρυόνη», έως τις βραδινές ώρες της Δευτέρας 25/11.</p>
      <figure>
        <img src="https://i1.prth.gr/images/w880/files/2019-11-25/xarti-defteras.jpg"/>
      </figure>
      <p>H πρόγνωση</p>
      <p>Σύμφωνα με τις προβλέψεις των μετεωρολόγων, θα έχουμε βροχές και καταιγίδες που κατά τόπους θα είναι ισχυρές έως πολύ ισχυρές και κυρίως στα νότια ενδέχεται να συνοδευτούν από χαλαζοπτώσεις. Παροδικά ισχυρές χιονοπτώσεις θα εκδηλωθούν στα κεντρικά και βόρεια ορεινά, σε υψόμετρα άνω των 1600 με 1700 μέτρων.</p>
      <p>Η θερμοκρασία θα κυμανθεί στη Δυτική Μακεδονία από 5 έως 12 βαθμούς, στη Βόρεια Ελλάδα από 8 έως 15, στην Ήπειρο από 10 έως 16 βαθμούς, στην Κεντρική Ελλάδα από 8 έως 18, στη Δυτική και Νότια Ελλάδα από 12 έως 17 βαθμούς, στα υπόλοιπα ηπειρωτικά από 10 έως 21 βαθμούς, στα νησιά του Ιονίου από 15 έως 17, και στα νησιά του Αιγαίου από 14 έως 19 βαθμούς ενώ στην Κρήτη οι μέγιστες θα φτάσουν στους 22 με 23 βαθμούς Κελσίου.</p>
      <p>Οι άνεμοι στο Βόρειο Αιγαίο θα πνέουν από ανατολικές διευθύνσεις με εντάσεις 7 έως 8 μποφόρ και τοπικά 9 μποφόρ. Στο υπόλοιπο Αιγαίο οι άνεμοι θα πνέουν νοτιοανατολικοί με εντάσεις 8 έως 9 μποφόρ, αλλά μετά το μεσημέρι και από τα δυτικά πελάγη θα εξασθενήσουν και θα στραφούν σε νοτιοδυτικούς μέτριους. Στο Βόρειο Ιόνιο οι άνεμοι θα πνέουν από ανατολικές διευθύνσεις με εντάσεις έως 5 μποφόρ και στο Νότιο Ιόνιο νοτιοδυτικοί με ίδιες εντάσεις.</p>
      <p>Στην Αττική περιμένουμε τοπικά ισχυρές βροχές και καταιγίδες, με πιθανότητα πρόσκαιρης χαλαζόπτωσης, φαινόμενα που μετά το μεσημέρι θα σταματήσουν. Αργά το βράδυ ωστόσο ενδέχεται να εκδηλωθούν και πάλι τοπικές βροχές ή καταιγίδες. Οι άνεμοι θα πνέουν από νοτιοανατολικές διευθύνσεις με εντάσεις 7 έως 8 μποφόρ, αλλά μετά το μεσημέρι θα στραφούν σε νοτιοδυτικούς και θα εξασθενήσουν στα 4 με 5 μποφόρ. Η θερμοκρασία θα κυμανθεί στην πόλη της Αθήνας από 15 έως 20 βαθμούς.</p>
      <p>Στη Θεσσαλονίκη περιμένουμε ισχυρές βροχές κατά περιόδους και κυρίως πάνω από τη θάλασσα καταιγίδες. Οι άνεμοι θα πνέουν από ανατολικές διευθύνσεις ισχυροί έως σχεδόν θυελλώδεις, 6 με 7 μποφόρ. Η θερμοκρασία στο κέντρο της πόλης θα κυμανθεί από 10 έως 14 βαθμούς.</p>
      <p>protothema.gr</p>
    </article>
  </body>
</html>