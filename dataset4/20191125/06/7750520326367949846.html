<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/pidpolkovnyka-sbu-ogolosyly-v-rozshuk-za-derzhavnu-zradu-i-dezertyrstvo.html"/>
    <meta property="og:site_name" content="1NEWS"/>
    <meta property="article:published_time" content="2019-11-25T06:39:11+00:00"/>
    <meta property="og:title" content="Підполковника СБУ оголосили в розшук за державну зраду і дезертирство"/>
    <meta property="og:description" content="Підполковника СБУ оголосили в розшук за державну зраду і дезертирство"/>
  </head>
  <body>
    <article>
      <h1>Підполковника СБУ оголосили в розшук за державну зраду і дезертирство</h1>
      <h2>Досудовим слідством встановлено: працівник СБУ за завданням та в координації зі спецслужбами Російської Федерації, діючи в інтересах іноземної держави, збирав та передавав відомості з обмеженим доступом</h2>
      <address>
        <time datetime="2019-11-25T06:39:11+00:00">25 Nov 2019, 06:39</time>
      </address>
      <figure>
        <img src="https://1news.com.ua/wp-content/uploads/2019/11/6-15.jpg"/>
      </figure>
      <p>Слідчі ДБР у Києві оголосили у розшук підполковника СБУ, якому повідомлено про підозру у скоєнні держзради, дезертирства, незаконного придбання спеціальних технічних засобів отримання інформації, зберігання бойових припасів без передбаченого законом дозволу.</p>
      <p>Про це повідомляє 1NEWS.</p>
      <p>“Досудовим слідством встановлено: працівник СБУ за завданням та в координації зі спецслужбами Російської Федерації, діючи в інтересах іноземної держави, збирав та передавав відомості з обмеженим доступом, у тому числі ті, що становлять державну таємницю”, – йдеться у повідомленні.</p>
      <p>Зазначається, що з метою уникнення відповідальності, правоохоронець перетнув державний кордон України в напрямку Республіки Білорусь у грудні 2017 року та про теперішній час не повернувся в Україну.</p>
      <p>“Наразі підполковник СБУ оголошений у розшук та, у разі його появи на території України, буде доставлений до суду для обрання запобіжного заходу”, – повідомили у ДБР.</p>
      <p>Наголошується, що дане кримінальне провадження розпочато 05 січня 2018 року слідчими Головного слідчого управління Служби безпеки України, а 01 лютого 2019 року було передане для здійснення подальшого розслідування до територіального управління Державного бюро розслідувань, розташованого у місті Києві.</p>
      <p>Джерело: <a href="https://dbr.gov.ua/news/ogolosheno-v-rozshuk-pidpolkovnika-sbu-yakiy-peredavav-dani-derzhavnoi-taemnici-rosiyskim-specsluzhbam">ДБР</a></p>
    </article>
  </body>
</html>