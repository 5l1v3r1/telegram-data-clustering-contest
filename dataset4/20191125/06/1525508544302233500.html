<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780254/%DA%A9%D8%A7%D9%87%D8%B4-%D8%A8%D8%B3%DB%8C%D8%A7%D8%B1%DB%8C-%D8%A7%D8%B2-%D8%AC%D8%B1%D8%A7%D8%A6%D9%85-%D8%AF%D8%B1-%D8%A7%D8%B3%D8%AA%D8%A7%D9%86-%D8%A7%DB%8C%D9%84%D8%A7%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T06:43:57+00:00"/>
    <meta property="og:title" content="فرمانده انتظامی ایلام خبر داد: کاهش بسیاری از جرائم در استان ایلام"/>
    <meta property="og:description" content="ایلام - فرمانده انتظامی ایلام با اشاره به اینکه اقتدار و هوشمندی عامل اعتماد جامعه به پلیس است، گفت: بسیاری از جرائم در استان ایلام کاهش یافته است."/>
  </head>
  <body>
    <article>
      <h1>فرمانده انتظامی ایلام خبر داد: کاهش بسیاری از جرائم در استان ایلام</h1>
      <address>
        <time datetime="2019-11-25T06:43:57+00:00">25 Nov 2019, 06:43</time>
      </address>
      <p>به گزارش <a href="https://www.mehrnews.com/">خبرنگار مهر</a>، سردار نورعلی یاری صبح دوشنبه در جمع کارکنان اظهار داشت: تلاش خالصانه و شبانه‌روزی مجموعه انتظامی استان با حضور به موقع، سرعت عمل و توجه به قانون در انجام وظایف موجب کاهش بسیاری از جرائم در استان شده است.</p>
      <p>وی با بیان اینکه دشمن در تلاش است مردم را از انقلاب مایوس و کشور را ناامن نشان دهد، افزود: امنیت زمینه و لازمه تمامی فعالیت های اجتماعی و اقتصادی است و این مقوله مهم در آموزه های دینی و قرآن مبین صراحتا مورد اشاره قرار گرفته است.</p>
      <p>فرمانده انتظامی استان با اشاره به اینکه جامعه نیازمند پلیس هوشمند و مقتدر است، ادامه داد: تامین امنیت تنها وظیفه نیروی انتظامی نیست بلکه اقشار مختلف جامعه بخصوص جوانان در شکل گیری و حفظ  آن نقش دارند.</p>
      <p>سردار یاری گفت: پلیس ما با استفاده از علم و امکانات در همه عرصه ها بخصوص در مبارزه با جنگ نرم دشمن توانسته است با هوشمندی و بصیرت مقابله کند.</p>
      <p>فرمانده انتظامی استان همچنین به راهپیمایی خودجوش مردم استان اشاره کرد و گفت: اقشارمختلف جامعه در حمایت از بیانات مقام معظم رهبری (مدظله العالی) و اعلام برائت از وقایع اخیر بصیر و ولایت مداری خود را نشان دادند.</p>
    </article>
  </body>
</html>