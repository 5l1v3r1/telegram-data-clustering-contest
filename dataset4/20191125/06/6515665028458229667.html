<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3363809/nevidjena-bruka-bezi-od-svojih-clanova-zoran-lutovac-zbrisao-od-omladinaca-demokratske-stranke"/>
    <meta property="og:site_name" content="kurir.rs"/>
    <meta property="article:published_time" content="2019-11-25T06:06:00+00:00"/>
    <meta property="og:title" content="NEVIĐENA BRUKA! BEŽI OD SVOJIH ČLANOVA: Zoran Lutovac zbrisao od omladinaca Demokratske stranke!"/>
    <meta property="og:description" content="Mladi juče izabrali novog predsednika Demokratske omladine, a prvi put se desilo da na taj kongres ne dođe lider demokrata"/>
  </head>
  <body>
    <article>
      <h1>NEVIĐENA BRUKA! BEŽI OD SVOJIH ČLANOVA: Zoran Lutovac zbrisao od omladinaca Demokratske stranke!</h1>
      <address>
        <time datetime="2019-11-25T06:06:00+00:00">25 Nov 2019, 06:06</time>
      </address>
      <p>
        <b>Mladi juče izabrali novog predsednika Demokratske omladine, a prvi put se desilo da na taj kongres ne dođe lider demokrata</b>
      </p>
      <p>Podmladak Demokratske stranke izabrao je novo rukovodstvo koje je, zbog otvorenog zagovaranja ujedinjenog DS, u startu ostalo bez podrške svog stranačkog lidera Zorana Lutovca.</p>
      <p>Tako se prvi put desilo da Kongres Demokratske omladine i izbor njenog predsednika prođu bez prisustva lidera stranke, koji je čak pet puta pozvan. - Bili su ogromni pritisci i brojni pozivi. Delovi DS su hteli da organizaciju mladih pretvore u svoju suprotnost.</p>
      <p>Pokušali su da opstruišu i blokiraju izbor Aleksandra Pavića za predsednika DO samo zato što se protivi približavanju Savezu za Srbiju. Međutim, naši omladinci su odbili da budu instrumentalizovani. Pošto Lutovac nije uspeo da progura svog pulena, rešio je da ignoriše ovaj kongres - otkriva naš izvor iz Demokratske stranke.</p>
      <p>Mlade snage DS i njihovog novog lidera pozdravili su aplauzom demokrate Dragan Šutanovac, Gordana Čomić, Aleksandra Jerkov, Balša Božović, Radoslav Milojičić, uz poruku da su upravo omladinci Demokratska stranka ili barem njen najbolji, delatni deo.</p>
      <p>
        <b>Kurir.rs/ I. Kljajić Foto: Beta/Milan Obradović</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3363267/obracun-uoci-danasnjeg-kongresa-mladih-demokrata-lutovac-zbog-djilasa-rusi-omladince-ds"/>
        <a href="https://www.kurir.rs/vesti/politika/3354367/seme-za-ispumpavanje-para-iz-ds-lutovac-djilasovom-coveku-dao-2-miliona-pa-sve-zalili-pivom"/>
        <a href="https://www.kurir.rs/vesti/politika/3347017/lutovac-priznao-da-mu-djilas-otima-novac-pare-ds-idu-u-szs-a-demokrate-nemaju-ni-za-gorivo"/>
      </related>
    </article>
  </body>
</html>