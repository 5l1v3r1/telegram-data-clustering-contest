<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321922/Deventerse-Nayeeba-vindt-deel-gestolen-cadeaus-voor-Sinterklaas-terug-bij-bovenburen"/>
    <meta property="og:site_name" content="RTV Oost"/>
    <meta property="article:published_time" content="2019-11-25T06:55:04+00:00"/>
    <meta property="og:title" content="Deventerse Nayeeba vindt deel gestolen cadeaus voor Sinterklaas terug bij bovenburen"/>
    <meta property="og:description" content="Een ramp voor de Deventerse Nayeeba Djelayla. De Sinterklaascadeaus die ze heeft gespaard voor haar kinderen, zijn gestolen. Dat vertelt ze in een bericht op Facebook, dat massaal is gedeeld. Inmiddels heeft ze de helft van haar cadeaus teruggevonden bij de Poolse bovenburen."/>
  </head>
  <body>
    <article>
      <h1>Deventerse Nayeeba vindt deel gestolen cadeaus voor Sinterklaas terug bij bovenburen</h1>
      <address>
        <time datetime="2019-11-25T06:55:04+00:00">25 Nov 2019, 06:55</time>
      </address>
      <slideshow>
        <figure>
          <img src="https://imgo.rgcdn.nl/05de73e5f5bc4e3b85b159fc77b607da/opener/Sinterklaas-cadeautjes-van-Deventerse-zijn-gestolen-archieffoto-Foto-RTV-Oost-Yara-Kloosterboer.jpg?v=SWzAaerahAsJ6BCvmtyadg2"/>
        </figure>
        <figure>
          <img src="https://imgo.rgcdn.nl/05de73e5f5bc4e3b85b159fc77b607da/opener/Sinterklaas-cadeautjes-van-Deventerse-zijn-gestolen-archieffoto-Foto-RTV-Oost-Yara-Kloosterboer.jpg?v=SWzAaerahAsJ6BCvmtyadg2"/>
        </figure>
        <figcaption>Sinterklaas cadeautjes van Deventerse zijn gestolen (archieffoto) (Foto: RTV Oost / Yara Kloosterboer)</figcaption>
      </slideshow>
      <p>Een ramp voor de Deventerse Nayeeba Djelayla. De Sinterklaascadeaus die ze heeft gespaard voor haar kinderen, zijn gestolen. Dat vertelt ze in een bericht op Facebook, dat massaal is gedeeld. Inmiddels heeft ze de helft van haar cadeaus teruggevonden bij de Poolse bovenburen.</p>
      <p>Nayeeba heeft maanden gespaard om de cadeaus te kunnen kopen, "omdat we het niet breed hebben en toch de kids een fijne sinterklaas willen geven.. en nu... alles WEG! Wat moet je zeggen als ze komen..", schrijft ze.</p>
      <p>Afgelopen weekend zou de eerste keer zijn dat haar dochter de schoen zou zetten. Verschillende cadeaus zijn gestolen, waaronder een set maskers, een pistool voor jongens en zogeheten VTech vriendjes. </p>
      <p>
        <b>Poolse bovenburen </b>
      </p>
      <p>Enkele uren later meldde Nayeeba dat ze heeft ingebroken bij haar Poolse bovenburen. "Net in gebroken. En daar liggen dan al onze cadeaus, de helft is weg helaas.. nu op naar de politie." De politie kan niet bevestigen of er daadwerkelijk aangifte is gedaan.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Deventerse+Nayeeba+vindt+deel+gestolen+cadeaus+voor+Sinterklaas+terug+bij+bovenburen">06 - 57 03 33 33</a>.</aside>
    </article>
  </body>
</html>