<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davar1.co.il/201197/"/>
    <meta property="og:site_name" content="דבר העובדים בארץ ישראל"/>
    <meta property="article:published_time" content="2019-11-25T06:23:00+00:00"/>
    <meta property="og:title" content="הגיעו מים עד נפש"/>
    <meta property="og:description" content="רעולי פנים ירו לעבר ביתו של מנהל מחלקת הרווחה ביישוב ובאיגוד העו&quot;סים החליטו להשבית במחאה את שירותי הרווחה בכל הארץ, זאת לאחר מקרי אלימות נוספים בתקופה האחרונה | &quot;לא נאפשר שפיכת דם של עובדים סוציאליים״"/>
  </head>
  <body>
    <article>
      <h6 class="kicker">מטפלים ומותקפים</h6>
      <h1>הגיעו מים עד נפש</h1>
      <h2>בעקבות מקרה אלימות חמור בכפר כנא: יושבתו שירותי הרווחה. <br/>רעולי פנים ירו לעבר ביתו של מנהל מחלקת הרווחה ביישוב ובאיגוד העו"סים החליטו להשבית במחאה את שירותי הרווחה בכל הארץ, זאת לאחר מקרי אלימות נוספים בתקופה האחרונה | "לא נאפשר שפיכת דם של עובדים סוציאליים״</h2>
      <address><time datetime="2019-11-25T06:23:00+00:00">25 Nov 2019, 06:23</time> by <a rel="author">טל כרמון</a></address>
      <p>העובדים הסוציאליים ישביתו היום (שני) את כל שירותי הרווחה, בעקבות מקרה של אלימות קשה, חלק משורה של מקרי אלימות כנגד עובדים סוציאליים. שלשום בלילה התרחש אירוע אלימות חמור במחלקת הרווחה בכפר כנא. רעולי פנים ירו לעבר ביתו של מנהל מחלקת הרווחה, ראעב עבאס. נפתחה חקירת משטרה.</p>
      <p>ענבל חרמוני, יו״ר איגוד העובדים הסוציאליים בהסתדרות אומרת כי האיגוד דורש ממשרדי האוצר והרווחה להקים באופן מיידי את מטה האבטחה על העובדים הסוציאליים ברשויות המקומיות. "לא נאפשר שפיכת דם של עובדים סוציאליים״, הוסיפה.</p>
      <p>האירוע הזה אינו חריג ועובדות סוציאליות מותקפות באופן שגרתי. לפני שבוע אירע מקרה אלימות נגד עובדת סוציאלית במרכז קשר בדימונה. לפני כשנה יצאו העובדות הסוציאליות למאבק על המוגנות שלהן ועל תנאי העסקתן כשעל-פי נתוני איגוד העובדים הסוציאליים, מתחילת 2019 נרשמו 47 תקיפות אלימות כנגד עובדות ועובדים סוציאליים, כ-160 מקרי אלימות כנגד עו"סים נרשמו ב-2018. 90% מהעו"סים חוו אלימות מילולית ו-30% הותקפו פיזית.​</p>
    </article>
  </body>
</html>