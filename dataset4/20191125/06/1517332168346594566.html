<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/politica/le-sardine-tornano-online-la-pagina-del-movimento-era-stata-oscurata-su-facebook/"/>
    <meta property="og:site_name" content="fanpage.it"/>
    <meta property="article:published_time" content="2019-11-25T06:34:05+00:00"/>
    <meta property="og:title" content="Le Sardine tornano online: la pagina del movimento era stata oscurata su Facebook"/>
    <meta property="og:description" content="La pagina delle '6000 sardine' torna visibile, dopo essere stata oscurata su Facebook per alcune ore. Erano stati gli stessi organizzatori a comunicarlo: ' In mancanza di post offensivi, violenti o lesivi dei diritti della persona, è stata comunque bersaglio di un gran numero di segnalazioni. Questo ha automaticamente generato l’oscuramento della pagina'."/>
  </head>
  <body>
    <article>
      <h1>Le Sardine tornano online: la pagina del movimento era stata oscurata su Facebook</h1>
      <h2>La pagina delle ‘6000 sardine’ torna visibile, dopo essere stata oscurata su Facebook per alcune ore. Erano stati gli stessi organizzatori a comunicarlo: ” In mancanza di post offensivi, violenti o lesivi dei diritti della persona, è stata comunque bersaglio di un gran numero di segnalazioni. Questo ha automaticamente generato l’oscuramento della pagina”.</h2>
      <address><time datetime="2019-11-25T06:34:05+00:00">25 Nov 2019, 06:34</time> by <a rel="author" href="https://www.fanpage.it/author/annalisagirardi/" target="_blank">Annalisa Girardi</a></address>
      <p><b>È tornata visibile la pagina Facebook ‘6000 sardine'</b>. Il profilo del movimento civico che sta manifestando la sua opposizione a Matteo Salvini nelle piazze di tutta Italia era stato oscurato qualche ora fa, nella serata del 24 novembre. Erano stati gli stessi ideatori delle Sardine a comunicarlo. Creando una pagina di riserva, chiamata ‘6000 sardine 2', <a href="https://www.fanpage.it/politica/oscurata-la-pagina-facebook-delle-6-000-sardine-gli-autori-colpa-delle-segnalazioni/">avevano scritto</a> in un post: "<i>La pagina 6000 sardine è stata oscurata. In mancanza di post offensivi, violenti o lesivi dei diritti della persona, è stata comunque bersaglio di un gran numero di segnalazioni. Questo ha automaticamente generato l’oscuramento della pagina. Siamo fiduciosi che possa tornare on-line nelle prossime ore, ma non abbiamo certezza dei tempi. Si vede che un mare silenzioso fa molto più rumore di quanto si possa pensare</i>".</p>
      <h3>Chi sono le Sardine</h3>
      <p><b>Dietro la prima manifestazione organizzata a Bologn</b>a ci sono Mattia Santori, Roberto Morotti, Giulia Trappoloni e Andrea Garreffa. Sono loro i quattro ragazzi ad aver ideato il <a href="https://www.fanpage.it/politica/sardine-lidentikit-del-movimento-civico-che-si-oppone-a-salvini/">movimento, presto diventato virale</a>, in occasione dell'apertura della campagna elettorale in Emilia Romagna, che ha visto la presenza del leader della Lega nel capoluogo della Regione. In seguito a quella serata, in cui oltre 6mila persone hanno riempito piazza Maggiore, il movimento di contestazione anti-Lega ha deciso di organizzare contro-manifestazioni e flash mob ovunque si presentasse Matteo Salvini ed è stato un gran successo. Senza slogan politici, senza bandiere, senza colori, semplicemente una sardina di cartone.</p>
      <h3>L'ultima provocazione di Matteo Salvini</h3>
      <p><b>Intanto il leader del Carroccio, continua la sua campagna mediatica</b> contro il movimento. Ieri<a href="https://www.fanpage.it/politica/lultima-provocazione-di-salvini-posta-un-piatto-di-sardine-fritte-su-facebook/"> ha pubblicato</a> una foto del proprio pranzo, un piatto di sardine fritte, sui vari social network accompagnata solo una linguaccia e da un pesciolino. Un post che appare come un evidente riferimento alle Sardine, che ieri manifestava alla Vecchia Pescheria di Rimini con un flashmob.</p>
      <p>L'ex ministro dell'Interno, alla nascita del movimento aveva <a href="https://www.fanpage.it/politica/matteo-salvini-sardine-preferisco-i-gattini-che-se-le-mangiano-quando-hanno-fame/">affermato </a>sui social: "<i>Le Sardine? Io preferisco i gattini che se le mangiano quando hanno fame</i>". E ancora, lanciando l'hashtag #gattiniconsalvini: "<i>Andrò a trovare le sardine nelle loro piazze</i>".</p>
    </article>
  </body>
</html>