<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/kuleba-povidomyv-pro-svij-stan-pislya-dtp-foto-video/"/>
    <meta property="og:site_name" content="VARTA1"/>
    <meta property="article:published_time" content="2019-11-25T06:59:08+00:00"/>
    <meta property="og:title" content="Кулеба повідомив про свій стан після ДТП (фото, відео)"/>
    <meta property="og:description" content="Кулеба повідомив про свій стан після ДТП (фото, відео)"/>
  </head>
  <body>
    <article>
      <h1>Кулеба повідомив про свій стан після ДТП (фото, відео)</h1>
      <address>
        <time datetime="2019-11-25T06:59:08+00:00">25 Nov 2019, 06:59</time>
      </address>
      <p>Post Views: 2</p>
      <p>Вчора, 25 листопада в аварію потрапив Микола Кулеба, Уповноважений президента з прав дитини. В машині він перебував разом зі своїми синами. </p>
      <p>Усі подробиці аварії повідомив Антон Геращенко на своїй сторінці у <a href="https://www.facebook.com/anton.gerashchenko.7/posts/2578573122229519">Facebook</a></p>
      <p>“24 листопада о 13:30 у селищі Чабани Києво-Святошинського району Київської області житель села Гатне П., 1998 р.н., керуючи мікроавтобусом Volkswagen, на перехресті автодороги зіткнувся з автомобілем Toyota під управлінням Миколи Кулеби, 1972 р.н., уповноваженого Президента України з прав дитини, який з незрозумілих причин поїхав на червоне світло світлофора.</p>
      <p>У результаті аварії обидва водії та двоє пасажирів (з них одна дитина) другого транспортного засобу отримали тілесні ушкодження (госпіталізовано).</p>
      <p>Бажаю якнайшвидшого одужання всім учасникам ДТП. Потрібно пам’ятати, що керування авто, – це є відповідальний процес, і будь-які порушення ПДД можуть закінчитись погано для всіх учасників ДТП. Не можна відволікатись від керування авто! Не можна їхати на червоне світло світлофора! Відео цього жахливого ДТП за посиланням на «Київ оперативний».” – написав Геращенко.</p>
      <figure>
        <iframe src="https://www.youtube.com/embed/Uo-6MQTMl8s" width="640" height="360" data-service="Youtube" scrolling="no"/>
      </figure>
      <p>З опублікованого відео видно, що Уповноважений порушив ПДР, намагаючись проїхати перехрестя на заборонений сигнал світлофору. Також за попередніми даними відомо, що молодшого сина перевозив без автокрісла.</p>
      <p>З Кулебою були старший син Тимофій (“перебуває у дуже важкому стані в реанімації”) і молодший син (2009 року) Єлисей.</p>
      <p>Станом на сьогодні, 25 листопада Кулеба продовжує разом з синами перебувати в лікарні “Феофанія”. </p>
      <p>Як повідомило <a href="https://tsn.ua/ukrayina/zagrozi-zhittyu-kulebi-nemaye-yogo-sin-u-vazhkomu-stani-i-bez-svidomosti-likari-1448463.html">ТСН</a>,  у Миколи Кулеби лікарі діагностували струс мозку та численні забої й травми. Зокрема, у нього закриті черепно-мозкова травма, травма грудної клітини й травма живота. Окрім того, у нього численні перелами ребер з обох боків, забій легень та пневмоторакс. Втім, медикам все ж вдалося стабілізувати стан Кулеби і наразі його життю нічого не загрожує.</p>
      <p>Його старший син Тимофій – у важкому стані. Він перебуває в інтенсивному неврологічному відділенні. За словами медиків, юнак непритомний. У нього закрита черепно-мозкова травма. Чи є загроза життю – не повідомляють. Про стан молодшого сина Єлісея поки невідомо. За непідтвердженою інформацією, ним опікуються лікарі в “Охматдиті”.</p>
      <p>Як повідомило видання, що стосується водія вантажного мікроавтобуса, він наразі перебуває у Києво-Святошинській лікарні. Його життю також нічого не загрожує.</p>
      <p>“Дякую всім, хто турбується про моє здоров‘я та здоров‘я моїх дітей. Наразі я перебуваю в лікарні разом із синами. На ваші питання відповім згодом. Дякую за розуміння. Дякую вам за підтримку. Наразі найкращою допомогою для мене і дітей буде ваша молитва.” – написав Микола Кулеба на своїй сторінці.</p>
      <figure>
        <img src="https://varta1.com.ua/wp-content/uploads/2019/11/77092228_2578567775563387_2023135561572679680_n.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/61b903bc-b542-42c8-a860-12375a8a9e56.jpg"/>
      </figure>
      <figure>
        <img src="https://varta1.com.ua/wp-content/uploads/2019/11/78150879_2578567815563383_1865472719500345344_n.jpg"/>
      </figure>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>