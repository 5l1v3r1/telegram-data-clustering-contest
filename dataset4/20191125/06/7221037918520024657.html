<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.medyafaresi.com/haber/ahmet-hakandan-rahmi-turana-yahu-sen-saga-sola-dalasacak-durumda-misin-rezil-kepaze-olmussun/927620"/>
    <meta property="og:site_name" content="medya faresi"/>
    <meta property="article:published_time" content="2019-11-25T06:46:00+00:00"/>
    <meta property="og:title" content="Ahmet Hakan'dan Rahmi Turan'a: Yahu sen sağa sola dalaşacak durumda mısın, rezil kepaze olmuşsun"/>
    <meta property="og:description" content="Hürriyet yazarı Ahmet Hakan, bugünkü yazısında Rahmi Turan'ı eleştirerek &quot;yahu sen sağa sola dalaşacak durumda mısın, rezil olmuşsun, kepaze olmuşsun&quot; ifadelerini kullandı."/>
  </head>
  <body>
    <article>
      <h1>Ahmet Hakan'dan Rahmi Turan'a: Yahu sen sağa sola dalaşacak durumda mısın, rezil kepaze olmuşsun</h1>
      <h2>Hürriyet yazarı Ahmet Hakan, bugünkü yazısında Rahmi Turan'ı eleştirerek "yahu sen sağa sola dalaşacak durumda mısın, rezil olmuşsun, kepaze olmuşsun" ifadelerini kullandı.</h2>
      <address>
        <time datetime="2019-11-25T06:46:00+00:00">25 Nov 2019, 06:46</time>
      </address>
      <p>Hürriyet gazetesi yazarı Ahmet Hakan ile 'CHP'li isim Erdoğan'la görüştü' haberi nedeniyle tartışmaya konu olan Sözcü gazetesi yazarı Rahmi Turan arasında yaşanan polemik bugün de devam etti. </p>
      <p>Turan'la ilgili bugünkü köşesinde 'Rezil kepaze oldum’ de ve dükkânı kapat Rahmi Turan' başlıklı bir<b><i><a href="http://www.hurriyet.com.tr/yazarlar/ahmet-hakan/rezil-kepaze-oldum-de-ve-dukkani-kapat-rahmi-turan-41381511">yazı kaleme alan</a></i></b>Hakan, Turan'ın gazeteciliğini eleştirdi ve Turan'ın 'kendi gazetesinin dahi kendisini savunamadığını' iddia etti. </p>
      <p>Hakan'ın yazısının ilgili kısmı şu şekilde:</p>
      <p>
        <i>"Bana laf çakmış Rahmi Turan.</i>
      </p>
      <p>
        <i>Diyor ki:</i>
      </p>
      <p>
        <i>'Sakallı bebek haberini yapan gazeteci ben değilim. Ahmet Hakan Efendi yanlış yazmış'.</i>
      </p>
      <p>
        <i>Yahu Rahmi Turan!</i>
      </p>
      <p>
        <i>Gazetecilik sicilini açarsak...</i>
      </p>
      <p>
        <i>'Sakallı bebek' haberine fit olursun...</i>
      </p>
      <p>
        <i>'Sakallı bebek' haberine dört elle sarılırsın.</i>
      </p>
      <p>
        <i>Geçmişte yaptığın gazeteciliklerden örnekler verdirme bana!</i>
      </p>
      <p>
        <i>'Sakallı bebek' haberi, senin geçmişte yaptığın haberlerin ve haberciliğin yanında...</i>
      </p>
      <p>
        <i>Gayet masum bir yaramazlık olarak kalır.</i>
      </p>
      <p>
        <i>Yahu sen sağa sola dalaşacak durumda mısın Rahmi Turan?</i>
      </p>
      <p>
        <i>Rezil olmuşsun.</i>
      </p>
      <p>
        <i>Kepaze olmuşsun.</i>
      </p>
      <p>
        <i>Gazeten bile seni savunamıyor!</i>
      </p>
      <p>
        <i>Gazetenin yönetimi bile senden mümkün olduğu kadar uzak durmaya çalışıyor!</i>
      </p>
      <p>
        <i>Gazetende yazan arkadaşların kibarca da olsa sana demediklerini bırakmıyorlar!</i>
      </p>
      <p>
        <i>Gözünün içine bakıyor gazetendekiler, gözünün içine!</i>
      </p>
      <p>
        <i>'Rahmi Abi bizi rahatlatsa' diye bekliyorlar.</i>
      </p>
      <p>
        <i>Senden 'Bağışlanamaz bir hata yaptım, kalemimi kırıyorum' falan diyerek dükkânı kapatmanı bekliyorlar.</i>
      </p>
      <p>
        <i>Ama sende 'tık' yok.</i>
      </p>
      <p>
        <i>'Bu ülkede her şey olursun ama asla rezil olmazsın' mottosuna tutunup hiç tınlamadan kaldığın yerden devam ediyorsun.</i>
      </p>
      <p>
        <i>Bir de utanmadan, sıkılmadan 'Ahmet Hakan Efendi' falan diyerek bana laf yetiştirmeye çalışıyorsun.</i>
      </p>
      <p>
        <i>İşte geldik, gidiyoruz.</i>
      </p>
      <p>
        <i>Bu ülkede 'doğru dürüst, adam gibi rezil olmayı başarabilmiş' bir kişi bile göremeyecek miyiz biz yahu!"</i>
      </p>
      <p>
        <i>
          <b>
            <a href="http://www.hurriyet.com.tr/yazarlar/ahmet-hakan/rezil-kepaze-oldum-de-ve-dukkani-kapat-rahmi-turan-41381511">Yazının tamamı için tıklayın...</a>
          </b>
        </i>
      </p>
    </article>
  </body>
</html>