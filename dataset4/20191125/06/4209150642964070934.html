<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/bih/Eticki-odbor-NS-RS-o-povredi-kodeksa-ponasanja-poslanika/570309?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-25T06:43:37+00:00"/>
    <meta property="og:title" content="Etički odbor NS RS o povredi kodeksa ponašanja poslanika"/>
    <meta property="og:description" content="BANJALUKA - Etički odbor Narodne skupštine Republike Srpske trebalo bi danas u Banjaluci da razmatra prijave o povredi Kodeksa ponašanja poslanika u parlamentu Srpske."/>
  </head>
  <body>
    <article>
      <h1>Etički odbor NS RS o povredi kodeksa ponašanja poslanika</h1>
      <address><time datetime="2019-11-25T06:43:37+00:00">25 Nov 2019, 06:43</time> by <a rel="author">Srna</a></address>
      <p>BANJALUKA - Etički odbor Narodne skupštine Republike Srpske trebalo bi danas u Banjaluci da razmatra prijave o povredi Kodeksa ponašanja poslanika u parlamentu Srpske.</p>
      <p>Održavanje sjednice ovog odbora planirano je u prostorijama parlamenta sa početkom u 12.00 časova, saopšteno je iz Narodne skupštine Srpske.</p>
      <p>Predsjednik ovog odbora Sonja Karadžić Jovičević ranije je rekla Srni da bi Etički odbor Narodne skupštine Srpske trebalo da raspravlja o šest poslaničkih prijava o povredi Kodeksa ponašanja u najvišoj zakonodavnoj instituciji.</p>
      <p>Ona je dodala da se nakon sprovedenog postupka, ukoliko bude utvrđena povreda odredaba Kodeksa, izriče propisana mjera koja može biti usmena i pisana opomena, ali i novčana kazna u iznosu od 20 odsto poslaničke naknade.</p>
    </article>
  </body>
</html>