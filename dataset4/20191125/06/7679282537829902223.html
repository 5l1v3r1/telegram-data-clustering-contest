<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/bihar/bhagalpur/story-arrest-warrant-issued-against-former-lakhisarai-mla-phulena-singh-2867107.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-25T06:58:14+00:00"/>
    <meta property="og:title" content="लखीसराय के पूर्व विधायक फुलेना सिंह के खिलाफ गिरफ्तारी वारंट जारी"/>
    <meta property="og:description" content="चचेरे भाई की हत्या कर शव को गायब करने के मामले में लखीसराय के पूर्व विधायक फुलेना सिंह सहित अन्य के खिलाफ न्यायालय ने गिरफ्तारी वारंट जारी कर दिया है।  मामले में पूर्व विधायक उनके भाई पप्पू..."/>
  </head>
  <body>
    <article>
      <h1>लखीसराय के पूर्व विधायक फुलेना सिंह के खिलाफ गिरफ्तारी वारंट जारी</h1>
      <address><time datetime="2019-11-25T06:58:14+00:00">25 Nov 2019, 06:58</time> by <a rel="author">लखीसराय। हिन्दुस्तान संवाददाता</a></address>
      <p>चचेरे भाई की हत्या कर शव को गायब करने के मामले में लखीसराय के पूर्व विधायक फुलेना सिंह सहित अन्य के खिलाफ न्यायालय ने गिरफ्तारी वारंट जारी कर दिया है। </p>
      <p>मामले में पूर्व विधायक उनके भाई पप्पू सिंह, पुत्र दीपक कुमार, मृतक संजीत के पिता राम बिलास सिंह, भाई रंजीत, सुनील एवं भाभी इंदू देवी को लापता संजीत कुमार की पत्नी रिंकी देवी ने अभियुक्त बनाया है। वारंट मिलने के बाद एसआईटी सभी आरोपियों की गिरफ्तारी के लिए लगातार संभावित ठिकाने पर छापेमारी भी कर रही है। आरोपियों की गिरफ्तारी नहीं होने पर कुर्की जब्ती की कार्रवाई से पहले न्यायालय से इश्तेहार लिया जाएगा। </p>
      <p>ज्ञात हो कि पूर्व विधायक सहित अन्य आरोपियों पर उनके चचेरे भाई संजीत की पत्नी से हत्या कर शव का गायब करने का आरोप लगाते हुए प्राथमिकी दर्ज कराई है। हत्या एवं शव गायब करने का प्राथमिकी दर्ज होने के बाद से पूर्व विधायक एवं अन्य आरोपी फरार चल रहे हैं। पूर्व विधायक से मामला जुड़ा रहने के कारण पुलिस भी काफी एहतियात बरतते हुए कानूनी गिरफ्तारी का प्रयास कर रही है।</p>
      <p>इधर एसपी सुशील कुमार ने बताया कि गिरफ्तारी के भय से फुलेना सिंह ने बिहार छोड़ दिया है। मोबाइल लोकेशन का भी पता नहीं चल रहा है। कुछ दिन पहले तक झारखंड का लोकेशन मिल रहा था। उसके बाद से कुछ पता नहीं चल पा रहा है।<br/> </p>
    </article>
  </body>
</html>