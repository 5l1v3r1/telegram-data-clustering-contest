<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905100/defensieve-versterking-feyenoord-aangewezen-sterk-en-gaat-over-zijn-man-heen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-25T06:55:00+00:00"/>
    <meta property="og:title" content="Defensieve versterking Feyenoord aangewezen: 'Sterk en gaat over zijn man heen'"/>
    <meta property="og:description" content="Voormalig Oranje-international Johan Zuidema zag Feyenoord zondag met moeite een punt pakken op bezoek bij FC Groningen. Vooral de achterhoede van de Rotterdammers maakte een matige indruk en volgens Zuidema zou Groningen-verdediger Deyovaisio Zeefuik een goede aanwinst zijn voor Feyenoord. &quot;Zeefuik zou niet misstaan bij Feyenoord. In de laatste linie van Feyenoord lopen momenteel allemaal middelmatige spelers, terwijl Zeefuik juist de drijvende kracht was van de thuisploeg&quot;, begint Zuidema in De Telegraaf. &quot;Die jongen is fysiek sterk en gaat telkens over zijn man heen. Het gevolg is dat de linksbuiten van de tegenstander meer achter hem aanloopt dan andersom.&quot; Feyenoord speelt spannende wedstrijd gelijk in Euroborg, Padt redt FC Groningen"/>
  </head>
  <body>
    <article>
      <h1>Defensieve versterking Feyenoord aangewezen: 'Sterk en gaat over zijn man heen'</h1>
      <address>
        <time datetime="2019-11-25T06:55:00+00:00">25 Nov 2019, 06:55</time>
      </address>
      <p>
        <b>Voormalig Oranje-international Johan Zuidema zag Feyenoord zondag met moeite een punt pakken op bezoek bij FC Groningen. Vooral de achterhoede van de Rotterdammers maakte een matige indruk en volgens Zuidema zou Groningen-verdediger Deyovaisio Zeefuik een goede aanwinst zijn voor Feyenoord.</b>
      </p>
      <p>"Zeefuik zou niet misstaan bij Feyenoord. In de laatste linie van Feyenoord lopen momenteel allemaal middelmatige spelers, terwijl Zeefuik juist de drijvende kracht was van de thuisploeg", begint Zuidema in <i>De Telegraaf</i>. "Die jongen is fysiek sterk en gaat telkens over zijn man heen. Het gevolg is dat de linksbuiten van de tegenstander meer achter hem aanloopt dan andersom."</p>
      <p>"Zijn hoofdtaak is uiteraard verdedigen en dat doet hij solide. Daarnaast trekt hij veel mee in de aanval en zorgt hij daarbij voortdurend voor dreiging. Waarschijnlijk heeft hij dat meegekregen uit de Ajax-opleiding. Ik heb het idee dat anderen door zijn drive ook beter gaan spelen. Bovendien haalt hij zeer regelmatig een goed niveau. Hij presteert heel constant."</p>
      <p><b>Senesi</b><br/>"Het houdt niet over. Er lopen voldoende verdedigers rond bij Feyenoord, maar er zit er geen één tussen die er echt bovenuit steekt", vervolgt Zuidema. "Botteghin is in mijn optiek over datum. Voor een club als Feyenoord is hij simpelweg niet goed genoeg. Door een blessure kon Karsdorp niet meedoen tegen FC Groningen, maar in de duels dat ik hem wel heb zien spelen viel hij zwaar tegen. In Senesi heb ik nog wel vertrouwen. Die jongen is nieuw en heeft wat tijd nodig om zich aan te passen."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/905007/eerste-puntenverlies-feyenoord-onder-advocaat-gelijkspel-in-groningen.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>