<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807254/%D8%B2%D9%85%D8%A7%D9%86-%D8%AB%D8%A8%D8%AA-%D9%86%D8%A7%D9%85-%D8%AF%D8%A7%D9%88%D8%B7%D9%84%D8%A8%D8%A7%D9%86-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%85%D8%AC%D9%84%D8%B3-%D9%85%D8%B4%D8%AE%D8%B5-%D8%B4%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T06:23:00+00:00"/>
    <meta property="og:title" content="زمان ثبت نام داوطلبان انتخابات مجلس مشخص شد"/>
    <meta property="og:description" content="ستاد انتخابات کشور اعلام کرد: ثبت‌نام داوطلبان انتخابات یازدهمین دوره مجلس شورای اسلامی از روز یکشنبه مورخ ۱۰ آذر ماه آغاز و به مدت ۱۰ روز ادامه خواهد داشت."/>
  </head>
  <body>
    <article>
      <h1>زمان ثبت نام داوطلبان انتخابات مجلس مشخص شد</h1>
      <h2>ستاد انتخابات کشور اعلام کرد: ثبت‌نام داوطلبان انتخابات یازدهمین دوره مجلس شورای اسلامی از روز یکشنبه مورخ ۱۰ آذر ماه آغاز و به مدت ۱۰ روز ادامه خواهد داشت.</h2>
      <address>
        <time datetime="2019-11-25T06:23:00+00:00">25 Nov 2019, 06:23</time>
      </address>
      <p> به گزارش گروه سیاسی خبرگزاری دانشجو، ستاد انتخابات کشور با صدور اطلاعیه‌ای اعلام کرد: ثبت‌نام داوطلبان انتخابات یازدهمین دوره مجلس شورای اسلامی از روز یکشنبه مورخ ۱۰ آذر ماه آغاز و تا روز شنبه مورخ ۱۶ آذر ماه ادامه خواهد داشت. مدت زمان ثبت نام هر روز از ساعت ۸ صبح لغایت ۱۸ عصر و به مدت ۱۰ ساعت است.<br/><br/>بر اساس این گزارش، متن کامل این اطلاعیه بدین شرح است:<br/><br/>باسمه تعالی<br/>اطلاعیه شماره ۴ ستاد انتخابات کشور<br/>پیرو اطلاعیه شماره (۲) ستاد انتخابات کشور در خصوص ثبت نام از داوطلبان انتخابات یازدهمین دوره مجلس شورای اسلامی به آگاهی مردم شریف ایران اسلامی می‌رساند؛ ثبت نام داوطلبان از روز یکشنبه مورخ ۱۰-۹- ۹۸ آغاز و تا روز شنبه مورخ ۱۶- ۹- ۹۸ ادامه خواهد داشت. مدت زمان ثبت نام در هر روز از ساعت ۸ صبح لغایت ۱۸ عصر و به مدت ۱۰ ساعت می‌باشد.<br/><br/>هر دوره نمایندگی، (دوره کامل) جهت اعمال تبصره (۳) ماده (۲۸) قانون انتخابات مجلس شورای اسلامی، یک مقطع تحصیلی مورد قبول واقع می‌گردد.<br/><br/>طبق قانون کلیه جانبازان، آزادگان، فرزندان شهدا و رزمندگانی که حداقل (۶) ماه سابقه حضور در جبهه دارند از یک مقطع تحصیلی بالاتر برخوردار می‌گردند.<br/><br/>با موافقت مقام معظم رهبری در سال ۱۳۸۲، متولدین سال ۱۳۵۲ و قبل از آن (به شرطی که دارای مدرک تحصیلی کارشناسی ارشد یا بالاتر باشند) معاف هستند، ولی می‌بایست در هنگام ثبت نام کارت معافیت یا مدرکی دال بر معافیت ارائه نمایند.<br/><br/>در پایان مجدداً یادآور می‌گردد؛ مدارک معتبر تحصیلی مدارکی هستند که به تایید وزارت علوم، تحقیقات و فناوری، وزارت بهداشت درمان و آموزش پزشکی و دانشگاه آزاد اسلامی و مدارک حوزوی به تایید مرکز مدیریت حوزه علمیه قم رسیده باشد.</p>
    </article>
  </body>
</html>