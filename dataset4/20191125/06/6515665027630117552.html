<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3363721/horor-majka-ubica-izbegla-zatvor-osudjena-na-lecenje-zbog-ubistva-bebe"/>
    <meta property="og:site_name" content="kurir.rs"/>
    <meta property="article:published_time" content="2019-11-25T06:27:00+00:00"/>
    <meta property="og:title" content="HOROR! MAJKA UBICA IZBEGLA ZATVOR: Osuđena na lečenje zbog ubistva bebe!"/>
    <meta property="og:description" content="Kazna: Ivana M., koja je prošle godine bacila svog tromesečnog sina sačetvrtog sprata porodičnog stana, upućena je na lečenje u zatvorsku bolnicu jer je utvrđeno da je zločin počinila zbog postporođajne depresije"/>
  </head>
  <body>
    <article>
      <h6 class="kicker">EPILOG UŽASNOG ZLOČINA U LESKOVCU</h6>
      <h1>HOROR! MAJKA UBICA IZBEGLA ZATVOR: Osuđena na lečenje zbog ubistva bebe!</h1>
      <address>
        <time datetime="2019-11-25T06:27:00+00:00">25 Nov 2019, 06:27</time>
      </address>
      <p>
        <b>Kazna: Ivana M., koja je prošle godine bacila svog tromesečnog sina sačetvrtog sprata porodičnog stana, upućena je na lečenje u zatvorsku bolnicu jer je utvrđeno da je zločin počinila zbog postporođajne depresije<br/> </b>
      </p>
      <p>Ivana M. (30), koja je pre tačno godinu dana bacila svoju tromesečnu bebu sa četvrtog sprata stana u Leskovcu, osuđena je na meru obaveznog lečenja, nakon što je utvrđeno da nije bila uračunljiva u trenutku kada je izvršila ovaj užasan zločin.</p>
      <p>Podsetimo, jeziva porodična tragedija dogodila se krajem novembra prošle godine. Ivana, koja je bolovala od postporođajne depresije, iskoristila je trenutak kada je njen suprug otišao do toaleta i bacila sina sa sprata. Nakon toga je stajala i vrištala na prozoru, pa su komšije to čule i pomislile da i ona želi da skoči.</p>
      <p>Žena je uhapšena, a bebi, nažalost, nije bilo pomoći. - Ona je bila na veštačenju neuropsihijatara, koje je pokazalo da nije bila uračunljiva u momentu kada je bacila bebu, pa do suđenja nije ni došlo. Zbog toga joj je izrečena mera obaveznog lečenja i čuvanja samo nekoliko meseci od momenta hapšenja - kazao je naš dobro obavešteni izvor.</p>
      <figure>
        <img src="https://www.kurir.rs/data/images/2019/11/24/18/2063639_1402-jugmedia_ff.jpg?ver=1574615886"/>
        <figcaption>
          <cite>foto: Jugmedia</cite>
        </figcaption>
      </figure>
      <p>
        <b>Veštačenje</b>
      </p>
      <p>On je dodao da je majka ubica potom prebačena u zatvorsku bolnicu. - Tamo će biti sve dok lekari ne utvrde da je ozdravila. Nezahvalno je govoriti o tome kada bi ona mogla da izađe, pošto ova mera može trajati godinu dana, a nekada i više desetina godina, do momenta kada lekari to procene - objasnio je naš izvor i dodao da se ona u bolnici ponaša dobro i da je veoma mirna.</p>
      <p>Komšije ove porodice ispričale su da su Ivana i suprug bili veoma fini i kulturni, ali da su čuli da se ona lečila od postporođajne depresije.</p>
      <p>
        <b>Sumanute misli</b>
      </p>
      <p>- Navodno se lečila mesec i po dana i lekar je savetovao porodici da je ni sekund ne ostavljaju samu, pošto je imala sumanute misli. Ona je kod lekara i otišla na nagovor supruga, uzimala je lekove i išla na kontrole, imala je punu podršku porodice. Međutim, šta se kobnog dana dogodilo, niko ne zna. Iskoristila je momenat kada je suprug otišao u toalet, uzela bebu u naručje, izašla na terasu i bacila mališana - kazale su posle tragedije komšije i dodale da je u stanu u tom trenutku bila i njihova petogodišnja ćerkica.</p>
      <p>Psihijatar Ivica Mladenović pojašnjava da je postporođajna depresija vid psihotične reakcije u kojoj majka nije sigurna da li želi ili ne želi da bude majka. - Depresija počinje nekoliko nedelja nakon porođaja, kada je stepen napetosti veliki. Manifestuje se mislima koje su u normalnoj situaciji strane, a usmerene su ka novorođenčetu, koje majci postaje teret i napor. Uglavnom pogađa osetljive žene koje imaju prevelika očekivanja od sebe i okoline - objašnjava psihijatar.</p>
      <blockquote><b>Psihijatar POSTPOROĐAJNA DEPRESIJA MOŽE DA POGODI SVAKOGA<br/></b>Kako psihijatar Ivica Mladenović navodi, hospitalizacija majke u postporođajnoj depresiji je ponekad neophodna. - Lekar je tu da prepiše terapiju, ali i da upozori porodicu da žene koje su u depresiji ne budu nikada same. Inače, važno je reći da postporođajna depresija može da se dogodi iz čista mira, čak i kod žena koje ranije nisu imale nikakve tegobe. Nažalost, ubistvo bebe je knjiški primer epiloga ove bolesti - naveo je Mladenović.</blockquote>
      <figure>
        <img src="https://www.kurir.rs/data/images/2019/10/19/20/2025945_1017-mc_ff.jpg?ver=1574615835"/>
        <figcaption>
          <cite>foto: Kurir</cite>
        </figcaption>
      </figure>
      <p>
        <b>Kurir.rs/  Jelena Ivić Foto: Jugmedia</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3248063/stravicni-detalji-o-slucaju-porodilje-iz-okoline-valjeva-u-poljskom-wc-porodicne-kuce-u-selu-belotic-pronadjeni-tragovi-krvi-sumnja-se-da-je-ubila-bebu-tokom-porodjaja"/>
        <a href="https://www.kurir.rs/crna-hronika/3217521/kurir-na-mestu-zlocina-majka-23-osumnjicena-da-je-ubila-svoju-bebu-posetili-smo-kucu-strave-kod-kuceva-zatekli-smo-sablasan-prizor-kurir-tv"/>
        <a href="https://www.kurir.rs/crna-hronika/3311989/majka-bacila-bebu-u-kontejner-cedomorki-mirjani-gavrilovic-oduzeto-starije-dete-7"/>
        <a href="https://www.kurir.rs/crna-hronika/3310713/cedomorki-preti-40-godina-zatvora-porodila-se-pred-ocima-starijeg-sina-dete-spakovala-u-kesu-i-bacila-u-djubre"/>
      </related>
    </article>
  </body>
</html>