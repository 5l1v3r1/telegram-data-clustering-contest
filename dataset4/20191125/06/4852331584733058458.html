<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/25/black-friday-conviene-davvero/"/>
    <meta property="og:site_name" content="Webnews"/>
    <meta property="article:published_time" content="2019-11-25T06:30:00+00:00"/>
    <meta property="og:title" content="Black Friday, conviene davvero?"/>
    <meta property="og:description" content="Il Black Friday non è sempre sinonimo di convenienza; secondo i dati di Pagomeno, lo scorso anno i prezzi sono scesi in media appena dello 0.95%."/>
  </head>
  <body>
    <article>
      <h1>Black Friday, conviene davvero?</h1>
      <h2>Il Black Friday non è sempre sinonimo di convenienza; secondo i dati di Pagomeno, lo scorso anno i prezzi sono scesi in media appena dello 0.95%.</h2>
      <address><time datetime="2019-11-25T06:30:00+00:00">25 Nov 2019, 06:30</time> by <a rel="author" href="https://www.webnews.it/author/filippovendrame/" target="_blank">Filippo Vendrame</a></address>
      <p>Il periodo del <a href="https://www.webnews.it/speciale/black-friday/">Black Friday</a> è già iniziato e molti negozi sia online che fisici stanno proponendo tantissimi <b>sconti</b>. Che sia per l’acquisto di un computer, di uno smartphone o di un prodotto per il giardinaggio, durante questo periodo di offerte si trova sempre uno sconto da qualche parte. Ma il Black Friday conviene davvero? Secondo il sito di comparazione <a href="https://pagomeno.it/eventi/black-friday">Pagomeno</a>, non sempre si fanno affari d’oro e quindi bisogna stare molto attenti.</p>
      <p>Il suggerimento del sito, infatti, è quello di confrontare attentamente l’<b>andamento dei prezzi</b> per fare un acquisto consapevole e non sotto la spinta dell’euforia, o dell’illusione, di risparmiare. Secondo i suoi dati, infatti, durante lo scorso Black Friday si è assistito ad un declino medio del prezzo di appena lo 0,95%. Secondo l’analisi, dunque, i prodotti meno scontati sono stati i notebook che hanno registrato in media una variazione di prezzo del -0,30%; nel 19,50% dei casi il prezzo dei PC portatili era addirittura più alto. È andata un po’ meglio per smartphone e TV, un must to have tra i prodotti tecnologici da mettere sotto l’albero: il prezzo è variato in media, rispettivamente, di -1,07% e -1,43%.</p>
      <p>Questo perché se quasi il 25% dei telefoni cellulari era scontato, con il 5% dei prodotti con uno sconto medio del 16%, il 19,17% presentava un prezzo più alto se confrontato con quello di altri giorni d’autunno. Circa una TV su tre (32,41%) è stata venduta a un prezzo più basso, di cui il 7% con uno sconto medio del 16%.</p>
      <p>Inoltre, sempre secondo i dati di questa analisi, l’andamento dei prezzi degli auricolari, altra categoria di prodotto molto richiesta dai consumatori online, con modelli come <a href="https://www.webnews.it/recensioni/apple-airpods/">Apple AirPods</a>, <a href="https://www.webnews.it/recensioni/samsung-gear-iconx-2018/">Samsung Gear IconX</a>, solo per citarne alcuni, è stato invece controverso. Il 6% degli auricolari era proposto con uno sconto medio del 21%, una delle percentuali più alte tra i prodotti dell’elettronica di consumo. Per contro, il 21,40% presentava un prezzo più alto, tanto che in media gli auricolari sono costati, il giorno del Black Friday 2018, quasi il 4% in più rispetto al prezzo medio registrato un altro giorno di novembre.</p>
      <p>I prodotti più convenienti del 2018 sono stati i forni a microonde. La variazione del prezzo è stata di -4,34%, con uno sconto medio del 18% per il 6% dei prodotti proposti. Le giacche invernali da uomo, invece, con modelli come The North Face Resolve Insulated Jacket, Helly Hansen Dubliner Jacket, Napapijri Rainforest Winter Anorak, sono stati i prodotti con il maggior rincaro di prezzi, con una media quasi del 7%.</p>
      <p>Ovviamente questo non significa che non si possano fare affari ma piuttosto che bisogna stare molto attenti. Informarsi sull’andamento dei prezzi è semplicissimo: tutti i prodotti monitorati da Pagomeno hanno la funzionalità “<b>cronologia dei prezzi</b>”, un grafico che consente di confrontare in maniera immediata e intuitiva lo storico dei prezzi e capire l’effettiva convenienza del prodotto al prezzo attuale, oltre a fornire una previsione futura.</p>
      <p>Se vuoi aggiornamenti su <i>Black Friday</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>