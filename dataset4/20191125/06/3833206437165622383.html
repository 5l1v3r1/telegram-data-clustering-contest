<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Oblastniyat-upravitel-svikva-speshno-zasedanie-916316"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T06:00:00+00:00"/>
    <meta property="og:title" content="Областният управител свиква спешно заседание"/>
    <meta property="og:description" content="Областният управител Дани Каназирева свиква спешно заседание във връзка с обезводняването на река Въ..."/>
  </head>
  <body>
    <article>
      <h1>Областният управител свиква спешно заседание</h1>
      <address>
        <time datetime="2019-11-25T06:00:00+00:00">25 Nov 2019, 06:00</time>
      </address>
      <p>Областният управител <a href="https://www.plovdiv24.bg/novini/persons/2599.html">Дани Каназирева</a> свиква спешно заседание във връзка с обезводняването на река Въча в участъка след ВЕЦ "Въча I“ и съществуващата опасност от унищожаване на водната екосистема, в т.ч. популацията на риба.</p>
      <p>Заседанието, на което са поканени представители на Министерство на околната среда и водите, НЕК ЕАД, НЕК ЕАД – Предприятие "ВЕЦ"- Пловдив, Напоителни системи клон Марица, Басейнова дирекция "Източнобеломорски район“– Пловдив, Сдружение риболовен клуб "Балканка“, Риболовно сдружение с нестопанска цел "Олимпик 2002“ – Пловдив и г-н Атанас Калчев – кмет на Община Кричим, има за цел да координира дейността на отговорните институции по установяване на причините за обезводняване на участъка, предприемане на конкретни мерки и действия за обезпечаване на необходимия воден отток, и недопускане на екологични щети.</p>
      <p>Заседанието е насрочено за днес от 10,00 ч. в Заседателна зала на Областна администрация-Пловдив. След приключване на срещата ще бъдат оповестени набелязаните мерки.</p>
    </article>
  </body>
</html>