<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/premier-league/article/1418347/solskier-ithela-na-toys-allaxo-oloys-sto-imihrono"/>
    <meta property="og:site_name" content="gazzetta.gr"/>
    <meta property="article:published_time" content="2019-11-25T06:54:32+00:00"/>
    <meta property="og:title" content="Σόλσκιερ: «Ήθελα να τους αλλάξω όλους στο ημίχρονο»"/>
    <meta property="og:description" content="Ο Όλε Γκούναρ Σόλσκιερ παραδέχθηκε ότι αυτό που αντίκρισε από τους παίκτες του στο πρώτο ημίχρονο της εντυπωσιακής (3-3) ισοπαλίας με τη Σέφιλντ Γιουνάιτεντ ήταν αρκετό για να... τους βγάλει όλους από το ματς αν είχε πολλές διαθέσιμες αλλαγές!"/>
  </head>
  <body>
    <article>
      <h1>Σόλσκιερ: «Ήθελα να τους αλλάξω όλους στο ημίχρονο»</h1>
      <h2>Ο Όλε Γκούναρ Σόλσκιερ παραδέχθηκε ότι αυτό που αντίκρισε από τους παίκτες του στο πρώτο ημίχρονο της εντυπωσιακής (3-3) ισοπαλίας με τη Σέφιλντ Γιουνάιτεντ ήταν αρκετό για να... τους βγάλει όλους από το ματς αν είχε πολλές διαθέσιμες αλλαγές!</h2>
      <address><time datetime="2019-11-25T06:54:32+00:00">25 Nov 2019, 06:54</time> by <a rel="author" href="http://www.gazzetta.gr/dimosiografos/kostas-zaliaris" target="_blank">Κώστας Ζάλιαρης</a></address>
      <p>Οι «κόκκινοι διάβολοι», έδειχναν να τα έχουν χαμένα στο Bramall Lane το απόγευμα της Κυριακής, βρέθηκαν πίσω στο σκορ με δύο γκολ από τις «λεπίδες» του Κρις Γουάιλντερ, όμως, με ένα τρομερό ξέσπασμα από το 72' μέχρι και το 79' έφεραν το ματς τούμπα προτού εν τέλει ισοφαριστούν στο 90' για το τελικό 3-3.</p>
      <p>Ο Σόλσκιερ μίλησε για την κατάσταση που είχε διαμορφωθεί στην ανάπαυλα και είπε χαρακτηριστικά: <i>«Έπρεπε να τους ξυπνήσω, ήμουν πολύ εκνευρισμένος και απογοητευμένος. Αν μπορούσα θα τους άλλαζα όλους. Εκτός από τον τερματοφύλακα. Δεν είχε να κάνει με συστήματα και τακτική, είχε να κάνει με τη θέληση που τους έλειπε από το ματς. Δεν πήγαιναν πρώτοι στη μπάλα δεν κέρδιζαν μονομαχίες. Μέχρι και το 70' πραγματικά δεν είχαμε κανένα δικαίωμα στη νίκη».</i></p>
      <p>Φωτογραφίες: Getty Images / Ideal Image.</p>
    </article>
  </body>
</html>