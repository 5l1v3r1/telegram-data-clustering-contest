<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/hyderabad-news/miscreants-threatens-ri-shekar-in-badangpet-1-1-10610540.html"/>
    <meta property="og:site_name" content="ntnews.com"/>
    <meta property="article:published_time" content="2019-11-25T06:43:00+00:00"/>
    <meta property="og:title" content="అక్రమ నిర్మాణాలను కూల్చివేస్తే అంతు చూస్తాం.."/>
    <meta property="og:description" content="బడంగ్‌పేట: బాలాపూర్ మండల పరిధిలోని ఎర్రకుంట, జెల్‌పల్లి చెరువులను కబ్జా చేసేందుకు ప్రయత్నం చేస్తున్నారని ఫిర్యాదులు రావడంతో శనివారం రాత్రి వరకు కబ్జాలను అడ్డుకు"/>
  </head>
  <body>
    <article>
      <h1>అక్రమ నిర్మాణాలను కూల్చివేస్తే అంతు చూస్తాం..</h1>
      <address>
        <time datetime="2019-11-25T06:43:00+00:00">25 Nov 2019, 06:43</time>
      </address>
      <p>బడంగ్‌పేట: బాలాపూర్ మండల పరిధిలోని ఎర్రకుంట, జెల్‌పల్లి చెరువులను కబ్జా చేసేందుకు ప్రయత్నం చేస్తున్నారని ఫిర్యాదులు రావడంతో శనివారం రాత్రి వరకు కబ్జాలను అడ్డుకున్న ఆర్‌ఐ శేఖర్‌పై కొంత మంది గుర్తు తెలియని వ్యక్తులు అడ్డగించి బెదిరించడం పట్ల తీవ్రంగా పరిగణిస్తున్నామని తహసీల్దార్ డి.శ్రీనివాస్‌రెడ్డి అన్నారు. చెరువుకట్టను ధ్వంసం చేస్తే తిరిగి చెరువుకట్టను పునరుద్ధరించిన్నందుకు రాత్రి 9గంటల సమయంలో కొంత మంది రౌడీషీటర్లు అడ్డగించి కబ్జాలను అడ్డుకుంటే గుర్తు తెలియని వాహనంతో ఢీకొట్టిస్తామని బెదిరించారని ఆయన అన్నారు. <br/><br/>ఈ విషయాన్ని జిల్లా కలెక్టర్, ఆర్డీవో దృష్టికి తీసుకెళ్తామన్నారు. ఇలాంటి ఘటనలు పునరావృతం కాకుండా చర్యలు తీసుకుంటామన్నారు. ప్రభుత్వ భూములను ఎవరు కబ్జా చేసినాపై అధికారుల ఆదేశాల మేరకు మాత్రమే చర్యలు తీసుకుంటున్నామన్నారు. కబ్జాలు చేస్తున్న వారిని ఎవరిని వదిలిపెట్టే ప్రసక్తి లేదన్నారు. కబ్జాలను అడ్డుకోవడానికి తగిన సెక్యూరిటీ తీసుకున్న తర్వాతనే పోతామన్నారు.</p>
    </article>
  </body>
</html>