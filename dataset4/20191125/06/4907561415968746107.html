<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/estetik-yaptiran-kadin-taninmayacak-hale-geldi-2221617"/>
    <meta property="og:site_name" content="Posta"/>
    <meta property="article:published_time" content="2019-11-25T06:45:12+00:00"/>
    <meta property="og:title" content="Estetik yaptıran kadın tanınmayacak hale geldi"/>
    <meta property="og:description" content="Almanya’da yaşayan Beyhan T., daha güzel görünmek için estetik operasyon yaptırdı. Beyhan T. Estetik operasyondan 10 gün sonra tanınmayacak hale geldi. Sağlığı bozulan, depresyona giren T. ameliyatı yapan doktora karşı 550 bin liralık tazminat davası açtı."/>
  </head>
  <body>
    <article>
      <h1>Estetik yaptıran kadın tanınmayacak hale geldi</h1>
      <address>
        <time datetime="2019-11-25T06:45:12+00:00">25 Nov 2019, 06:45</time>
      </address>
      <h3>Almanya’da yaşayan Beyhan T., daha güzel görünmek için estetik operasyon yaptırdı. Beyhan T. Estetik operasyondan 10 gün sonra tanınmayacak hale geldi. Sağlığı bozulan, depresyona giren T. ameliyatı yapan doktora karşı 550 bin liralık tazminat davası açtı.</h3>
      <p>Almanya'da yaşayan <a href="https://www.posta.com.tr/haberler/beyhan">Beyhan </a>T. <a href="https://www.posta.com.tr/haberler/estetik-operasyon">estetik operasyon</a> için yaptığı araştırma sonrası İstanbul'daki bir klinik ile görüştü. T., klinik görevlisine, karın germe, yağ aldırma, göğüs ve burun estetiği yanı sıra yüze dolgu yaptırmak istediğini söyledi. Görevli, tüm işlemleri aynı anda yapabileceklerini belirtti. Beyhan T. ameliyat işlemi için İstanbul'a geldi. 17 Eylül 2018'de de ameliyat için Zincirlikuyu'nda bulunan R. Estetik ve Plastik Cerrahi Kliniği'ne gitti. Op. Dr. T. Ş. ameliyata başlamadan önce T.'ye, dudaklarına da dolgu yapabileceğini söyledi. T. dudak dolgusu istemediğini söylese de bu işlem için de ikna edildi. </p>
      <figure>
        <img src="https://i.pstimaj.com/img/75/640x0/5ddb7812ae298b724778463a"/>
      </figure>
      <h3>Dudağında ve yüzünde şişmeler meydana geldi</h3>
      <p>Taraflar ameliyat işlemi için 6.500 Euro'ya anlaştı. T. ödemeyi nakit olarak yaptı. Operasyon 5 saate yakın sürdü. Ameliyat sonrası T.'ye, 10 gün İstanbul'da kalması gerektiği söylendi. T. 10 gün İstanbul'da konakladı ve kontrol için 3 kez kliniğe gitti. Beyhan T. 27 Eylül'de Almanya'ya döndü. T. Almanya'ya döndükten 10 gün sonra sorunlar da baş göstermeye başladı. T.'nin dudağında ve yüzünde şişme meydana geldi. T., oluşan şişmelerin nedenini öğrenmek için doktora gitti. Almanya'daki doktor, şişmelerin kısa süre önce kendisine yapılan cerrahi operasyondan kaynaklandığını söyledi.</p>
      <h3>Şişlikler, kortizon ile bastırılmaya çalışıldı</h3>
      <p>Beyhan T. durumu İstanbul'daki doktoru ile görüştü. Dr. T. Ş., Beyhan T.'ye hemen İstanbul'a gelmesini söyledi. T. bir kez daha İstanbul'a geldi. T. anlaşmalı bir hastaneye yatırıldı. 3 gün hastanede kalan T.'ye sabahtan akşama kadar kortizon içeren ilaç verildi. Oluşan şişlikler, kortizon ile bastırılmaya çalışıldı.</p>
      <p>İstanbul'da 3 gün süren tedavi sonrası T.'ye 8 kutu kortizon hapı verildi ve yeniden Almanya'ya gitti. Verilen hapları günde iki kez alması istenen T. söyleneni yaptı. İyileşmek umudu ile verilen hapları kullanan T.'nin durumu düzelmek bir yana daha da kötüleşti. T. yeniden İstanbul'daki doktoru ile görüştü. Doktor Ş. yapılan cerrahi operasyonda bir sorun olmadığını, vücudun alerjik reaksiyon göstermiş olabileceğini söyledi. T., Almanya'da test yaptırdı. Test sonuçlarına göre alerjik bir bulguya rastlanmadı.</p>
      <h3>Enfeksiyon kaptığı tespit edildi</h3>
      <p>T. bu kez Almanya'da bir üniversite hastanesine gitti. Hastanede, enfeksiyon kaptığı tespit edilen T. iki gece yatırıldı. Daha sonra T.'nin yüzündeki iltihapların temizlenmesi için birer ay ara ile 3 kez ameliyat yapıldı. Bu süreçte, dışarı da çıkamayan T. çalıştığı işi de bırakmak zorunda kaldı. Yüzünde kalıcı izler oluşan T.'nin estetik yapılan burun ucu düştü, karnında sarkmalar arttı, sağ göğsünde ağrılar oluştu. Ruhsal olarak da çöküntüye uğrayan T., Almanya'da 2 ay psikolojik tedavi gördü.</p>
      <h3>Maddi ve manevi <a href="https://www.posta.com.tr/haberler/tazminat-davasi">tazminat davası</a> açıldı</h3>
      <p>Beyhan T. adına, Op. Dr. T. Ş.'ye İstanbul Tüketici Mahkemesi'nde tazminat davası açıldı. Avukat Umut Ayan'ın T. adına açtığı davada 50 bin TL maddi, 500 bin TL manevi tazminat talep edildi. Tazminat talepli davanın yanı sıra Ş.'ye yönelik 'yaralama' iddiasıyla savcılığa da suç duyurusunda bulunuldu.</p>
      <figure>
        <img src="https://i.pstimaj.com/img/75/640x0/5ddb783566a97cfc4393c7d9"/>
      </figure>
      <p>Suçlanan Plastik Cerrahi Uzmanı Dr. T. Ş. ise "Esasında mahkeme süreci devam ettiği için konuşmak istemem. Ancak ben, Beyhan hanıma yardım etmek için elimden geleni yaptım. Bizim işlemimizden 4-5 hafta sonra yüzünde şişikler ortaya çıktı. Yalnızca yüzünde değil, vücudunun farklı yerlerinde reaksiyon oluştu. Tüm vücutta alerji oluştu. Bu durumu neyin tetiklediğini bilmiyorum. Bizim meslekten diğer hocalara da sordum sebebini. Ancak neden olduğunu biz de anlamadık İnsanın kendi dokusu bu şekilde reaksiyon yapmaz" dedi.</p>
      <p>
        <b>
          <i>Kaynak: Sabah</i>
        </b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/justin-timberlake-7-yillik-esi-jessica-bieli-aldatti-mi-2221775">
          <img src="https://i.pstimaj.com/img/100/180x95/5ddbc669ae298b7b91d83100"/>
        </a>
      </figure>
      <p>
        <a href="https://www.posta.com.tr/justin-timberlake-7-yillik-esi-jessica-bieli-aldatti-mi-2221775">1 Justin Timberlake 7 yıllık eşi Jessica Biel’i aldattı ...</a>
      </p>
      <figure>
        <a href="https://www.posta.com.tr/prens-andrewun-dogum-gunu-kutlamalari-iptal-edildi-2221770">
          <img src="https://i.pstimaj.com/img/100/180x95/5dd7b47c66a97c5f8f8f8741"/>
        </a>
      </figure>
      <p>
        <a href="https://www.posta.com.tr/prens-andrewun-dogum-gunu-kutlamalari-iptal-edildi-2221770">2 Prens Andrew'un doğum günü kutlamaları iptal edildi</a>
      </p>
      <figure>
        <a href="https://www.posta.com.tr/sihirli-annemin-yildizi-damla-ersubasi-esi-mustafa-can-keser-tarafindan-aldatildi-mi-2221719">
          <img src="https://i.pstimaj.com/img/100/180x95/5ddbadef66a97c08072ec5f9"/>
        </a>
      </figure>
      <p>
        <a href="https://www.posta.com.tr/sihirli-annemin-yildizi-damla-ersubasi-esi-mustafa-can-keser-tarafindan-aldatildi-mi-2221719">3 Sihirli Annem'in yıldızı Damla Ersubaşı eşi Mustafa Ca...</a>
      </p>
      <figure>
        <a href="https://www.posta.com.tr/pink-taconun-kurucusu-ve-hard-rock-cafenin-varisi-harry-monton-oldu-2221743">
          <img src="https://i.pstimaj.com/img/100/180x95/5ddbb856ae298b7b12a4d753"/>
        </a>
      </figure>
      <p>
        <a href="https://www.posta.com.tr/pink-taconun-kurucusu-ve-hard-rock-cafenin-varisi-harry-monton-oldu-2221743">4 Pink Taco'nun kurucusu ve Hard Rock Cafe'nin varisi Ha...</a>
      </p>
      <figure>
        <a href="https://www.posta.com.tr/chefs-arenanin-1-bolum-fragmani-yayinlandi-2221745">
          <img src="https://i.pstimaj.com/img/100/180x95/5ddbba44ae298b7b1343b592"/>
        </a>
      </figure>
      <p>
        <a href="https://www.posta.com.tr/chefs-arenanin-1-bolum-fragmani-yayinlandi-2221745">5 Chefs' Arena'nın 1. bölüm fragmanı yayınlandı</a>
      </p>
      <figure>
        <a href="https://www.posta.com.tr/sabriye-sengul-gozyaslari-icinde-anlatti-2221736">
          <img src="https://i.pstimaj.com/img/100/180x95/5ddbb420ae298b7b91d830cc"/>
        </a>
      </figure>
      <p>
        <a href="https://www.posta.com.tr/sabriye-sengul-gozyaslari-icinde-anlatti-2221736">6 Sabriye Şengül gözyaşları içinde anlattı</a>
      </p>
      <figure>
        <a href="https://www.posta.com.tr/almanyada-muze-soyuldu-1-milyar-euroluk-vurgun-2221733">
          <img src="https://i.pstimaj.com/img/100/180x95/5ddbb06066a97c0709cd1831"/>
        </a>
      </figure>
      <p>
        <a href="https://www.posta.com.tr/almanyada-muze-soyuldu-1-milyar-euroluk-vurgun-2221733">7 Almanya'da müze soyuldu: 1 milyar euroluk vurgun</a>
      </p>
      <figure>
        <a href="https://www.posta.com.tr/sezin-erbil-37-haftada-20-kilo-aldim-2221634">
          <img src="https://i.pstimaj.com/img/100/180x95/5ddbb274ae298b7b12a4d741"/>
        </a>
      </figure>
      <p>
        <a href="https://www.posta.com.tr/sezin-erbil-37-haftada-20-kilo-aldim-2221634">8 Sezin Erbil: 37 haftada 20 kilo aldım</a>
      </p>
      <figure>
        <a href="https://www.posta.com.tr/otizm-nedir-otizm-nasil-anlasilir-2221696">
          <img src="https://i.pstimaj.com/img/100/180x95/5ddba39766a97c08072ec5cf"/>
        </a>
      </figure>
      <p>
        <a href="https://www.posta.com.tr/otizm-nedir-otizm-nasil-anlasilir-2221696">9 Otizm nedir? Otizm nasıl anlaşılır?</a>
      </p>
      <figure>
        <a href="https://www.posta.com.tr/sadettin-saran-ve-defne-samyeli-birlikte-mi-2221677">
          <img src="https://i.pstimaj.com/img/100/180x95/5ddb97c566a97cfc4393c846"/>
        </a>
      </figure>
      <p>
        <a href="https://www.posta.com.tr/sadettin-saran-ve-defne-samyeli-birlikte-mi-2221677">10 Sadettin Saran ve Defne Samyeli birlikte mi?</a>
      </p>
      <figure>
        <img src="https://i.pstimaj.com/img/78/90x50/5dc57cb1ae298bbece9327cc"/>
      </figure>
      <p>SIRADAKİ HABER Günün özeti | 21 Kasım 2019</p>
    </article>
  </body>
</html>