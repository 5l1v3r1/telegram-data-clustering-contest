<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/bmw-investe-10-miliardi-nelle-batterie-elettriche-469073.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-25T06:00:59+00:00"/>
    <meta property="og:title" content="BMW investe 10 miliardi nelle batterie elettriche"/>
    <meta property="og:description" content="Il marchio tedesco ha aggiornato gli accordi con CATL e Samsung SDI per la fornitura di batterie agli ioni di litio fino al 2031"/>
  </head>
  <body>
    <article>
      <h1>BMW investe 10 miliardi nelle batterie elettriche</h1>
      <h2>Il marchio tedesco ha aggiornato gli accordi con CATL e Samsung SDI per la fornitura di batterie agli ioni di litio fino al 2031</h2>
      <address><time datetime="2019-11-25T06:00:59+00:00">25 Nov 2019, 06:00</time> by <a rel="author">Andrea Trezza</a></address>
      <p>L’<b>offensiva elettrificata</b> che molte case automobilistiche hanno in programma passa anche dalle batterie agli ioni di litio. E’ il caso di BMW, che ha deciso di investire oltre <b>10 miliardi di euro</b> nella fornitura di batterie per le vetture elettriche della propria gamma nei prossimi dieci anni.</p>
      <blockquote>
        <a href="https://www.formulapassion.it/automoto/mondoauto/paice-fa-causa-a-bmw-per-tecnologia-motori-ibridi-468865.html">Paice fa causa a BMW per tecnologia motori ibridi</a>
      </blockquote>
      <p>L’investimento corrisponde in realtà ad un rinnovo di accordi di fornitura già presenti ed efficienti con <b>CATL e Samsung SDI</b>. Con l’azienda cinese l’aggiornamento della partnership prevede la destinazione di una somma superiore ai 7 miliardi di euro. Di questi circa 4,5 miliardi saranno dedicati appunto alla fornitura di batterie elettriche, mentre i restanti 2,8 miliardi incentiveranno la <b>joint-venture a Shenyang</b>, nel Paese di casa di CATL. Con la società coreana, invece, il nuovo contratto prevede un investimento di quasi 3 miliardi di euro.</p>
      <blockquote>
        <a href="https://www.formulapassion.it/automoto/mondoauto/bmw-i4-continua-lo-sviluppo-in-vista-del-2021-edrive-technology-coupe-467861.html">BMW i4, la full electric che sembra una M4</a>
      </blockquote>
      <p>In entrambi i casi i nuovi accordi hanno valenza <b>fino al 2031</b>. D’altronde gli obiettivi per il futuro elettrificato di BMW sono molto ambiziosi. La casa automobilistica di Monaco prevede infatti di implementare la propria gamma con <b>25 nuovi modelli elettrici o ibridi</b> entro il 2025.</p>
      <footer>RIPRODUZIONE RISERVATA</footer>
    </article>
  </body>
</html>