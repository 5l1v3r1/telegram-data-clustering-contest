<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/yasli-adamin-feci-sonu-metrelerce-suruklendi-216121h.htm"/>
    <meta property="og:site_name" content="OLAY"/>
    <meta property="article:published_time" content="2019-11-25T06:06:00+00:00"/>
    <meta property="og:title" content="Yaşlı adamın feci sonu! Metrelerce sürüklendi..."/>
    <meta property="og:description" content="Bursa'da kendisine çarpan minibüsün altında metrelerce sürüklenen yaşlı adam öldü."/>
  </head>
  <body>
    <article>
      <h1>Yaşlı adamın feci sonu! Metrelerce sürüklendi...</h1>
      <h2>Bursa'da kendisine çarpan minibüsün altında metrelerce sürüklenen yaşlı adam öldü.</h2>
      <address>
        <time datetime="2019-11-25T06:06:00+00:00">25 Nov 2019, 06:06</time>
      </address>
      <p>Suriyeli Ahmad K. idaresindeki 16 AAG 064 plakalı minibüs, Ankara Yolu Caddesi'nde Büyükşehir Belediyesi hizmet binası yakınında Ferhat Sultansu'ya (87) çarparak sürüklemeye başladı.</p>
      <p>Kazayı fark etmeyen Ahmad K'nin yoluna devam ettiğini gören arkasındaki bir otomobil sürücüsü, selektör yaparak bu kişiyi durdurmaya çalıştı. Ahmad K'nin durmaması üzerine yaklaşık 500 metre ileride minibüsün önünü kesen otomobil sürücüsü, aracın altında bir kişinin sürüklendiğini söyledi.</p>
      <p>Ağır yaralanan Sultansu, çevredekilerin de yardımıyla sıkıştığı yerden kurtarıldıktan sonra sağlık ekiplerince Bursa Yüksek İhtisas Eğitim ve Araştırma Hastanesine kaldırıldı ancak müdahaleye rağmen kurtarılamadı.</p>
      <figure>
        <img src="https://www.olay.com.tr/d/other/aw864065_05.jpg"/>
      </figure>
      <p>
        <b>Kazaya karışan minibüs sürücüsü aracına binerek kaçtı</b>
      </p>
      <p>Polisler gelmeden önce yol kenarına çekme bahanesiyle aracına binen Ahmad K, olay yerinden kaçtı.</p>
      <p>Ekiplerin evinde gözaltına aldığı bu kişi, ifadesi alınmak üzere emniyete götürüldü. </p>
      <p>Otomobil sürücüsünün minibüsün önünü kesmesi, Ferhat Sultansu'nun minibüsün altından çıkarılarak ambulansa alınması ve Ahmad K'nin minibüsüyle olay yerinden kaçması, çevredeki iş yerlerinin güvenlik kameralarınca kaydedildi.</p>
    </article>
  </body>
</html>