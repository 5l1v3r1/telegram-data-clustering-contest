<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/231229/anticipazioni-uomini-e-donne-puntata-di-oggi-25-novembre-gemma-juan-luis-in-love-ida-e-riccardo-si-lasciano/"/>
    <meta property="og:site_name" content="KontroKultura"/>
    <meta property="article:published_time" content="2019-11-25T06:00:12+00:00"/>
    <meta property="og:title" content="Anticipazioni Uomini e Donne, puntata di oggi 25 novembre: Gemma Juan Luis in love, Ida e Riccardo si lasciano"/>
    <meta property="og:description" content="Lunedì 25 novembre 2019 va in onda il primo appuntamento del Trono over di U&amp;D Oggi pomeriggio, lunedì 25 novembre 2019 alle 14:45 su Canale 5, subito dopo la soap opera iberica Una Vita Acacias 38 va in onda una nuova puntata di Uomini e Donne, il popolare dating show ideato e condotto da Maria […]"/>
  </head>
  <body>
    <article>
      <h1>Anticipazioni Uomini e Donne, puntata di oggi 25 novembre: Gemma Juan Luis in love, Ida e Riccardo si lasciano</h1>
      <address><time datetime="2019-11-25T06:00:12+00:00">25 Nov 2019, 06:00</time> by <a rel="author" href="https://www.kontrokultura.it/author/calogero/" target="_blank">Calogero Latino</a></address>
      <h3>Lunedì 25 novembre 2019 va in onda il primo appuntamento del Trono over di U&amp;D</h3>
      <p>Oggi pomeriggio, lunedì 25 novembre 2019 alle 14:45 su Canale 5, subito dopo la soap opera iberica Una Vita Acacias 38 va in onda una nuova puntata di <b>Uomini e Donne</b>, il popolare dating show ideato e condotto da Maria De Filippi.</p>
      <p>Stando alle anticipazioni diffuse in rete dal sito internet <i><b>Il Vicolo delle News</b></i> e dai canali social della trasmissione Mediaset, assisteremo al primo appuntamento settimanale del <b>Trono over</b>. Cosa accadrà nello studio 6 dell’Elios in Roma? Per conoscere tutti gli spoiler vi consigliamo di leggere l’intero articolo.</p>
      <h3>Spoiler Trono over:</h3>
      <p>Le anticipazioni della puntata odierna del Trono over di <b>Uomini e Donne</b>, svelano che la protagonista indiscussa sarà ancora una volta <b>Gemma Galgani</b>. Inizialmente, però, ci sarà la pesata dell’opinionista <b>Tina Cipollari</b>, che dopo essere salita sulla bilancia darà la bella notizia di essere arrivata a ben <b>74 chili</b> dopo un periodo di stallo.</p>
      <p>La dama torinese racconterà i miglioramenti della sua frequentazione con <b>Juan Luis</b> portando per il cavaliere un regalo in studio. La piemontese, infatti, le donerà un <b>cartellone</b> a forma di cuore. Su di esso ci saranno ben 120 post-it con indicate sopra <b>80 canzoni</b> dedicate al dentista.</p>
      <p>Dirà, quindi, che in ogni puntata l’uomo dovrà <b>strappare</b> il post-it con il brano che sceglierà di ballare con lei. Per il Juan Luis, però, Maria De Filippi farà scendere ben <b>cinque nuove signore</b> che questa volta sceglierà di mandare a casa perché vuole <b>dedicarsi</b> totalmente a Gemma.</p>
      <h3>Uomini e Donne: Ida Platano e Riccardo Guarnieri litigano di nuovo</h3>
      <p>Gli spoiler della puntata odierna del Trono over di <b>Uomini e Donne</b>, svelano anche che Maria De Filippi continuerà con <b>Ida Platano</b> e <b>Riccardo Guarnieri</b>. Quando, però, la padrona di casa chiamerà la parrucchiera bresciana per farla entrare, quest’ultima si <b>rifiuterà.</b> Qualche minuto dopo, infatti, farà il suo ingresso Riccardo, spiegando che la donna è fuori in <b>lacrime</b>.</p>
      <p>In più non ha nessuna intenzione di entrare nello studio 6 dell’Elios in Roma. Il Guarnieri, però, dirà di essere stato a Brescia qualche giorno ma che tra di loro il <b>trasporto</b> fisico non c’è stato oltre ai tradizionali <b>baci.</b> Mentre Riccardo in lacrime racconterà la settimana passata, farà il suo ingresso Ida e inizieranno ancora una volta a <b>litigare.</b></p>
    </article>
  </body>
</html>