<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/avengers-endgame-sonrasi-yasli-captain-america-bilmecesi/"/>
    <meta property="og:site_name" content="LOG"/>
    <meta property="article:published_time" content="2019-11-25T06:45:08+00:00"/>
    <meta property="og:title" content="Avengers Endgame sonrası yaşlı Captain America bilmecesi"/>
    <meta property="og:description" content="Avengers Endgame finalinde Captain America herkesi şaşırtan bir karar alarak kendi zamanına döndü ve günümüzde yaşlı bir adam olarak karşımıza çıktı."/>
  </head>
  <body>
    <article>
      <h1>Avengers Endgame sonrası yaşlı Captain America bilmecesi</h1>
      <address><time datetime="2019-11-25T06:45:08+00:00">25 Nov 2019, 06:45</time> by <a rel="author">Billur YASA</a></address>
      <p>Avengers Endgame finalinde <b>Captain America</b> herkesi şaşırtan bir karar alarak kendi zamanına döndü ve günümüzde yaşlı bir adam olarak karşımıza çıktı. Peki bundan sonra kahramanımızı görebilecek miyiz?</p>
      <p>Sonsuzluk taşlarını aldıkları yere geri bırakmak üzere yola çıkan <b>Steve Rogers</b> artık kendi hayatını kurmak ve kahramanlığı geride bırakmak istedi. Onun 1948 senesine dönüp Peggy Carter ile evlendiğini biliyoruz. <b>Avengers Endgame</b>‘in geçtiği zamanda ise karşımızda 106 yaşında bir Steve Rogers vardı. Artık yaşlı bir adam olan kahramanımız Captain America ismini Sam Wilson’a devretti. Peki bu Steve Rogers’ın geleceği için ne anlama <a href="https://screenrant.com/avengers-endgame-captain-america-steve-rogers-live-die-after/">geliyor</a>?</p>
      <h3>Büyük Captain America bilmecesi</h3>
      <p>Çizgi romanlarda Steve Rogers adını Sam Wilson’a devrettikten sonra Avengers’ın dünyasındaki varlığını sürdürüyordu. Onun bir akıl hocası gibi karşımıza çıktığını, tecrübelerini ve bilgisini paylaştığını söyleyebiliriz. Avengers Endgame finalinde de <b>106 yaşında</b> ancak süper serum sebebiyle 70 veya 80 yaşında görünen bir Steve Rogers karşımıza çıktı. Bu serumun onun yaşam süresini uzattığı açıkça ortada. İleride<b> Marvel</b> dünyasında çekilecek maceralar yaşanırken, Steve Rogers’ın bir yerlerde hayatına devam edeceğine şüphemiz yok. Asıl bilmece ise Marvel onu çizgi romanlardaki gibi bir akıl hocası olarak kullanacak mı?</p>
      <p>Captain America karakterini canlandıran <b>Chris Evans</b>‘ın Marvel stüdyolarıyla sözleşmesinin son bulduğunu ancak güzel bir hikaye olursa geri dönmeye sıcak baktığını biliyoruz. Bu noktada Steve Rogers sürpriz bir şekilde karşımıza çıkabilir.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/marvel-studyolarinin-degisen-lokiyi-oldurme-planlari/"/>
      </related>
    </article>
  </body>
</html>