<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.jansatta.com/national/weather-forecast-today-live-news-updates-punjab-haryana-utter-pradesh-delhi-ncr-air-quality-pollution-laddakh-bihar-mumbai-tamilnadu-northeast-india-weather-karnataka-rains-weather-temperature-today/1232347/"/>
    <meta property="og:site_name" content="Jansatta"/>
    <meta property="article:published_time" content="2019-11-25T06:33:59+00:00"/>
    <meta property="og:title" content="Weather Forecast Today Live News: पंजाब, हरियाणा में हल्की बारिश के आसार, दिल्ली में प्रदूषण ‘बेहद खराब’ श्रेणी में पहुंचा"/>
    <meta property="og:description" content="Weather Forecast Today Live News: पंजाब, हरियाणा, पश्चिमी उत्तर प्रदेश और उत्तरी राजस्थान कुछ स्थानों पर हल्की बारिश हो सकती है। वहीं, राष्ट्रीय राजधानी दिल्ली प्रदूषण ‘खराब’ से ‘बेहद खराब’ श्रेणी में पहुंच गया है। स्काइमेटवेदर के अनुसार अगले 24 घंटों के दौरान, जम्मू-कश्मीर में कुछ भागों में बर्फबारी का अनुमान है। अरुणाचल प्रदेश, पूर्वी असम और दिल्ली में एक-दो जगह हल्की बारिश देखी जा सकती है। तमिलनाडु में बारिश में कमी आएगी। हालांकि, तूतीकोरिन और पंबन समेत कुछ दक्षिण तटीय हिस्सों में मध्यम बारिश का अनुमान व्यक्त किया गया है। तमिलनाडु के भीतरी हिस्से और लक्षद्वीप में भी हल्की बारिश संभव है। देश के बाकी हिस्सों में मौसम शुष्क बना रहेगा।"/>
  </head>
  <body>
    <article>
      <h1>Weather Forecast Today Live News: पंजाब, हरियाणा में हल्की बारिश के आसार, दिल्ली में प्रदूषण ‘बेहद खराब’ श्रेणी में पहुंचा</h1>
      <h2>Weather Forecast Today Live News: पिछले 24 घंटों के दौरान, दक्षिण तटीय तमिल नाडु में एक दो जगह भारी बारिश के साथ हल्की से मध्यम बारिश दर्ज की गयी। तटीय तमिलनाडु के बाकी हिस्सों और आंतरिक तमिलनाडु में कुछ जगह हल्की बारिश दर्ज की गयी।</h2>
      <address><time datetime="2019-11-25T06:33:59+00:00">25 Nov 2019, 06:33</time> by <a rel="author" href="https://www.jansatta.com/author/jansatta-online/" target="_blank">जनसत्ता ऑनलाइन</a></address>
      <p><b>Weather Forecast Today Live News:</b> पंजाब, हरियाणा, पश्चिमी उत्तर प्रदेश और उत्तरी राजस्थान कुछ स्थानों पर हल्की बारिश हो सकती है। वहीं, राष्ट्रीय राजधानी दिल्ली प्रदूषण ‘खराब’ से ‘बेहद खराब’ श्रेणी में पहुंच गया है। स्काइमेटवेदर के अनुसार अगले 24 घंटों के दौरान, जम्मू-कश्मीर में कुछ भागों में बर्फबारी का अनुमान है। अरुणाचल प्रदेश, पूर्वी असम और दिल्ली में एक-दो जगह हल्की बारिश देखी जा सकती है। तमिलनाडु में बारिश में कमी आएगी। हालांकि, तूतीकोरिन और पंबन समेत कुछ दक्षिण तटीय हिस्सों में मध्यम बारिश का अनुमान व्यक्त किया गया है। तमिलनाडु के भीतरी हिस्से और लक्षद्वीप में भी हल्की बारिश संभव है। देश के बाकी हिस्सों में मौसम शुष्क बना रहेगा।</p>
      <p>पिछले 24 घंटों के दौरान, दक्षिण तटीय तमिल नाडु में एक दो जगह भारी बारिश के साथ हल्की से मध्यम बारिश दर्ज की गयी। तटीय तमिलनाडु के बाकी हिस्सों और आंतरिक तमिलनाडु में कुछ जगह हल्की बारिश दर्ज की गयी। केरल में एक-दो जगह हल्की से मध्यम बारिश हुई है। लक्षद्वीप पर हल्की बारिश दर्ज की गयी है। जम्मू-कश्मीर में कुछ जगह हल्की से मध्यम बारिश और बर्फबारी तो हिमाचल प्रदेश में एक-दो जगह कुछ बारिश हुई है। उत्तरी पाकिस्तान और साथ लगे क्षेत्रों पर एक पश्चिमी विक्षोभ दिख रहा है। इससे प्रेरित चक्रवाती हवाओं का क्षेत्र हरियाणा और साथ लगे क्षेत्रों पर बना हुआ है। एक अन्य चक्रवाती हवाओं का क्षेत्र पूर्वी बांग्लादेश पर बना हुआ है। पिछले 24 घंटों के दौरान, दक्षिण तटीय तमिल नाडु में एक दो जगह भारी बारिश के साथ हल्की से मध्यम बारिश दर्ज की गयी। तटीय तमिलनाडु के बाकी हिस्सों और आंतरिक तमिलनाडु में कुछ जगह हल्की बारिश दर्ज की गयी।</p>
    </article>
  </body>
</html>