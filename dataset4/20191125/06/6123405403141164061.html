<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/politica/grillo-di-battista-lasciate-m5s-passate-con-fusaro-639040.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-25T06:55:00+00:00"/>
    <meta property="og:title" content="Di Maio e Di Battista: lasciate il M5S e passate con Vox Italia di Fusaro"/>
    <meta property="og:description" content="Sia Di Maio che Di Battista dovrebbero andarsene dal Movimento in cui tutti abbiamo creduto e fondare un partito autonomo o aderire a Vox Italia di Fusaro"/>
  </head>
  <body>
    <article>
      <h1>Di Maio e Di Battista: lasciate il M5S e passate con Vox Italia di Fusaro</h1>
      <h2>Sia Di Maio che Di Battista dovrebbero andarsene dal Movimento in cui tutti abbiamo creduto e fondare un partito autonomo o aderire a Vox Italia di Fusaro</h2>
      <address><time datetime="2019-11-25T06:55:00+00:00">25 Nov 2019, 06:55</time> by <a rel="author">Marco Giannini</a></address>
      <p>Ogni volta che la base pare voglia riportare il Movimento 5 Stelle lontano km e km dal PD Beppe Grillo parte dalle sue ville, scende a Roma di volata (come diciamo in Toscana) ed impone la sua volontà a spese del solito Di Maio (che ricordo è sempre stato contrario al Governo coi democratici) e del paese.</p>
      <p>La versione ufficiale non convince e recita di massimi sistemi tipo salvare il mondo insieme a Greta a forza di tasse, il fantomatico reddito di cittadinanza universale cioè per tutti anche per Agnelli, addirittura l’improbabile, vaga, affrettata argomentazione dell'intelligenza artificiale! Quello che è all’ orizzonte però è il MES cioè tasse ed espropri alla prima crisi finanziaria veicolata dal sistema finanziario, lo stesso che manipola lo spread.</p>
      <p>Come sappiamo il PD è la perpetua degli alti prelati delle lobbies finanziarie quindi con sdegno verso Grillo viene in mente quando Dario Fo ricordava quanto fosse drammatico che i giovani se ne andassero dal paese insieme alle industrie. Tutto questo è causato da una austerity finalizzata all’ideologia del “salari bassi e alta disoccupazione uguale bassa inflazione uguale tutela dei grossi capitali” cioè dal non far circolare i soldi.</p>
      <p>A questo punto e con dispiacere credo che sia Di Maio e Di Battista debbano andarsene dal Movimento in cui tutti abbiamo creduto e fondare un partito autonomo oppure aderire a Vox Italia di Fusaro.</p>
      <p>A ben pensare questa non sarebbe una strada così strana visto che questo nuovo soggetto politico è pieno di giovani e persone informate.</p>
      <p>Ps per i maliziosi: sebbene scriviamo per la stessa testata io e Fusaro non ci conosciamo.</p>
    </article>
  </body>
</html>