<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/arkadasinin-yerine-ehliyet-sinavina-girdi-12651849-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-25T06:31:40+00:00"/>
    <meta property="og:title" content="Arkadaşının yerine ehliyet sınavına girdi, gözaltına alındı"/>
    <meta property="og:description" content="İstanbul'da arkadaşının yerine sınava giren bir kişi, gözetmenlerin şüphesi üzerine yakayı ele verdi. Polis ekipleri tarafından gözaltına alınan şüpheli, apar topar sınavdan çıkartılarak emniyete götürüldü."/>
  </head>
  <body>
    <article>
      <h1>Arkadaşının yerine ehliyet sınavına girdi, gözaltına alındı</h1>
      <address>
        <time datetime="2019-11-25T06:31:40+00:00">25 Nov 2019, 06:31</time>
      </address>
      <p><a href="https://www.haberler.com/istanbul/"><b>İstanbul</b></a><a href="https://www.haberler.com/kagithane/"><b>Kağıthane</b></a>'de, sahte evrak düzenleyerek arkadaşının yerine sınava giren bir kişi, sınav gözetmenlerinin dikkati sayesinde yakalandı. <a href="https://www.haberler.com/polis/"><b>Polis</b></a> ekipleri tarafından gözaltına alınan şüpheli ifadesi alınmak üzere polis karakoluna götürüldü.</p>
      <h3>ŞÜPHELENİP BELGELERİNİ KONTROL ETTİLER</h3>
      <p>Olay, dün saat 15.30 sıralarında Kağıthane'de bulunan Kağıthane İlçe Milli Eğitim Müdürlüğü e-Sınav Salonu'nda meydana geldi. İddiaya göre bir kişi, sahte evrak düzenleyerek daha önce ehliyet sınavından kalan arkadaşının yerine sınava girdi. Sınava giren kişinin davranışlarından şüphelenen gözetmenler, şüphelendikleri şahsın sınav giriş belgelerini kontrol etti.</p>
      <h3>GÖZETMENLER HEMEN POLİSİ ARADI</h3>
      <p>Yapılan kontrol sonucu evrakların sahte olduğunu belirleyen sınav gözetmenleri, durumu polis ekiplerine <a href="https://www.haberler.com/"><b>haber</b></a> verdi. İhbar üzerine olay yerine Kağıthane İlçe Emniyet Müdürlüğü'ne bağlı polis ekipleri, evrakta sahtecilik yapan şahsı gözaltına aldı. Gözaltına alınan şahıs, ifadesi alınmak üzere Kağıthane Çağlayan Polis Karakolu'na götürüldü.</p>
      <p>Olayla ilgili başlatılan soruşturma sürüyor.</p>
      <figure>
        <img src="https://foto.haberler.com/haber/2019/11/25/arkadasinin-yerine-ehliyet-sinavina-girdi-12651849_9238_o.jpg"/>
      </figure>
      <p>Kaynak: İHA<br/>Haber Videosu: <a href="https://www.haberler.com/video/arkadasinin-yerine-ehliyet-sinavina-girdi-12651849-videosu/">Ehliyet sınavından geçemeyen arkadaşı yerine sınava giren adam, gözaltına alındı!</a></p>
    </article>
  </body>
</html>