<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/tragedie-in-lumea-muzicii-cantareata-a-fost-gasita-moarta-avea-doar-28-de-ani-20098730"/>
    <meta property="og:site_name" content="Cancan.ro"/>
    <meta property="article:published_time" content="2019-11-25T06:29:29+00:00"/>
    <meta property="og:title" content="Tragedie în lumea muzicii! Cântăreața a fost găsită moartă. Avea doar 28 de ani"/>
    <meta property="og:description" content="Tragedie în lumea muzicii. Avea doar 28 de ani și a dezvăluit, la un moment dat, că îi este foarte greu să depășească episoadele de depresie. Koo Hara,"/>
  </head>
  <body>
    <article>
      <h1>Tragedie în lumea muzicii! Cântăreața a fost găsită moartă. Avea doar 28 de ani</h1>
      <address><time datetime="2019-11-25T06:29:29+00:00">25 Nov 2019, 06:29</time> by <a rel="author">M.B.</a></address>
      <p>
        <b>Tragedie în lumea muzicii. Avea doar 28 de ani și a dezvăluit, la un moment dat, că îi este foarte greu să depășească episoadele de depresie. Koo Hara, fostă componentă a unei renumite trupe de K-pop, a fost descoperită decedată, duminică, a anunţat agenţia sud-coreeană de ştiri <i>Yonhap</i>.</b>
      </p>
      <p>Conform informațiilor publicate de agenția <i>Reuters</i>, cadavrul cântăreţei Koo Hara a fost găsit în reşedinţa pe care artista o deţinea în Seul. Poliţia sud-coreeană nu a făcut, deocamdată, declaraţii pe această temă. Koo Hara – cunoscută doar sub numele de Hara în mai multe ţări din Asia – a militat, de-a lungul timpului, împotriva hărţuirilor şi intimidărilor online.</p>
      <p>În luna iunie a acestui an, la o lună după ce a fost găsită în stare de inconştienţă în reşedinţa ei şi spitalizată, artista a lansat un apel public prin care i-a îndemnat pe internauţi să publice doar mesaje pozitive pe reţelele de socializare.</p>
      <p>Koo Hara a debutat în 2008, ca membră a trupei Kara, alcătuită din cinci cântăreţe. Trupa a contribuit la apariția stilului K-pop, devenit ulterior un fenomen mondial.</p>
    </article>
  </body>
</html>