<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/lifestyle/zdravlje/170934/ako-jedete-previse-ovih-zdravih-namirnica-unisticete-bubrege"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T06:15:00+00:00"/>
    <meta property="og:title" content="Ako jedete previše ovih zdravih namirnica UNIŠTIĆETE BUBREGE!"/>
    <meta property="og:description" content="Bubrezi imaju vrlo važnu ulogu u ljudskom organizmu, zaduženi su za uklanjanje različitih otrova iz tela putem urina, stvaraju hormone i filtriraju toksine i višak tečnosti u krvi. Upravo je to razlog zašto bi trebalo dobro brinuti o zdravlju bubrega."/>
  </head>
  <body>
    <article>
      <h1>Ako jedete previše ovih zdravih namirnica UNIŠTIĆETE BUBREGE!</h1>
      <h2>Bubrezi imaju vrlo važnu ulogu u ljudskom organizmu, zaduženi su za uklanjanje različitih otrova iz tela putem urina, stvaraju hormone i filtriraju toksine i višak tečnosti u krvi. Upravo je to razlog zašto bi trebalo dobro brinuti o zdravlju bubrega.</h2>
      <address><time datetime="2019-11-25T06:15:00+00:00">25 Nov 2019, 06:15</time> by <a rel="author">Republika</a></address>
      <p>Nažalost, neke namirnice bubrezima mogu da nanesu ozbiljnu štetu i da utiču na njihovo normalno funkcionisanje ako se jedu u većim količinama.</p>
      <p>
        <b>Avokado</b>
      </p>
      <p>Iako je avokado popularan i hvaljen zbog različitih hranjivih svojstava, konzumiranje previše avokada moglo bi da bude opasno za bubrege, pogotovo ako je već prisutna bubrežna bolest. Razlog tome je što ovo voće ima vrlo visok nivo kalijuma.<br/><br/>Telu je potreban kalijum, ali u prevelikim količinama može prouzrokovati ozbiljne probleme, poput grčenja mišića i nepravilnog rada srca.</p>
      <p>
        <b>Meso</b>
      </p>
      <p>Previše mesa može prouzrokovati probleme sa bubrezima jer su životinjski proteini teško svarljivi, pa predstavljaju teret za bubrege.</p>
      <p>Ishrana bogata životinjskim proteinima mogla bi dovesti do razvoja bubrežnih kamenaca. Meso sadrži velike količine purina koje podstiču proizvodnju mokraćne kiseline, što je jedan od najčešćih uzroka bubrežnih kamenaca.</p>
      <figure>
        <img src="https://www.republika.rs/data/images/2017-08-02/212_meat-2374652-960-720_f.jpg?1574602865"/>
        <figcaption>
          <cite>pixabay.com</cite>
        </figcaption>
      </figure>
      <p>Umesto toga, konzumacija povrća i orašastih plodova bi mogla da obezbedi dovoljno belančevina koje su telu potrebne.</p>
      <p>
        <b>So</b>
      </p>
      <p>Zdrava ishrana trebala bi da sadrži maksimalno 2300 mg natrijuma dnevno, što je otprilike kafena kašičica soli.</p>
      <p>Ako jedete previše soli, bubrezi će morati više da rade kako bi eliminisali višak natrijuma, što znači da bi mogli da zadržavaju vodu u telu, a to može da dovede do visokog krvnog pritiska.</p>
      <p>
        <b>Banane</b>
      </p>
      <p>Ako sumnjate da imate problema sa bubrezima, dobra i pravilna ishrana je neophodna za očuvanje zdravlja.</p>
      <p>To znači da bi trebalo ograničiti konzumiranje nekih namirnica, poput banana, jer imaju vrlo visok nivo kalijuma, što može da bude štetno za osobe čiji bubrezi ne funkcionišu pravilno.</p>
      <p>
        <b>Mlečni proizvodi</b>
      </p>
      <p>Iako su mlečni proizvodi bogati vitaminima i hranjivim supstancama, veće količine mleka, jogurta i sira mogu doneti više štete nego koristi.</p>
      <figure>
        <img src="https://www.republika.rs/data/images/2019-02-28/89447_salad-754371-1920_f.jpg?1574603134"/>
        <figcaption>
          <cite>pixabay.com</cite>
        </figcaption>
      </figure>
      <p>To bi se moglo dogoditi zbog velike količine fosfora koji se nalazi u tim namirnicama, koji bi mogao da prouzrokuje stres bubrega.</p>
      <p>Ako bubrezi nisu u potpunosti funkcionalni, neće moći da uklone dodatni fosfor iz krvi i to bi vremenom moglo da dovede do slabljenja kostiju i povećanog rizika od preloma.</p>
      <p>
        <b>Hleb od celog zrna pšenice</b>
      </p>
      <p>Ovaj hleb jeste zdrav i hranjiv, ali ako ga jedete u velikim količinama, može da nanese štetu bubrezima.</p>
      <p>Uzrok su velike količine fosfora i kalijuma koji se nalaze u ovoj vrsti hleba.</p>
      <p>Jedna kriška hleba od celog zrna sadrži 70 mg kalijuma i 57 mg fosfora, u poređenju sa jednom kriškom belog hleba, koja u sebi ima svega 25 mg ovih minerala.</p>
      <related>
        <h4>Pročitajte još:</h4>
        <a href="http://republika.rs/lifestyle/zdravlje/170552/najprljavijih-namirnica-koje-jedemo-bas-svaki-dan-Izvor-zaraza-opasnih-bakterija"/>
        <a href="http://republika.rs/lifestyle/ishrana/170164/TRIK-NAJBOLJE-JAJE-OKO-SVETU-Nikad-vam-nece-zalepiti-ovaj-nacin"/>
        <a href="http://republika.rs/lifestyle/ishrana/168796/OMILJENA-SLAVSKA-SALATA-Spremite-najukusniju-MIMOZU-piletinom"/>
        <a href="http://republika.rs/lifestyle/ishrana/168364/Ide-zima-treba-ojacati-imunitet-znate-koje-ALKALNE-namirnice-zasto-dobre-zdravlje"/>
      </related>
    </article>
  </body>
</html>