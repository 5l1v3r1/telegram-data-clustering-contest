<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780056/%DA%AF%D8%B3%D8%AA%D8%B1%D8%B4-%D9%81%D8%B1%D9%87%D9%86%DA%AF-%DA%A9%D8%AA%D8%A7%D8%A8-%D9%88-%DA%A9%D8%AA%D8%A7%D8%A8%D8%AE%D9%88%D8%A7%D9%86%DB%8C-%D8%A8%D8%A7%D8%B9%D8%AB-%DA%A9%D8%A7%D9%87%D8%B4-%D8%A8%D8%B2%D9%87-%D8%AF%D8%B1-%D8%AC%D8%A7%D9%85%D8%B9%D9%87-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T06:39:26+00:00"/>
    <meta property="og:title" content="فرماندار کاشان: گسترش فرهنگ کتاب و کتابخوانی باعث کاهش بزه در جامعه می شود"/>
    <meta property="og:description" content="کاشان - فرماندار کاشان گفت: گسترش فرهنگ کتاب و کتابخوانی در میان اقشار جامعه باعث کاهش بزه می شود."/>
  </head>
  <body>
    <article>
      <h1>فرماندار کاشان: گسترش فرهنگ کتاب و کتابخوانی باعث کاهش بزه در جامعه می شود</h1>
      <address>
        <time datetime="2019-11-25T06:39:26+00:00">25 Nov 2019, 06:39</time>
      </address>
      <p>به گزارش <a href="https://www.mehrnews.com/">خبرنگار مهر</a>، علی اکبر مرتضایی شامگاه یکشنبه در مراسم تجلیل از خادمین کتاب با بیان اینکه فرهنگ کتاب و کتابخوانی و تفکر به آن همراه با عمل به دانش فراگرفته شده در ابعاد مختلف در جامعه تاثیر می گذارد، اظهار داشت: توسعه این فرهنگ باعث کاهش بزه در میان اقشار مختلف جامعه می شود.</p>
      <p>وی افزایش تعداد کتابخانه ها، عاملین و مروجین کتاب و غیره را از جمله عوامل توسعه فرهنگ کتابخوانی دانست و ابراز داشت: شخصیت هر فرد با کتاب هایی که مطالعه کرده است شکل می گیرد.</p>
      <p>فرماندار کاشان با اشاره به اینکه افرادی که مرتب موضوع خاصی را سالها مطالعه می کنند اطلاعاتی خوبی درباره آن موضوع دارند، تصریح کرد: باید درباره همه چیز یک چیز را دانست و درباره یک چیز همه چیز را دانست.</p>
      <p>
        <b>تخصص؛ نیاز کنونی جامعه</b>
      </p>
      <p>وی با بیان اینکه آنچه مورد نیاز جامعه کنونی است تخصص است، بیان داشت: افراد جامعه باید در زمینه تخصصی خود کتاب های مربوطه را داشته باشند و کتاب های عمومی را با دیگران به اشتراک بگذارند.</p>
      <p>
        <b>گسترش فرهنگ عمومی در جامعه با استفاده از مطالعه کتاب</b>
      </p>
      <p>سرپرست دادستان عمومی و انقلاب کاشان نیز در این مراسم با بیان اینکه آشنایی با فرهنگ کتاب و کتابخوانی باعث شناخت نسبت به مشکلات می شود، افزود: گسترش فرهنگ عمومی یکی از فواید مطالعه در جامعه است.</p>
      <p>روح الله دهقانی با اشاره به اینکه یک طرف حدود  ۶۰ درصد تصادفات کاشان موتور و یا موتورسوار وجود دارد، اظهار داشت: با انجام کارهای فرهنگی در زمینه مسائل ترافیکی می توان آمار سوانج رانندگی را کاهش داد.</p>
      <p>وی با بیان اینکه دانش پیشگیری از وقوع جرم به دو صورت وضعی و اجتماعی است، ابراز داشت: در صورتی که آموزش داده شود خیلی از بزه ها در جامعه اصلاح می شود.</p>
      <p>سرپرست دادستان عمومی و انقلاب کاشان افزود: اگر مجرمین بدانند که چه عواقبی در انتظار آنهاست دیگر هیچ عمل مجرمانه ای را انجام نمی دهند.</p>
      <p>
        <b>آموزش و فرهنگسازی دو رکن مهم در کاهش اعمال مجرمانه در جامعه</b>
      </p>
      <p>وی آموزش و فرهنگسازی را دو رکن مهم کاهش اعمال مجرمانه در جامعه دانست و تصریح کرد: یکی از مهمترین ابزارها برای رسیدن به آموزش و فرهنگسازی صحیح اهمیت دادن به کتاب و کتابخوانی است.</p>
    </article>
  </body>
</html>