<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/25/controlli-fiscali-verifiche-su-conti-e-carte-unicredit-bnl-e-intesa-626138"/>
    <meta property="og:site_name" content="tecnoandroid"/>
    <meta property="article:published_time" content="2019-11-25T06:10:44+00:00"/>
    <meta property="og:title" content="Controlli fiscali: verifiche su conti e carte di alcuni istituti bancari"/>
    <meta property="og:description" content="I controlli fiscali partono con l'Agenzia delle Entrate ed il suo nuovo sistema per la lotta agli evasori. Ecco le novità per i clienti."/>
  </head>
  <body>
    <article>
      <h1>Controlli fiscali: verifiche su conti e carte di alcuni istituti bancari</h1>
      <h2>I controlli fiscali partono con l'Agenzia delle Entrate ed il suo nuovo sistema per la lotta agli evasori. Ecco le novità per i clienti.</h2>
      <address><time datetime="2019-11-25T06:10:44+00:00">25 Nov 2019, 06:10</time> by <a rel="author">Domenico Pitasi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/controlli-fiscali-banca.png"/>
      </figure>
      <p>Un ferreo regime di <b>controlli fiscali</b> è stato deciso dall’<i>Agenzia delle Entrate. </i>Scopo della storica manovra è il contrasto al sempre crescente fenomeno della cosiddetta <b>evasione fiscale</b><b>.</b> Si mette in atto la versione 2.0 delle verifiche, ora facente capo ad un algoritmo software che esamina ogni spesa ed ogni entrata giornaliera su conti correnti e carte di credito/debito/prepagate. Ecco come funzionerà.</p>
      <h3>Controlli fiscali a tappeto: Agenzia delle Entrate non sente ragioni, ecco il sistema aggiornato</h3>
      <p>In una fase precedente avevamo conosciuto il <a href="https://www.tecnoandroid.it/2019/10/14/fisco-niente-controlli-allorizzonte-che-ne-sara-della-lotta-allevasione-607120">redditometro</a>. Questa soluzione è stata accantonata poiché ritenuta inadeguata per stabilire una time line corretta per il rapporto entrate/uscite. A mesi di distanza si introduce quindi il nuovo <b>evasometro</b>. Questa strategia promette zero errori di valutazione ed è rivolta a dipendenti del settore pubblico, disoccupati, liberi professionisti ed aziende.</p>
      <p>Dopo i controlli della sezione Tributaria della <b>Guardia di Finanza</b> si è messo in piedi un sistema praticamente infallibile per mettere la parola fine alle tasse non versate. Si tratta di una soluzione tecnologia con <b>software</b> in grado di registrare ogni movimento in tempo reale per conti in banca ed altre carte associate.</p>
      <p>Seguendo uno schema di controllo predefinito garantirà un resoconto affidabile. Ogni illecito verrà segnalato prontamente all’autorità finanziaria ed eventualmente ripreso da un controllore umano per ulteriore verifica manuale. Chi non sarà in regola verrà sanzionato come previsto.</p>
      <p>Una situazione del genere non è da prendere alla leggera in quanto in questo quadro finanziario rientra tutta una <b>serie di problemi</b>. Si pensi ad esempio all’eredità di beni mobili ed immobili ottenuti per successione. In questi casi la <b>dichiarazione dei redditi </b>muta ed è possibile che scattino ulteriori controlli.</p>
    </article>
  </body>
</html>