<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191125-a-jobboldali-nemzeti-part-nyerte-az-uruguayi-elnokvalasztast.html"/>
    <meta property="og:site_name" content="Origo"/>
    <meta property="article:published_time" content="2019-11-25T06:22:00+00:00"/>
    <meta property="og:title" content="A jobboldali jelölt nyerte az uruguayi elnökválasztást"/>
    <meta property="og:description" content="A szavazatok 95 százalékos feldolgozottsága szerint a voksok 50,7 százalékát kapta a Nemzeti Párt jelöltje."/>
  </head>
  <body>
    <article>
      <h1>A jobboldali jelölt nyerte az uruguayi elnökválasztást</h1>
      <address><time datetime="2019-11-25T06:22:00+00:00">25 Nov 2019, 06:22</time> by <a rel="author">MTI</a></address>
      <p>
        <b>A jobboldali Nemzeti Párt jelöltje, Luis Lacalle Pou a szavazatok 50,7 százalékát kapta a 95 százalékos feldolgozottsági adatok szerint, de így is csak egy hajszállal előzte meg ellenfelét.</b>
      </p>
      <p>Daniel Martínez, a kormányzó Frente Amplio (Széles Front) baloldali szövetség jelöltje 49,3 százalékot kapott, pedig az elnökválasztás első fordulójában, október végén 37 százalékot kapott, míg Pou csak 29-et.</p>
      <figure>
        <img src="https://cdn.nwmgroups.hu/s/img/i/1911/20191125uruguay-elnokvalasztas-luis-lacalle-pou2.jpg?w=644&amp;h=429"/>
        <figcaption>Luis Lacalle Pou, az ellenzéki jobboldali Nemzeti Párt jelöltje az uruguayi elnökválasztás második fordulójában Canelonesben<cite>Forrás: MTI/AP/Matilde Campodonico</cite></figcaption>
      </figure>
      <p>A 46 éves Luis Lacalle Pou ügyvéd. Politikus családba született: anyja szenátor, apja pedig - Luis Alberto Lacalle - Uruguay államfője volt. Pou maga is volt már szenátor.</p>
    </article>
  </body>
</html>