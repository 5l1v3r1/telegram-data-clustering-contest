<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/xiaomi-mi-mix-3-5g-due-nuove-versioni/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-25T06:09:00+00:00"/>
    <meta property="og:title" content="Xiaomi Mi MIX 3 5G, in arrivo due nuove versioni: fino a 8 GB di RAM e 256 GB di ROM | MobileLabs"/>
    <meta property="og:description" content="Su TENAA sono appena apparse due nuove versioni di Xiaomi Mi MIX 3 5G: in arrivo la variante con 8 GB di RAM e 256 GB di memoria interna."/>
  </head>
  <body>
    <article>
      <h1>Xiaomi Mi MIX 3 5G, in arrivo due nuove versioni: fino a 8 GB di RAM e 256 GB di ROM | MobileLabs</h1>
      <address>
        <time datetime="2019-11-25T06:09:00+00:00">25 Nov 2019, 06:09</time>
      </address>
      <p><b>Xiaomi Mi MIX 3 5G</b> avrà presto due nuovi tagli di memoria. A confermarlo è stato il database di <b>TENAA</b>, in cui lo smartphone è apparso con due nuove versioni.</p>
      <p>L’azienda cinese, solo pochi mesi fa, ha deciso di rilasciare una nuova variante di <a href="http://www.tomshw.it/smartphone/xiaomi-mi-mix-3-recensione-prestazioni-al-top-ma-lo-slider-si-ama-o-si-odia/"><i>Xiaomi Mi MIX 3</i></a>, device prodotto a partire dal 2018. Essa presentava la connettività <b>5G</b>, un chipset più potente e una batteria più capiente. Mi MIX 3 5G è divenuto quindi il primo smartphone Xiaomi ad accogliere lo <a href="http://www.tomshw.it/smartphone/smartphone-5g-qualcomm-prevede-450-milioni-di-spedizioni-nel-2021/">standard di quinta generazione</a>.</p>
      <figure>
        <img src="https://www.tomshw.it/images/images/2019/02/xiaomi-mi-mix-3-18370.768x432.jpg"/>
      </figure>
      <p>Stando alle ultime notizie, l’azienda cinese proporrà presto altre <b>due versioni</b>. L’attuale modello in commercio è dotato di 6 GB di RAM e 64 GB di memoria interna. Questo taglio non riesce però a soddisfare le necessità dei consumatori che scelgono di acquistare un <b>top di gamma</b>. Ecco perché Xiaomi ha deciso di rinnovare l’offerta con:</p>
      <ul>
        <li>Una versione con<b> 6 GB</b> di RAM e <b>128 GB</b> di ROM;</li>
        <li>Una seconda variante con <b>8 GB</b> di RAM e <b>256 GB</b> di memoria interna.</li>
      </ul>
      <p>In entrambi i modelli, come rivelato dalla scheda di TENAA, girerà Android 10, probabilmente grazie a <a href="http://www.tomshw.it/smartphone/xiaomi-miui-11-smartphone-compatibili/">MIUI 11</a>. Le nuove versioni dello smartphone, alimentato dal processore Snapdragon 855 e un display OLED da 6,39 pollici (con una risoluzione di 2340 x 1080 pixel), dovrebbero arrivare durante le prossime settimane. Non è ancora chiaro se anche gli <b>utenti europei</b> potranno acquistare questi nuovi esemplari.</p>
      <blockquote>Xiaomi Mi MIX 3 5G è disponibile all’acquisto su Amazon, con uno sconto speciale. Lo trovate a <a href="https://toms.it/A3KZN">questo indirizzo</a>.</blockquote>
    </article>
  </body>
</html>