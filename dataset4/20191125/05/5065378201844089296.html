<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/paideia/story/1032186/kleista-sxoleia-stin-attiki-mexri-tis-10-to-proi-apo-tin-kakokairia-giryonis"/>
    <meta property="og:site_name" content="Newsbomb"/>
    <meta property="article:published_time" content="2019-11-25T05:26:24+00:00"/>
    <meta property="og:title" content="Κλειστά σχολεία στην Αττική μέχρι τις 10 το πρωί από την κακοκαιρία «Γηρυόνης»"/>
    <meta property="og:description" content="Δεν θα ανοίξουν στην ώρα τους τα σχολεία, μετά από απόφαση του Περιφερειάρχη Αττικής, Γιώργου Πατούλη."/>
  </head>
  <body>
    <article>
      <h1>Κλειστά σχολεία στην Αττική μέχρι τις 10 το πρωί από την κακοκαιρία «Γηρυόνης»</h1>
      <h2>Δεν θα ανοίξουν στην ώρα τους τα σχολεία, μετά από απόφαση του Περιφερειάρχη Αττικής, Γιώργου Πατούλη.</h2>
      <address><time datetime="2019-11-25T05:26:24+00:00">25 Nov 2019, 05:26</time> by <a rel="author">Newsroom</a></address>
      <p>Την απόφαση της Περιφέρειας Αττικής να ζητήσει από τους δήμους να ανοίξουν στις 10:00 το πρωί τα σχολεία λόγω της κακοκαιρίας Γηρυόνης ανακοίνωσε τα ξημερώματα ο Γιώργος Πατούλης.</p>
      <p>
        <i><b>Δείτε όλες τις τελευταίες</b> <b><a href="https://www.newsbomb.gr/oles-oi-eidhseis">Ειδήσεις</a></b> <b>από την Ελλάδα και τον Κόσμο, τη στιγμή που συμβαίνουν, στο </b><b>Newsbomb</b><b>.</b><b>gr</b></i>
      </p>
      <h3>Δείτε την ανακοίνωση της Περιφέρειας Αττικής:</h3>
      <p>«<i>Με αφορμή την εκδήλωση έντονων καιρικών φαινομένων στην Αττική τα οποία αναμένεται να ενταθούν τις πρωινές ώρες, η Περιφέρεια Αττικής με εντολή του Περιφερειάρχη Γ. Πατούλη, έχοντας ως απόλυτη προτεραιότητα την ασφάλεια των μαθητών και των πολιτών και με δεδομένες τις δυσκολίες αλλά και την επικινδυνότητα στις μετακινήσεις αυτές τις ώρες, <b>αποφάσισε να παραμείνουν κλειστά τα σχολεία σε όλο το λεκανοπέδιο μέχρι και τις 10 το πρωί</b>.</i></p>
      <p>
        <i>Παράλληλα, συστήνει σε όλους τους πολίτες να αποφεύγουν τις άσκοπες μετακινήσεις την ώρα της έντασης των φαινομένων.</i>
      </p>
      <p><b><i>Ανάλογα με την εξέλιξη των καιρικών φαινομένων θα κριθεί εκ νέου και θα εκδοθεί νεότερη ανακοίνωση για το αν θα ξεκινήσουν τα σχολεία τη λειτουργία τους, μετά τις 10 το πρωί</i></b>».</p>
      <p>
        <i><b>Δείτε όλες τις τελευταίες</b> <b><a href="https://www.newsbomb.gr/oles-oi-eidhseis">Ειδήσεις</a></b> <b>από την Ελλάδα και τον Κόσμο, τη στιγμή που συμβαίνουν, στο </b><b>Newsbomb</b><b>.</b><b>gr</b></i>
      </p>
      <h3>Προβλήματα σε όλη τη χώρα</h3>
      <p>
        <b>Σαρωτικό είναι το πέρασμα του «Γηρυόνη» - Η κακοκαιρία έχει δημιουργήσει προβλήματα σε πολλές περιοχές της χώρας.</b>
      </p>
      <p>Σύμφωνα με την επίσημη ενημέρωση από την Πυροσβεστική υπάρχουν δεκάδες κλήσεις για άντληση υδάτων και απεγκλωβισμούς στην περιοχή της Κινέτας.</p>
      <h3>Διακοπή κυκλοφορίας σε Νέα και Παλαιά Εθνική Οδό Αθηνών - Κορίνθου</h3>
      <p>
        <b>Από την έντονη καταιγίδα υπερχείλισε το ρέμα της Πίκας.</b>
      </p>
      <p>Αποτέλεσμα ήταν το νερό να φτάσει στο ύψος της Εθνικής οδού, με κίνδυνο για τα διερχόμενα αυτοκίνητα.</p>
      <figure>
        <iframe src="https://www.facebook.com/plugins/video.php?href=https://www.facebook.com/Forecastweather.Greece/videos/444993359537878/&amp;width=500&amp;show_text=false&amp;appId=151006228371001&amp;height=281" width="500" height="281" data-service="Facebook" scrolling="no"/>
      </figure>
      <p>Με απόφαση της Πολιτικής Προστασίας, διεκόπη η κυκλοφορία στο 61ο χιλιόμετρο της Εθνικής, από την Κινέτα έως τους Αγίους Θεοδώρους, καθώς το ρέμα κατέβαζε φερτά υλικά προς την περιοχή της Κινέτας.</p>
      <p>Τα νερά από το ρέμα έφτασαν μέχρι τον κεντρικό δρόμο, με αποτέλεσμα οι αρμόδιοι να δώσουν εντολή για διακοπή της κυκλοφορίας και στην παλαιά Εθνική οδός, κόβοντας στην ουσία, προσωρινά, κάθε δίοδο προς την Αθήνα.</p>
      <figure>
        <iframe src="https://www.youtube.com/embed/zsClF6UzRVw" width="560" height="315" data-service="Youtube" scrolling="no"/>
      </figure>
      <p>Η εντολή που δόθηκε ήταν να κλείσει η Ολυμπία Οδός από τα διόδια του Καλαμακίου έως τους Αγίους Θεοδώρους και η παλιά Εθνική από τα διόδια της Ελευσίνας προς Κόρινθο, έως και τα διόδια του Καλαμακίου.</p>
      <p>Στο σημείο και στην κατοικημένη περιοχή έσπευσαν δυνάμεις της Πυροσβεστικής ενώ δόθηκε εντολή στους κατοίκους μεμονωμένων σπιτιών, να είναι έτοιμοι, ώστε εάν κριθεί απαραίτητο να εγκαταλείψουν τις οικίες τους.</p>
      <p>
        <b>Διαβάστε επίσης:</b>
      </p>
      <p>
        <b>
          <a href="https://www.newsbomb.gr/ellada/paideia/story/1032183/kakokairia-giryonis-kommeni-sta-dyo-i-ellada-kleisti-i-ethniki-odos-athinon-korinthoy">Κακοκαιρία «Γηρυόνης»: Κλειστή η εθνική οδός Αθηνών - Κορίνθου - «Πνίγηκαν» Κινέτα και Κατερίνη</a>
        </b>
      </p>
    </article>
  </body>
</html>