<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191125_erettsegi_vizsgak_eredmeny_reggelizes"/>
    <meta property="og:site_name" content="HVG.hu"/>
    <meta property="article:published_time" content="2019-11-25T05:33:00+00:00"/>
    <meta property="og:title" content="Váratlan összefüggést találtak az érettségi eredmény és a reggeli között"/>
    <meta property="og:description" content="Azok a diákok, akik általában nem reggeliznek, rosszabbul teljesítenek az érettségin, mint azok, akik rendesen megeszik a reggelijüket - erre az eredményre jutott egy brit kutatás."/>
  </head>
  <body>
    <article>
      <h1>Váratlan összefüggést találtak az érettségi eredmény és a reggeli között</h1>
      <address><time datetime="2019-11-25T05:33:00+00:00">25 Nov 2019, 05:33</time> by <a rel="author">MTI</a></address>
      <p>
        <b>Azok a diákok, akik általában nem reggeliznek, rosszabbul teljesítenek az érettségin, mint azok, akik rendesen megeszik a reggelijüket - erre az eredményre jutott egy brit kutatás.</b>
      </p>
      <p>A Leedsi Egyetem kutatói először bizonyították a reggeli elfogyasztása és az alapszintű középiskolai érettségi eredményei közötti összefüggést. A kutatás kimutatta, hogy a nap első étkezésének kihagyása miatt a tanulók kimutathatóan rosszabbul teljesítettek a vizsgákon, mint ha reggeliztek volna. A kapcsolat akkor is igazolható volt, ha figyelembe vettek olyan más, az iskolai teljesítményre hatással bíró faktorokat is, mint a tanulók társadalmi-gazdasági helyezte. A <i>Frontiers in Public Health</i> folyóiratban publikált <a href="https://www.frontiersin.org/articles/10.3389/fpubh.2019.00283/full">dolgozat</a> vezető szerzője, Katie Adolphus, a Leedsi Egyetem pszichológiai karának tudósa kiemelte:</p>
      <blockquote>a középiskolások hátrányba kerülnek, ha nem fogyasztják el a reggelijüket, ami táplálja az agyukat egy iskolai nap kezdetén.</blockquote>
      <p>A kutatásban nyugat-yorkshire-i iskolák és középiskolák 294 diákja vett részt. Kiderült, hogy 29 százalékuk ritkán vagy soha nem reggelizik iskolai napokon, 18 százalék alkalmanként reggelizik, 53 százalék pedig gyakran étkezik reggel.</p>
      <p>Az eredmény szerint azok, akik ritkán reggeliztek, minden vizsgájukon mintegy ötödével kevesebb pontszámot kaptak, összehasonlítva azokkal, akik rendszeresen reggeliztek. A reggelit kihagyók összteljesítménye az iskolában csaknem két osztályzattal rosszabb volt, az olyan szempontokat is belekalkulálva, mint a társadalmi-gazdasági helyzetet, az etnikai csoport, az életkor, a nem és a testtömegindex.</p>
    </article>
  </body>
</html>