<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/galatasarayda-care-belhanda-2104150"/>
    <meta property="og:site_name" content="Fanatik"/>
    <meta property="article:published_time" content="2019-11-25T05:45:00+00:00"/>
    <meta property="og:title" content="Galatasaray'da çare Belhanda!"/>
    <meta property="og:description" content="Galatasaray Teknik Direktörü Fatih Terim, Nzonzi’nin cezalı, Luyindama’nın sakat, Ahmet Çalık ve Emre Taşdemir’in de UEFA listesinde bulunmaması nedeniyle 4-4-2 formasyonuna dönecek, orta sahada da Belhanda’yı görevlendirecek."/>
  </head>
  <body>
    <article>
      <h1>Galatasaray'da çare Belhanda!</h1>
      <h2>Galatasaray Teknik Direktörü Fatih Terim, Nzonzi’nin cezalı, Luyindama’nın sakat, Ahmet Çalık ve Emre Taşdemir’in de UEFA listesinde bulunmaması nedeniyle 4-4-2 formasyonuna dönecek, orta sahada da Belhanda’yı görevlendirecek.</h2>
      <address>
        <time datetime="2019-11-25T05:45:00+00:00">25 Nov 2019, 05:45</time>
      </address>
      <p><a href="https://www.fanatik.com.tr/haberler/galatasaray">Galatasaray</a>’da eksik ve kritik oyuncuların yokluğu, teknik direktör <a href="https://www.fanatik.com.tr/haberler/fatih-terim">Fatih Terim</a>’i zorunlu değişikliğe itecek. Tecrübeli teknik adam, Club Brugge maçında takımını farklı bir taktik düzenle sahaya sürecek.</p>
      <p><a href="https://www.fanatik.com.tr/haberler/sampiyonlar-ligi">Şampiyonlar Ligi</a>’nde gruptan çıkma şansını kaybeden ama Avrupa Ligi’nde devam etmek için rakibini yenmek zorunda olan sarı-kırmızılılarda Fatih Terim sakatlar, cezalar ve sınırlı kadro rotasyonu nedeniyle son dönemdeki 3-5-2 formasyonundan vazgeçecek. Deneyimli teknik adam, Luyindama’nın sakat, Ahmet Çalık ve Emre Taşdemir’in de Avrupa’ya verilen listede bulunmaması nedeniyle 4-4-2’yi tercih edecek. Sarı-kırmızılılarda savunma hattı Mariano-Donk-Marcao-Nagatomo’dan oluşacak.</p>
      <p>Orta sahada ise Nzonzi’nin cezalı olması nedeniyle Terim, Lemina’nın yanında <a href="https://www.fanatik.com.tr/haberler/belhanda">Belhanda</a>’yı oynatmayı planlıyor. Feghouli ve Ömer Bayram ise kenarlarda olacak. Sarı-kırmızılılarda hücum hattında ise Adem Büyük ile Babel görev yapacak. (Skorer)</p>
    </article>
  </body>
</html>