<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780134/%DA%A9%D8%B1%D8%AF%D8%B3%D8%AA%D8%A7%D9%86-%D8%B1%D8%AA%D8%A8%D9%87-%D8%A7%D9%88%D9%84-%D8%AF%D8%B1-%D8%AA%D8%AD%D9%82%D9%82-%D8%A8%D8%B1%D9%86%D8%A7%D9%85%D9%87-%D9%87%D8%A7%DB%8C-%D8%AA%D9%88%D8%B3%D8%B9%D9%87-%D8%B4%D8%A8%DA%A9%D9%87-%D9%81%DB%8C%D8%A8%D8%B1-%D9%86%D9%88%D8%B1%DB%8C-%D8%B1%D8%A7-%D8%AF%D8%A7%D8%B1%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T05:28:22+00:00"/>
    <meta property="og:title" content="مدیرمخابرات منطقه کردستان: کردستان رتبه اول در تحقق برنامه های توسعه شبکه فیبر نوری را دارد"/>
    <meta property="og:description" content="سنندج - مدیر مخابرات منطقه کردستان گفت: کردستان در تحقق برنامه هایFTTH و توسعه شبکه فیبرنوری به منازل و ساختمانها رتبه اول کشور را دارد."/>
  </head>
  <body>
    <article>
      <h1>مدیرمخابرات منطقه کردستان: کردستان رتبه اول در تحقق برنامه های توسعه شبکه فیبر نوری را دارد</h1>
      <address>
        <time datetime="2019-11-25T05:28:22+00:00">25 Nov 2019, 05:28</time>
      </address>
      <p>به گزارش <a href="https://www.mehrnews.com/">خبرگزاری مهر</a> و به نقل از روابط عمومی مخابرات منطقه کردستان، آزاد حکمت با اشاره به پروژ های فنی برای توسعه و راه اندازی زیر ساختهای شبکه کابل فیبرنوری در سطح استان، افزود: با انجام دقیق و به موقع اقدامات لازم ، شاخص تحقق برنامه های  FTTHدر استان، رتبه اول کشوری را به خود اختصاص داده است.</p>
      <p>وی با اعلام برنامه های انجام شده در راستای توسعه و ارتقاء زیرساخت های شبکه فیبرنوری، اظهار داشت: طراحی و اجرای شبکه کابل در نقاط فاقد شبکه، تقویت کافوها و اجرای آبونه در نقاط مورد نیاز، ظرفیت سازی در شهرک ها ومجتمع های تازه تاسیس، تبدیل کافوهای مسی به نوری و ... از جمله اقداماتی است که از ابتدای سال جاری تا کنون در سطح استان اجرا شده است.</p>
      <p>وی افزود: با تلاش همکاران این مجموعه، ظرفیت سازی سرویس FTTH به بیش از ۳۰ هزار شماره رسیده است که در حال حاضر یک هزار و ۸۱۷ مشترک از این سرویس استفاده می کنند.</p>
      <p>مدیر مخابرات منطقه کردستان با اشاره به اینکه تعداد دایری های جدید ثبت شده در سال ۹۸ آمار بیش از ۸۲۰ مورد را نشان می دهد، افزود: این مهم بیانگر استقبال، شناخت و آگاهی از مزایای سرویس FTTH توسط شهروندان استان می باشد.</p>
      <p>وی مزایای سرویسFTTH   را یادآورشد و گفت: فیبر نوری در دنیای امروز به یکی از مهم‌ترین، با کیفیت‌ترین و اساسی‌ترین راه‌های ارتباط ثابت به اینترنت و شبکه‌های محلی تبدیل شده است که امکان استفاده از این سرویس برای مشترکین استان در کلاس جهانی فراهم شده است.</p>
      <p>حکمت با اشاره به اینکه فیبرنوری یکی از پایدارترین راه‌های ارائه‌ی اینترنت با کیفیت و پرسرعت است که مشکلات موجود در سر راه سایر فناوری‌ها را ندارد، اضافه کرد: با سرمایه گذاری های کلان که با حمایت و پشتیبانی های مدیر عامل شرکت مخابرات ایران و مسولین استانی صورت گرفته عملیات و پروژه های فنی به منظور فراهم نمودن زیرساخت های بهره گیری از این سرویس در کمترین زمان ممکن در سطح استان انجام شد، که این امر موجب شده رتبه اول کشور به منطقه اختصاص یابد.</p>
      <p>مدیر مخابرات منطقه کردستان با اشاره به اینکه کابلکشی های جدید تلفن ثابت بر بستر فیبر نوری انجام می شود، افزود: متقاضیان جدید تلفن ثابت با ثبت درخواست خود می توانند از مزایا و خدمات سرویس مذکور بهره گیرند.</p>
    </article>
  </body>
</html>