<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/kosarka/171033/eksplodirace-zvezda-mojim-ocem-sakotom"/>
    <meta property="og:site_name" content="REPUBLIKA"/>
    <meta property="article:published_time" content="2019-11-25T05:31:00+00:00"/>
    <meta property="og:title" content="Eksplodiraće Zvezda sa mojim &quot;ocem&quot; Šakotom!"/>
    <meta property="og:description" content="Strpljivo je šampion s Malog Kalemegdana razmatrao stručnjake koji bi mogli sesti na užarenu klupu, a izbor je konačno pao na starog košarkaškog vuka Dragana Šakotu (67), koji je potpisao jednogodišnji ugovor uz opciju produžetka saradnje."/>
  </head>
  <body>
    <article>
      <h1>Eksplodiraće Zvezda sa mojim "ocem" Šakotom!</h1>
      <h2>Strpljivo je šampion s Malog Kalemegdana razmatrao stručnjake koji bi mogli sesti na užarenu klupu, a izbor je konačno pao na starog košarkaškog vuka Dragana Šakotu (67), koji je potpisao jednogodišnji ugovor uz opciju produžetka saradnje.</h2>
      <address><time datetime="2019-11-25T05:31:00+00:00">25 Nov 2019, 05:31</time> by <a rel="author">Todor Petković</a></address>
      <p>Iskusni stručnjak prihvatio je da u ovom turbulentnom periodu predvodi Crvenu zvezdu, a debi će imati već večeras protiv Mornara u osmom kolu ABA lige od 18 sati u hali "Aleksandar Nikolić" u Beogradu. Najviše se pomenutoj vesti obradovao njegov nekadašnji učenik Milan Gurović, koji je imao prilike nekoliko puta da sarađuje sa novim-starim trenerom crveno-belih. Podsetimo, Šakota je 2007. godine vodio aktuelnog prvaka Srbije i ABA lige.</p>
      <p>- Zvezda je napravila dobar potez sa Draganom Šakotom, on je moj košarkaški "otac", od mene je napravio igrača. Proslavljeni stručnjak koji će preporoditi tim. Zna kako treba sa igračima, ima dosta iskustva. Pun je pogodak - istakao je Gurović u razgovoru za Srpski telegraf i dodao da ako neko može da izvuče Zvezdin podmladak, onda je to novi trener.</p>
      <p>- Imaju crveno-beli potencijal. On voli da forsira mlade igrače, a sad postoji u Zvezdi pregršt takvih, kao što su Simanić, Davidovac, mali Dobrić, koji će sigurno dobiti šansu kod njega. Šakota ima dobru relaciju na polju trener-igrač i mislim da je ovo pun pogodan Nebojše Čovića i Crvene zvezde. Samo moramo biti strpljivi i ne možemo da očekujemo nerealno da se nosimo sa Realom, Barselonom ili CSKA, koji imaju 40-50 miliona budžete. Ali ako će Zvezda sa nekim moći da im se suprotstavi velikima, onda je Šakota pravi čovek za to - nema dilemu Gurović.</p>
      <related>
        <h4>Pročitajte još:</h4>
        <a href="http://republika.rs/sport/kosarka/170963/Sakota-spreman-debi-Odbrana-kljuc-izuzetno-respektujem-ekipu-Mornara"/>
        <a href="http://republika.rs/sport/kosarka/170835/Stratos-Perperoglu-operisan"/>
        <a href="http://republika.rs/sport/kosarka/170820/Nismo-situaciji-pretimo-bilo-kome-kamoli-Crvenoj-zvezdi"/>
        <a href="http://republika.rs/sport/kosarka/170752/Nebojsa-Covic-stao-odbranu-sina-Neke-stvari-brzo-zaboravljaju-Filip-ide-nigde"/>
      </related>
    </article>
  </body>
</html>