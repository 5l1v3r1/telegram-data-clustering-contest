<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/vicenza/novembre-senza-tregua-piove-tre-giorni-su-quattro-1.7798520"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-25T05:58:42+00:00"/>
    <meta property="og:title" content="Novembre senza tregua: piove tre giorni su quattro"/>
    <meta property="og:description" content="."/>
  </head>
  <body>
    <article>
      <h1>Novembre senza <br/>tregua: piove tre <br/>giorni su quattro</h1>
      <address><time datetime="2019-11-25T05:58:42+00:00">25 Nov 2019, 05:58</time> by <a rel="author">Alessia Zorzan</a></address>
      <p><b>VICENZA.</b> Manca ancora una settimana alla fine,  ma questo novembre si è già guadagnato la medaglia del più piovoso dal 2010 ad oggi. Finora si sono contati infatti diciotto giorni di pioggia sui 24 trascorsi, praticamente tre su quattro. E questo solo considerando - come da parametri Arpav - le giornate in cui la pioggia accumulata nelle 24 ore ha superato il millimetro. Inserendo nel conteggio anche i giorni in cui sono cadute “poche gocce”, il bilancio sale a 22 giornate novembrine trascorse con l’ombrello a portata di mano. En plein sfiorato praticamente, con un "bottino" di 300 millimetri di pioggia caduti in città dal 1° novembre al pomeriggio di ieri. Un valore straordinario, se si considera che la media del mese sarebbe di 110 millimetri. <a href="https://www.ilgiornaledivicenza.it/territori/vicenza/cinque-anni-fa-la-grande-alluvione-1.4113409">Nel novembre 2010, anno dell’alluvione</a>, sul capoluogo sono caduti in totale 295,2 millimetri,  con 14 giorni di pioggia registrati.  </p>
      <related>
        <h4>Articoli da leggere</h4>
        <a href="https://www.ilgiornaledivicenza.it/home/veneto/fiumi-superano-i-livelli-di-soglia-allerta-arancione-1.7797490"/>
      </related>
    </article>
  </body>
</html>