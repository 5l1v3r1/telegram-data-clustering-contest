<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/04/2146188/%D8%A7%D8%A6%D8%AA%D9%84%D8%A7%D9%81-%D8%A7%D9%84%D9%81%D8%AA%D8%AD-%D8%B9%D8%B1%D8%A7%D9%82-%D9%88%D8%B9%D8%AF%D9%87-%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7-%D9%BE%D9%88%DA%86-%D8%A7%D8%B3%D8%AA-%D9%86%DB%8C%D8%B1%D9%88%D9%87%D8%A7%DB%8C-%D8%B3%DB%8C%D8%A7%D8%B3%DB%8C-%D8%A8%D9%87-%D8%A2%D9%86%D9%87%D8%A7-%D8%A7%D8%B9%D8%AA%D9%85%D8%A7%D8%AF-%D9%86%DA%A9%D9%86%D9%86%D8%AF"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-25T05:16:15+00:00"/>
    <meta property="og:title" content="ائتلاف الفتح عراق: وعده‌های آمریکا پوچ است/ نیروهای سیاسی به آنها اعتماد نکنند"/>
    <meta property="og:description" content="به گزارش گروه بین‌الملل خبرگزاری تسنیم، محمد البلداوی نماینده ائتلاف الفتح در مجلس نمایندگان عراق در گفت وگوی امروز یکشنبه خود با سایت المعلومه از نیروهای سیاسی کُرد و اهل سنت کشورش خواست تا به سمت رویکردهای آمریکا بعد از سفر اخیر مایک پنس معاون رئیس جمهور این کشور به عراق کشیده نشوند و به وعده‌های دروغین واشنگتن اعتماد و اطمینان نکنند."/>
  </head>
  <body>
    <article>
      <h1>ائتلاف الفتح عراق: وعده‌های آمریکا پوچ است/ نیروهای سیاسی به آنها اعتماد نکنند</h1>
      <h2>نماینده ائتلاف الفتح در مجلس نمایندگان عراق وعده‌های آمریکا را پوچ و واهی توصیف کرد و از نیروهای سیاسی کشورش خواست که به این وعده‌ها اعتماد و اطمینان نکنند.</h2>
      <address>
        <time datetime="2019-11-25T05:16:15+00:00">25 Nov 2019, 05:16</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1397/08/01/1397080111131576215717774.jpg"/>
      </figure>
      <p>
        <a href="https://www.tasnimnews.com/fa/service/8/%D8%A8%DB%8C%D9%86-%D8%A7%D9%84%D9%85%D9%84%D9%84">- اخبار بین الملل -</a>
      </p>
      <p>به گزارش گروه بین‌الملل <a href="https://www.tasnimnews.com/">خبرگزاری تسنیم</a>، محمد البلداوی نماینده ائتلاف الفتح در مجلس نمایندگان عراق در گفت وگوی امروز یکشنبه خود با سایت المعلومه از نیروهای سیاسی کُرد و اهل سنت کشورش خواست تا به سمت رویکردهای آمریکا بعد از سفر اخیر مایک پنس معاون رئیس جمهور این کشور به عراق کشیده نشوند و به وعده‌های دروغین واشنگتن اعتماد و اطمینان نکنند.</p>
      <p>وی گفت: طرف‌های کُرد نمی‌توانند به سفر پنس به اربیل زیاد دل ببندند زیرا طرف آمریکایی در سال‌های گذشته درخصوص همه وعده‌هایش به کُردها خیانت کرده است.</p>
      <p>البلداوی افزود: اقلیم کردستان عراق و مناطق سنی نشین در معرض خیانت‌های پیاپی بویژه طرح‌های کُردی در سوریه و همه پرسی (جدایی طلبی) در شمال عراق قرار گرفت و کُردها باید به همکاری با بغداد ادامه دهند.</p>
      <p>وی خاطرنشان کرد: روابط بین بغداد و اربیل بسیار خوب است و نمی‌توان در قبال وعده‌های دروغین (آمریکا)، در قبال این روابط به هیچ وجه ریسک کرد و آن را در معرض خطر قرار داد.</p>
      <p>
        <a href="http://tn.ai/2145618">الخزعلی: برکناری عبدالمهدی راه‌حل بحران عراق نیست</a>
        <a href="http://tn.ai/2145409">عراق|واکنش ائتلاف النصر به دیدار معاون ترامپ از اربیل/ دفتر عبدالمهدی بیانیه صادر کرد</a>
      </p>
      <p>انتهای پیام/</p>
    </article>
  </body>
</html>