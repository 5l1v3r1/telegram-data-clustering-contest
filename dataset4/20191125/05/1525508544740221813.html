<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780064/%D8%AA%D8%B4%D8%AF%DB%8C%D8%AF-%D9%86%D8%B8%D8%A7%D8%B1%D8%AA-%D8%A8%D8%B1-%D8%A8%D8%A7%D8%B2%D8%A7%D8%B1-%D8%AF%D8%B1-%D9%BE%D8%A7%D8%B1%D8%B3%DB%8C%D8%A7%D9%86-%D9%82%DB%8C%D9%85%D8%AA-%D9%87%D8%A7-%D9%84%D8%AD%D8%B8%D9%87-%D8%A7%DB%8C-%DA%A9%D9%86%D8%AA%D8%B1%D9%84-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T05:23:14+00:00"/>
    <meta property="og:title" content="فرماندار شهرستان پارسیان: تشدید نظارت بر بازار در پارسیان/قیمت ها لحظه ای کنترل می شود"/>
    <meta property="og:description" content="بندرعباس - فرماندار شهرستان پارسیان گفت: ۵۵ نفر در دو نوبت صبح و عصر نظارت بر بازار را بر عهده دارند."/>
  </head>
  <body>
    <article>
      <h1>فرماندار شهرستان پارسیان: تشدید نظارت بر بازار در پارسیان/قیمت ها لحظه ای کنترل می شود</h1>
      <address>
        <time datetime="2019-11-25T05:23:14+00:00">25 Nov 2019, 05:23</time>
      </address>
      <p>به گزارش <a href="https://www.mehrnews.com/">خبرنگار مهر</a>، مجتبی رضاپور یکشنبه شب به صورت ویدئو کنفرانس در جلسه ستاد تنظیم بازار استان هرمزگان اظهار داشت: بازرسی‌های در شهرستان پارسیان به صورت مداوم و با استفاده از تمام توان ارگان‌های دولتی و بسیج انجام می‌پذیرد.</p>
      <p>وی با ذکر این نکته که ۵۵ نیروی استخدامی در جهت بازرسی در سطح شهرستان فعالیت می‌کنند، عنوان کرد: بازرسی‌ها در دو نوبت صبح و عصر با حضور بنده صورت می‌گیرد.</p>
      <p>فرماندار شهرستان پارسیان ابراز داشت: با توجه به اینکه اغلب کالاهای شهرستان پارسیان از استان‌های فارس و بوشهر تامین می‌شود  به همین جهت اغلب کالاهای پارسیان تحت تاثیر استان‌های همجوار قرار دارد.</p>
      <p>رضاپور تشریح کرد: با هدایت‌هایی که از سوی ستاد تنظیم بازار استان هرمزگان انجام شد قیمت اقلام اساسی ثابت نگه داشته شد.</p>
      <p>وی خاطرنشان کرد: در اقلامی نظیر خیار سبز، سیب‌زمین و تخم مرغ به تاثیر از کشور با افزایش قیمت روبرو هستیم.</p>
      <p>فرماندار شهرستان پارسیان تصریح کرد: در حوزه حمل و نقل برون شهری مشکلی در ثبت‌نام سامانه سپند در شهرستان پارسیان وجود ندارد. با توجه به اینکه کارت سوخت این رانندگان شارژ شده است اقدام به جابجایی مسافر در برون شهر می‌کنند.</p>
      <p>رضاپور تشریح کرد: با توجه به اینکه پارسیان شرکت حمل و نقل مسافربری ندارد سرویس مدارس در روستاها نمی‌توانند در سامانه سپند ثبت نام کنند. با کمک آموزش و پرورش سرویس‌های مدارس شناسایی خواهند شد لیست آن‌ها به سازمان صنعت، معدن و تجارت هرمزگان تحویل داده خواهد شد تا در قالب آژانس‌های تاکسی تلفنی ثبت نام شوند تا در آینده در این خصوص با مشکلی مواجه نباشیم.</p>
    </article>
  </body>
</html>