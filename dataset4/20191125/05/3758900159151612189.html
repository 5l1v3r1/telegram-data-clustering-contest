<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/swiat/news-luksemburg-tragedia-na-jarmarku-bozonarodzeniowym-dziecko-pr,nId,3353823"/>
    <meta property="og:site_name" content="RMF24"/>
    <meta property="article:published_time" content="2019-11-25T05:24:33+00:00"/>
    <meta property="og:title" content="Luksemburg: Tragedia na jarmarku bożonarodzeniowym. Dziecko przygniecione lodem"/>
    <meta property="og:description" content="W niedzielę wieczorem na jarmarku bożonarodzeniowym w Luksemburgu doszło do przygniecenia ponad rocznego dziecka bryłą lodu, która oderwała się od wyeksponowanej tam lodowej rzeźby. Obrażenia okazały się na tyle poważne, że dziecko zmarło w drodze do kliniki."/>
  </head>
  <body>
    <article>
      <h1>Luksemburg: Tragedia na jarmarku bożonarodzeniowym. Dziecko przygniecione lodem</h1>
      <address><time datetime="2019-11-25T05:24:33+00:00">25 Nov 2019, 05:24</time> by <a rel="author" href="https://www.rmf24.pl/tylko-w-rmf24/nicole-makarewicz" target="_blank">Nicole Makarewicz</a></address>
      <p>
        <b>W niedzielę wieczorem na jarmarku bożonarodzeniowym w Luksemburgu doszło do przygniecenia ponad rocznego dziecka bryłą lodu, która oderwała się od wyeksponowanej tam lodowej rzeźby. Obrażenia okazały się na tyle poważne, że dziecko zmarło w drodze do kliniki.</b>
      </p>
      <figure>
        <img src="https://i.iplsc.com/zdjecie-ilustracyjne/0009ESVJ4DIJ40OF-C123-F4.jpg"/>
        <figcaption>Zdjęcie ilustracyjne<cite>/Luxembourg Ministry of Tourism /</cite></figcaption>
      </figure>
      <p>O wypadku poinformowała luksemburska policja. W komunikacie zaznaczono, że pomoc pojawiła się na miejscu wypadku <b>błyskawicznie</b>; podjęto też natychmiastową reanimację.</p>
      <p>Prokuratura wszczęła śledztwo mające wyjaśnić, w jaki sposób doszło do <b>nieszczęśliwego zdarzenia</b>. Policja zaapelowała za pośrednictwem mediów społecznościowych do ewentualnych świadków wypadku. Poprosiła ich o pomoc w rekonstrukcji przebiegu wydarzeń.<br/><br/>Do wypadku doszło po godz. 20 w pobliżu <b>ślizgawki bożonarodzeniowej</b>, będącej jedną z atrakcji dorocznego jarmarku w Luksemburgu. </p>
      <p>
        <b>ZOBACZ RÓWNIEŻ: </b>
        <a href="https://www.rmf24.pl/fakty/polska/news-malopolska-20-latka-potracila-na-przejsciu-dla-pieszych-malz,nId,3352314">
          <u>
            <b>Małopolska: 20-latka potrąciła na przejściu dla pieszych małżeństwo</b>
          </u>
        </a>
      </p>
    </article>
  </body>
</html>