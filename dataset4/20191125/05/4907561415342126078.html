<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/6284-sayili-kanunu-uygula-kadini-yasat-25-kasim-kadinda-yonelik-siddete-karsi-uluslararasi-mucadele-gunu-2221605"/>
    <meta property="og:site_name" content="Posta"/>
    <meta property="article:published_time" content="2019-11-25T05:14:43+00:00"/>
    <meta property="og:title" content="6284 sayılı kanunu uygula, kadını yaşat (25 Kasım Kadında Yönelik Şiddete Karşı Uluslararası Mücadele Günü)"/>
    <meta property="og:description" content="Bugün 25 Kasım Kadında Yönelik Şiddete Karşı Uluslararası Mücadele Günü. Kadına yönelik şiddetin önlenmesini konu edinen İstanbul Sözleşmesi ve 6284 sayılı kanun, kadın örgütlerinin gündeminde. Sözleşme ve kanunun iyi uygulanmasını istiyorlar. ‘Yasayı uygula kadını yaşat’ diye haykırıyorlar. Bu yılın 328 gününde, 303 kadın erkekler tarafından öldürüldü. 304’üncü kurban Ayşe Arslan oldu. Eskişehir’de Ayşe’ye (45), 6 ay önce boşandığı Yalçın Özalpay, 11 Ekim günü sokakta pusu kurup satırla saldırmıştı."/>
  </head>
  <body>
    <article>
      <h1>6284 sayılı kanunu uygula, kadını yaşat (25 Kasım Kadında Yönelik Şiddete Karşı Uluslararası Mücadele Günü)</h1>
      <address>
        <time datetime="2019-11-25T05:14:43+00:00">25 Nov 2019, 05:14</time>
      </address>
      <h3>Bugün 25 Kasım Kadında Yönelik Şiddete Karşı Uluslararası Mücadele Günü. Kadına yönelik şiddetin önlenmesini konu edinen İstanbul Sözleşmesi ve 6284 sayılı kanun, kadın örgütlerinin gündeminde. Sözleşme ve kanunun iyi uygulanmasını istiyorlar. ‘Yasayı uygula kadını yaşat’ diye haykırıyorlar. Bu yılın 328 gününde, 303 kadın erkekler tarafından öldürüldü. 304’üncü kurban Ayşe Arslan oldu. Eskişehir’de Ayşe’ye (45), 6 ay önce boşandığı Yalçın Özalpay, 11 Ekim günü sokakta pusu kurup satırla saldırmıştı.</h3>
      <p>Bugün <b><a href="https://www.posta.com.tr/haberler/25-kasim">25 Kasım</a> Kadına Yönelik Şiddete Karşı <a href="https://www.posta.com.tr/haberler/uluslararasi-mucadele-gunu">Uluslararası Mücadele Günü</a></b>. Bu yılın 328 gününde, 303 kadın erkekler tarafından öldürüldü. 304’üncü kurban Ayşe Arslan oldu. Eskişehir’de Ayşe’ye (45), 6 ay önce boşandığı Yalçın Özalpay, 11 Ekim günü sokakta pusu kurup satırla saldırmıştı. Cani koca tutuklanmıştı. Ağır yaralanan Ayşe, 44 gündür hastanede verdiği hayat mücadelesini dün kaybetti. Ayşe’nin kalbi durdu. Baba Serdar Arslan, kızının cenazesini almak için morg kapısında acı içinde bekledi. Acılı baba gözyaşları içinde şunları söyledi: <b><i>“Adam bizi tehdit etti. Şikayetçi oldum. ‘Yapmadım’ dedi bıraktılar. Ben, adama bir çift laf ettim, savcılık hakkımda yakalama kararı çıkardı. Hakim karşısına çıkana kadar polis başımdan ayrılmadı. Ama kızım satırla doğranana kadar bir şey yapmadılar. Bir sürü kadın ölüyor. Yazık değil mi! Buna kim ‘Dur’ diyecek.“</i></b></p>
      <figure>
        <img src="https://i.pstimaj.com/img/75/640x0/5ddb628eae298b6811427d0b"/>
      </figure>
      <p>
        <sup>
          <b>İki çocuk annesi Ayşe Arslan'ın (sağda) babası Serdar Arslan (solda) gözyaşları içinde feryat etti.</b>
        </sup>
      </p>
      <h3><a href="https://www.posta.com.tr/haberler/istanbul-sozlesmesi">İstanbul Sözleşmesi</a> nedir?</h3>
      <p>Kadına Yönelik Şiddet ve Ev İçi Şiddetin Önlenmesi ve Bunlarla Mücadeleye Dair Avrupa Konseyi Sözleşmesi <b>(İstanbul Sözleşmesi)</b>, 11 Mayıs 2011’de İstanbul’da imzaya açıldı. 1 Ağustos 2014’te yürürlüğe girdi. Sözleşme; kadınlara yönelik şiddetin önlenmesi, kadının korunması, faillerin yargılanması, cezalandırılması için hazırlandı. <b>6284 sayılı Ailenin Korunmasına ve Kadına Yönelik Şiddetin Önlenmesine Dair Kanun</b>, şiddete uğrayan ya da uğrama tehlikesi bulunan kadınların, çocukların, aile bireylerinin ve tek taraflı ısrarlı takip mağduru olan kişilerin korunması; bu kişilere yönelik şiddetin önlenmesi amacıyla alınacak tedbirleri düzenliyor.</p>
      <figure>
        <img src="https://i.pstimaj.com/img/75/640x0/5ddb633066a97cf2bf037a64"/>
      </figure>
      <p>﻿﻿<sup><b>Eskişehir’de erkekler eylem yaptı.</b></sup></p>
      <h3>Haklarınızı bilin</h3>
      <p>Kanundan yararlanarak şiddet uygulayana karşı uzaklaştırma kararı aldırmak, kişisel bilgilerinizi gizletmek, şiddet uygulayıcının silahına el koydurtmak, yakın koruma, tedbir nafakası, geçici maddi yardım, geçici velayet talep etmek, geçici genel sağlık sigortasına başvurmak, müşterek konuta şerh koydurtmak gibi bazı önlemler alınabiliyor.</p>
      <figure>
        <img src="https://i.pstimaj.com/img/75/640x0/5ddb61ccae298b68750534d6"/>
      </figure>
      <p>
        <sup>
          <b>
            <i>YELİZ: İstanbul Büyükçekmece’de pilates hocası Yeliz Ç.’yi dün evde çıkan tartışmada silahla ayağından vuran eşi Sinan Ç. gözaltına alındı.</i>
          </b>
        </sup>
      </p>
      <p>
        <b>Şiddet gördüğünüzde nereye başvurmalısınız?</b>
      </p>
      <p>Şiddet gördüğünüzde karakola, Şiddet Önleme ve İzleme Merkezi’ne, Aile ve Sosyal Politikalar Bakanlığı müdürlüklerine, savcılık, kaymakamlık, valilik, belediye ve kadın örgütlerine başvurabilirsiniz. Günün her saatinde Alo 183’ü ya da 155 Polis İmdat’ı arayabilirsiniz.</p>
      <figure>
        <img src="https://i.pstimaj.com/img/75/640x0/5ddb6113ae298b6876b70df6"/>
      </figure>
      <p>
        <sup>
          <b>
            <i>GÜLEDA: Isparta’da 18 Kasım’da üniversiteli Güleda Cankel’i (19) sokakta döven eski sevgilisi Zafer Pehlivan gözaltına alınmış ama bırakılmıştı. Yanına döndüğü Güleda’yı boğarak ve kalbinden bıçaklayarak öldürmüştü. Cani bırakılmasa Güleda şimdi aramızda olacaktı.</i>
          </b>
        </sup>
      </p>
      <h3>Kız kardeşler ilham verdi</h3>
      <p>Dominik Cumhuriyeti’nde Patria, Minerva, Maria Mirabel kardeşlerin cesetleri 25 Kasım 1960’ta uçurumun dibinde bulunmuştu. Olay kayıtlara <b>‘Kaza’ </b>diye geçmişti. Ama gerçek farklıydı. Ülkelerinde siyasal özgürlük için mücadele eden kardeşler Latin Amerika’daki diktatör Trujillo’ya meydan okudukları için tecavüz edildikten sonra vahşice öldürülmüştü. Birleşmiş Milletler Aralık 1999’da, 25 Kasım’ın <b>‘Kadına Yönelik Şiddetin Ortadan Kaldırılması İçin Uluslararası Mücadele Günü’</b> olarak benimsenmesini kararlaştırdı.</p>
      <ul>
        <li>2015 yılında öldürülen kadın sayısı 303</li>
        <li>2016 yılında öldürülen kadın sayısı 328</li>
        <li>2017 yılında öldürülen kadın sayısı 409</li>
        <li>2018 yılında öldürülen kadın sayısı 440</li>
        <li>1 Ocak- 24 Kasım 2019 tarihleri arasında öldürülen kadınların sayısı 304</li>
      </ul>
      <p>
        <b>Halime Çelikel/ POSTA</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/burcu-kara-yaptigim-hatalar-derken-boyle-agladi-2221609">
          <img src="https://i.pstimaj.com/img/100/180x95/5ddb68a866a97cfd050c6e70"/>
        </a>
      </figure>
      <p>
        <a href="https://www.posta.com.tr/burcu-kara-yaptigim-hatalar-derken-boyle-agladi-2221609">1 Burcu Kara 'yaptığım hatalar' derken böyle ağladı</a>
      </p>
      <figure>
        <a href="https://www.posta.com.tr/acun-ilicali-en-korkutucu-animdi-2221613">
          <img src="https://i.pstimaj.com/img/100/180x95/5ddb71a6ae298b71821440e7"/>
        </a>
      </figure>
      <p>
        <a href="https://www.posta.com.tr/acun-ilicali-en-korkutucu-animdi-2221613">2 Acun Ilıcalı: En korkutucu anımdı</a>
      </p>
      <figure>
        <a href="https://www.posta.com.tr/israrci-hayrandan-cem-yilmaza-abi-iki-espri-yapsana-2221604">
          <img src="https://i.pstimaj.com/img/100/180x95/5ddb5f1bae298b6876b70de7"/>
        </a>
      </figure>
      <p>
        <a href="https://www.posta.com.tr/israrci-hayrandan-cem-yilmaza-abi-iki-espri-yapsana-2221604">3 Israrcı hayrandan Cem Yılmaz'a: Abi iki espri yapsana</a>
      </p>
      <figure>
        <a href="https://www.posta.com.tr/tolga-cevik-nasil-tt-oldu-sahnede-esofman-krizi-2221603">
          <img src="https://i.pstimaj.com/img/100/180x95/5ddb5d7266a97cf370b020fd"/>
        </a>
      </figure>
      <p>
        <a href="https://www.posta.com.tr/tolga-cevik-nasil-tt-oldu-sahnede-esofman-krizi-2221603">4 Tolga Çevik nasıl TT oldu? Sahnede eşofman krizi</a>
      </p>
      <figure>
        <a href="https://www.posta.com.tr/akin-akinozunun-merak-uyandiran-sevgilisi-2221607">
          <img src="https://i.pstimaj.com/img/100/180x95/5ddb65bd66a97cfc4557e979"/>
        </a>
      </figure>
      <p>
        <a href="https://www.posta.com.tr/akin-akinozunun-merak-uyandiran-sevgilisi-2221607">5 Akın Akınözü'nün merak uyandıran sevgilisi</a>
      </p>
      <figure>
        <a href="https://www.posta.com.tr/hayranlari-can-yamanin-evinin-onunde-7-saat-beklediler-2221606">
          <img src="https://i.pstimaj.com/img/100/180x95/5ddb630366a97cf2be3afffa"/>
        </a>
      </figure>
      <p>
        <a href="https://www.posta.com.tr/hayranlari-can-yamanin-evinin-onunde-7-saat-beklediler-2221606">6 Hayranları Can Yaman'ın evinin önünde 7 saat bekledile...</a>
      </p>
      <figure>
        <a href="https://www.posta.com.tr/emel-sayin-goz-flortunu-bile-biraktim-2221600">
          <img src="https://i.pstimaj.com/img/100/180x95/5ddb55f466a97cf2be3affec"/>
        </a>
      </figure>
      <p>
        <a href="https://www.posta.com.tr/emel-sayin-goz-flortunu-bile-biraktim-2221600">7 Emel Sayın: Göz flörtünü bile bıraktım</a>
      </p>
      <figure>
        <a href="https://www.posta.com.tr/cihan-alpay-ece-ile-iliskimiz-baska-boyuta-gecti-2221601">
          <img src="https://i.pstimaj.com/img/100/180x95/5ddb5952ae298b6810f21e76"/>
        </a>
      </figure>
      <p>
        <a href="https://www.posta.com.tr/cihan-alpay-ece-ile-iliskimiz-baska-boyuta-gecti-2221601">8 Cihan Alpay: Ece ile ilişkimiz başka boyuta geçti</a>
      </p>
      <figure>
        <a href="https://www.posta.com.tr/abdli-milyarder-bloomberg-resmi-olarak-aday-adayligini-acikladi-2221584">
          <img src="https://i.pstimaj.com/img/100/180x95/5ddae75366a97ce0695382f2"/>
        </a>
      </figure>
      <p>
        <a href="https://www.posta.com.tr/abdli-milyarder-bloomberg-resmi-olarak-aday-adayligini-acikladi-2221584">9 ABD'li milyarder Bloomberg, resmi olarak aday adaylığı...</a>
      </p>
      <figure>
        <a href="https://www.posta.com.tr/goo-hara-kimdir-goo-hara-neden-oldu-2221581">
          <img src="https://i.pstimaj.com/img/100/180x95/5ddad9b6ae298b55d2cb9aa2"/>
        </a>
      </figure>
      <p>
        <a href="https://www.posta.com.tr/goo-hara-kimdir-goo-hara-neden-oldu-2221581">10 Goo Hara kimdir? Goo Hara neden öldü?</a>
      </p>
      <figure>
        <img src="https://i.pstimaj.com/img/78/90x50/5dc57cb1ae298bbece9327cc"/>
      </figure>
      <p>SIRADAKİ HABER Günün özeti | 21 Kasım 2019</p>
    </article>
  </body>
</html>