<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/eletmod/lelek/a-blikk-nagy-heti-horoszkopja-nezze-meg-mit-igernek-a-csillagok-erre-a-hetre/hwyqp33"/>
    <meta property="og:site_name" content="Blikk.hu"/>
    <meta property="article:published_time" content="2019-11-25T05:17:00+00:00"/>
    <meta property="og:title" content="A Blikk nagy heti horoszkópja: nézze meg, mit ígérnek a csillagok erre a hétre"/>
    <meta property="og:description" content="Nézze meg, mire számíthat ezen a héten a Blikk nagy heti horoszkópja alapján."/>
  </head>
  <body>
    <article>
      <h1>A Blikk nagy heti horoszkópja: nézze meg, mit ígérnek a csillagok erre a hétre</h1>
      <address><time datetime="2019-11-25T05:17:00+00:00">25 Nov 2019, 05:17</time> by <a rel="author" href="https://www.blikk.hu/szerzo/blikk-osszeallitas" target="_blank">Blikk-összeállítás</a></address>
      <p>
        <i>
          <b>
            <b>Nézze meg, mire számíthat ezen a héten a Blikk nagy heti horoszkópja alapján.</b>
          </b>
        </i>
      </p>
      <p>
        <mark>Kos</mark>
      </p>
      <p><i><u>Szerelem:</u></i> Akkor jár jól, ha a társa a barátja is. Akkor képes elnézni önnek, hogy valójában önmagával sincsen egészen jóban, s ettől lehet kötözködőbb, változékonyabb, idegesebb mostanában.</p>
      <p><i><u>Egészség:</u></i> A szervezete regenerálódóképessége jobban működik. Ha fogászati kezelést vagy más beavatkozást halogat már régóta, most legyen mersze elmenni! Jobban bírja a fájdalmat, és gyorsabban is gyógyul.</p>
      <p><i><u>Munka, pénz:</u></i> Uralkodó bolygója az Uránusszal áll konstellációban. Hihetetlenül erős, sokat bír a munkában, főleg szellemi téren. Ha netán valamilyen lemaradásban lenne, könnyebben kilábal a bajból, mint máskor.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>
        <mark>Bika</mark>
      </p>
      <p><i><u>Szerelem:</u></i> Nehéz most véka alá rejtenie a boldogságát, pedig lehet, hogy ezzel egyesekben irigységet kelthet. A támadások ellen meg kell tanulnia védekezni. Felbukkanhat egy riválisa a szerelemben.</p>
      <p><i><u>Egészség:</u></i> Ahogyan a személyét, úgy a testét is érheti támadás: láthatatlan ellenségei lehetnek a vírusok, a baktériumok. Önnek kényes a gyomra, hát erősítse emésztőrendszerét! Egyen több joghurtot és zöldségféléket!</p>
      <p><i><u>Munka, pénz:</u></i> Nagyon sok, talán túl sok is a dolga, emiatt aztán kapkodóvá válhat. Ezzel nemhogy javítaná, sokkal inkább csak rontja a teljesítményét. Jobban jár, ha fontossági sorrendet állít fel, és ahhoz tartja magát.</p>
      <p>
        <mark>Ikrek</mark>
      </p>
      <p><i><u>Szerelem:</u></i> Ha meg akarja őrizni a szerelmét, akkor törődnie kell vele. A hév, ami fűti önöket, csak akkor marad tartós, ha táplálja a tüzét. Szervezzen erre a hétre egy különleges programot!</p>
      <p><i><u>Egészség:</u></i> A torokgyulladás veszélye fennáll, ezért semmiképp se induljon el sál, sapka nélkül. Ha utazik, különösen ügyeljen a réteges öltözködésére. Váratlan elakadások miatt sokat kellhet a szabad ég alatt tartózkodnia.</p>
      <p><i><u>Munka, pénz:</u></i> Rengeteget dolgozik, ami nagyon kimerítő. A munkája során ráadásul sokat kell beszélnie, mert ön egyfajta kapcsolattartó, közvetítő szerepét tölti be. Minél több nyelvet beszél, annál többet kereshet.</p>
      <p>
        <mark>Rák</mark>
      </p>
      <p><i><u>Szerelem:</u></i> A hűsége megingathatatlan, a szenvedélyessége lángol. Ez a szerelem megégetheti, ha nem talál kellő viszonzásra. Ha azonban viszontszeretik, akkor most az egekben érezheti magát.</p>
      <p><i><u>Egészség:</u></i> A csillagok állása kedvez a fogyókúrázóknak és a hosszas kezeléseknek. Akiknek az ízületeivel van problémájuk, azok fájós napokra számíthatnak. A szervezet hajlamosabb a folyadékvisszatartásra mostanában.</p>
      <p><i><u>Munka, pénz:</u></i> Nehéz mértéktartónak lennie, de most mégis ez lenne a feladata: ugyanis uralkodó bolygója, a Szaturnusszal és a Merkúrral áll fényszögben. Ez a csillagállás nagyon jó a kitartást igénylő tevékenységekhez.</p>
      <p>
        <mark>Oroszlán</mark>
      </p>
      <p><i><u>Szerelem:</u></i> A jegy szülötteinek leginkább a társuk gondja-baja miatt főhet mostanában a fejük. Ön amúgy is gondoskodó típus, de most még a szokásosnál is odaadóbbnak kell mutatkoznia.</p>
      <p><i><u>Egészség:</u></i> Az emelgetéstől, a cipekedéstől óva inteném: ne terhelje túl magát, a dereka most nem bírná a strapát! Bármilyen nehézségek közé sodorja is a sorsa, próbáljon meg ura maradni a helyzetnek, érzelmileg is!</p>
      <p><i><u>Munka, pénz:</u></i> Rengeteg a munkája, ráadásul úgy érzi, teljesen hiábavaló, amit csinál. A pénzügyi döntésektől ezekben a napokban óva inteném: nagy az esélye, hogy csalódhat, vagy akár szándékosan be is csaphatják.</p>
      <p>
        <mark>Szűz</mark>
      </p>
      <p><i><u>Szerelem:</u></i> A kedvesével elszánták magukat: a megszületendő gyermek érdekében szükségessé válhat valamilyen változtatás az életmódjában. Talán attól fél, hogy túl késő már, de ne izguljon!</p>
      <p><i><u>Egészség:</u></i> Az elkövetkező időben a szokásosnál többször kell meglátogatnia az orvosát. Lehet, hogy csak egy rutinszerű kivizsgálásra szánta rá magát, vagy fogászatra készül, esetleg egy kontroll válik esedékessé.</p>
      <p><i><u>Munka, pénz:</u></i> A vállalkozás házán átvonuló Szaturnusz a Merkúrral és a Holddal is találkozik. Ennek köszönhetően sokra viheti most egyéni vállalkozóként vagy üzletkötőként. Médiaszereplésre is sor kerülhet a napokban.</p>
      <p>
        <mark>Mérleg</mark>
      </p>
      <p><i><u>Szerelem:</u></i> Uralkodó bolygója az otthon házába lépett. Hatására szinte minden gondolata a család körül forog. Ennek egyik oka lehet az, hogy új alapokra akarják helyezni a kapcsolatukat a társával.</p>
      <p><i><u>Egészség:</u></i> Az egyik családtagjának a betegsége miatt igen sok a gondja. A gyerekek ápolása is eléggé lefoglalhatja. Vigyázzon azonban ön is az egészségére, mert maga is könnyen belebetegedhet a nagy törődésbe.</p>
      <p><i><u>Munka, pénz:</u></i> A pénz házában járó Mars nagyobb bevételeket ígér. Igaz, hogy egy kicsit jobban meg kell küzdenie azért, hogy a beígért pénzt valóban meg is kapja. Az utánajárás azonban bőséges hasznot hozhat.</p>
      <p>
        <mark>Skorpió</mark>
      </p>
      <p><i><u>Szerelem:</u></i> A kapcsolatában most nem a romantika idejét éli, hanem a racionális döntésekét. Talán keménynek érzi a társa követelményeit, de most megértheti végre az ő szempontjait is.</p>
      <p><i><u>Egészség:</u></i> A keménység a szervezetén is meglátszódhat: a vesekő és epekő kialakulásának esélye megnőhet az arra hajlamosaknál. Jellemző lehet a keresztcsonti fájdalom. Többet kellene tornáznia, nyújtózkodnia!</p>
      <p><i><u>Munka, pénz:</u></i> Uralkodó bolygója a Szaturnusszal áll együtt: szilárdabb, következetesebb és határozottabb lehet ennek hatására. A baj az, hogy könnyen hoz kategorikus döntéseket, és elhatárolódik másoktól.</p>
      <p>
        <mark>Nyilas</mark>
      </p>
      <p><i><u>Szerelem:</u></i> Uralkodó bolygója a Vénusszal áll együtt ezen a héten: minden oka megvan az örömre. Kedvét leli a változásban, a stílusváltásban. A kedvese értékelni fogja az új frizurát, ruhát, sminket.</p>
      <p><i><u>Egészség:</u></i> A merészebbeknek még szépészeti műtét is az eszükbe juthat, de egy hétköznapi kozmetikai kezelés is rendkívül hatásos lehet. A közeljövőben többet kell szerepelnie, a beavatkozás ezért sem tűnik ostobaságnak.</p>
      <p><i><u>Munka, pénz:</u></i> Annyi hiábavaló álmodozás, és lehetetlen illúziók után végre a realitások felé kellene fordulnia a pénzügyeket illetően. A körülményei akár sokkolóak is lehetnek: egy újabb ok, hogy végre a földre szálljon.</p>
      <p>
        <mark>Bak</mark>
      </p>
      <p><i><u>Szerelem:</u></i> Valóságos bolygótorlódás van a jegyében: hatására egyszerre szigorú és érzelmes. A ki nem mutatott, meg nem élt érzelmek bússá, depresszióssá tehetik, leginkább a hét első napján.</p>
      <p><i><u>Egészség:</u></i> A fényre, a melegségre mindennél nagyobb szüksége lehet. Ha a téli ruhái túl komorak, változtasson ezen! Azért, mert az idő borús, még vehet fel színes ruhadarabokat. A legkedvezőbb a narancs és árnyalatai.</p>
      <p><i><u>Munka, pénz:</u></i> A hét második felében a Hold hatása érezhető a munkaügyekben: ideje szerethetővé tennie magát a kollégái szemében! A pénzügyi gondok a baráti viszonyait is megronthatják, főként kölcsönök miatt.</p>
      <p>
        <mark>Vízöntő</mark>
      </p>
      <p><i><u>Szerelem:</u></i> A szerelemben hajlamos a vitákra, pedig nem kellene. Ha csak egy kicsivel kevésbé lenne konok, máris maga felé hajlíthatná a társa szívét. Akarnoksággal viszont semmire nem megy.</p>
      <p><i><u>Egészség:</u></i> Azért, mert ön stramm, a könnyelműségre nincs oka. Akkor is öltözzön az évszaknak megfelelően, ha ennek semmi okát nem látja. A jegyében járó Plútó ugyanis kedvezhet a lázas megbetegedéseknek.</p>
      <p><i><u>Munka, pénz:</u></i> Jól teszi, ha növeli a munkával töltött időt, most ugyanis átlagon felüli a teljesítménye. A kétkezi munkások is többet bírnak, a jegy szülötteiről pedig elmondható, hogy a héten rendkívül eredményesek.</p>
      <p>
        <mark>Halak</mark>
      </p>
      <p><i><u>Szerelem:</u></i> A jegyében járó Neptunusz hatására könnyen ringatja magát szerelmes hangulatba. Vigyázzon, ne akkor ereszkedjen köd a szemére, amikor jobb volna látnia. Válogassa meg a partnereit!</p>
      <p><i><u>Egészség:</u></i> Lehet, hogy csak a bokáját üti meg vagy a fejét veri be valami kiálló tárgyba, de a kék-zöld foltok nem kellemesek. A kiálló tárgyak talán arra figyelmeztetik: a világ nem olyan, mint amilyennek elképzeli.</p>
      <p><i><u>Munka, pénz:</u></i> Munkaügyben kénytelen utazni, de ez sok bajjal és kellemetlenséggel járhat ezúttal. Egy kollégájában csalódhat, ami sajnos akár pénzügyi veszteséget is jelenthet önnek, de persze nem kivédhetetlenül.</p>
    </article>
  </body>
</html>