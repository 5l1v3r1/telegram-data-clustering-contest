<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/international/alegeri-prezidentiale-in-uruguay-s-a-decis-renumararea-voturilor-la-turul-2.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-25T05:39:00+00:00"/>
    <meta property="og:title" content="Alegeri prezidenţiale în Uruguay. S-a decis renumărarea voturilor la turul 2"/>
    <meta property="og:description" content="Alegeri cu rezultat incert în Uruguay, încheiate cu o diferenţă de circa 30.000 de voturi între cei doi candidaţi."/>
  </head>
  <body>
    <article>
      <h1>Alegeri prezidenţiale în Uruguay. S-a decis renumărarea voturilor la turul 2</h1>
      <h2>Alegeri cu rezultat incert în Uruguay, încheiate cu o diferenţă de circa 30.000 de voturi între cei doi candidaţi.</h2>
      <address>
        <time datetime="2019-11-25T05:39:00+00:00">25 Nov 2019, 05:39</time>
      </address>
      <p> </p>
      <p>Tribunalul electoral uruguayan a anunţat duminică seară că rezultatul turului al doilea al alegerilor prezidenţiale, între Luis Lacalle Pou (centru-dreapta) şi Daniel Martinez (stânga), este prea strâns şi că se aşteaptă o renumărare a voturilor pentru a se pronunţa "cel mai târziu vineri", transmite AFP.</p>
      <p>"Tribunalul nu va anunţa învingătorul în această seară", a declarat preşedintele acestei instituţii, José Arocena. Cu peste 98,5% din voturi numărate, diferenţa de circa 30.000 de voturi dintre cei doi candidaţi este inferioară numărului de buletine în litigiu. Prin urmare, autoritatea electorală a decis o renumărarea completă a voturilor.</p>
      <p>La o oră după închiderea secţiilor de votare, duminică seara, candidatul de centru-dreapta în vârstă de 46 de ani, moştenitor al unei dinastii politice uruguayene, îl devansa pe fostul primar al capitalei, 62 de ani şi reprezentant al partidului la putere, Frente Amplio, potrivit sondajelor.</p>
      <p>După câteva ore, numărătoarea oficială a condus la un rezultat strâns.</p>
      <p>Noul şef al statului, care îi va succede lui Tabaré Vasquez, va intra în funcţie în martie pentru un mandat de cinci ani.</p>
      <p>Preşedintele în exerciţiu a dat asigurări că Uruguayul va respecta "toate etapele constituţionale şi legale", făcând aluzie la crizele cu care se confruntă mai multe ţări din regiune.</p>
      <p>Sursa: Agerpres</p>
    </article>
  </body>
</html>