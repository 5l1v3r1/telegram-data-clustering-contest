<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/gli-ambulanti-forte-dei-marmi-alle-fiere-reggio-emilia-domenica-1-dicembre/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-25T05:49:14+00:00"/>
    <meta property="og:title" content="Gli Ambulanti di Forte dei Marmi alle Fiere di Reggio Emilia domenica 1 dicembre"/>
    <meta property="og:description" content="REGGIO EMILIA – “La Toscana in Fiera”: speciale ed esclusivo appuntamento con l’evento-mercato più famoso d’Italia. Ritorna infatti a grandissima richiesta a Reggio l’eccellenza dell’unico vero ed originale mercato di qualità de “Gli Ambulanti di Forte dei Marmi”. Lo spettacolo delle famosissime “boutique a cielo aperto” – con il meglio del Made in Italy artigianale, […]"/>
  </head>
  <body>
    <article>
      <h1>Gli Ambulanti di Forte dei Marmi alle Fiere di Reggio Emilia domenica 1 dicembre</h1>
      <address>
        <time datetime="2019-11-25T05:49:14+00:00">25 Nov 2019, 05:49</time>
      </address>
      <p>
        <b>Dalle 8 alle 19, con ingresso libero e anche in caso di pioggia, le boutique itineranti più famose d’Italia fanno tappa nel padiglione di via Filangieri</b>
      </p>
      <p><b>REGGIO EMILIA</b> – “La Toscana in Fiera”: speciale ed esclusivo appuntamento con l’evento-mercato più famoso d’Italia. Ritorna infatti a grandissima richiesta a Reggio l’eccellenza dell’unico vero ed originale mercato di qualità de “Gli Ambulanti di Forte dei Marmi”. Lo spettacolo delle famosissime “boutique a cielo aperto” – con il meglio del Made in Italy artigianale, come pelletteria (borse e scarpe) di unica ed esclusiva fattura artigianale, la migliore produzione di cachemire, nuove collezioni moda, tessuti di arte fiorentina e tanta qualità garantita dal Consorzio al prezzo migliore – vi aspetta domenica 1 dicembre alle Fiere (via Gaetano Filangieri, al coperto, con ingresso gratuito). Sarà la festa dello shopping più glamour e conveniente, con orario continuato, anche in caso di maltempo, dalle 8 alle 19.</p>
      <p>I famosi ambulanti toscani – ormai valutati oltre l’aspetto commerciale e divenuti un vero e proprio fenomeno di costume – tornano dunque nel capoluogo Emiliano (dove sono davvero sempre attesissimi), per riportare anche qui le magiche atmosfere del Mercato del Forte, sinonimo di genuinità e qualità artigianale garantita. Tante idee per gli acquisti in un autentico spettacolo di bancarelle e di pubblico, che, non a caso, viene ormai comunemente definito “evento-mercato”. La definizione non è casuale, ma vuole sottintendere l’unicità (nel panorama nazionale) e la valenza prima di tutto culturale, oltreché commerciale, della proposta. Non a caso, ormai, si parla del Consorzio “Gli Ambulanti di Forte dei Marmi” (non solo in Italia ma anche all’estero) come di una “eccellenza italiana”. L’anno scorso, l’ormai mitico Consorzio ha organizzato oltre 80 tappe di questo spettacolo in giro per l’Italia, con un pubblico stimato ad evento mediamente oltre le 20 mila persone (con punte oltre le 90 mila, come nel caso delle manifestazioni romana e milanese), e con importanti ricadute di indotto turistico e commerciale per le città che ospitano. Tra le città più importanti già abitualmente toccate dallo show, ci sono Roma (con il prestigioso Patrocinio della Capitale), Milano, Torino, Perugia, Genova, Savona, Monza, Bologna, Parma, Reggio Emilia, Piacenza, Pavia, Como, Cinisello Balsamo, Sesto San Giovanni, Vigevano, Legnano, Alessandria, Asti, Novara, Vercelli, Casale Monferrato, Alba, San Donà di Piave, Belluno, Conegliano, Pordenone, Gorizia, Trieste, Fiumicino, Viterbo, San Benedetto del Tronto, La Spezia, solo per citarne alcune, oltre a tanti altri bellissimi borghi e cittadine tipiche del nostro Belpaese.</p>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/16507824_594005600723349_8588901825312665073_n.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/17308983_622766021180640_4476882611336935742_n.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/17349989_621057794684796_646314098570675045_o.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/18057969_646584878798754_1446000850757109895_n-1.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/54727792_1231138500343386_7568620647803256832_n.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/54728155_1230411823749387_412429921135099904_n.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/54728418_1231138767010026_8594930317570080768_n.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/54798768_1230411460416090_8855986701927972864_n.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/54799501_1231138797010023_8360594969165037568_n.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/55476714_1231110083679561_4135478491531444224_n.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/55489141_1231109147012988_8335092471268638720_n.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/55489171_1230412337082669_1274871921246208000_n.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/55520996_1231139293676640_5062650618070433792_n.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/55548578_1230411777082725_2348978379379703808_n.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/55611078_1231139077009995_3970725242568966144_n.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/55752431_1231138610343375_7542104146782978048_n.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/55758167_1231109747012928_3473098709472903168_n.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/55901945_1231109177012985_8615649995720228864_n.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/55905153_1231138677010035_6991026054198460416_n.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/56205116_1231109540346282_3853277935930703872_n.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/56229293_1231138390343397_4338748805340987392_n.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/borsa-pitos-borchie-rosse.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/borse-gentili.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/cuscino-arte-fiorentina.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/ferretto-susan.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/foto-Gentili.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/giacca-punto-fantasia-beige-fronte_2.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/IMG-20190324-WA0008.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/incrocio-1.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/LODI-10-11-2018.jpeg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/maglie-vari-colori.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/Parma-Piazza-Ghiaia.jpg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/Piacenza-11-11-2018.jpeg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/received_10212704199462776.jpeg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/REGGIO-EMILIA-04-11-2018.jpeg"/>
      </figure>
      <figure>
        <img src="https://www.reggionline.com/wp-content/media/mercato-ambulanti-forte-dei-marmi-a-santilario/Screenshot_2016-07-08-13-01-15-1.png"/>
      </figure>
      <p>Il Consorzio (depositario del marchio unico, originale e registrato “Gli Ambulanti di Forte dei Marmi”), nato per primo nel 2002 dall’unione di alcuni dei migliori banchi presenti nello storico e famoso (nel mondo) mercato di Forte dei Marmi, con lo scopo di renderne itinerante lo spettacolo nelle piazze nazionali, è stato da allora oggetto di diversi tentativi di imitazione, peraltro lontanissimi dall’originale, ed è impegnato nelle competenti sedi legali in difesa della sua originalità ed unicità di marchio e format. Per capire quale sia il Consorzio originale e quali le imitazioni, è sufficiente guardare alla “data di nascita” per capire chi ha copiato chi (peraltro con risultati tutti da discutere).</p>
      <p>Cosa c’è, infatti, di più originale di decine di “aziende ambulanti” d.o.c. (anche se, in questo caso, il termine è quanto mai riduttivo), provenienti dalla storica e blasonata location di Forte dei Marmi, una delle mete più esclusive del turismo mondiale? Sui grandi banchi di vendita è possibile trovare il meglio della tradizione toscana ed italiana dell’artigianato di qualità: abbigliamento, pelletteria di altissima fattura artigianale (borse e scarpe), la migliore produzione nazionale di cachemire, pellicceria, stoffe pregiate, biancheria per la casa, porcellane, bijoux, raffinata arte fiorentina. La qualità è sempre rigorosamente declinata anche con la massima convenienza. Bandite per statuto imitazioni e “cineserie” di scarso pregio, è sui banchi de “Gli Ambulanti di Forte di Marmi” che si trovano le nuove tendenze della moda, spesso riprese anche da tanti fashion blogs e magazines femminili.</p>
      <p>“Il nostro è un invito – spiega il Presidente del Consorzio, Andrea Ceccarelli – a diffidare di ogni tentativo di imitazione e valutare, invece, passando direttamente tra i nostri banchi, la qualità delle nostre merci e l’immagine coordinata delle nostre bancarelle. Il nostro marchio è ormai sinonimo di shopping esclusivo e conveniente”.<br/>Per conoscere nel dettaglio il calendario completo delle date dei mercati dello show itinerante de “Gli Ambulanti di Forte di Marmi®” è possibile consultare l’unico sito web ufficiale (attenzione ai “fake”) www.gliambulantidifortedeimarmi.it, dal quale si accede anche alla pagina Facebook da oltre 130mila fans reali e certificati ed alla App del Consorzio.</p>
    </article>
  </body>
</html>