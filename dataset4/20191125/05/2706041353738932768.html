<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/221003/floyd-mayweather-verzus-khabib-nurmagomedov-dalsi-hviezdny-megaduel-bol-hotovou-vecou-lenze"/>
    <meta property="og:site_name" content="Športky.sk"/>
    <meta property="article:published_time" content="2019-11-25T05:50:00+00:00"/>
    <meta property="og:title" content="Floyd Mayweather verzus Khabib Nurmagomedov: Ďalší hviezdny megaduel bol hotovou vecou, lenže..."/>
    <meta property="og:description" content="BRATISLAVA - Veľký súboj Floyda Mayweathera s hviezdou MMA mohol mať ďalšie pokračovanie. Po Conorovi McGregorovi mal legendárny boxer vyzvať aj doposiaľ nezdolaného šampióna UFC Khabiba ..."/>
  </head>
  <body>
    <article>
      <h1>Floyd Mayweather verzus Khabib Nurmagomedov: Ďalší hviezdny megaduel bol hotovou vecou, lenže...</h1>
      <address>
        <time datetime="2019-11-25T05:50:00+00:00">25 Nov 2019, 05:50</time>
      </address>
      <p>BRATISLAVA - Veľký súboj Floyda Mayweathera s hviezdou MMA mohol mať ďalšie pokračovanie. Po Conorovi McGregorovi mal legendárny boxer vyzvať aj doposiaľ nezdolaného šampióna UFC Khabiba Nurmagomedova.</p>
      <p>Údajne už dohodnutému zápasu ale vystavil stopku šéf UFC Dana White! Hviezdny súboj Floyda s Conorom mal neuveriteľnú sledovanosť a niečo podobné by zaručene priniesol aj duel s Khabibom.</p>
      <figure>
        <iframe src="https://www.youtube.com/embed/bRnfVEL9Oyg" width="560" height="315" data-service="Youtube" scrolling="no"/>
      </figure>
      <p><i><b>"Toto sa pôvodne plánovalo, ale veľký tatko bojových športov Dana White donútil Floyda Mayweathera sa na chvíľu stiahnuť. My traja vieme, čo sa v skutočnosti stalo, ale aby som povedal pravdu, tak Floyda rád vidím s Danom, ktorý je dobrý promotér a určite dobre vypromuje jeho zápasy. Kecy stranou, Floyd Mayweather je najlepší boxer tejto doby a Dana White je najlepší promotér histórie. Spoločne dokážu veľké veci. Obom patrí rešpekt, ale Khabib Nurmagomedov kedykoľvek nakope Floydov zadok,"</b></i> uviedol odvážne Nurmagomedovov manažér Ali Abdelaziz.</p>
      <p>Aj keď súboj dvoch bojovníkov z odlišných odvetví bojových športov nedáva na prvý pohľad hlbší zmysel, prípadný hviezdny duel by bol nezabudnuteľnou šou. <i><b>"Spoločne s Whiteom pracujeme na tom, aby sme v roku 2020 svetu znovu priniesli skvelú šou,"</b></i> potvrdil Floyd, ktorý sa chce v budúcom roku vrátiť zo športového dôchodku.</p>
      <figure>
        <iframe data-src="https://twitter.com/WeAreMMAUK/status/1198309383547105280?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Nie je vylúčené, že kontroverzný Mayweather vymení boxerský ring za Oktagon, ale to sa fanúšikovia bojových športov zrejme dozvedia až v budúcom roku. Americký boxer sa naposledy objavil v ringu na konci minulého roka, kedy v exhibičnom dueli zničil Tenšina Nasukawu. </p>
      <figure>
        <iframe src="https://www.youtube.com/embed/DmrfwkDdirg" width="560" height="315" data-service="Youtube" scrolling="no"/>
      </figure>
      <footer><b>Zdroj:</b> športky<br/><b>Foto:</b> Koláž Športky; Video: Youtube</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/220751/video-sampion-nurmagomedov-o-dlhoocakavanej-odvete-s-mcgregorom-idiotom-nevenujem-pozornost"/>
        <a href="https://sportky.zoznam.sk/c/214473/video-rusky-sampion-opat-nenasiel-premozitela-nurmagomedov-vo-velkom-style-obhajil-titul"/>
        <a href="https://sportky.zoznam.sk/c/214469/chabib-nurmagomedov-dustin-poirier"/>
        <a href="https://sportky.zoznam.sk/c/207907/video-khabib-nechce-o-odvete-s-conorom-ani-pocut-mcgregor-prosil-aby-som-ho-nezabil"/>
      </related>
    </article>
  </body>
</html>