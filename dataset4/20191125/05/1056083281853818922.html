<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090401997/%D8%AA%D8%B4%D8%AF%DB%8C%D8%AF-%D9%86%D8%B8%D8%A7%D8%B1%D8%AA-%D9%87%D8%A7%DB%8C-%D8%B3%D8%A7%D8%B2%D9%85%D8%A7%D9%86-%D8%AA%D8%B9%D8%B2%DB%8C%D8%B1%D8%A7%D8%AA-%D8%A8%D8%B1%D8%A7%DB%8C-%D8%AC%D9%84%D9%88%DA%AF%DB%8C%D8%B1%DB%8C-%D8%A7%D8%B2-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D9%87%D8%A7"/>
    <meta property="og:site_name" content="ایسنا"/>
    <meta property="article:published_time" content="2019-11-25T05:52:38+00:00"/>
    <meta property="og:title" content="تشدید نظارت‌های سازمان تعزیرات برای جلوگیری از افزایش قیمت‌ها"/>
    <meta property="og:description" content="رئیس سازمان تعزیرات حکومتی از تشدید نظارت‌های این سازمان در پی اجرای مصوبه سران قوا برای افزایش قیمت بنزین خبر داد."/>
  </head>
  <body>
    <article>
      <h6 class="kicker">رئیس سازمان تعزیرات خبر داد</h6>
      <h1>تشدید نظارت‌های سازمان تعزیرات برای جلوگیری از افزایش قیمت‌ها</h1>
      <address><time datetime="2019-11-25T05:52:38+00:00">25 Nov 2019, 05:52</time> by <a rel="author">الهه حمیدی کیا</a></address>
      <p>رئیس سازمان تعزیرات حکومتی از تشدید نظارت‌های این سازمان در پی اجرای مصوبه سران قوا برای افزایش قیمت بنزین خبر داد.</p>
      <p>به گزارش ایسنا، جمال انصاری در جلسه علنی صبح امروز (دوشنبه) مجلس شورای اسلامی و در جریان بررسی تاثیر اصلاح قیمت بنزین بر سایر کالاها و خدمات اظهار کرد: در دو سال گذشته سازمان تعزیرات در شرایط متراکم کاری و انباشت مطالبات فشرده مردم تلاش کرده تاثیر منفی متغیرها را بر پیکره مردم کاهش دهد. ما با مداخله دستگاه‌های همکار سعی می‌کنیم این افق را به شکل بهتری ترسیم کنیم.</p>
      <p>وی ادامه داد: این خوشبینانه است که به استناد کارشناسان بگوییم که تغییری در قیمت‌ها ایجاد نمی‌شود اما تمام تلاش ما بعد از اجرای مدیریت هدفمند سوخت این بوده که آثار روانی و عملی بر مردم کاهش یافت.</p>
      <p>انصاری اضافه کرد: سازمان تعزیرات مبتنی بر مطالبه واقعی مردم سعی کرده مداخله نظارتی خود و گشت‌های مشترک خود را با نگاه مضاعف شکل دهد و این سازماندهی در کنار دادرسی پرونده‌ها در حال انجام است.</p>
      <p>رییس سازمان تعزیرات حکومتی یادآور شد: در پروسه اجرای این طرح یعنی از روز اجرا تاکنون در مقایسه با ۹ روز گذشته مشابه آثار تشدید نظارت سازمان تعزیرات و سایر سازمان‌ها را شاهد بودیم که تا ۴۰۰ درصد هم رشد داشته است.</p>
      <p>وی با اشاره به رشد ۱۰ درصدی پرونده‌های سازمان تعزیرات پس از افزایش قیمت بنزین اضافه کرد: البته ما رشد غیرمتعارفی در تخلفات نداشتیم گرچه ممکن است در روزهای آینده با رشد تقاضای مردمی مواجه شویم. ما در شرایط متعارف اقتصادی یک میلیون گردش پرونده داریم که طبیعی است. امسال در این زمینه دچار افزایش خواهیم شد.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98090401992/%D9%88%D8%B2%DB%8C%D8%B1-%D8%AF%D8%A7%D8%AF%DA%AF%D8%B3%D8%AA%D8%B1%DB%8C-%D8%AA%D9%84%D8%A7%D8%B4-%D9%85%DB%8C-%DA%A9%D9%86%DB%8C%D9%85-%D8%A2%D8%AB%D8%A7%D8%B1-%D8%AA%D9%88%D8%B1%D9%85%DB%8C-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%B1%D8%A7-%D8%A8%D9%87"/>
        <a href="https://www.isna.ir/news/98090401982/%D8%A8%D8%B1%D8%A7%DB%8C-%DA%A9%D8%A7%D9%87%D8%B4-%D8%AA%D8%A7%D8%AB%DB%8C%D8%B1-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%A8%D8%B1-%DA%A9%D8%A7%D9%84%D8%A7%D9%87%D8%A7-%D9%88-%D8%AE%D8%AF%D9%85%D8%A7%D8%AA-%D8%AA%D9%84%D8%A7%D8%B4-%D9%85%DB%8C-%DA%A9%D9%86%DB%8C%D9%85"/>
      </related>
    </article>
  </body>
</html>