<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursalilar-dikkat-persembe-haric-216118h.htm"/>
    <meta property="og:site_name" content="OLAY"/>
    <meta property="article:published_time" content="2019-11-25T05:49:58+00:00"/>
    <meta property="og:title" content="Bursalılar dikkat! Perşembe hariç..."/>
    <meta property="og:description" content="Bursa’da bir süredir devam eden kuraklık bugün sona eriyor. Bugün kenti etkisi altına alacak yağmurun, perşembe günü hariç hafta boyunca devam etmesi bekleniyor. Hava sıcaklığında ise ciddi bir değişiklik öngörülmüyor"/>
  </head>
  <body>
    <article>
      <h1>Bursalılar dikkat! Perşembe hariç...</h1>
      <h2>Bursa’da bir süredir devam eden kuraklık bugün sona eriyor. Bugün kenti etkisi altına alacak yağmurun, perşembe günü hariç hafta boyunca devam etmesi bekleniyor. Hava sıcaklığında ise ciddi bir değişiklik öngörülmüyor</h2>
      <address>
        <time datetime="2019-11-25T05:49:58+00:00">25 Nov 2019, 05:49</time>
      </address>
      <p>
        <b>► DERYA DEMİR PINAR</b>
      </p>
      <p>Bursa bugünden itibaren yağışlı havanın etkisi altına giriyor.</p>
      <p>Bir hafta boyunca (perşembe hariç) yağmur beklenen kentin 16-18 derecelik hava sıcaklığı ise değişmeyecek.</p>
      <p>Meteoroloji İl Müdürlüğü’nden alınan bilgiye göre, Bursa’da bir süredir devam eden kuraklık bugün sona eriyor. Sabah saatlerinden itibaren kenti etkisi altına alacak olan sağanak yağış, gün boyu sürecek.</p>
      <p>Metrekareye 5-6 kilogram yağışın düşmesi beklenirken, güney batı yönünden gelecek orta kuvvetli fırtına da etkili olacak. Perşembe sabahı ise şehri terk edecek olan yağmur, cuma günü tekrar kentte görülecek ve 3 gün daha etkisini sürdürecek.</p>
      <p>
        <b>SICAKLIK DÜŞMEYECEK...</b>
      </p>
      <p>Meteoroloji’ye göre; sıcaklık pazartesi, salı ve çarşamba günleri en düşük 7, en yüksek 17 derece olacak. Hafta boyu sıcaklığın 16-19 derece olarak devam etmesi beklenen Bursa’da perşembe haricinde yağış devam edecek.</p>
      <p>Uzmanlar ise mevsim normalleri üzerinde seyreden sıcaklık için vatandaşı uyardı. Belirsiz hava şartlarının vatandaşta soğuk algınlığına neden olabileceği ifade edildi.</p>
      <p>Uzmanlar özellikle ani ısı değişimlerinin kalp rahatsızlığını da tetiklediğinin altını çizdi.</p>
    </article>
  </body>
</html>