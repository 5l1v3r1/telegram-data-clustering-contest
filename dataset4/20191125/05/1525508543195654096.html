<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780095/%DB%B6%DB%B3-%D8%AF%D8%B1%D8%B5%D8%AF-%D9%88%D8%A7%D8%AD%D8%AF%D9%87%D8%A7%DB%8C-%D9%85%D8%B3%DA%A9%D9%88%D9%86%DB%8C-%D8%B1%D9%88%D8%B3%D8%AA%D8%A7%DB%8C%DB%8C-%D8%B4%D9%87%D8%B1%D8%B3%D8%AA%D8%A7%D9%86-%D8%AE%D8%AF%D8%A7%D8%A8%D9%86%D8%AF%D9%87-%D9%85%D9%82%D8%A7%D9%88%D9%85-%D8%B3%D8%A7%D8%B2%DB%8C-%D8%B4%D8%AF%D9%87"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-25T05:23:09+00:00"/>
    <meta property="og:title" content="فرماندار خدابنده: ۶۳ درصد واحدهای مسکونی روستایی شهرستان خدابنده مقاوم سازی شده است"/>
    <meta property="og:description" content="زنجان- فرماندار خدابنده گفت: واحدهای مسکونی روستایی خشتی و گلی در شهرستان خدابنده مقاوم سازی شده و ۶۳ درصد از واحدهای مسکونی روستایی در این شهرستان مقاوم است."/>
  </head>
  <body>
    <article>
      <h1>فرماندار خدابنده: ۶۳ درصد واحدهای مسکونی روستایی شهرستان خدابنده مقاوم سازی شده است</h1>
      <address>
        <time datetime="2019-11-25T05:23:09+00:00">25 Nov 2019, 05:23</time>
      </address>
      <p>به گزارش <a href="https://www.mehrnews.com/">خبرنگار مهر</a>، ایوب بیگدلی شامگاه یکشنبه در جلسه ستاد بازسازی بافت فرسوده در محل فرمانداری خدابنده، با اشاره به بارندگی اوایل سال ۹۸ در شهرستان خدابنده، گفت: روستاهای در مسیر سیلاب  در روستاها شناسایی شده و لابروی لازم انجام شد.</p>
      <p>وی با بیان اینکه ستاد بازسازی تشکیل شد، اظهار کرد: در این راستا با برنامه ریزی و مدیریت انجام شده ۶۲۷ فقره تسهیلات بازسازی واحدهای مسکونی پرداخت شد. </p>
      <p>فرماندار خدابنده به میزان تسهیلات پرداختی اشاره کرد و گفت: میزان تسهیلات بانکی ۴۰ میلیون تومان بوده که ۱۰ میلیون تومان آن بلاعوض بوده است. </p>
      <p>بیگدلی با بیان اینکه  واحدهای مسکونی روستایی خشتی و گلی در شهرستان خدابنده مقاوم سازی شده اسـت، ابراز کرد: ۶۳ درصد از واحدهای مسکونی روستایی در این شهرستان مقاوم سازی شده است. </p>
      <p>وی افزود: برای ایجاد دیوار ساحلی نیاز به اعتبارات زیادی است و عملیات احصاء انجام شده و درخواست اعتبار داریم.</p>
      <p>فرماندار خدابنده یاد آور شد: مشکل حادی در روستاهای شهرستان خدابنده نداریم و مدیریت و اقدامات لازم برای مقابله با حوادث انجام گرفته است. </p>
      <p>بیگدلی گفت: توجه به مقاوم سازی واحدهای مسکونی روستایی باعث کاهش آسیب در مواقع بحرانی و حوادث می شود. </p>
    </article>
  </body>
</html>