<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=964030"/>
    <meta property="og:site_name" content="Andhrajyothy"/>
    <meta property="article:published_time" content="2019-11-25T05:48:37+00:00"/>
    <meta property="og:title" content="ఏపీఎస్‌ఆర్టీసీకి త్వరలో కొత్త బస్సులు"/>
    <meta property="og:description" content="ADVT"/>
  </head>
  <body>
    <article>
      <h1>ఏపీఎస్‌ఆర్టీసీకి త్వరలో కొత్త బస్సులు</h1>
      <address>
        <time datetime="2019-11-25T05:48:37+00:00">25 Nov 2019, 05:48</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>
        <b>ప్రకాశం రీజియన్‌లో తగ్గుతున్న నష్టాలు</b>
      </p>
      <p>
        <b>అద్దంకి డిపోను పరిశీలించిన ఈడీ గోపినాథ్‌రెడ్డి</b>
      </p>
      <p><b>ఒంగోలు/అద్దంకి : </b>రాష్ట్ర వ్యాప్తంగా ఏప్రిల్‌ నాటికి కొత్త బస్సులు వస్తాయని ఆర్టీసీ ఈడీ గోపినాథ్‌రెడ్డి అన్నారు.అద్దంకి గ్యారేజ్‌ను ఆదివారం మధ్యాహ్నం ఆయన పరిశీలించారు. ఈ సందర్భంగా కార్మికులతో మాట్లాడారు. ప్రధానంగా డీజిల్‌ ఆదా, టైర్లు ఎక్కువ మైలేజీ తిరిగేందుకు తీసుకోవాల్సిన మెలకువలను వివరించారు. చిన్న పాటి మెలకువలు పాటిస్తే ఆర్టీసీకి మరింత పొదుపు పెరుగుతుందన్నారు. ప్రధానంగా గతంలో టైరు 60 వేల కిలోమీటర్ల వరకూ తిరిగి అరిగిపోతుండగా చిన్నపాటి జాగ్రత్తలు తీసుకోవటం ద్వారా సరాసరిన లక్ష కిలోమీటర్ల వరకూ తిరుగుతున్నాయన్నారు. మెకానిక్‌లు ప్రత్యేక శ్రద్ధపెట్టి సకాలంలో మరమ్మతులు చేయటం ద్వారా డీజిల్‌ ఆదా కావడంతోపాటు టైర్లు ఎక్కువ కాలం మన్నిక వచ్చే అవకాశం ఉందన్నారు. ప్రకాశం రీజియన్‌లో ఈ ఏడాది ఆర్టీసీ నష్టాలు తగ్గుతున్నాయన్నారు.</p>
      <p> </p>
      <p>  కార్మికులు ఇప్పటికే బాగా పని చేస్తున్నారని ప్రశంసించారు. మరింత బాగా పనిచేసి ఆర్టీసీని లాభాల బాటలోకి తీసుకెళ్లవచ్చునన్నారు. అద్దంకి డిపోకి మూడోసారి అవార్డు పొందేందుకు కార్మికులు కృషి చేయాలని సీఎంఈ భవనం శ్రీనివాసరెడ్డి సూచించారు. గతంలో అద్దంకి డిపోకు ఇంధన పొదుపులో రాష్ట్రస్థాయిలో ప్రథమ, ద్వితీయ స్థానాలు పొందిన విషయాన్ని గుర్తు చేశారు. ఈ కార్యక్రమంలో డిపో మేనేజర్‌ సుష్మ, అసిస్టెంట్‌ డిపో మేనేజర్‌ మహబూబి, అసిస్టెంట్‌ ఇంజనీర్‌ విజయ తదితరులు పాల్గొన్నారు.</p>
    </article>
  </body>
</html>