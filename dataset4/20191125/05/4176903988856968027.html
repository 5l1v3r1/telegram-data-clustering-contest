<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zdravlje/tegobe/pijete-mnogo-antibiotika-mozda-cete-snositi-posledice-za-10-ili-15-godina/"/>
    <meta property="og:site_name" content="Krstarica"/>
    <meta property="article:published_time" content="2019-11-25T05:45:41+00:00"/>
    <meta property="og:title" content="Pijete mnogo antibiotika? Možda ćete snositi posledice za 10 ili 15 godina"/>
    <meta property="og:description" content="Proučeno više od 13.000 pacijenata..."/>
  </head>
  <body>
    <article>
      <h1>Pijete mnogo antibiotika? Možda ćete snositi posledice za 10 ili 15 godina</h1>
      <address><time datetime="2019-11-25T05:45:41+00:00">25 Nov 2019, 05:45</time> by <a rel="author" href="https://www.krstarica.com/author/marko/" target="_blank">M. K.</a></address>
      <figure>
        <img src="https://www.krstarica.com/wp-content/uploads/2016/03/pilule-tablete-ruka.jpg"/>
        <figcaption>Foto: Bykst/Pixabay.com</figcaption>
      </figure>
      <p>Česta upotreba antibiotika može povećati rizik od razvoja Parkinsonove bolesti, kažu finski naučnici iz Helsinške univerzitetske bolnice.</p>
      <p>Širok spektar antibiotika, poput lekova koji se uzimaju oralno radi neutralizacije anaerobnih bakterija i gljivica, može predisponirati pacijenta da razvije Parkinsonovu bolest za 10 ili 15 godina. Finski lekari objašnjavaju postojanje ove veze neželjenim efektima koje neki lekovi imaju na creva.</p>
      <p>Zbog promena u mikrobiotskom ekosistemu, patologija može da se javi godinama nakon uzimanja antibiotika, a uključuje pojave tipičnih simptoma Parkinsonove bolesti kao što su sporost, ukočenost mišića i podrhtavanje u ekstremitetima. Pored toga, zatvor, sindrom iritabilnog creva i upalne bolesti creva problemi su koji su oduvek povezani sa najvećim rizikom od obolevanja od ove neurodegenerativne bolesti.</p>
      <p>„Poznato je da je sastav bakterija u crevima pacijenata koji boluju od Parkinsonove bolesti poremećen, ali da je uzrok nepoznat. Naši rezultati ukazuju na to da bi neki antibiotici koji snažno utiču na crevnu floru mogli biti faktor koji ubrzava razvoj bolesti“, rekao je neurolog i glavni autor studije Filip Šeperjans.</p>
      <p>Da bi došli do ovog zaključka, naučnici su proučavali kartone više od 13.000 pacijenata sa Parkinsonovom bolešću, koji su bili izloženi lečenju antibioticima između 1998. i 2014.</p>
      <related>
        <h4>Slični tekstovi</h4>
        <a href="https://www.krstarica.com/zdravlje/tegobe/genetsko-testiranje-sklonosti-ka-bolestima-veca-steta-nego-korist/"/>
        <a href="https://www.krstarica.com/zdravlje/tegobe/antibiotici-umesto-operacije/"/>
        <a href="https://www.krstarica.com/zdravlje/tegobe/nepoznata-pravila-i-rizici-prilikom-uzimanja-antibiotika/"/>
        <a href="https://www.krstarica.com/zdravlje/tegobe/koje-su-opasnosti-uzimanja-antibiotika-na-svoju-ruku/"/>
      </related>
      <p>Istraživači veruju da otkriće takve veze između antibiotika i Parkinsonove bolesti može imati uticaja na praksu koju lekari koriste prilikom propisivanja lekova.</p>
      <p>(<a href="https://rs-lat.sputniknews.com/zivot/201911241121222134-antibiotici-bolest-parkinsonova-bolest-prevencija-medicina-helsinska-bolnica-istrazivanje/">Sputnjik</a>)</p>
    </article>
  </body>
</html>