<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/arzemes/359850-rumanijas-prezidenta-velesanas-uzvarejis-proeiropeiski-noskanotais-johanniss"/>
    <meta property="og:site_name" content="Jauns.lv"/>
    <meta property="article:published_time" content="2019-11-25T05:18:00+00:00"/>
    <meta property="og:title" content="Rumānijas prezidenta vēlēšanās uzvarējis proeiropeiski noskaņotais Johanniss"/>
    <meta property="og:description" content="Rumānijas prezidenta vēlēšanu otrajā kārtā svētdien uzvarējis pašreizējais valsts galva Klauss Johanniss, liecina balsu skaitīšanas rezultāti,"/>
  </head>
  <body>
    <article>
      <h1>Rumānijas prezidenta vēlēšanās uzvarējis proeiropeiski noskaņotais Johanniss</h1>
      <address><time datetime="2019-11-25T05:18:00+00:00">25 Nov 2019, 05:18</time> by <a rel="author">Jauns.lv / LETA</a></address>
      <p>
        <b>Rumānijas prezidenta vēlēšanu otrajā kārtā svētdien uzvarējis pašreizējais valsts galva Klauss Johanniss, liecina balsu skaitīšanas rezultāti,</b>
      </p>
      <p>Saskaņā ar rezultātiem, kas iegūti pēc 95% biļetenu saskaitīšanas, Johanniss izcīnījis 63% balsu, kamēr viņa sāncense bijusī premjerministre Viorika Denčile, kas pārstāv sociāldemokrātus (PSD), ieguvusi 37% balsu.</p>
      <p>"Es apsolu būt visu rumāņu prezidents (..). Šodien uzvarēja modernā, eiropeiskā, normālā Rumānija," uzzinot par savu uzvaru, paziņoja Johanniss.</p>
      <p>Denčiles vadītā sociāldemokrātu (PSD) valdība oktobrī bija spiesta atkāpties, jo parlamenta deputāti nobalsojot par neuzticības izteikšanu kabinetam.</p>
      <p>Johanniss agrāk vadīja Nacionālliberālo partiju (PNL), kas pirms nedēļas izveidoja mazākuma valdību Ludovika Orbāna vadībā. Tiek uzskatīts, ka Johannisa uzvara liecina par atbalstu PNL politikai pirms nākamā gada nogalē gaidāmajām Rumānijas parlamenta vēlēšanām.</p>
    </article>
  </body>
</html>