<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/samsung-galaxy-s11-ailesinden-sevindirici-kamera-detayi/"/>
    <meta property="og:site_name" content="LOG"/>
    <meta property="article:published_time" content="2019-11-25T05:00:22+00:00"/>
    <meta property="og:title" content="Samsung Galaxy S11 ailesinden sevindirici kamera detayı"/>
    <meta property="og:description" content="2020 başında resmi olarak karşımıza çıkacak Samsung Galaxy S11 ailesinden sevindiren bir kamera detayı daha kendisini gösterdi."/>
  </head>
  <body>
    <article>
      <h1>Samsung Galaxy S11 ailesinden sevindirici kamera detayı</h1>
      <address><time datetime="2019-11-25T05:00:22+00:00">25 Nov 2019, 05:00</time> by <a rel="author">Can TUNÇER</a></address>
      <p>2020 başında resmi olarak karşımıza çıkacak <b>Samsung Galaxy S11 </b>ailesinden sevindiren bir kamera detayı daha kendisini gösterdi.</p>
      <p>Geçtiğimiz günlerde <b>Galaxy S11 </b>ve<b> Galaxy S11e</b>‘nin tasarımları resmi CAD dosyaları üzerinden hazırlanan taslak tasarımlar ile <a href="https://twitter.com/UniverseIce/status/1198813476090548224">paylaşılmıştı</a>. İşte bu tasarımlarda önemli bir kamera detayı ortaya çıktı. Sağlam kaynak Ice Universe’e <a href="https://twitter.com/UniverseIce/status/1198813476090548224">göre</a> modellerde “lazer netleme modülü” bulunuyor. Bu sayede amiral gemisi modellerin hem normalde hem de düşük ışıkta <b>hızlı ve kararlı otomatik netleme</b> sunabileceği aktarılıyor. Bu da elbette sevindiriyor. Yeni nesil bir <b>108 megapiksel</b> ana kameraya sahip olacak denilen cihazlar, bu kamera ve çoklu kurulum sayesinde <b>ultra geniş açı</b> ile <b>5x optik zoom</b> arasını bir araya getirecek ve arkalarında bir <b>3D ToF</b> sensörü de taşıyacak deniyor. Galaxy S11’de beşli, Galaxy S11’e de ise üçlü arka kamera karşımıza çıkarken, firmanın Galaxy S11 Plus için daha da büyük bir sistem tasarlamış olabileceği iddia ediliyor. Hatta Galaxy S11 Plus’ın tasarım konusunda da ciddi şekilde fark yaratacağı aktarılıyor.</p>
      <h3>Samsung Galaxy S11 ailesinin diğer sızan detayları şöyle</h3>
      <p>Samsung Galaxy S11 ailesi 6,2 ya da 6,4 inç, 6,7 inç ve 6,9 inç olmak üzere üç farklı boyutta geliyor. Burada biliyorsunuz artık Galaxy S11e, Galaxy S11 ile Galaxy S11 Plus isimlerinin kullanılacağına kesin gözüyle bakılıyor ve aile <b>120 Hz ekran</b> ve Exynos 990/Snapdragon 865 işlemciler ile yolda bulunuyor.  Telefonların pil kapasitesi hakkında da bilgiler var. Son bilgilere göre ailede küçükten büyüğe <b>3.900 mAh, 4.300 mAh </b>ve<b> 5.000 mAh</b> pil yer alıyor. Aileden 3,5 mm kulaklık girişi yer almıyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/iphone-11-prolari-akillara-getiren-huawei-nova-6-se-ortaya-cikti/"/>
      </related>
    </article>
  </body>
</html>