<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/dichte-mist-beperkt-zicht-op-limburgse-wegen"/>
    <meta property="og:site_name" content="1limburg"/>
    <meta property="article:published_time" content="2019-11-25T05:31:32+00:00"/>
    <meta property="og:title" content="Dichte mist: beperkt zicht op Limburgse wegen"/>
    <meta property="og:description" content="Vanwege plaatselijke dichte mist heeft het KNMI code geel afgegeven in Limburg."/>
  </head>
  <body>
    <article>
      <h1>Dichte mist: beperkt zicht op Limburgse wegen</h1>
      <h2>Vanwege plaatselijke dichte mist heeft het KNMI code geel afgegeven in Limburg.</h2>
      <address><time datetime="2019-11-25T05:31:32+00:00">25 Nov 2019, 05:31</time> by <a rel="author">Sem Caelen</a></address>
      <p>De waarschuwing geldt niet alleen in Limburg, maar ook in de provincies Noord-Brabant, Utrecht, Gelderland en Overijssel.</p>
      <p><b>Tot 8:00 uur</b><br/>Code geel is tot 8:00 uur van kracht. Lokaal kan het zicht op de weg minder dan 200 meter zijn.</p>
      <p>
        <a href="https://www.1limburg.nl/1limburg.nl/verkeer">Bekijk de actuele verkeerssituatie op de 1Limburg-verkeerpagina</a>
      </p>
      <p><b>Dichte mist</b><br/>Ook Meteo Limburg maakt melding van de verraderlijke omstandigheden. Volgens het Limburgse weerbureau is er tijdens opklaringen kans op (dichte) mist bij een zwakke ZZW-wind.</p>
      <p><b>Overdag</b><br/>Maandag overdag is het half tot zwaar bewolkt en droog. Tijdens zonnige perioden, wordt het op de maandagmiddag ongeveer 11 graden. Het waait zwak tot matig, 2-3 Beaufort, uit het zuiden.</p>
      <p>
        <a href="https://www.1limburg.nl/1limburg.nl/weer">Bekijk het actuele weerbericht op de 1Limburg-weerpagina</a>
      </p>
      <figure>
        <iframe data-src="https://twitter.com/VRZuidLimburg/status/1198837233668767744?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>