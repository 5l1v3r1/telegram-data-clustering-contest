<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/mindekozben/poszt/2019/11/25/kezdjuk_a_reggelt_egy_jo_hirrel_marad_az_enyhe_ido/"/>
    <meta property="og:site_name" content="Index.hu"/>
    <meta property="article:published_time" content="2019-11-25T05:35:44+00:00"/>
    <meta property="og:title" content="Kezdjük a reggelt egy jó hírrel: marad az enyhe idő"/>
    <meta property="og:description" content="Mindeközben - Az éjszaka folyamán képződött köd a reggeli órákban az ország nagy részén feloszlik, azonban a Nyugat-Dunántúlon tartósa..."/>
  </head>
  <body>
    <article>
      <h1>Kezdjük a reggelt egy jó hírrel: marad az enyhe idő</h1>
      <address><time datetime="2019-11-25T05:35:44+00:00">25 Nov 2019, 05:35</time> by <a rel="author" href="https://index.hu/szerzo/dezso_andras" target="_blank">Dezső András</a></address>
      <p>Az éjszaka folyamán képződött köd a reggeli órákban az ország nagy részén feloszlik, azonban a Nyugat-Dunántúlon tartósan rosszak maradhatnak a látási viszonyok - írja az <a href="http://met.hu/">Országos Meteorológiai Szolgálat</a>. </p>
      <p>Másutt a köd a délelőtt folyamán feloszlik, kisüt a nap, többnyire derült vagy kissé felhős idő lesz, északkeleten viszont átmenetileg több felhő is lehet az égen. Eső nem valószínű.</p>
      <p>A délkeleti szél napközben a Dunántúlon időnként megélénkül. A legmagasabb nappali hőmérséklet általában 8 és 13 fok között várható. A tartósan borult tájakon azonban pár fokkal hidegebb is lehet. Késő estére többnyire 2, 7 fok közé hűl le a levegő.</p>
    </article>
  </body>
</html>