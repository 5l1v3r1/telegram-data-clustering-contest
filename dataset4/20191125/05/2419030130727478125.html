<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/algemeen/20191125/supers-stoppen-met-keurmerkloze-kipvleeswaren/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-25T05:14:51+00:00"/>
    <meta property="og:title" content="Supers stoppen met keurmerkloze kipvleeswaren"/>
    <meta property="og:description" content="AMSTERDAM (ANP) - Coop, DekaMarkt en Dirk bieden alleen nog kipvleeswaren aan die minstens het keurmerk met één ster-Beter Leven verdienen. Dat meldt dierenrechtenorganisatie Wakker Dier. Plus ging in september van dit jaar al over op uitsluitend kipvleeswaren met een keurmerk."/>
  </head>
  <body>
    <article>
      <h1>Supers stoppen met keurmerkloze kipvleeswaren</h1>
      <address><time datetime="2019-11-25T05:14:51+00:00">25 Nov 2019, 05:14</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Coop, DekaMarkt en Dirk bieden alleen nog kipvleeswaren aan die minstens het keurmerk met één ster-Beter Leven verdienen. Dat meldt dierenrechtenorganisatie Wakker Dier. Plus ging in september van dit jaar al over op uitsluitend kipvleeswaren met een keurmerk.</b>
      </p>
      <p>Wakker Dier wil dat alle kipproducten in de supermarkt minimaal voldoen aan de criteria van het één ster-Beter Leven keurmerk, zodat de kippen meer ruimte en een overdekte uitloop krijgen.</p>
      <p>“Nu zijn er dus vier supermarkten die hun kip een beter leven geven. Zij kiezen voor het onafhankelijke één ster-Beter Leven keurmerk als ondergrens voor hun vleeswaren”, aldus Wakker Dier. Bij Coop hebben alle kipvleeswaren vanaf nu minimaal één ster; Dirk en Dekamarkt schakelen volgens Wakker Dier medio volgend jaar over.</p>
      <p>“Een belangrijke stap in onze strijd om keurmerkloze kip uit de schappen van de supermarkten te krijgen,” zegt Wakker Dier.</p>
    </article>
  </body>
</html>