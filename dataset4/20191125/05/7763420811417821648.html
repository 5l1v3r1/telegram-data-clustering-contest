<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/politics/579132"/>
    <meta property="og:site_name" content="Spring News"/>
    <meta property="article:published_time" content="2019-11-25T05:09:01+00:00"/>
    <meta property="og:title" content="ทส.เล็งส่งข้อมูล​ “ปารีณา” รุกป่า​ 46​ ไร่​ ให้​ “ป.ป.ช.” ตามขั้นตอน"/>
    <meta property="og:description" content="“วราวุธ”​ รัฐมนตรีว่าการกระทรวงทรัพยากร​ธรรมชาติ​และสิ่งแวดล้อม เผย​ กรมป่าไม้​ เตรียมแจ้งความดำเนินคดีข้อหาบุกรุกป่า 46 ไร่ ของ ส.ส.ปารีณา​ ก่อนถึงวันพุธที่ 27 พ.ย. นี้​ ให้เจ้าหน้าที่ตรวจสอบว่าต้องรายงานข้อมูลแก่​ ป.ป.ช.หรือไม่"/>
  </head>
  <body>
    <article>
      <h1>ทส.เล็งส่งข้อมูล​ “ปารีณา” รุกป่า​ 46​ ไร่​ ให้​ “ป.ป.ช.” ตามขั้นตอน</h1>
      <h2>“วราวุธ”​ รัฐมนตรีว่าการกระทรวงทรัพยากร​ธรรมชาติ​และสิ่งแวดล้อม เผย​ กรมป่าไม้​ เตรียมแจ้งความดำเนินคดีข้อหาบุกรุกป่า 46 ไร่ ของ ส.ส.ปารีณา​ ก่อนถึงวันพุธที่ 27 พ.ย. นี้​ ให้เจ้าหน้าที่ตรวจสอบว่าต้องรายงานข้อมูลแก่​ ป.ป.ช.หรือไม่</h2>
      <address>
        <time datetime="2019-11-25T05:09:01+00:00">25 Nov 2019, 05:09</time>
      </address>
      <p>วันที่ 25 พ.ย. นายวราวุธ​ ศิลปอาชา​ รัฐมนตรีว่าการกระทรวงทรัพยากร​ธรรมชาติ​และสิ่งแวดล้อม เปิดเผยว่า ได้รับรายงานจากเจ้าหน้าที่กรมป่าไม้​ ที่ลงไปรังวัดแนวเขตที่ดินของ น.ส.ปารีณา​ ไกรคุปต์​ ส.ส.ราชบุรี พรรคพลังประชารัฐ ในพื้นที่ ตำบลรางบัว​ อำเภอจอมบึง​ จังหวัดราชบุรี​ จำนวน​ 1,700​ ไร่​ แล้ว พบว่าฟาร์มไก่เขาสน​ รุกล้ำเข้าไปในพื้นที่ป่าจำนวน 46 ไร่ นั้น​ เจ้าหน้าที่กำลังรวบรวมข้อมูลหลักฐาน​ เพื่อแจ้งความกับเจ้าหน้าที่ตำรวจ​ ก่อนวันพุธที่ 27 พ.ย. นี้</p>
      <p>นายว​ราวุธ​ ยืนยันว่า​ ดำเนินการกับกรณีนี้เป็นมาตรฐานเดียวกันกับกรณีอื่นๆ ไม่มีแรงกดดันจากใครและทุกอย่างเป็นไปตามขั้นตอน​ ส่วนจะต้องส่งมอบข้อมูลการบุกรุกพื้นที่ป่า​ ของ​ ส.ส.​ปารี​ณา​ ให้กับคณะกรรมการป้องกันและปราบปรามการทุจริตแห่งชาติ​ หรือป.ป.ชหรือไม่​ อยู่ในขั้นตอนของการตรวจสอบข้อมูลของเจ้าหน้าที่ให้เรียบร้อย</p>
    </article>
  </body>
</html>