<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/guncel/136458/eyupsultanda-iki-katli-ev-alev-alev-yandi"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-25T05:28:00+00:00"/>
    <meta property="og:title" content="Eyüpsultan'da iki katlı ev alev alev yandı"/>
    <meta property="og:description" content=" EYÜPSULTAN'da madde bağımlılarının çıkardığı iddia edilen yangında iki katlı gecekondu alev alev yanarak kullanılmaz hale geldi. "/>
  </head>
  <body>
    <article>
      <h1>Eyüpsultan'da iki katlı ev alev alev yandı</h1>
      <h2> EYÜPSULTAN'da madde bağımlılarının çıkardığı iddia edilen yangında iki katlı gecekondu alev alev yanarak kullanılmaz hale geldi. </h2>
      <address>
        <time datetime="2019-11-25T05:28:00+00:00">25 Nov 2019, 05:28</time>
      </address>
      <p>Yangın, Rami Yeni Mahalle Rüstem Çıkmaz Sokak'ta bulunan iki katlı boş bir gecekonduda iddialara göre madde bağımlıları tarafından saat 01.30'da yangın çıkartıldı.</p>
      <p>Boş gecekondudan alevlerin yükseldiğini gören vatandaşlar durumu itfaiye ve polise bildirdi. Yapılan ihbarla olay yerine Eyüpsultan ve Bayrampaşa'dan itfaiye ekipleri sevk edildi.</p>
      <h3>30 DAKİKADA KONTROL ALTINA ALINDI</h3>
      <p>Olay yerine ulaşan itfaiye ekipleri yangına tazyikli su ve köpük ile müdahale etti. Yaklaşık 30 dakika süren müdahalenin ardından alevler kontrol altına alındı.</p>
      <p>İtfaiye ekipleri uzun süre gecekonduda soğutma çalışması yaptı. Yangın nedeniyle ölen veya yaralanan olmazken gecekondu tamamen kullanılmaz hale geldi. Polis, yangınla ilgili çalışma başlattı. </p>
    </article>
  </body>
</html>