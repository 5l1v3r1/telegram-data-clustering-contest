<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/244275/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-25T05:26:04+00:00"/>
    <meta property="og:title" content="‘กรมทรัพยากรน้ำ’ สร้างอาคารรับน้ำ หนุนโครงการอนุรักษ์พันธุกรรมพืชอันเนื่องมาจากพระราชดำริ"/>
    <meta property="og:description" content="กรมทรัพยากรน้ำได้ดำเนินภารกิจสนับสนุนโครงการอนุรักษ์พันธุกรรมพืชอันเนื่องมาจากพระราชดำริ ซึ่งมีพื้นที่เพาะปลูกจำนวนมาก แต่ในพื้นที่ดังกล่าวไม่มีแหล่งกักเก็บน้ำ จึงประสบปัญหาการขาดแคลนน้ำในช่วงฤดูแล้ง ปริมาณน้ำไม่เพียงพอในอุปโภคบริโภคและการเพาะปลูก ทำให้ผลผลิตเสียหาย และได้ผลผลิตน้อยลง"/>
  </head>
  <body>
    <article>
      <h1>‘กรมทรัพยากรน้ำ’ สร้างอาคารรับน้ำ หนุนโครงการอนุรักษ์พันธุกรรมพืชอันเนื่องมาจากพระราชดำริ</h1>
      <address><time datetime="2019-11-25T05:26:04+00:00">25 Nov 2019, 05:26</time> by <a rel="author" href="https://www.thebangkokinsight.com/author/customernews/" target="_blank">The Bangkok Insight Editorial Team</a></address>
      <p>กรมทรัพยากรน้ำได้ดำเนินภารกิจสนับสนุนโครงการอนุรักษ์พันธุกรรมพืชอันเนื่องมาจากพระราชดำริ ซึ่งมีพื้นที่เพาะปลูกจำนวนมาก แต่ในพื้นที่ดังกล่าวไม่มีแหล่งกักเก็บน้ำ จึงประสบปัญหาการขาดแคลนน้ำในช่วงฤดูแล้ง ปริมาณน้ำไม่เพียงพอในอุปโภคบริโภคและการเพาะปลูก ทำให้ผลผลิตเสียหาย และได้ผลผลิตน้อยลง</p>
      <figure>
        <img src="https://www.thebangkokinsight.com/wp-content/uploads/2019/11/b774d7f9-b293-468a-8155-189543949693-700x467.jpg"/>
      </figure>
      <p>ด้วยสาเหตุนี้ กรมทรัพยากรน้ำ จึงเข้าไปสนับสนุนโครงการอนุรักษ์พันธุกรรมพืชฯ โดยดำเนินโครงการก่อสร้างอาคารรับน้ำ โครงการระบบกระจายน้ำ สำหรับใช้ในพื้นที่โครงการอนุรักษ์พันธุกรรมพืชฯ เพื่อแก้ไขปัญหาการขาดแคลนน้ำในช่วงฤดูแล้ง บรรเทาและแก้ไขปัญหาความเดือดร้อนให้กับโครงการฯ และราษฎรในพื้นที่ใกล้เคียง พร้อมขุดลอกเพื่ออนุรักษ์ฟื้นฟูแหล่งน้ำที่มีสภาพตื้นเขินให้สามารถกักเก็บน้ำได้เต็มประสิทธิภาพสำหรับความต้องการในพื้นที่</p>
      <figure>
        <img src="https://www.thebangkokinsight.com/wp-content/uploads/2019/11/899523c4-4730-433d-994d-ae39d44f3bf4-768x512.jpg"/>
      </figure>
      <p>นอกจากนี้ ยังเข้าร่วมจัดงานการประชุมวิชาการและนิทรรศการ ครั้งที่ 10 ภายใต้โครงการอนุรักษ์พันธุกรรมพืชอันเนื่องมาจากพระราชดำริ สมเด็จพระเทพรัตนราชสุดาฯ สยามบรมราชกุมารี ( อพ.สธ.) ระหว่างวันที่ 29 พฤศจิกายน – วันที่ 5 ธันวาคมนี้ ที่มหาวิทยาลัยเทคโนโลยีราชมงคลอีสาน ศูนย์หนองระเวียง เพื่อเผยแพร่ภารกิจของกรมทรัพยากรน้ำ ที่ได้สนับสนุนโครงการอนุรักษ์พันธุกรรมพืชฯ ประชาชนสามารถนำความรู้ที่ได้รับมาปรับใช้ในการใช้ชีวิตได้อย่างเหมาะสม รวมถึงให้ความรู้กับเยาวชนและประชาชนในด้านการบริหารจัดการทรัพยากรน้ำและภารกิจของกรมทรัพยากรน้ำในด้านต่าง ๆ</p>
      <figure>
        <img src="https://www.thebangkokinsight.com/wp-content/uploads/2019/11/210-700x467.jpg"/>
      </figure>
      <p>ทั้งนี้ กรมทรัพยากรน้ำ มุ่งหวัง ประชาชนเห็นความสำคัญของทรัพยากรน้ำ พร้อมร่วมกันรักษาทรัพยากรน้ำ แหล่งน้ำต่าง ๆ โดยการมีส่วนร่วม เพื่อมีทรัพยากรน้ำใช้อย่างยั่งยืน</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F244275%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/244505/"/>
        <a href="https://www.thebangkokinsight.com/244490/"/>
        <a href="https://www.thebangkokinsight.com/243577/"/>
        <a href="https://www.thebangkokinsight.com/242966/"/>
      </related>
    </article>
  </body>
</html>