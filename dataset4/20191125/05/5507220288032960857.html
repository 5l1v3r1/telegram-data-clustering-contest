<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188845/"/>
    <meta property="og:site_name" content="Janam TV"/>
    <meta property="article:published_time" content="2019-11-25T05:45:11+00:00"/>
    <meta property="og:title" content="വാഹനത്തില്‍ സ്‌ഫോടക വസ്തുക്കള്‍ കടത്താന്‍ ശ്രമം; ആന്ധ്രാപ്രദേശില്‍ മൂന്ന് പേര്‍ അറസ്റ്റില്‍"/>
    <meta property="og:description" content="കൃഷ്ണ: വാഹനത്തില്‍ സ്‌ഫോടക വസ്തുക്കള്‍ കടത്താന്‍ ശ്രമിച്ച മൂന്ന് പേര്‍ പിടിയില്‍. ആന്ധ്രാപ്രദേശിലെ കൃഷ്ണ ജില്ലയില്‍ നിന്നാണ് ഇവര്‍ പോലീസിന്റെ പിടിയിലായത്."/>
  </head>
  <body>
    <article>
      <h1>വാഹനത്തില്‍ സ്‌ഫോടക വസ്തുക്കള്‍ കടത്താന്‍ ശ്രമം; ആന്ധ്രാപ്രദേശില്‍ മൂന്ന് പേര്‍ അറസ്റ്റില്‍</h1>
      <address><time datetime="2019-11-25T05:45:11+00:00">25 Nov 2019, 05:45</time> by <a rel="author">Janam TV Web Desk</a></address>
      <p>കൃഷ്ണ: വാഹനത്തില്‍ സ്‌ഫോടക വസ്തുക്കള്‍ കടത്താന്‍ ശ്രമിച്ച മൂന്ന് പേര്‍ പിടിയില്‍. ആന്ധ്രാപ്രദേശിലെ കൃഷ്ണ ജില്ലയില്‍ നിന്നാണ് ഇവര്‍ പോലീസിന്റെ പിടിയിലായത്. തിരുവുരു ചെക്‌പോസ്റ്റില്‍ നടത്തിയ പരിശോധനയിലാണ് സ്‌ഫോടക വസ്തുക്കള്‍ കണ്ടെത്തിയത്.</p>
      <p>ഓട്ടോ ഡ്രൈവറായ വെങ്കട രമണ, വെങ്കടേശ്വര റാവു, ഭാസ്‌കര്‍ എന്നിവരെയാണ് പോലീസ് അറസ്റ്റ് ചെയ്തത്. തെലങ്കാനയിലെ ഖമ്മനത്തു നിന്നും ആന്ധ്രയിലെ കൃഷ്ണ ജില്ലയിലേക്ക് വരുന്നതിനിടെയാണ് ഇവര്‍ പിടിയിലായതെന്ന് എസ്‌ഐ സുബ്രമണ്യം അറിയിച്ചു.</p>
      <p>ജെലാറ്റിന്‍ ബോക്‌സുകളുടെ മൂന്ന് പെട്ടികളും രണ്ട് പെട്ടി സേഫ്റ്റി ഫ്യൂസുകളും സ്‌ഫോടക വസ്തുക്കളും വാഹനത്തില്‍ നിന്ന് കണ്ടെത്തിയിട്ടുണ്ട്. വലിയ സ്‌ഫോടനം നടത്തുന്നതിനുള്ള വസ്തുക്കളാണ് ഇവരില്‍ നിന്നും കണ്ടെത്തിയിരിക്കുന്നതെന്നും എഫ്‌ഐആര്‍ രജിസ്റ്റര്‍ ചെയ്ത് അന്വേഷണം ആരംഭിച്ചതായും പോലീസ് വ്യക്തമാക്കി.</p>
    </article>
  </body>
</html>