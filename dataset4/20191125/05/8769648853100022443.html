<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/esquerra-republicana-denuncia-retencions-policia-protesta-rei"/>
    <meta property="og:site_name" content="Diari La Veu"/>
    <meta property="article:published_time" content="2019-11-25T05:05:00+00:00"/>
    <meta property="og:title" content="Esquerra Republicana denuncia retencions per part de la policia en una protesta contra el rei a València"/>
    <meta property="og:description" content="Els policies han obrat així al·legant que no tenien cap notificació de la protesta i han arraconat els participants al costat de les parades."/>
  </head>
  <body>
    <article>
      <h1>Esquerra Republicana denuncia retencions per part de la policia en una protesta contra el rei a València</h1>
      <h2>El partit ha convocat una concentració contra la presència del monarca en els Premis Jaume I sota el lema 'Ni Borbons ni hòsties'</h2>
      <address><time datetime="2019-11-25T05:05:00+00:00">25 Nov 2019, 05:05</time> by <a rel="author">DLV</a></address>
      <p>VALÈNCIA. Esquerra Republicana del País Valencià ha denunciat a través de les xarxes socials que la Policia Nacional ha retingut i identificat alguns dels seus dirigents en la manifestació convocada aquest dilluns contra el rei Felip VI. La concentració, sota el lema 'Ni Borbons, ni hòsties', estava convocada amb motiu de la visita del monarca a València en el lliurament dels Premis Jaume I a la Llotja dels Mercaders. En la protesta, en la qual han participat una vintena de persones, s'han entonat lemes com 'Els valencians no tenim rei'. <br/><br/>Segons ha pogut saber aquest diari, quan els manifestants han arribat al lloc de la convocatòria a la plaça del Mercat, els policies els han demanat que es retiraren i els han dispersat fins a les parades exteriors. Els policies han obrat així al·legant que no tenien cap notificació de la protesta i han arraconat els participants al costat de les parades.  </p>
      <figure>
        <iframe data-src="https://twitter.com/Josep_Barbera/status/1198928158340395008?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La policia ha identificat alguns dels manifestants –entre els quals es trobava el president d'ERPV, Josep Barberà– i els ha intervingut les banderes i els cartells de 'Ni Borbons, ni hòsties'. No ha sigut fins que el partit ha confirmat amb la Delegació del Govern Espanyol que, efectivament, sí que tenien els permisos necessaris per a concentrar-se, quan la policia els ha tornat els documents d'identitat i els objectes que portaven.</p>
      <h3>AGERMANA'T</h3>
      <p>
        <b>Necessitem la teua ajuda per a fer econòmicament viable Diari La Veu. Si vols continuar informant-te en valencià, <a href="https://diarilav.eu/agermanat">agermana't ara</a>!</b>
      </p>
      <related>
        <h4>Les més llegides</h4>
        <a href="https://www.diarilaveu.com/matematiques-valencia-i-castella-seran-les-especialitats-amb-mes-places-en-les-oposicions-del-17-de-juny-de-2020"/>
        <a href="https://www.diarilaveu.com/esquerra-republicana-denuncia-retencions-policia-protesta-rei"/>
        <a href="https://www.diarilaveu.com/puig-defensa-visio-federal-psoe-federar-unir-diversitat-aixo-espanya"/>
        <a href="https://www.diarilaveu.com/pp-duia-prorrogant-jubilacions-irregulars-treballadors-emt"/>
        <a href="https://www.diarilaveu.com/nova-marea-violeta-valencia-25n-2019"/>
      </related>
    </article>
  </body>
</html>