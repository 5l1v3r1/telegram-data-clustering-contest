<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/NF/id/2111509"/>
    <meta property="og:site_name" content="www.bta.bg"/>
    <meta property="article:published_time" content="2019-11-25T05:21:00+00:00"/>
    <meta property="og:title" content="Папа Франциск се обяви срещу ядрената енергетика"/>
    <meta property="og:description" content="NF 05:23:01 25-11-2019 LM0521NF.008 Япония - папа Франциск - ядрена енергия - Папа Франциск се обяви срещу ядрената енергетика Токио, 25 ноември /БТА/ Папа Франциск изрази днес безпокойство от използването на атомна енергия и призова да се помогне на жертвите на земетресението, цунамито и ядрената авария от 2011 г. в Япония, съобщи Франс прес. На третия ден от посещението си в Япония Франциск слуша разказите на оцелели при земетресението с магнитуд 9 и последвалото цунами, които поразиха страната на 11 март 2011 г. и отнеха живота на 18 500 души. Вълната достигна атомната електроцентрала във Фукушима и предизвика най-голямата ядрена катастрофа от тази в Чернобил в Съветския съюз през 1986 г. Папата благодари на всички, &quot;мобилизирали се веднага&quot; след катастрофата и припомни, че &quot;50 000 евакуирани хора още живеят във временни жилища, без да могат да се върнат у дома си&quot;. Франциск заяви, че здравните и социални последици от ядрената катастрофа пораждат &quot;безпокойство, защото продължава да се използва атомна енергия&quot;.…"/>
  </head>
  <body>
    <article>
      <h1>Папа Франциск се обяви срещу ядрената енергетика</h1>
      <address>
        <time datetime="2019-11-25T05:21:00+00:00">25 Nov 2019, 05:21</time>
      </address>
      <p>NF 05:23:01 25-11-2019 <br/>LM0521NF.008<br/>Япония - папа Франциск - ядрена енергия - <br/><br/>Папа Франциск се обяви <br/>срещу <br/>ядрената енергетика <br/><br/><br/>Токио, 25 ноември /БТА/<br/>Папа Франциск изрази днес безпокойство от използването на атомна енергия и призова да се помогне на жертвите на земетресението, цунамито и ядрената авария от 2011 г. в Япония, съобщи Франс прес.<br/>На третия ден от посещението си в Япония Франциск слуша разказите на оцелели при земетресението с магнитуд 9 и последвалото цунами, които поразиха страната на 11 март 2011 г. и отнеха живота на 18 500 души. Вълната достигна атомната електроцентрала във Фукушима и предизвика най-голямата ядрена катастрофа от тази в Чернобил в Съветския съюз през 1986 г. <br/>Папата благодари на всички, "мобилизирали се веднага" след катастрофата и припомни, че "50 000 евакуирани хора още живеят във временни жилища, без да могат да се върнат у дома си".<br/>Франциск заяви, че здравните и социални последици от ядрената катастрофа пораждат "безпокойство, защото продължава да се използва атомна енергия". Той добави, че японските епископи са отправили призив за затваряне на атомните електроцентрали. <br/>/ЛМ/</p>
    </article>
  </body>
</html>