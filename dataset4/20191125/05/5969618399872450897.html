<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Basket/USA/NBA/goyizarnts-kingks-106-113-katharise-pali-o-mpogkntanovits.5645712.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T05:38:00+00:00"/>
    <meta property="og:title" content="Γουίζαρντς - Κινγκς 106-113: Καθάρισε, πάλι, ο Μπογκντάνοβιτς"/>
    <meta property="og:description" content="Ο Μπόγκνταν Μπογκντάνοβιτς έδωσε συνέχεια στις εξαιρετικές εμφανίσεις του, οδηγώντας τους Κινγκς στη νίκη με 113-106 στην Γουάσινγκτον. Δύσκολη νίκη για τους Νάγκετς επί των Σανς."/>
  </head>
  <body>
    <article>
      <h1>Γουίζαρντς - Κινγκς 106-113: Καθάρισε, πάλι, ο Μπογκντάνοβιτς</h1>
      <h2>Ο Μπόγκνταν Μπογκντάνοβιτς έδωσε συνέχεια στις εξαιρετικές εμφανίσεις του, οδηγώντας τους Κινγκς στη νίκη με 113-106 στην Γουάσινγκτον. Δύσκολη νίκη για τους Νάγκετς επί των Σανς.</h2>
      <address><time datetime="2019-11-25T05:38:00+00:00">25 Nov 2019, 05:38</time> by <a rel="author">Στέφανος Μακρής</a></address>
      <p>Ο Μπόγκνταν Μπογκντάνοβιτς είναι άλλος άνθρωπος τις τελευταίες 20 μέρες και το επιβεβαίωσε σε ακόμα ένα παιχνίδι, οδηγώντας τους Κινγκς στη νίκη με 113-106 επί των Γουίζαρντς στην Γουάσινγκτον.</p>
      <p>Ο Σέρβος γκαρντ ήταν αυτός που μαζί με τον Χάρισον Μπαρνς φρόντισαν ώστε οι Κινγκς να σημειώσουν την 7η νίκη τους στα τελευταία 10 παιχνίδια τους. Κάτι που οφείλουν εν πολλοίς στο δυναμικό ξεκίνημά τους στο δεύτερο ημίχρονο, όταν και ξέφυγαν με 74-65 χάρη σε ένα επιμέρους σκορ 17-8. Έκτοτε οι Κινγκς είχαν τον έλεγχο και παρά τις προσπάθειες των Γουίζαρντς έφτασαν στη νίκη.</p>
      <p>Ο Μπαρνς με 26 πόντους ήταν ο πρώτος σκόρερ των νικητών, με τον Μπογκντάνοβιτς να προσθέτει 21 πόντους και τον Μπάντι Χιλντ 18 πόντους.</p>
      <p>Για τους Γουίζαρντς, ο Μπράντλεϊ Μπιλ είχε 20 πόντους, ο Αϊζάια Τόμας 17 πόντους και ο Τόμας Μπράιαντ 14 πόντους.</p>
      <figure>
        <iframe src="https://www.youtube.com/embed/bJjiSV3TPgQ" width="620" height="350" data-service="Youtube" scrolling="no"/>
      </figure>
      <p> </p>
      <p><b>Τα δωδεκάλεπτα</b>: 27-24, 57-57, 85-90, 106-113</p>
      <p><b>ΓΟΥΙΖΑΡΝΤΣ</b>: Χατσιμούρα 7 (1), Μπράιαντ 14 (8 ριμπάουντ), Τόμας 17 (4), Μπιλ 20 (2 τρίποντα, 8 ασίστ), Μπράουν (0/6 σουτ), Μπέρτανς 12 (4 τρίποντα, 6 ριμπάουντ), Βάγκνερ 12 (11 ριμπάουντ), Ρόμπινσον, Σμιθ 7 (5 ριμπάουντ), Μόνγκα 2, Μάιλς 3, ΜακΡέι 12 (1), Σκόφιλντ</p>
      <p><b>ΚΙΝΓΚΣ</b>: Μπιέλιτσα 6 (3/11 σουτ, 12 ριμπάουντ, 5 λάθη), Χολμς 16 (10 ριμπάουντ), Μπαρνς 26 (3), Χιλντ 18 (3 τρίποντα, 5 ασίστ), Ντέντμπν 7 (1), Φέρελ 4, Μπογκντάνοβιτς 21 (3), Τζέιμς 5 (1)</p>
      <h3>ΝΑΓΚΕΤΣ - ΣΑΝΣ 116-104: ΞΕΣΠΑΣΕ ΣΤΟ ΤΕΛΟΣ ΤΟ ΝΤΕΝΒΕΡ</h3>
      <p>Οι Νάγκετς πήγαν να πάθουν ζημιά κόντρα στους... μισούς Σανς. Στο δεύτερο ημίχρονο όμως ξύπνησαν και με τον Γουίλ Μπάρτον να τους ξεκολλάει στο σκοράρισμα όποτε χρειάστηκε πήραν μία δύσκολη νίκη με 116-104, με το επιμέρους σκορ του δεύτερου μισού του αγώνα να είναι 64-47 υπέρ τους!</p>
      <p>Ο Πολ Μίλσαπ με 23 πόντους ήταν ο πρώτος σκόρερ των Νάγκετς, με τους Μπάρτον και Τζαμάλ Μάρεϊ να προσθέτουν από 22 πόντους και τον Νίκολα Γιόκιτς να μένει στους 8 πόντους και τα 13 ριμπάουντ.</p>
      <p>Για τους Σανς, ο Τσεκ Ντιαλό είχε 22 πόντους, ο Ντάριο Σάριτς 18 πόντους και 17 ριμπάουντ και ο Έλι Οκόμπο 16 πόντους, ενώ ο Ντέβιν Μπούκερ έμεινε στους 12 πόντους με 5/13 σουτ.</p>
      <p><b>Τα δωδεκάλεπτα</b>: 28-28, 52-57, 79-77, 116-104</p>
      <figure>
        <iframe src="https://www.youtube.com/embed/xBPuBp3llb4" width="620" height="350" data-service="Youtube" scrolling="no"/>
      </figure>
      <p> </p>
      <p><b>ΝΑΓΚΕΤΣ</b>: Μίλσαπ 23 (2 τρίποντα, 5 ριμπάουντ), Γιόκιτς 8 (13 ριμπάουντ, 5 ασίστ), Μάρεϊ 22 (4 τρίποντα, 7 ριμπάουντ), Μπάρτον 22 (4 τρίποντα, 8 ριμπάουντ), Χάρις 6 (1), Ερνανγκόμεθ, Πόρτερ 2, Πλάμλι 14 (7 ριμπάουντ), Γκραντ 3, Κρεγκ, Μόρις 10 (1), Μπίσλεϊ 6 (2)</p>
      <p><b>ΣΑΝΣ</b>: Καμίνσκι 7, Σάριτς 18 (4 τρίποντα, 17 ριμπάουντ), Ούμπρε 10 (4/12 σουτ), Τ. Τζόνσον 7 (2), Μπούκερ 12 (1/7 τρίποντα, 5 ασίστ, 5 λάθη), Ντιαλό 22 (6 ριμπάουντ), Κ. Τζόνσον 6 (2), Μπρίτζες 4, Οκόμπο 16 (3), Κάρτερ 2</p>
      <p>
        <i>
          <b>AP Photo/Nick Wass</b>
        </i>
      </p>
    </article>
  </body>
</html>