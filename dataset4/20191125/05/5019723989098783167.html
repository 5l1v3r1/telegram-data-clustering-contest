<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/india/2019/11/25/500-houses-flooded-after-hulimavu-lake-breaches.html"/>
    <meta property="og:site_name" content="Manoramanews"/>
    <meta property="article:published_time" content="2019-11-25T05:25:11+00:00"/>
    <meta property="og:title" content="ബംഗളുരുവിൽ തടാകം പൊട്ടിയൊഴുകി; ഇരച്ചു കയറി വെള്ളം; 500 വീടുകൾ മുങ്ങി"/>
    <meta property="og:description" content="ശുചീകരണ പ്രവർത്തനങ്ങൾക്കിടെ ബംഗളുരുവിലെ ഹൂളിമാവ് തടാകം പൊട്ടിയൊഴുകി 500 വീടുകൾ വെള്ളത്തിൽ മുങ്ങി. ഞായറാഴ്ച ഉച്ചയോടെയാണ് സംഭവം. അപ്രതീക്ഷിതമായി വെള്ളം ഇരച്ചെത്തിയതോടെ ആശുപത്രിവരെ വെള്ളത്തിലായി. വലിയ നാശനഷ്ടമുണ്ടായതായാണ് പ്രാഥമിക റിപ്പോർട്ടുകൾ. 500 ലോഡ് മണ്ണെത്തിച്ച് ബണ്ട് പുനഃസ്ഥാപിച്ചതോടെയാണ്. Bengaluru. Hulimavu Lake. Flooded. Manorama News."/>
  </head>
  <body>
    <article>
      <h1>ബംഗളുരുവിൽ തടാകം പൊട്ടിയൊഴുകി; ഇരച്ചു കയറി വെള്ളം; 500 വീടുകൾ മുങ്ങി</h1>
      <address><time datetime="2019-11-25T05:25:11+00:00">25 Nov 2019, 05:25</time> by <a rel="author">സ്വന്തം ലേഖകൻ</a></address>
      <p>ശുചീകരണ പ്രവർത്തനങ്ങൾക്കിടെ ബംഗളുരുവിലെ ഹൂളിമാവ് തടാകം പൊട്ടിയൊഴുകി 500 വീടുകൾ വെള്ളത്തിൽ മുങ്ങി. ഞായറാഴ്ച ഉച്ചയോടെയാണ് സംഭവം. അപ്രതീക്ഷിതമായി വെള്ളം ഇരച്ചെത്തിയതോടെ ആശുപത്രിവരെ വെള്ളത്തിലായി. വലിയ നാശനഷ്ടമുണ്ടായതായാണ് പ്രാഥമിക റിപ്പോർട്ടുകൾ. 500 ലോഡ് മണ്ണെത്തിച്ച് ബണ്ട് പുനഃസ്ഥാപിച്ചതോടെയാണ് വെള്ളത്തിന്റെ ഒഴുക്ക് സാധാരണനില കൈവരിച്ചത്.</p>
      <p>തടാകതീരത്ത് താമസിച്ചവരെ ഹുളിമാവ് ഹയർ പ്രൈമറി സ്കൂൾ, ഇൻഡോർ ബാഡ്മിന്റൻ കോർട്ട് എന്നിവിടങ്ങളിലേക്കു മാറ്റി. സംഭവത്തിൽ ബംഗളുരു വികസന അതോറിറ്റിക്കെതിരെ പ്രതിഷേധം വ്യാപകമായിട്ടുണ്ട്. രണ്ട് മാസത്തിനിടെ ഇത് മൂന്നാം തവണയാണ് തടാകങ്ങൾ പൊട്ടിയൊഴുകി ജനം വെള്ളത്തിലാകുന്നത്.</p>
    </article>
  </body>
</html>