<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807155/%D9%86%D8%A7%D9%85-%D8%AF%D8%A7%D9%86%D8%B4%DA%AF%D8%A7%D9%87-%D8%B3%D9%85%D9%86%D8%A7%D9%86-%D8%AF%D8%B1-%D8%AC%D9%85%D8%B9-%D8%AF%D8%A7%D9%86%D8%B4%DA%AF%D8%A7%D9%87%E2%80%8C%D9%87%D8%A7%DB%8C-%D8%A8%D8%B1%D8%AA%D8%B1-%D8%AF%D9%86%DB%8C%D8%A7-%D8%AF%D8%B1-%D8%AD%D9%88%D8%B2%D9%87-%D8%B9%D9%84%D9%88%D9%85-%D9%81%DB%8C%D8%B2%DB%8C%DA%A9%DB%8C-%D9%82%D8%B1%D8%A7%D8%B1-%DA%AF%D8%B1%D9%81%D8%AA"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-25T05:07:00+00:00"/>
    <meta property="og:title" content="سعدالدین در گفتگو با دانشجو: نام دانشگاه سمنان در جمع دانشگاه‌های برتر دنیا در حوزه علوم فیزیکی قرار گرفت"/>
    <meta property="og:description" content="معاون پژوهش و فناوری دانشگاه سمنان گفت: بر اساس این رتبه بندی دانشگاه سمنان با کسب رتبه جهانی ۶۰۱-۸۰۰ در حوزه علوم فیزیکی در جمع برترین‌های این رشته در دنیا قرار گرفت."/>
  </head>
  <body>
    <article>
      <h1>سعدالدین در گفتگو با دانشجو: نام دانشگاه سمنان در جمع دانشگاه‌های برتر دنیا در حوزه علوم فیزیکی قرار گرفت</h1>
      <h2>معاون پژوهش و فناوری دانشگاه سمنان گفت: بر اساس این رتبه بندی دانشگاه سمنان با کسب رتبه جهانی ۶۰۱-۸۰۰ در حوزه علوم فیزیکی در جمع برترین‌های این رشته در دنیا قرار گرفت.</h2>
      <address>
        <time datetime="2019-11-25T05:07:00+00:00">25 Nov 2019, 05:07</time>
      </address>
      <p>سعدالدین، معاون پژوهش و فناوری دانشگاه سمنان در گفتگو با خبرنگار دانشگاه خبرگزاری دانشجو، در خصوص رتبه بندی ۲۰۲۰ اخیر بین المللی تایمز گفت: تازه‌ترین نظام رتبه بندی بین المللی تایمز نشان می‌دهد ۳۱ دانشگاه ایرانی در چهار شاخه علمی علوم زیستی، علوم فیزیکی، روانشناسی و علوم بالینی و سلامت در جمع برترین‌های جهان قرار دارند.<br/><br/>سیف الله سعدالدین افزود: بر اساس این رتبه بندی دانشگاه سمنان با کسب رتبه جهانی ۶۰۱-۸۰۰ در حوزه علوم فیزیکی در جمع برترین‌های این رشته در دنیا قرار گرفت.<br/><br/>سعدالدین با بیان اینکه، بر اساس این رتبه بندی دانشگاه سمنان در این رشته در بین ۳۱ دانشگاه ایرانی رتبه دوازدهم را کسب کرد و توانسته حتی بالاتر از دانشگاه‌های شهید بهشتی، صنعتی شریف و تهران قرار گیرد افزود: در حوزه علوم فیزیکی ۱۳ شاخص عملکردی از جمله شیمی، فیزیک و نجوم، علوم زمین و دریا، ریاضیات و آمار، زمین شناسی و نجوم مورد ارزیابی قرار گرفته است.<br/><br/>سعدالدین خاطر نشان کرد: دانشگاه پرینستون از آمریکا، موسسه فناوری کالیفرنیا از آمریکا، دانشگاه کمبریج از انگلستان، دانشگاه استانفورد از آمریکا، دانشگاه هاروارد از آمریکا، موسسه فناوری ماساچوست MIT از آمریکا، دانشگاه آکسفورد از انگلستان، موسسه فناوری زوریخ سوئیس، دانشگاه کالیفرنیا برکلی از آمریکا، دانشگاه شیکاگو از آمریکا جزء، ۱۰ دانشگاه برتر دنیا در رده بندی تایمز ۲۰۲۰ حوزه علوم فیزیکی قرار گرفته اند.</p>
    </article>
  </body>
</html>