<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/zhytelya-hersona-zvynuvachuyut-u-rozpovsyudzhenni-dytyachogo-porno.html"/>
    <meta property="og:site_name" content="1NEWS"/>
    <meta property="article:published_time" content="2019-11-25T05:40:37+00:00"/>
    <meta property="og:title" content="Жителя Херсона звинувачують у розповсюдженні дитячого порно"/>
    <meta property="og:description" content="Жителя Херсона звинувачують у розповсюдженні дитячого порно"/>
  </head>
  <body>
    <article>
      <h1>Жителя Херсона звинувачують у розповсюдженні дитячого порно</h1>
      <h2>34-річний херсонець завантажував відеофайли з ознаками дитячої порнографії в мережу Інтернет та розміщував на спеціалізованих закритих файлообмінниках</h2>
      <address>
        <time datetime="2019-11-25T05:40:37+00:00">25 Nov 2019, 05:40</time>
      </address>
      <figure>
        <img src="https://1news.com.ua/wp-content/uploads/2019/11/3-15.jpg"/>
      </figure>
      <p>У Херсоні викрили жителя обласного центру, який займався розповсюдженням дитячої порнографії через мережу Інтернет.</p>
      <p>Про це повідомляє 1NEWS.</p>
      <p>Як розповів начальник кіберполіції Херсонщини Богдан Палісіка, поліцейські з’ясували, що 34-річний херсонець завантажував відеофайли з ознаками дитячої порнографії в мережу Інтернет та розміщував на спеціалізованих закритих файлообмінниках.</p>
      <p>“Поліцейські отримали в суді санкцію та провели обшуки за місцем проживання підозрюваного. У квартирі херсонця вилучили комп’ютерну техніку та електронні носії інформації, безпосередньо з яких здійснювалося поширення протиправного контенту”, — йдеться у повідомленні.</p>
      <p>За даним фактом відкрите кримінальне провадження за ч. 4 ст. 301 Кримінального кодексу України “Ввезення, виготовлення, збут і розповсюдження порнографічних предметів”. Підозрюваному може загрожувати покарання у вигляді позбавлення волі на строк від 5 до 10 років. Наразі тривають подальші слідчі дії.</p>
      <p>Джерело: <a href="https://www.unn.com.ua/">УНН</a></p>
    </article>
  </body>
</html>