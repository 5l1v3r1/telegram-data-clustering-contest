<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/zahranicne/1983125_zenu-brutalne-zmasakroval-pes-nekonecnych-45-minut-sa-rachel-obavala-ze-zomrie"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-25T05:56:00+00:00"/>
    <meta property="og:title" content="Ženu brutálne zmasakroval pes. Nekonečných 45 minút sa Rachel obávala, že zomrie"/>
    <meta property="og:description" content="Hrozila jej amputácia ruky."/>
  </head>
  <body>
    <article>
      <h1>Ženu brutálne zmasakroval pes. Nekonečných 45 minút sa Rachel obávala, že zomrie</h1>
      <h2>Hrozila jej amputácia ruky.</h2>
      <address><time datetime="2019-11-25T05:56:00+00:00">25 Nov 2019, 05:56</time> by <a rel="author">SKEGNESS/tvnoviny.sk</a></address>
      <p>Britka Rachel Anderson (39) zo Skegnessu zažila hrozivý útok psa. Agresívne zviera nakoniec polícia zastrelila. Žena podstúpila 12 operácií, lekári sa obávali najhoršieho. Hrozilo, že jej budú musieť amputovať ruku. Nakoniec sa im ju podarilo zachrániť.</p>
      <figure>
        <img src="https://static.markiza.sk/media/a501/image/file/2/1738/EMPS.utok_jpg.jpg"/>
        <figcaption>Žena takmer prišla o ruku. Foto: Profimedia.sk  </figcaption>
      </figure>
      <p>Rachel sa obávala, že zomrie, keď ju jej priateľský sibírsky husky brutálne napadol. Masívne zviera ju pohrýzlo na tvár, stiahlo na podlahu a odtiahlo ju do kuchyne. Jej ruku pes masakroval neuveriteľných 45 minút, zatiaľ čo Rachel kričala v agónii od bolesti a obávala sa, že to neprežije. Zachránilo ju jedno z jej detí. Totálne vyčerpaná žena zavolala políciu, tá psa zastrelila.</p>
      <p>Bývalá kaderníčka potrebovala takmer 12 operácií na nápravu zranených rán. Chirurgovia sa obávali, že jej budú musieť amputovať ruku. Končatinu nakoniec našťastie zachránili, novú kožu získali z jej žalúdka. Rachel však stále nemôže pracovať a lieči si svoje zranenia, pretože stále nedokáže správne používať svoju pravú ruku.</p>
      <p>
        <b>Upozorňujeme, že niektoré fotografie v galérii nie sú vhodné pre deti a slabšie povahy.</b>
      </p>
    </article>
  </body>
</html>