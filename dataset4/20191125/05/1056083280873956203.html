<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090401981/%D8%A7%D8%A8%D8%AF%D8%A7%D8%B9-%D9%88%D8%B3%DB%8C%D9%84%D9%87-%D8%A7%DB%8C-%D8%A8%D8%B1%D8%A7%DB%8C-%D8%AA%D8%A8%D8%AF%DB%8C%D9%84-%DA%AF%D9%88%D8%B4%DB%8C-%D9%87%D9%88%D8%B4%D9%85%D9%86%D8%AF-%D8%A8%D9%87-%D9%85%DB%8C%DA%A9%D8%B1%D9%88%D8%B3%DA%A9%D9%88%D9%BE"/>
    <meta property="og:site_name" content="ایسنا"/>
    <meta property="article:published_time" content="2019-11-25T05:33:43+00:00"/>
    <meta property="og:title" content="ابداع وسیله‌ای برای تبدیل گوشی هوشمند به میکروسکوپ"/>
    <meta property="og:description" content="ابزاری به نام &quot;دیپل&quot;(Diple) قادر است هر گوشی هوشمندی را به راحتی به یک میکروسکوپ تبدیل کند."/>
  </head>
  <body>
    <article>
      <h1>ابداع وسیله‌ای برای تبدیل گوشی هوشمند به میکروسکوپ</h1>
      <address><time datetime="2019-11-25T05:33:43+00:00">25 Nov 2019, 05:33</time> by <a rel="author">مسعود جعفرشعار</a></address>
      <p>ابزاری به نام "دیپل"(Diple) قادر است هر گوشی هوشمندی را به راحتی به یک میکروسکوپ تبدیل کند.</p>
      <p><b>به گزارش ایسنا و به نقل از تک اکسپلور، </b>امروزه از گوشی‌های هوشمند به عنوان دوربین، ردیاب تناسب اندام، ردیاب موقعیت مکانی و خیلی چیزهای دیگر استفاده می‌شود و حالا ابزاری به نام "دیپل" ساخته شده است که گوشی را به میکروسکوپ تبدیل می‌کند.</p>
      <p>دیپل یک کیت قابل حمل است که هر تلفن هوشمندی را به میکروسکوپ تبدیل می‌کند. با این ابزار می‌توان تصاویر با کیفیتی از دنیای میکروسکوپی گرفت. به عنوان مثال می‌توان سلول‌های خونی را دید.</p>
      <p>دیپل یک جعبه جمع و جور و قابل حمل است و شامل یک صفحه فلزی و یک منبع نور برای گرفتن تصاویر با کیفیت از نمونه‌های میکروسکوپی است. کل دستگاه شبیه جعبه‌های مستطیلی برای تلفن‌های هوشمند جدید است.</p>
      <p>سازندگان، نسخه‌های مختلفی را برای هر بودجه ارائه می‌دهند. آنها می‌گویند که می‌توانند کسانی را که می‌خواهند ریزگردها و سلول‌ها را ببینند و نیز افرادی که به کانی شناسی و علوم مواد علاقه دارند راضی کنند.</p>
      <p>تصاویر حاصل را می‌توان مستقیما در تلفن ذخیره کرد. دیپل سه سطح بزرگنمایی ۳۵ برابر، ۷۵ برابر و ۱۵۰ برابر دارد که با استفاده از بزرگنمایی گوشی می‌توان آن را افزایش نیز داد.</p>
      <p>سازندگان دیپل می‌گویند کاربران قادر خواهند بود میزان بزرگنمایی را تا ۱۰۰۰ برابر نیز برسانند، البته این امر تا حدودی به ظرفیت تلفن‌های هوشمند افراد بستگی دارد.</p>
      <p>"دیپل" را شرکت "SmartMicroOptics" ساخته است که در سال ۲۰۱۶ تأسیس شده است و توسط یک موسسه فناوری ایتالیایی ساخته شده است.</p>
      <figure>
        <img src="https://cdn.isna.ir/d/2019/11/24/3/61493438.jpg"/>
      </figure>
      <p>نسخه "Diple Red" وضوح حدود ۳ میکرون دارد که می‌توان سلول‌ها یا میکروارگانیسم‌های نامرئی را با آن مشاهده کرد.</p>
      <p>نسخه "Diple Grey" وضوح حدود ۱ میکرون دارد که توانایی نمایش سلول‌ها و باکتری‌ها را دارد.</p>
      <p>نسخه "Diple Black" نیز دارای قدرتمندترین لنز با وضوح زیر ۱ میکرون است.</p>
      <p>کاربر فقط باید لنزهای هدف دستگاه را با لنزهای میکروسکوپ دیپل تراز کند تا جزئیات را به دقت ببیند.</p>
      <p>این ابزار نسبت به میکروسکوپ‌های گران قیمت بسیار مقرون به صرفه است، در حالی که سازندگان آن می‌گویند "دیپل" کیفیت تصویر بی‌سابقه‌ای را با چنین بودجه‌ای فراهم می‌کند.</p>
      <p>تاریخ عرضه این ابزار ماه مه و ژوئن سال ۲۰۲۰ تخمین زده می‌شود.</p>
      <p>انتهای پیام</p>
    </article>
  </body>
</html>