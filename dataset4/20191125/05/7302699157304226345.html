<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000112901"/>
    <meta property="og:site_name" content="MGR Online"/>
    <meta property="article:published_time" content="2019-11-25T05:49:00+00:00"/>
    <meta property="og:title" content="ปัญหาเยอะ! &quot;ชบาแก้ว&quot; เช่ารถตู้รับส่งนักกีฬาซีเกมส์"/>
    <meta property="og:description" content="“ทัพชบาแก้ว” ชุดลุยซีเกมส์#8203; ครั้งที่#8203; 30#8203; ที่ประเทศฟิลิปปินส์#8203; เจอปัญหาหลายด้าน ล่าสุดเจอปัญหาเรื่องรถรับ-ส่งนักกีฬาและเจ้าหน้าที่ทีมไม่เพียงพอ เพราะทางเจ้าภาพได้จัดรถตู้แบบหมุนเวียนกันใช้ร่วมกับทีมชาติอื่น"/>
  </head>
  <body>
    <article>
      <h1>ปัญหาเยอะ! "ชบาแก้ว" เช่ารถตู้รับส่งนักกีฬาซีเกมส์</h1>
      <address><time datetime="2019-11-25T05:49:00+00:00">25 Nov 2019, 05:49</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011679901.JPEG"/>
      </figure>
      <p>“ทัพชบาแก้ว” ชุดลุยซีเกมส์​ ครั้งที่​ 30​ ที่ประเทศฟิลิปปินส์​ เจอปัญหาหลายด้าน ล่าสุดเจอปัญหาเรื่องรถรับ-ส่งนักกีฬาและเจ้าหน้าที่ทีมไม่เพียงพอ เพราะทางเจ้าภาพได้จัดรถตู้แบบหมุนเวียนกันใช้ร่วมกับทีมชาติอื่นและจำกัดเวลาใช้ได้ถึง 2 ทุ่มเท่านั้น<br/><br/>ในเรื่องดังกล่าวทางทีมงานได้หารือกันถึงความไม่สะดวกในการเดินทาง​ และได้รายงานข้อขัดข้องให้​ พล.ต.อ.ดร.สมยศ​ พุ่มพันธุ์ม่วง​ นายกสมาคมฯ​ ได้รับทราบ​​ จึงให้สั่งเจ้าหน้าที่สมาคมฯ​ ประสานกับสมาคมฟุตบอลฟิลิปปินส์ เพื่อเช่ารถตู้ประจำทีมให้กับทัพชบาแก้ว ได้ในเรทราคา 7,000 เปโซ หรือ 4,200 บาท ต่อวัน (10 ชั่วโมง) รวม 16 วัน เป็นเงิน 112,000 เปโซหรือ 67,200 บาท<br/><br/>ซึ่งราคานี้ไม่รวมค่าทางด่วนและค่าที่จอดรถ และหากใช้เกินจำนวนชั่วโมง จะมีค่าใช้จ่าย 300 เปโซ/ชั่วโมงและจะต้องจ่ายมัดจำ 50% เป็นเงินสด และชำระที่เหลือตอนเสร็จสิ้นการใช้งาน<br/><br/>สำหรับโปรแกรมการแข่งขันของ ชบาแก้ว มีดังนี้<br/><br/>วันที่ 26 พฤศจิกายน 2562 เวลา 15.00 น. (ตามเวลาประเทศไทย) ณ สนามบีนาน เมือง บีนาน<br/>ทีมชาติเวียดนาม พบ ทีมชาติไทย<br/><br/>วันที่ 2 ธันวาคม 2562 เวลา 15.00 น. (ตามเวลาประเทศไทย) ณ สนามริซัล เมมโมเรียล<br/>ทีมชาติอินโดนีเซีย พบ ทีมชาติไทย<br/><br/>สำหรับรอบรองชนะเลิศ จะแข่งขันกันในวันที่ 5 ธันวาคม 2562 ณ สนามฟุตบอลบีนาน เมืองบีนาน ประเทศฟิลิปปินส์<br/><br/>และ รอบชิงชนะเลิศ วันที่ 8 ธันวาคม 2562 ณ สนามริซัล เมมโมเรียล<br/><br/>สำหรับฟุตบอลหญิงทีมชาติไทย เคยคว้าเหรียญทองมาครองได้ทั้งหมด 5 สมัย มากที่สุดเทียบเท่ากับเวียดนาม</p>
    </article>
  </body>
</html>