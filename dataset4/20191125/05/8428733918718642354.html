<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://limanowa.in/aktualnosci/zaprezentowali-nowy-instrument-dla-strazackiej-orkiestry-i-zorganizowali-otwarte-warsztaty/46965"/>
    <meta property="og:site_name" content="Limanowa.in"/>
    <meta property="article:published_time" content="2019-11-25T05:05:00+00:00"/>
    <meta property="og:title" content="Zaprezentowali nowy instrument dla strażackiej orkiestry i zorganizowali otwarte warsztaty"/>
    <meta property="og:description" content="Dobra. W minioną środę w auli Szkoły Muzycznej I st. w Dobrej, odbyła się lekcja otwarta w trakcie której zaprezentowany został nowy instrument - klarnet basowy, zakupiony dla orkiestry działającej przy OSP Dobra."/>
  </head>
  <body>
    <article>
      <h1>Zaprezentowali nowy instrument dla strażackiej orkiestry i zorganizowali otwarte warsztaty</h1>
      <address>
        <time datetime="2019-11-25T05:05:00+00:00">25 Nov 2019, 05:05</time>
      </address>
      <slideshow>
        <figure>
          <img src="https://limanowa.in/app/default/assets/news/f2850f090935862de23626e74ccbd7a1.jpg?v=1574654896"/>
        </figure>
        <figure>
          <img src="https://limanowa.in/app/default/assets/news/13339a061e56d81bac5c00f6eb4a057d.jpg?v=1574654896"/>
        </figure>
        <figure>
          <img src="https://limanowa.in/app/default/assets/news/cb871a3382ba79f54b5a257f8bbf9c8c.jpg?v=1574654896"/>
        </figure>
        <figure>
          <img src="https://limanowa.in/app/default/assets/news/70404bf6e4a4521aaa2843adcd5fc743.jpg?v=1574654896"/>
        </figure>
      </slideshow>
      <p>Dobra. W minioną środę w auli Szkoły Muzycznej I st. w Dobrej, odbyła się lekcja otwarta w trakcie której zaprezentowany został nowy instrument - klarnet basowy, zakupiony dla orkiestry działającej przy OSP Dobra.</p>
      <p>Problemem społeczności, jaką tworzy orkiestra, jest niedostateczne wyposażenie w instrumenty, które wzbogacają jej brzmienie. Orkiestra OSP Dobra cały czas dąży do podniesienia poziomu i od kilku lat zajmuje czołowe miejsca na Powiatowym Konkursie Przeglądzie Orkiestr Dętych oraz kwalifikuje się do Małopolskiego Festiwalu Orkiestr Dętych „Echo Trombity” w Nowym Sączu.</p>
      <p>Dlatego Ochotnicza Straż Pożarna w Dobrej w ramach której działa orkiestra, przystąpiła do konkursu "Małopolskie Orkiestry Dęte" organizowanego przez Województwo Małopolskie. Projekt pn. "Nowe barwy muzyczne orkiestry OSP Dobra" otrzymał dofinansowanie, dzięki czemu możliwy był zakup nowego instrumentu – klarnetu basowego.</p>
      <p>Poprzez realizowane zadanie, znaczące wzmocnienie uzyska sekcja dęta orkiestry OSP Dobra, której nowe brzmienie ubogaci i dopełni odbiór utworów. Pokazową lekcję połączoną z warsztatami zorganizował i poprowadził Paweł Miśkowicz, dyrektor Szkoły Muzycznej I st. w Dobrej, który od początku wspiera i aktywnie uczestniczy w projekcie realizowanym przez OSP Dobra. Dyrektor przedstawił historię instrumentu, a takze wprowadził uczestników spotkania w świat muzyki.</p>
      <p>W spotkaniu udział wzięli także prezes OSP Dobra Stanisław Olesiak, kapelmistrz orkiestry działającej przy OSP Dobra Anna Krywobodorenko, nauczyciele szkoły muzycznej I st.w Dobrej Martyna Chmiel i Mateusz Chmiel, oraz realizatorzy projektu OSP Dobra "Nowe barwy muzyczne orkiestry OSP Dobra" - Magdalena Rapacz i Justyna Tokarczyk.</p>
      <p>Projekt pod nazwą "Nowe barwy muzyczne Orkiestry OSP Dobra" realizowany jest przy wsparciu finansowym Województwa Małopolskiego i Gminy Dobra.</p>
      <footer>(Źródło/fot.: UG Dobra)</footer>
    </article>
  </body>
</html>