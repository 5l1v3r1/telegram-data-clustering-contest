<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/04/2146185/%D8%A8%D8%B1%DA%AF%D8%B2%D8%A7%DB%8C-%D9%85%D8%B3%D8%A7%D8%A8%D9%82%D8%A7%D8%AA-%D8%AC%D8%A7%D9%85-%D8%AC%D9%87%D8%A7%D9%86%DB%8C-%DA%A9%D8%B4%D8%AA%DB%8C-%D9%81%D8%B1%D9%86%DA%AF%DB%8C-%D8%AF%D8%B1-%D8%AA%D9%87%D8%B1%D8%A7%D9%86-%D8%A8%D9%87-%D8%AA%D8%B9%D9%88%DB%8C%D9%82-%D8%A7%D9%81%D8%AA%D8%A7%D8%AF"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-25T05:16:17+00:00"/>
    <meta property="og:title" content="برگزای مسابقات جام جهانی کشتی فرنگی در تهران به تعویق افتاد"/>
    <meta property="og:description" content="به گزارش خبرگزاری تسنیم، اتحادیه جهانی کشتی (UWW) با انتشار بیانیه‌ای اعلام کرد به خاطر اتفاقات اخیر در ایران، برگزاری مسابقات جام جهانی کشتی فرنگی که قرار بود این هفته در تهران برگزار شود، به تعویق افتاده است."/>
  </head>
  <body>
    <article>
      <h1>برگزای مسابقات جام جهانی کشتی فرنگی در تهران به تعویق افتاد</h1>
      <h2>اتحادیه جهانی کشتی اعلام کرد میزبانی ایران از مسابقات جام جهانی کشتی فرنگی را به تعویق انداخته است.</h2>
      <address>
        <time datetime="2019-11-25T05:16:17+00:00">25 Nov 2019, 05:16</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/09/04/1398090408413182718956384.jpg"/>
      </figure>
      <p>
        <a href="https://www.tasnimnews.com/fa/service/3/%D9%88%D8%B1%D8%B2%D8%B4%DB%8C">- اخبار ورزشی -</a>
      </p>
      <p>به گزارش <a href="https://www.tasnimnews.com/">خبرگزاری تسنیم</a>، اتحادیه جهانی کشتی (UWW) با انتشار بیانیه‌ای اعلام کرد به خاطر اتفاقات اخیر در ایران، برگزاری مسابقات جام جهانی کشتی فرنگی که قرار بود این هفته در تهران برگزار شود، به تعویق افتاده است.</p>
      <p>اعضای کمیته اجرایی اتحادیه جهانی کشتی روز شنبه در شهر استانبول ترکیه نشستی برگزار و منابع مختلف از جمله توصیه‌های وزارتخانه‌های خارجه به مسافران در ایران و تصمیم اخیر سایر رشته‌های ورزش را ارزیابی کردند. همچنین کمیته اجرایی UWW تأیید کرد که دو تیم به دلیل توصیه‌ دولت‌های خود، از حضور در این مسابقات کنار کشیده‌اند.</p>
      <p>
        <a href="http://tn.ai/2145714">خدایی: فدراسیون کشتی موضوع مسمومیت تیم توس را پیگیری کند/ اتفاقی برای یزدانی می‌افتاد، چه کسی پاسخگو بود؟</a>
      </p>
      <p>مایکل دوسون، دبیرکل اتحادیه جهانی کشتی با ارسال نامه‌ای به تمامی فدراسیون‌های عضو UWW اعلام کرد: «با توجه به مسئولیت‌مان در قبال ورزشکاران و تیم‌ها و اینکه اوضاع به درجه ثبات مطلوبی برای برگزاری چنین رویدادی بین‌المللی نرسیده است و با نگرانی برای جلوگیری از بروز هرگونه خطر برای ورزشکاران‌مان، کمیته اجرایی تصمیم گرفته است که برگزاری مسابقات جام جهانی کشتی فرنگی را تا اطلاع ثانوی به تعویق بیندازد».</p>
      <p>انتهای پیام/</p>
    </article>
  </body>
</html>